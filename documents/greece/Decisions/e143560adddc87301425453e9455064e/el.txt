 

 

 

 
     Αθήνα, 18-01-2018 
     Αριθ. Πρωτ.: Γ/ΕΞ/456/18-01-2018      

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

 

Α Π Ο Φ Α Σ Η 06/2018 

 (Τµήµα) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση  Τµήµατος 

στην έδρα της την Τετάρτη 17.01.2018 και ώρα 10:00 π.µ. µετά από πρόσκληση του Προέδρου 

της,  προκειµένου  να  εξετάσει  την  υπόθεση  που  αναφέρεται  στο  ιστορικό  της  παρούσας. 

Παρέστησαν  ο  Αναπληρωτής  Πρόεδρος,  Γεώργιος  Μπατζαλέξης,  κωλυοµένου  του  Προέδρου 

της  Αρχής,  Κωνσταντίνου  Μενουδάκου,  τα  αναπληρωµατικά  µέλη  Παναγιώτης  Ροντογιάννης, 

Χαράλαµπος Τσιλιώτης, ως εισηγητής, και Γρηγόριος Τσόλιας σε αντικατάσταση των τακτικών 

µελών  Αντώνιου  Συµβώνη,  Σπυρίδωνος  Βλαχόπουλου  και  Χαράλαµπου  Ανθόπουλου, 

αντίστοιχα, οι οποίοι, αν και εκλήθησαν νοµίµως εγγράφως, δεν παρέστησαν λόγω κωλύµατος. 

Παρούσες  χωρίς  δικαίωµα  ψήφου  ήταν  η  Ευαγγελία  Βασιλοπούλου,  νοµικός  ελεγκτής,  ως 

βοηθός  εισηγητή  και  η  Ειρήνη  Παπαγεωργοπούλου,  υπάλληλος  του  τµήµατος  διοικητικών 

υποθέσεων, ως γραµµατέας.  

 
Η Αρχή έλαβε υπόψη της τα παρακάτω:  
 
 
Με  την  υπ’  αριθµ.  πρωτ/  …  (ΑΠ∆ΠΧ  Γ/ΕΙΣ/8776/05.12.2017)  αίτησή  του,    το  Γενικό 

Νοσοκοµείο  «ΠΑΠΑΓΕΩΡΓΙΟΥ»  διαβιβάζει  στην  Αρχή  την  υπ’  αρ.  πρωτ.  …  αίτηση  του  Α, 

χειρουργού  …,  και    ζητεί  την  άδεια  της  Αρχής  για  την  επεξεργασία  ευαίσθητων  προσωπικών 

δεδοµένων.  Συγκεκριµένα,  ο  Α  ζητεί  να  λάβει  από  το  ανωτέρω  νοσοκοµείο  αντίγραφο  του 

πλήρους ιατρικού φακέλου της Β προς αντίκρουση της αγωγής χρηµατικής ικανοποίησης λόγω 

ηθικής  βλάβης  από  ιατρικό  σφάλµα  που  έχει  ασκήσει  η  τελευταία  κατά  αυτού  και  του 

νοσοκοµείου  «ΙΑΤΡΙΚΟ  ΑΘΗΝΩΝ  Ε.Α.Ε.»  ενώπιον  του  Πολυµελούς  Πρωτοδικείου 

Θεσσαλονίκης  καθώς  και  προς  υποστήριξη  της  προσεπίκλησης  -    παρεµπίπτουσας  αγωγής  που 

 

2 

έχει  ασκήσει  ο  ίδιος  κατά  της  Ανώνυµης  Ασφαλιστικής  Εταιρείας  µε  την  επωνυµία 

«GENERALLI  HELLAS  Ανώνυµος  Ασφαλιστική  Εταιρεία»  ενώπιον  του  Πολυµελούς 

Πρωτοδικείου  Θεσσαλονίκης.  Με  το  υπ’  αρ.  πρωτ.  ΑΠ∆ΠΧ  Γ/ΕΙΣ/9062/15.12.2017 

συµπληρωµατικό έγγραφο, ο Α δια του πληρεξουσίου δικηγόρου του Παναγιώτη Γιαννόπουλου, 

διαβιβάζει  στην  Αρχή  αίτηση  µε  την  οποία  ζητά  την  κατά  προτεραιότητα  εξέταση  της  αίτησής 

του  για  την  χορήγηση  αντιγράφων  του  ιατρικού  φακέλου  της  Β  προκειµένου  να  προετοιµαστεί 

εγκαίρως  ενόψει  της  προκατάθεσης  των  προτάσεων  επί  της  αγωγής  αποζηµίωσης  που  έχει 

ασκήσει η Β κατά αυτού ενώπιον του Πολυµελούς Πρωτοδικείου Θεσσαλονίκης, στις …. Με το 

υπ’  αριθµ.  πρωτ.  ΑΠ∆ΠΧ  Γ/ΕΙΣ/9090/15.12.2017  συµπληρωµατικό  έγγραφο,  ο  Α  δια  του 

πληρεξουσίου  δικηγόρου  του  Παναγιώτη  Γιαννόπουλου,  επαναλαµβάνει  τα  όσα  αναφέρει  στο 

προηγούµενο ως άνω συµπληρωµατικό έγγραφο. Κατόπιν, µετά από σχετική προφορική όχληση 

της  Αρχής,  µε  το  υπ’  αριθµ.  πρωτ.  ΑΠ∆ΠΧ  Γ/ΕΙΣ/76/04.01.2018  συµπληρωµατικό  έγγραφο,  ο 

πληρεξούσιος  δικηγόρος  του  αιτούντος  διαβιβάζει  στην  Αρχή  το  δικόγραφο  της  αγωγής 

χρηµατικής  ικανοποίησης  προς  αποκατάσταση  της  ηθικής  βλάβης  της  Β  κατά  του  Α  που 

κατατέθηκε  στο  Πολυµελές  Πρωτοδικείο  Θεσσαλονίκης  (Τακτική  διαδικασία  –  αρ.  κατάθεσης 

…  µε  καταληκτική  ηµεροµηνία  προκατάθεσης  προτάσεων  …)  καθώς  και  το  δικόγραφο  της 

προσεπίκλησης – παρεµπίπτουσας αγωγής του Α κατά της Ανώνυµης Ασφαλιστικής Εταιρίας µε 

την  επωνυµία  «GENERALLI  HELLAS  Ανώνυµος  Ασφαλιστική  Εταιρία»  ενώπιον  του 

Πολυµελούς  Πρωτοδικείου  Θεσσαλονίκης  (Τακτική  ∆ιαδικασία  –  αρ.  κατάθεσης  …).  Συνεπώς 

και  βάσει  των  ανωτέρω  σχετικών  συµπληρωµατικών  εγγράφων,  ο  Α  ζητεί  τον  πλήρη  ιατρικό 

φάκελο  της  Β  από  το  αιτούν  νοσοκοµείο  και  «ειδικά  για  τα  ακόλουθα  χρονικά  διαστήµατα:  α) 

στις …, οπότε υπεβλήθη σε εξέταση MRCP, β) στις … έως τις …, οπότε νοσηλεύτηκε στην Α΄ 

Χειρουργική  κλινική  του  αιτούντος  νοσοκοµείου  και  γ)  από  τον  …  έως  τον  …,  οπότε  η 

ενάγουσα (Β) έκανε µια σειρά αιµατολογικών εξετάσεων». Σύµφωνα µε την µε αρ. κατάθεσης … 

αγωγή χρηµατικής ικανοποίησης λόγω ηθικής βλάβης από ιατρικό σφάλµα, η Β υπεβλήθη την … 

σε χειρουργική επέµβαση αφαίρεσης χολυδόχου κύστης µε χειρουργό τον Α, κατόπιν της οποίας 

και  συνεπεία  αυτής,  σύµφωνα  µε  τους  ισχυρισµούς  της,  «υπέστη  διαρροή  χολής  και  απόφραξη 

χοληφόρου  πόρου»  και  εξαιτίας  αυτής  «αποφρακτικό  ίκτερο  και  χολόρροια»  και  περαιτέρω 

προβλήµατα  υγείας  τα  οποία  περιγράφονται  αναλυτικώς  στην  ως  άνω  αγωγή  για  τα  οποία 

υπεβλήθη σε ιατρικές εξετάσεις και νοσηλείες. Μεταξύ των αναφερόµενων από την Β εξετάσεων 

και  νοσηλειών  αναφέρονται  και  τα  αιτούµενα  από  τον  Α  ως  άνω  αναφερόµενα  στοιχεία  του 

ιατρικού της φακέλου που τηρείται από το Γενικό Νοσοκοµείο «ΠΑΠΑΓΕΩΡΓΙΟΥ» για το έτος 

…. 

 

3 

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή  και  τις 

διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωµα  ψήφου  και  αποχώρησε 

µετά  από    τη  συζήτηση  της  υποθέσεως  και  πριν  από  τη  διάσκεψη  και  τη  λήψη  αποφάσεως, 

κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1. Επειδή οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ του ν. 2472/1997 

καθορίζουν  τους  όρους  και  τις  προϋποθέσεις  για  τη  νόµιµη  επεξεργασία  ευαίσθητων 

προσωπικών δεδοµένων που αφορούν στην υγεία. Οι διατάξεις των άρθρων 5 παρ. 3 και 13 παρ. 

3  στοιχ.  β΄  του  ν.  3418/2005  (Κώδικας  Ιατρικής  ∆εοντολογίας)  προβλέπουν  την  κατ’  εξαίρεση 

χορήγηση  ιατρικών  πιστοποιητικών  και  γνωµατεύσεων  σε  τρίτο  πρόσωπο,  εφόσον  έχει  έννοµο 

συµφέρον  και  το  αποδεικνύει,  καθώς  και  τις  προϋποθέσεις  άρσης  του  ιατρικού  απορρήτου. 

Επειδή,  περαιτέρω,  το  άρθρο  11  παρ.  3  του  ν.  2472/1997  ορίζει  ότι  εάν  τα  δεδοµένα 

ανακοινώνονται σε τρίτους, το υποκείµενο ενηµερώνεται για την ανακοίνωση πριν από αυτούς.  

2.    Επειδή,  σύµφωνα  µε  το  άρθρο  914  ΑΚ,  όποιος  ζηµιώσει  άλλον  παράνοµα  και  υπαίτια  έχει 

υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932  ΑΚ,  σε  περίπτωση 

αδικοπραξίας ανεξάρτητα από την αποζηµίωση για την περιουσιακή ζηµία, το δικαστήριο µπορεί 

να επιδικάσει εύλογη κατά την κρίση του χρηµατική ικανοποίηση λόγω ηθικής βλάβης.  

3. Επειδή, στην κρινόµενη υπόθεση, ο Α ζητεί µε την ιδιότητα του τρίτου (άρθρο 2 στοιχ. θ΄ του 

ν. 2472/1997) τη χορήγηση ευαίσθητων δεδοµένων προσωπικού χαρακτήρα (δεδοµένων υγείας) 

που αφορούν στην Β και τηρούνται στα αρχεία του Γενικού Νοσοκοµείου «ΠΑΠΑΓΕΩΡΓΙΟΥ», 

ως υπευθύνου επεξεργασίας, (άρθρο 2 στοιχ. ζ΄ του ν. 2472/1997). Από τα στοιχεία του φακέλου 

της  υπόθεσης  προκύπτει  ότι  ο  σκοπός  επεξεργασίας  συνίσταται  στην  αντίκρουση  της  αγωγής 

χρηµατικής ικανοποίησης προς αποκατάσταση της ηθικής βλάβης συνεπεία ιατρικού σφάλµατος 

που  έχει  ασκήσει  η  Β  κατά  του  Α  ενώπιον  του  Πολυµελούς  Πρωτοδικείου  Θεσσαλονίκης 

(Τακτική διαδικασία – αρ. κατάθεσης … µε καταληκτική ηµεροµηνία προκατάθεσης προτάσεων 

…) καθώς και στην υποστήριξη της προσεπίκλησης - παρεµπίπτουσας αγωγής που έχει ασκήσει 

ο  Α  κατά  της  Ανώνυµης  Ασφαλιστικής  Εταιρίας  µε  την  επωνυµία  «GENERALLI  HELLAS 

Ανώνυµος  Ασφαλιστική  Εταιρία»  ενώπιον  του  Πολυµελούς  Πρωτοδικείου  Θεσσαλονίκης 

(Τακτική ∆ιαδικασία – αρ. κατάθεσης …). 

4. Ο προβαλλόµενος σκοπός επεξεργασίας της αντίκρουσης της υπ’ αριθµ. … αγωγής που έχει 

καταθέσει  εναντίον  του  Α  η  Β  συνάδει  µε  την  προαναφερόµενη  διάταξη  του  άρθρου  7  παρ.  2 

στοιχ.  γ΄  του  ν.  2472/1997,  ενώ  παράλληλα  πληρούται  και  η  αρχή  της  αναλογικότητας  των 

 

4 

δεδοµένων  (άρθρο  4  παρ.  1  στοιχ.  β΄  του  ν.  2472/1997),  διότι  µε  τη  χρήση  των  εν  λόγω 

αιτούµενων δεδοµένων υγείας το αρµόδιο δικαστήριο θα είναι σε θέση να κρίνει την ύπαρξη ή 

όχι  ιατρικού  σφάλµατος  και  συνακόλουθα  να  αποφανθεί  σχετικά  µε  την  αγώγιµη  αξίωση. 

Ωστόσο,  παρότι  και  ο  δεύτερος  προβαλλόµενος  σκοπός  της  υποστήριξης  της  υπ’  αριθµ.  … 

προσεπίκλησης  -  παρεµπίπτουσας  αγωγής  που  έχει  ασκήσει  ο  Α  κατά  της  Ανώνυµης 

Ασφαλιστικής  Εταιρίας  µε  την  επωνυµία  «GENERALLI  HELLAS  Ανώνυµος  Ασφαλιστική 

Εταιρία» συνάδει κατ’ αρχήν µε τη διάταξη του άρθρου  7 παρ.  2 στοιχ. γ΄ του ν.  2472/1997, η 

χορήγηση  των  ως  άνω  αναφερόµενων  αντιγράφων  του  πλήρους  ιατρικού  φακέλου  της  Β  προς 

επίτευξη  του  επιδιωκόµενου  σκοπού  υπερβαίνει  το  µέτρο  που  απαιτεί  η  αρχή  της 

αναλογικότητας  των  δεδοµένων.  Και  αυτό  διότι  η  δικαστική  χρήση  του  εν  λόγω  ιατρικού 

φακέλου δεν είναι αναγκαία προς υποστήριξη του εν λόγω σκοπού, ήτοι την προσεπίκληση της 

ασφαλιστικής  εταιρείας  καθώς  και  την  ικανοποίηση  του  παρεµπίπτοντος  αγωγικού  αιτήµατος 

καταδίκης  της  ώστε  να  καταβάλει  στον  ασφαλιζόµενο  ιατρό  Α  παν  ό,τι  τυχόν  επιδικασθεί  σε 

βάρος του και υπέρ της Β στην κύρια δίκη της υπ’ αριθµ. … αγωγής. Συγκεκριµένα, η σχετική 

κρίση, ενόψει του αντικειµένου της δίκης εκείνης, µπορεί να στηριχθεί στην απόφαση επί της υπ’ 

αριθµ.  …  αγωγής  (ηπιότερο  µέσο  προς  επίτευξη  του  επιδιωκόµενου  σκοπού)  και  όχι  στα 

δεδοµένα υγείας της Β. Συνεπώς, ως προς την πρώτη ως άνω αναφερόµενη δικαστική χρήση των 

δεδοµένων  υγείας  το  Γενικό  Νοσοκοµείο  «ΠΑΠΑΓΕΩΡΓΙΟΥ»  οφείλει,  ως  υπεύθυνος 

επεξεργασίας, να ενηµερώσει, σύµφωνα µε τα οριζόµενα στη διάταξη του άρθρου 11 παρ. 3 του 

ν. 2472/1997, τη Β για τη διαβίβαση ευαίσθητων προσωπικών της δεδοµένων στον Α προς το εν 

λόγω σκοπό δικαστικής χρήσης στο πλαίσιο της ένδικης διαφοράς τους βάσει της υπ’ αριθµ. … 

αγωγής.  

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή παρέχει την άδεια στο Γενικό Νοσοκοµείο Παπαγεωργίου, ως υπεύθυνο επεξεργασίας, 

να χορηγήσει στον Α τις αιτούµενες πληροφορίες που αφορούν στην Β, µόνον στο πλαίσιο της 

ως άνω ένδικης διαφοράς τους βάσει της υπ’ αριθµ. … αγωγής, αφού το Νοσοκοµείο ενηµερώσει 

προηγουµένως την Β.  

 

 

5 

 

           Ο Αν. Πρόεδρος 

                      Η Γραµµατέας 

 

 

 

 

     Γεώργιος Μπατζαλέξης 

          Ειρήνη Παπαγεωργοπούλου 

 

 

 

 

 

