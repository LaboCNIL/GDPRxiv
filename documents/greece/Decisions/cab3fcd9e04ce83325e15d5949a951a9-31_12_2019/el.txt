  

 

 

 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

  Αθήνα, 11-12-2019 

 Αριθ. Πρωτ.: Γ/ΕΞ/8687/11-12-2019      

 

Α Π Ο Φ Α Σ Η  40 /2019 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση  Τμήματος  στην  έδρα  της  την  20.11.2019  μετά  από  πρόσκληση  του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  ο  Αναπληρωτής  Πρόεδρος  Γεώργιος  Μπατζαλέξης, 

κωλυομένου  του  Προέδρου  της  Αρχής  Κωνσταντίνου  Μενουδάκου,  και  τα 

αναπληρωματικά  μέλη  της  Αρχής  Ευάγγελος  Παπακωνσταντίνου  και  Εμμανουήλ 

Δημογεροντάκης,  ως  εισηγητής,  σε  αντικατάσταση  των  τακτικών  μελών 

Κωνσταντίνου  Λαμπρινουδάκη  και  Ελένης  Μαρτσούκου,  αντίστοιχα,  οι  οποίοι,  αν 

και  εκλήθησαν  νομίμως  εγγράφως,  δεν  παρέστησαν  λόγω  κωλύματος.  To  τακτικό 

μέλος  της  Αρχής  Χαράλαμπος  Ανθόπουλος  και  το  αναπληρωματικό  του  μέλος 

Γρηγόριος  Τσόλιας,  αν  και  εκλήθησαν  νομίμως  εγγράφως,  δεν  παρέστησαν  λόγω 

κωλύματος.  Παρούσες  χωρίς  δικαίωμα  ψήφου  ήταν  η  Kάλλη  Καρβέλη,  ειδική 

επιστήμονας-δικηγόρος, ως βοηθός εισηγητή, η οποία αποχώρησε μετά τη συζήτηση 

της  υπόθεσης  και  πριν  από  τη  διάσκεψη  και  τη  λήψη  απόφασης  και  η  Ειρήνη 

Παπαγεωργοπούλου, υπάλληλος του τμήματος διοικητικών υποθέσεων της Αρχής, ως 

γραμματέας. 

 

Η Αρχή έλαβε υπόψη τα παρακάτω: 

Ο  Α  (ον),  υπήκοος  Αλβανίας  (γεν.  …),  με  την  με  αριθμ.  πρωτοκόλλου 

Α/ΕΙΣ/91/18-12-2018 προσφυγή του προς την Αρχή ζήτησε τη διαγραφή του από τον 

Εθνικό Κατάλογο Ανεπιθύμητων Αλλοδαπών (στο εξής, Ε.Κ.ΑΝ.Α.) και το Σύστημα 

 

1 

Πληροφοριών Σένγκεν (στο εξής Σ.Π.Σ.).  

 

Όπως προκύπτει από το με αριθμ. πρωτ. … έγγραφο της Διεύθυνσης Αστυνομίας 

[περιοχής] Χ της Γενικής Περιφερειακής Αστυνομικής Διεύθυνσης [περιοχής] Ψ προς 

την Αρχή σε απάντηση του με αριθμ. πρωτ. Α/ΕΞ/12/05.02.2019 εγγράφου της Αρχής 

για  παροχή  διευκρινίσεων  σχετικά  με  την  ύπαρξη  καταχώρισης  στους  ανωτέρω 

καταλόγους, εις βάρος του προσφεύγοντος Α που συνελήφθη την … εξεδόθη από την 

Αστυνομική Διεύθυνση [περιοχής] Χ η υπ’ αριθ. πρωτ. … απόφαση επιστροφής λόγω 

καταδίκης του σε ποινή φυλάκισης τριών ετών για παράνομη διακίνηση ναρκωτικών 

ουσιών,  όπως  προκύπτει  από  την  υπ’  αριθ.  …  απόφαση  του  Μονομελούς  Εφετείου 

Κακουργημάτων [περιοχής] Χ λόγω του ότι η παρουσία του κρίθηκε επικίνδυνη για 

τη δημόσια τάξη και ασφάλεια  και  λόγω του  ότι στερείτο  νομίμου τίτλου διαμονής. 

Προς τούτο δεν του χορηγήθηκε προθεσμία για οικειοθελή αναχώρηση, συνεχίστηκε 

η  κράτησή  του  έως  την  ολοκλήρωση  των  διαδικασιών  απομάκρυνσης  και 

καταχωρήθηκε στον Ε.Κ.Α.Ν.Α. και στο Σ.Π.Σ. μέχρι την …. 

Στη  συνέχεια,  με  την  υπ’  αριθ.  πρωτ.  …  απόφαση  της  Διεύθυνσης  Αστυνομίας 

[περιοχής]  Χ  επανεξετάστηκε  και  διατηρήθηκε  η  ως  άνω  εγγραφή  στον  Ε.Κ.Α.Ν.Α. 

και το Σ.Π.Σ. μέχρι την … καθόσον κρίθηκε ότι εξακολουθούσαν να ισχύουν οι λόγοι 

της  καταχώρησης.  Ειδικότερα,  όπως  προκύπτει  από  το  υπ’  αριθ.  πρωτ.  …  έγγραφο 

της  Διεύθυνσης  Αστυνομίας  [περιοχής]  Χ,  ο  αλλοδαπός  συνελήφθη  εκ  νέου  την  … 

στην  [περιοχή]  Χ  καθώς  είχε  εισέλθει  στη  Χώρα  παραβιάζοντας  το  μέτρο  της 

απαγόρευσης εισόδου. Εξεδόθη δε και η υπ’ αριθ. … απόφαση της Αποκεντρωμένης 

Διοίκησης [περιοχής] Ψ δια της οποίας απερρίφθη το υπ’ αριθ. … αίτημα για έκδοση 

άδειας διαμονής, χωρίς τη χορήγηση προθεσμίας οικειοθελούς αναχώρησης. Επίσης, 

με  την  υπ’  αριθ.  …  απόφαση  του  Τριμελούς  Πλημμελειοδικείου  [περιοχής]  Υ,  ο  εν 

λόγω  αλλοδαπός  καταδικάστηκε  σε  ποινή  φυλάκισης  ενός  έτους  για  την  πράξη  της 

ηθικής αυτουργίας σε προμήθεια κινητού τηλεφώνου σε κρατούμενους σε κατάστημα 

κράτησης  από  κοινού  και  σε  ποινή  φυλάκισης  δύο  ετών  για  κατοχή  όπλου  στις 

φυλακές από κρατούμενους από κοινού, απόφαση η οποία κατέστη τελεσίδικη με την 

υπ’ αριθ. … απόφαση του Τριμελούς Εφετείου [περιοχής] Χ. Τέλος, με την υπ’ αριθ. 

…  απόφαση  της  Γενικής  Περιφερειακής  Αστυνομικής  Διεύθυνσης  [περιοχής]  Ψ 

απορρίφθηκε  το  από  …  αίτημα  διαγραφής  του  προσφεύγοντος  από  τον  Ε.Κ.Α.Ν.Α. 

και  το  Σ.Π.Σ.,  καθόσον  κρίθηκε  ότι  εξακολουθούν  να  ισχύουν  οι  λόγοι  δημόσιας 

τάξης και ασφάλειας για τους οποίους ενεγράφη σ’ αυτόν. 

2 

 

Η  Αρχή,  μετά  από  εξέταση  των  προαναφερόμενων  στοιχείων,  άκουσε  τον 

εισηγητή  και  τις  διευκρινίσεις  από  τη  βοηθό  εισηγητή,  η  οποία  στη  συνέχεια 

αποχώρησε, και κατόπιν διεξοδικής συζήτησης 

 

 

ΣΚΕΦΘΗΚΕ ΣΥΜΦΩΝΑ ΜΕ ΤΟΝ ΝΟΜΟ 

1. Επειδή, το άρθ. 24 του Κανονισμού 1987/2006 σε αντιστοιχία με τις διατάξεις 

του  προϊσχύσαντος  άρθρου  96  ΣΕΣΣ  ρυθμίζει  τις  προϋποθέσεις  καταχώρισης 

υπηκόων  τρίτων  χωρών  στο  Σύστημα  Πληροφοριών  Σένγκεν  (SIS  II).  Επίσης,  στο 

άρθρο 29 παρ. 2 και 4 προβλέπεται ότι για τη διατήρηση της καταχώρισης στο SIS II 

για  μεγαλύτερο  χρονικό  διάστημα,  αναγκαία  κρίνεται  η  έγκαιρη  εντός  της  τριετίας 

ύπαρξη  ειδικά  αιτιολογημένης  απόφασης  του  αποφασίζοντος  την  καταχώριση 

οργάνου,  που  να  δικαιολογεί  την  ανάγκη  διατήρησής  της  πέραν  της  τριετίας.  Το 

αρμόδιο 

όργανο 

αποφασίζει 

κατόπιν 

καταγεγραμμένης 

συνολικής 

και 

εξατομικευμένης  αξιολόγησης  την  ανάγκη  διατήρησής της  ειδάλλως,  η  καταχώριση 

διαγράφεται αυτομάτως (παρ. 5 Κανονισμού). Εξάλλου από τις διατάξεις των άρθρων 

41, 43, 44 του ως άνω Κανονισμού σε συνδυασμό με την διάταξη του άρθρου 19 παρ. 

1  εδαφ.  ιε΄  του  ν.  2472/1997,  συνάγεται  ότι  η  Αρχή  είναι  αρμόδια  να  εξετάζει, 

κατόπιν  προσφυγής  του  υποκειμένου,  την  νομιμότητα  της  καταχώρισης  του  στον 

κατάλογο  Σ.Π.Σ.  (SIS  II),  την  σύμφωνα  με  τις  ανωτέρω  διατάξεις  έκδοση  από  την 

αρμοδία για την καταχώριση Αρχή, της αποφάσεως για την ανάγκη της διατηρήσεως 

της πέραν του χρόνου που αναφέρουν οι ως άνω διατάξεις και αν δεν πληρούνται οι 

κατά  τα  ανωτέρω  προϋποθέσεις  της  καταχώρισης  και  της  διατήρησής  της,  να 

διατάσσει την διαγραφή.  

2.  Επειδή,  τα  άρθ.  1  και  3  της  ΚΥΑ4000/4/32-λα΄/17.10.2012  προβλέπουν 

αντίστοιχα  τις  προϋποθέσεις  εγγραφής  αλλοδαπών  στον  Ε.Κ.ΑΝ.Α.  και  την 

αυτεπάγγελτη επανεξέταση της κάθε εγγραφής ανά τριετία. Επιπλέον, σύμφωνα με το 

άρθ. 6 της ανωτέρω ΚΥΑ, για την τήρηση του Ε.Κ.ΑΝ.Α. και την επεξεργασία των 

αντιστοίχων  δεδομένων  προσωπικού χαρακτήρα  εφαρμόζονται οι σχετικές διατάξεις 

του Ν. 2472/1997 και ιδίως των  άρθ. 4  και 13 αυτού. 

3.  Επειδή σύμφωνα με τις διατάξεις του άρθρου 76 παρ. 1 του  Ν. 3386/2005, η 

διοικητική απέλαση αλλοδαπού επιτρέπεται εφόσον: 

 α.  Έχει  καταδικασθεί  τελεσίδικα  σε  ποινή  στερητική  της  ελευθερίας  τουλάχιστον 

ενός  έτους  ή,  ανεξαρτήτως  ποινής,  για  εγκλήματα  προσβολής  του  πολιτεύματος, 

3 

 

προδοσίας  της  Χώρας,  εγκλήματα  σχετικά  με  την  εμπορία  και  διακίνηση 

ναρκωτικών,  νομιμοποίηση  εσόδων  από  παράνομες  δραστηριότητες,  διεθνή 

οικονομικά εγκλήματα, εγκλήματα με χρήση μέσων υψηλής τεχνολογίας, εγκλήματα 

περί  το  νόμισμα,  εγκλήματα  αντίστασης,  αρπαγής  ανηλίκου,  κατά  της  γενετήσιας 

ελευθερίας  και  οικονομικής  εκμετάλλευσης  της  γενετήσιας  ζωής,  κλοπής,  απάτης, 

υπεξαίρεσης,  εκβίασης,  τοκογλυφίας,  του  νόμου  περί  μεσαζόντων,  πλαστογραφίας, 

ψευδούς  βεβαίωσης,  συκοφαντικής  δυσφήμισης,  λαθρεμπορίας,  για  εγκλήματα  που 

αφορούν τα όπλα, αρχαιότητες, την προώθηση λαθρομεταναστών στο εσωτερικό της 

Χώρας  ή  τη  διευκόλυνση  της  μεταφοράς  ή  προώθησης  τους  ή  της  εξασφάλισης 

καταλύματος  σε  αυτούς  για  απόκρυψη  και  εφόσον  η  απέλαση  του  δεν  διατάχθηκε 

από το αρμόδιο δικαστήριο. 

 β. Έχει παραβιάσει τις διατάξεις του νόμου αυτού. 

γ. Η παρουσία του στο ελληνικό έδαφος είναι επικίνδυνη για τη δημόσια τάξη ή την 

ασφάλεια της Χώρας. 

      4.   Επειδή, για τη νομιμότητα της καταχώρισης το αρμόδιο για την καταχώρηση 

όργανο θα πρέπει στην απόφασή του να εκφέρει ειδικώς αιτιολογημένη κρίση για την 

«απειλή»  που  συνιστά  η  παρουσία  ενός  αλλοδαπού  επί  του  εθνικού  εδάφους  (βλ. 

σχετικά Γνωμοδότηση Αρχής 3/2012).  

      5.  Στην  υπό  εξέταση  περίπτωση,  από  τα  στοιχεία  του  φακέλου  και  τις 

διευκρινίσεις της Διεύθυνσης Αστυνομίας [περιοχής] Χ προέκυψε ότι ο προσφεύγων 

Α καταχωρήθηκε από τη Διεύθυνσης Αστυνομίας [περιοχής] Χ στον Ε.Κ.Α.Ν.Α. και 

στο  Σ.Π.Σ.  σύμφωνα  με  την  …  απόφαση  του  αρμοδίου  αξιωματικού  της  Δ/νσης 

αυτής. 

 Από την καταχώριση του εν λόγω αλλοδαπού στον Ε.Κ.Α.Ν.Α. και στο Σ.Π.Σ. 

έχει παρέλθει τριετία και έχει εκδοθεί η … απόφαση του αρμόδιου αξιωματικού της 

Διεύθυνσης  Αλλοδαπών  Αττικής,  με  την  οποία  επανεξετάστηκε,  σύμφωνα  με  τα 

οριζόμενα  στο  εδάφιο  γ’  παρ.1  του  άρθρ.  3  της  υπ’  αριθ.  Κ.Υ.Α.  4000/4/32-λα  και 

διατηρήθηκε η εγγραφή του ανωτέρω στο Σ.Π.Σ. και στον Ε.Κ.ΑΝ.Α. μέχρι την  …, 

καθόσον κρίθηκε ότι εξακολουθούσαν να ισχύουν οι λόγοι της καταχώρησης.  

Κατά συνέπεια, σύμφωνα με τις προαναφερόμενες διατάξεις, η καταχώριση του 

προσφεύγοντος  στο  Σ.Π.Σ.  και  τον  Ε.Κ.ΑΝ.Α.  είναι  νόμιμη,  καθότι  καταχωρήθηκε 

στους  ανωτέρω  καταλόγους  για  λόγους  δημόσιας  τάξης  και  ασφάλειας  κατά  τα 

ειδικότερα  εκτιθέμενα  στην  αναφερόμενη  στο  ιστορικό  απόφαση  του  αρμοδίου 

αξιωματικού της Δ/νσης Αλλοδαπών Αττικής, με την οποία έγινε η καταχώρισή του, 

4 

 

και  προ  της  παρέλευσης  τριετίας  από  την  αρχική  εγγραφή  του  αποφασίστηκε  η 

διατήρηση  της  καταχώρισής  του  στους  εν  λόγω  καταλόγους,  εφόσον  κρίθηκε  ότι 

εξακολουθούσαν  να  ισχύουν  οι  λόγοι  της  καταχώρησης,  και  ειδικότερα,  επειδή  α) 

εξεδόθη από την Αστυνομική Διεύθυνση [περιοχής] Χ η υπ’ αριθ. πρωτ. … απόφαση 

επιστροφής  λόγω  καταδίκης  του  σε  ποινή  φυλάκισης  τριών  ετών  για  παράνομη 

διακίνηση  ναρκωτικών  ουσιών,  σύμφωνα  με  την  υπ’  αριθ.  …  απόφαση  του 

Μονομελούς Εφετείου Κακουργημάτων [περιοχής] Χ, λόγω του ότι η παρουσία του 

κρίθηκε  επικίνδυνη  για  τη  δημόσια  τάξη  και  ασφάλεια  και  λόγω  του  ότι  στερείτο 

νομίμου τίτλου διαμονής και β) όπως προκύπτει από το υπ’ αριθ. πρωτ. … έγγραφο 

της  Διεύθυνσης  Αστυνομίας  [περιοχής]  Χ,  ο  αλλοδαπός  συνελήφθη  εκ  νέου  την  …  

στην  [περιοχή]  Χ  καθώς  είχε  επανεισέλθει  στη  Χώρα,  παραβιάζοντας  το  μέτρο  της 

απαγόρευσης εισόδου. 

Κατ’ ακολουθία η προσφυγή του πρέπει να απορριφθεί ως αβάσιμη. 

 

Για τους λόγους αυτούς 

 

Η Αρχή απορρίπτει την προσφυγή του A για τη διαγραφή των δεδομένων του από 

το Σ.Π.Σ. και τον Ε.Κ.ΑΝ.Α.  

 

 

 

 

 

  Ο Αναπληρωτής Πρόεδρος                                     Η Γραμματέας 

 

 

   Γεώργιος Μπατζαλέξης                                 Ειρήνη Παπαγεωργοπούλου   

5 

