 

 

 

 

    Αθήνα, 28-02-2018 
    Αριθ. Πρωτ.: Γ/ΕΞ/1713/28-02-2018 

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 
 

Α Π Ο Φ Α Σ Η  20/2018  

(Oλοµέλεια) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Ολοµέλειας στην έδρα της την Τρίτη 16.01.2018 και ώρα 11:00, µετά από πρόσκληση του 

Προέδρου  της,  προκειµένου  να  εξετάσει  την  υπόθεση  που  αναφέρεται  στο  ιστορικό  της 

παρούσας.  Παρέστησαν  οι  Κωνσταντίνος  Μενουδάκος,  Πρόεδρος  της  Αρχής  και  τα 

τακτικά  µέλη  της  Αρχής  Κωνσταντίνος  Χριστοδούλου,  Αντώνιος  Συµβώνης,  Σπυρίδων 

Βλαχόπουλος,  Κωνσταντίνος  Λαµπρινουδάκης,  Ελένη  Μαρτσούκου,  Χαράλαµπος 

Ανθόπουλος,  και  το  αναπληρωµατικό  µέλος,  Γρηγόριος  Τσόλιας,  ως  εισηγητής.  Στη 

συνεδρίαση  παρέστησαν  επίσης,  µε  εντολή  του  Προέδρου,  η  Ευαγγελία  Βασιλοπούλου, 

νοµικός  ελεγκτής,  ως  βοηθός  εισηγητή,  η  οποία  παρέσχε  διευκρινίσεις  και  αποχώρησε 

πριν  από  τη  διάσκεψη  και  τη  λήψη  αποφάσεως  και  η  Ειρήνη  Παπαγεωργοπούλου, 

υπάλληλος του ∆ιοικητικού Τµήµατος της Αρχής, ως γραµµατέας.  

Η Αρχή έλαβε υπόψη της τα παρακάτω: 

Υποβλήθηκε  στην  Αρχή  Προστασίας  ∆εδοµένων  Προσωπικού  Χαρακτήρα  η  υπ’  αρ. 

πρωτ.  ΑΠ∆ΠΧ  Γ/ΕΙΣ/5672/27-07-2017  αίτηση  του  σωµατείου  µε  την  επωνυµία  «ΚΑΤΑ 

ΦΥΣΙΝ  ΣΥΛΛΟΓΟΣ  ΑΥΤΟ∆ΙΑΧΕΙΡΙΖΟΜΕΝΩΝ  ΟΜΑ∆ΩΝ  ΑΛΛΗΛΟΒΟΗΘΕΙΑΣ  ΓΙΑ 

ΤΗΝ ΑΝΤΙΜΕΤΩΠΙΣΗ ΚΑΘΕ ΕΙ∆ΟΥΣ ΕΘΙΣΜΟΥ» (εφεξής: σωµατείο «ΚΑΤΑ ΦΥΣΙΝ»), 

όπως νοµίµως εκπροσωπείται, ως υπευθύνου επεξεργασίας, µε την οποία ζητείται από την 

Αρχή η χορήγηση της απαιτούµενης από τις διατάξεις του άρθρου 7 παρ. 2 στοιχ. (γ΄) του 

Ν. 2472/1997 άδειας επεξεργασίας για την προσκόµιση ενώπιον του κατά νόµο αρµόδιου 

δικαστηρίου  ευαίσθητων  δεδοµένων  προσωπικού  χαρακτήρα  του  Α,  τα  οποία  το 

σωµατείο τηρεί στα αρχεία του, για το σκοπό της υπεράσπισης των δικαιωµάτων του και, 

ειδικότερα,  για  το  σκοπό  αντίκρουσης  της  αγωγής  που  ο  Α  έχει  ασκήσει  σε  βάρος  του, 

ενώπιον  του  Ειρηνοδικείου  Θεσσαλονίκης  (αρ.  καταθ.  δικογρ.  …  –  ειδική  διαδικασία 

εργατικών διαφορών) µε ορισθείσα δικάσιµο την …, κατόπιν αναβολής από την αρχικώς 

ορισθείσα δικάσιµο της …. Το αντικείµενο της ασκηθείσας αγωγής αποτελούν αιτήµατα 

του Α εναντίον του ως άνω σωµατείου από τη σύµβαση εξαρτηµένης εργασίας, η οποία - 

κατά τους ισχυρισµούς του - τον συνέδεε µε αυτό. 

Με την υπ’ αρ. 3/2018 απόφασή της, η οποία εκδόθηκε επί της ανωτέρω υποθέσεως και 

άλλης  συναφούς  που  εξετάστηκαν  από  κοινού,  η  Αρχή  παρέπεµψε  «για  λόγους  µη 

εκδόσεως  αντιθέτων  αποφάσεων»  τις  υποθέσεις  αυτές  στην  Ολοµέλεια,  προκειµένου  να  

αποφανθεί  για  ζητήµατα  που  ανέκυψαν  και  αναφέρονται  στο  σκεπτικό  της  αποφάσεως 

αυτής.  

Κατόπιν, µε την υπ’ αρ. πρωτ. ΑΠ∆ΠΧ Γ/ΕΙΣ/359/15.01.2018 δήλωση προς την Αρχή, το 

ως  άνω  σωµατείο,  δια  της  πληρεξουσίας  δικηγόρου  του  Μαρούσας  Πρωτοπαπαδάκη, 

παραιτείται από την ανωτέρω υπ’ αρ. πρωτ. ΑΠ∆ΠΧ Γ/ΕΙΣ/5672/27.07.2017 αίτησή του 

προς  την  Αρχή  και  ζητεί  να  µην  προχωρήσει  η  Αρχή  στην  εξέτασή  της,  διότι  ο  Α 

παραιτήθηκε της ως άνω αναφερόµενης αγωγής του την …, ήτοι κατά την ηµέρα της µετ’ 

αναβολής δικασίµου της υπόθεσης . 

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή  και 

τις  διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωµα  ψήφου  και 

αποχώρησε µετά από τη συζήτηση της υποθέσεως και πριν από τη διάσκεψη και τη λήψη 

αποφάσεως, κατόπιν διεξοδικής συζητήσεως, 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

Επειδή το αιτούν σωµατείο «ΚΑΤΑ ΦΥΣΙΝ» παραιτήθηκε από την υπ’ αρ. πρωτ. ΑΠ∆ΠΧ 

Γ/ΕΙΣ/5672/27.07.2017 αίτησή του προς την Αρχή και ζητεί να µην προχωρήσει η Αρχή 

στην εξέτασή της. 

ΓΙΑ ΤΟ ΛΟΓΟ ΑΥΤΟ 

Η  Αρχή  αποφαίνεται  ότι  παρέλκει  η  εξέταση  της  αναφερόµενης  στο  ιστορικό  της 

παρούσας υπόθεσης ως άνευ αντικειµένου.  

 

Ο Πρόεδρος 

 
 

 

 

Η Γραµµατέας 

 
 

 

Κωνσταντίνος Μενουδάκος 

Ειρήνη Παπαγεωργοπούλου 

 

