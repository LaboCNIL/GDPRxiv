 

 
 
Αθήνα, 26-10-2022 
Αριθ. Πρωτ. Γ/ΕΞΕ 2703 
 

 

 

 

ΑΠΟΦΑΣΗ 59/2022 

(Ολομέλεια) 

 

Η  Αρχή  Προστασίας  Δεδομένων  Προσωπικού  Χαρακτήρα  συνήλθε  μετά  από 
πρόσκληση του Προέδρου της μέσω τηλεδιάσκεψης την Πέμπτη 28-07-2022 και ώρα 10:00, 
εξ αναβολής από 21-07-2022 προκειμένου να εξετάσει την υπόθεση που αναφέρεται στο 
ιστορικό της παρούσας. Παρέστησαν ο Πρόεδρος της Αρχής, Κωνσταντίνος Μενουδάκος και 
τα  τακτικά  μέλη  της  Αρχής  Σπυρίδων  Βλαχόπουλος,  Κωνσταντίνος  Λαμπρινουδάκης, 
Χαράλαμπος  Ανθόπουλος,  Χρήστος  Καλλονιάτης,  Αικατερίνη  Ηλιάδου  και  Γρηγόριος 
Τσόλιας, καθώς και το αναπληρωματικό μέλος Νικόλαος Λίβος, ως εισηγητής χωρίς δικαίωμα 
ψήφου. Παρούσες χωρίς δικαίωμα ψήφου ήταν η Αναστασία Τριτάκη, ελέγκτρια - δικηγόρος, 
ως  βοηθός  εισηγητή,  και  η  Ειρήνη  Παπαγεωργοπούλου,  υπάλληλος  του  τμήματος 
διοικητικών υποθέσεων, ως γραμματέας.  

Η Αρχή έλαβε υπόψη της τα παρακάτω: 

Με την υπ’ αριθ. πρωτ. Αρχής Γ/ΕΙΣ/6553/11-10-2021 καταγγελία προς την Αρχή κατά 
του  Πυροσβεστικού  Σώματος  και  του  Υπουργείου  Κλιματικής  Κρίσης  και  Πολιτικής 
Προστασίας, ο καταγγέλλων, Α,  … και  … της Διοίκησης Πυροσβεστικών Υπηρεσιών Νομού Χ, 
καταγγέλλει  ότι,  κατόπιν  της  θέσης  του  σε  κατάσταση  διαθεσιμότητας  την  …  και  της  
συνακόλουθης  παράδοσης  του  υπηρεσιακού  δελτίου  ταυτότητάς  του  την  …,  έλαβε 
προσωρινή  βεβαίωση  ταυτότητας  από  την  Περιφερειακή  Πυροσβεστική  Διεύθυνση  Ψ  με 
αριθ. πρωτ. … . Σύμφωνα με τους ισχυρισμούς του, στην ως άνω βεβαίωση αναγραφόταν 
ρητά η θέση του καταγγέλλοντος σε κατάσταση διαθεσιμότητας, ενώ αναφέρονταν και οι 
εφαρμοζόμενες νομοθετικές διατάξεις για την έκδοση της προσωρινής βεβαίωσης, εκ των 
οποίων  ηδύνατο  να  συναχθεί  η  υπηρεσιακή  κατάστασή  του.    Ειδικότερα,  στην  ως  άνω 
βεβαίωση αναγράφονταν τα εξής: «Βεβαιώνεται ότι ο ανωτέρω εικονιζόμενος, (…)  τέθηκε 
 

1 

 
Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 

στην κατάσταση της διαθεσιμότητας σύμφωνα με την υπ’ αριθ. … Απόφαση του κ. Αρχηγού 
Πυροσβεστικού Σώματος και παρέδωσε σήμερα, … το υπό στοιχεία (..) Υπηρεσιακό Δελτίο 
Ταυτότητάς του. Η παρούσα χορηγείται σύμφωνα με την παρ. 4 του άρθρου 2 της  υπ’ αριθ. 
46266 Φ.303.1/20.12.1994 Κ.Υ.Α. (Τεύχος Β’ 2/9-1-1995) για κάθε νόμιμο χρήση του ανωτέρω 
μέχρι λήξεως της κατάστασης της διαθεσιμότητας». Σύμφωνα με τους ισχυρισμούς του, ο 
καταγγέλλων  διαμαρτυρήθηκε  αμέσως  στον  Προϊστάμενο  του  Γραφείου  Διοικητικής 
Υποστήριξης της Περιφερειακής Πυροσβεστικής Διεύθυνσης Ψ για την αναγραφή των ως άνω 
στοιχείων, πλην όμως, σύμφωνα με τον καταγγέλλοντα, δεν έλαβε χώρα τροποποίηση του 
περιεχομένου της προσωρινής βεβαίωσης ταυτότητάς του.  

Με την ως άνω καταγγελία του, ο Α υποστήριξε, μεταξύ άλλων, ότι η αναγραφή στη 
με αριθ. πρωτ. … Προσωρινή Βεβαίωση Ταυτότητας της θέσης του σε διαθεσιμότητα καθώς 
και  των  διατάξεων  του  άρθρου  2  παρ.  4  της  ΚΥΑ  46266  Φ.303.1/20.12.1994  (Β’  2/1995) 
αποτελεί πράξη επεξεργασίας η οποία α) διενεργήθηκε με αδιαφανή τρόπο και ουδέποτε 
γνωστοποιήθηκε σε αυτόν από την Υπηρεσία του κατά παράβαση των διατάξεων του άρθρου 
13  ΓΚΠΔ,  β)  περιλαμβάνει  πληροφορίες  οι  οποίες  δεν  συμπεριλαμβάνονται  στα  στοιχεία 
ταυτότητας του άρθρου 1 της ΚΥΑ 46266 Φ.303.1/20.12.1994 (Β’ 2/1995) σε συνδυασμό με 
το άρθρο 12 της ΚΥΑ 3021/19/53/14.10.2005 (Β’1440/2005), γ) δεν είναι απαραίτητη για την 
εκπλήρωση  καθήκοντος  που  εκτελείται  προς  το  δημόσιο  συμφέρον  ή  κατά  την  άσκηση 
δημοσίας  εξουσίας  που  έχει  ανατεθεί  στο  Πυροσβεστικό  Σώμα  και  στο  Υπουργείο 
Προστασίας του Πολίτη / Κλιματικής Κρίσης και Πολιτικής Προστασίας εν γένει (άρθρο 5 του 
Ν.  4624/2019),  ούτε  εμπίπτει  σε  άλλη  νομική  βάση  του  άρθρου  6  ΓΚΠΔ,  δ)  συνιστά 
απαγορευμένη περαιτέρω επεξεργασία κατά τρόπο ασύμβατο  προς τους σκοπούς για τους 
οποίους  συλλέχθηκαν  εξ  αρχής  τα  δεδομένα  του,  ενώ  ε)  δεν  είναι  αναγκαία  για  την 
εκπλήρωση του σκοπού της βεβαίωσης της ταυτότητάς του, αφού η αναφορά των λόγων 
έκδοσης της προσωρινής βεβαίωσης δεν απαιτείται ακόμα και στην περίπτωση που γίνει 
δεκτό ότι οι τρίτοι πρέπει να ενημερώνονται ότι δεν είναι σε θέση να εκτελεί υπηρεσία, με 
αποτέλεσμα να στοιχειοθετείται παράβαση των διατάξεων του άρθρου 5 παρ. 1 περ. α) έως 
γ) ΓΚΠΔ.  

Περαιτέρω, ο καταγγέλλων επισήμανε ότι η προσωρινή βεβαίωση αποτελούσε το 
μοναδικό έγγραφο ταυτοποίησης που διέθετε και ως εκ τούτου ήταν υποχρεωμένος να τη 
χρησιμοποιεί συνεχώς σε οποιαδήποτε συναλλαγή με το δημόσιο τομέα και με ιδιωτικούς 
φορείς, ιδίως στο πλαίσιο επαλήθευσης της ταυτοπροσωπίας του λόγω των μέτρων κατά της 
Covid-19,  με  αποτέλεσμα  την  κοινολόγηση  της  θέσης  του  σε  διαθεσιμότητα  σε  μεγάλο 
αριθμό προσώπων και τη συνακόλουθη προσβολή της προσωπικότητας, της τιμής και της 

 

2 

υπόληψής του σε όλο το φάσμα της καθημερινότητάς του και της κοινωνικής και οικονομικής 
ζωής του.   

Με το υπ’ αριθ. πρωτ. Αρχής  Γ/ΕΞΕ/2388/21-10-2021 έγγραφό της, η Αρχή ζήτησε 
από  τους  καταγγελλόμενους  διευκρινίσεις επί της  καταγγελίας. Κατόπιν  αυτού,  έλαβε  σε 
απάντηση το με αριθ. πρωτ. … (υπ’ αριθ. πρωτ. Αρχής Γ/ΕΙΣ/7359/11-11-2021) έγγραφο του 
Αρχηγείου  του  Πυροσβεστικού  Σώματος  προς  την  Αρχή,  με  το  οποίο  ο  καταγγελλόμενος 
ενημέρωσε την Αρχή ότι ήδη από την …, ο καταγγέλλων εκλήθη με το με αριθ. … έγγραφο της 
Περιφερειακής  Πυροσβεστικής  Διοίκησης  Ψ  να  παραδώσει  τη  με  αριθ.  …  βεβαίωση 
ταυτότητας,  στην  οποία,  σύμφωνα  με  τα  διαλαμβανόμενα  στο  ως  άνω  έγγραφο,  εκ 
παραδρομής αναγράφεται η υπηρεσιακή κατάσταση του καταγγέλλοντος, προκειμένου να 
του χορηγηθεί νέα βεβαίωση στην οποία δεν γίνεται αντίστοιχη μνεία. Κατόπιν αυτών, η 
Αρχή κάλεσε εκ νέου το Αρχηγείο του Πυροσβεστικού Σώματος με το υπ’ αριθ. πρωτ. Αρχής 
Γ/ΕΞΕ/2621/17-11-2021 έγγραφο, να προσκομίσει στην Αρχή τον τύπο της νέας προσωρινής 
βεβαίωσης  ταυτότητας  ή/και  αντίγραφο  της  βεβαίωσης  που  χορηγήθηκε  στον 
καταγγέλλοντα και ακολούθως, το Αρχηγείο του Πυροσβεστικού Σώματος  απέστειλε στην 
Αρχή  (υπ’  αριθ.  πρωτ.  Αρχής  Γ/ΕΙΣ/7649/22-11-2021)  αντίγραφο  της  νέας  προσωρινής 
βεβαίωσης με αριθ. πρωτ. … που χορηγήθηκε στον καταγγέλλοντα, καθώς και αντίγραφο του 
πρωτοκόλλου παράδοσης από τον καταγγέλλοντα της με αριθ. … προσωρινής βεβαίωσης και 
παραλαβής της νέας προσωρινής βεβαίωσης με αριθ. πρωτ. … . 

Παράλληλα, με το υπ’ αριθ. πρωτ. Αρχής  Γ/ΕΞΕ/2622/17-11-2021 έγγραφό της, η 
Αρχή κάλεσε τον καταγγέλλοντα να επιβεβαιώσει τη λήψη της σχετικής υπ’ αριθ. πρωτ. … 
Πρόσκλησης της Περιφερειακής Πυροσβεστικής Διοίκησης Ψ για χορήγηση νέας προσωρινής 
βεβαίωσης  στοιχείων  ταυτότητας  και  την  παραλαβή  της,  να  προσκομίσει  στην  Αρχή 
αντίγραφο της χορηγηθείσας βεβαίωσης, καθώς και να αναφέρει, εφόσον έχει λάβει νέα 
βεβαίωση  ταυτότητας,  αν  εμμένει  στην  υπ’  αριθ.  πρωτ.  Αρχής  Γ/ΕΙΣ/6553/11-10-2021 
καταγγελία  του.  Με  την  υπ’  αριθ.  πρωτ.  Αρχής  Γ/ΕΙΣ/7672/23-11-2021  απάντησή  του,  ο 
καταγγέλλων  επιβεβαίωσε  τη  λήψη  της  σχετικής  υπ’  αριθ.  πρωτ.  …  Πρόσκλησης  της 
Περιφερειακής  Πυροσβεστικής  Διοίκησης  Ψ,  προσκόμισε  στην  Αρχή  τη  νέα  προσωρινή 
βεβαίωση ταυτότητας με αριθ. πρωτ. … και δήλωσε ότι, λαμβανομένου υπόψη του χρονικού 
διαστήματος  που  μεσολάβησε  μέχρι  την  αντικατάσταση  του  δελτίου  προσωρινής 
ταυτότητας, του γεγονότος ότι η αντικατάσταση έλαβε χώρα μόνο κατόπιν παρεμβάσεως της 
Αρχής, επιθυμεί τη συνέχιση της εξέτασης της υπ’ αριθ. πρωτ. Αρχής Γ/ΕΙΣ/6553/11-10-2021 
καταγγελίας. 

 

3 

Με  την  υπ’  αριθ.  5/2021  Απόφαση  του  Προέδρου  της  Αρχής  (με  αρ.  πρωτ. 
Γ/ΕΞΕ/2992/22-12-2021)  απορρίφθηκε  το  αίτημα  του  καταγγέλλοντος  για  έκδοση 
προσωρινής διαταγής ως άνευ αντικειμένου.  

Ακολούθως, η Αρχή κάλεσε τους εμπλεκόμενους ενώπιον της Ολομέλειας της Αρχής, 
την  12-04-2022,  με  τις  Γ/ΕΞΕ/855/04-04-2022  και  Γ/ΕΞΕ/856/04-04-2022  κλήσεις  προς 
ακρόαση.  Στην  εν  λόγω  συνεδρίαση,  η  οποία  πραγματοποιήθηκε  μέσω  τηλεδιάσκεψης, 
παρέστη  ο  καταγγέλλων  Α  με  τον  πληρεξούσιο  δικηγόρο  του  Γρηγόριο Λαζαράκο  (…),  εκ 
μέρους δε του καταγγελλομένου Πυροσβεστικού Σώματος παρέστη ο …, Διευθυντής Νομικής 
Υποστήριξης του Αρχηγείου Πυροσβεστικού Σώματος. 

Αμφότερα τα μέρη, αφού ανέπτυξαν προφορικά τις απόψεις τους, έλαβαν κατά τη 
συνεδρίαση  αυτή  προθεσμία  προσκομίσεως  έγγραφων  υπομνημάτων  προς  περαιτέρω 
υποστήριξη των ισχυρισμών τους. Κατόπιν αυτών, ο καταγγέλλων υπέβαλε εμπροθέσμως την 
03/05/2022 το υπ’ αριθ. πρωτ. Γ/ΕΙΣ/6628/03-05-2022 υπόμνημα, ενώ ο καταγγελλόμενος 
δεν προσκόμισε υπόμνημα.  

Κατά  την  ανωτέρω  ακρόαση  της  12-04-2022,  αλλά  και  με  το  υπ’  αριθ.  πρωτ. 
Γ/ΕΙΣ/6628/03-05-2022  κατόπιν  της  ακροάσεως  υπόμνημά  του,  ο  καταγγέλλων,  αφού 
επανέλαβε τους ισχυρισμούς που έθεσε και προηγουμένως ενώπιον της Αρχής, υποστήριξε 
επιπλέον ότι με τη συμπεριφορά του κατά την ακρόαση αλλά και με τη χορήγηση της νέας 
προσωρινής  βεβαίωσης  ταυτότητας,  ο  καταγγελλόμενος  προέβη  σε  παραδοχή  της 
παράβασης της νομοθεσίας περί προσωπικών δεδομένων.  

Η Αρχή, μετά από εξέταση των στοιχείων του φακέλου και όσων προέκυψαν από την 
ενώπιόν  της  ακροαματική  διαδικασία  και  τα  υπομνήματα  των  μερών,  αφού  άκουσε  τον 
εισηγητή και τις διευκρινίσεις από τη βοηθό εισηγητή, η οποία παρέστη χωρίς δικαίωμα 
ψήφου, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1.  Επειδή από τις διατάξεις των άρθρων 51 και 55 του Γενικού Κανονισμού Προστασίας 
Δεδομένων  (Κανονισμού  (ΕΕ)  2016/679  –  εφεξής  «ΓΚΠΔ»)  και  του  άρθρου  9  του  νόμου 
4624/2019 (ΦΕΚ Α΄ 137) προκύπτει ότι η Αρχή έχει αρμοδιότητα να εποπτεύει την εφαρμογή 
των  διατάξεων  του  ΓΚΠΔ,  του  νόμου  αυτού  και  άλλων  ρυθμίσεων  που  αφορούν  την 
προστασία του ατόμου από την επεξεργασία προσωπικών δεδομένων. Ειδικότερα, από τις 
διατάξεις  των  άρθρων  57  παρ.  1  στοιχ.  στ΄  του  ΓΚΠΔ  και  13  παρ.  1  στοιχ.  ζ΄  του  νόμου 

 

4 

4624/2019 προκύπτει ότι η Αρχή έχει αρμοδιότητα να επιληφθεί της καταγγελίας του Α κατά 
του  Πυροσβεστικού  Σώματος,  καθόσον  η  καταγγελλόμενη  μη  αυτοματοποιημένη 
επεξεργασία  (άντληση,  χρήση  και  κοινολόγηση)  αφορά  σε  δεδομένα  προσωπικού 
χαρακτήρα, τα οποία περιλαμβάνονται σε συστήματα αρχειοθέτησης του Πυροσβεστικού 
Σώματος, στα οποία καταχωρίζονται  τα προσωπικά στοιχεία, οι υπηρεσιακές μεταβολές, η 
πειθαρχική κατάσταση κ.ο.κ. των υπηρετούντων στο Πυροσβεστικό Σώμα υπαλλήλων, και, 
επομένως,  υπάγεται  στο  ρυθμιστικό  πεδίο  των  άρθρων  2  παρ.  1  του  ΓΚΠΔ  και  2  του  ν. 
4624/2019.  

2.  Επειδή  σύμφωνα  με  τα  οριζόμενα  στο  άρθρο  4  παρ.  7  του  ΓΚΠΔ,  ο  υπεύθυνος 
επεξεργασίας  καθορίζει  τους  σκοπούς  και  τον  τρόπο  της  επεξεργασίας  των  δεδομένων. 
Βασικό για τον προσδιορισμό του υπευθύνου επεξεργασίας είναι το λειτουργικό κριτήριο1. 
Όταν  πρόκειται  να  αξιολογηθεί  ο  καθορισμός  των  στόχων  και  του  τρόπου  µε  σκοπό  να 
αποδοθεί ο ρόλος του υπευθύνου της επεξεργασίας των δεδομένων, το κρίσιμο είναι να 
εξετάζεται, σε ποιο βαθμό λεπτομέρειας πρέπει κάποιος να καθορίζει τους στόχους και τον 
τρόπο προκειμένου να μπορεί να θεωρηθεί υπεύθυνος της επεξεργασίας. Δομικό στοιχείο 
της  έννοιας  του  υπευθύνου  επεξεργασίας  είναι  η  επιρροή  που  ασκεί  δυνάμει  άσκησης 
εξουσίας λήψης αποφάσεων, αρμοδιότητα που μπορεί να ορίζεται από τον νόμο ή μπορεί 
να  προέρχεται  από  την  ανάλυση  των  πραγματικών  στοιχείων  ή  των  περιστάσεων  που 
αφορούν την υπόθεση.  Σύμφωνα με τις Κατευθυντήριες Γραμμές 07/2020 του Ευρωπαϊκού 
Συμβουλίου Προστασίας Δεδομένων σχετικά με τις έννοιες του υπευθύνου επεξεργασίας και 
του  εκτελούντος  την  επεξεργασία  στον  ΓΚΠΔ,  στις  περισσότερες  περιπτώσεις,  ο 
«αποφαινόμενος φορέας» μπορεί να προσδιοριστεί εύκολα και με τη δέουσα σαφήνεια με 
παραπομπή σε συγκεκριμένες νομικές ή/και πραγματολογικές περιστάσεις από τις οποίες, 
κατά κανόνα, μπορεί να προκύψει η «επιρροή», εκτός αν άλλα στοιχεία υποδηλώνουν το 
αντίθετο2. Περαιτέρω, όπως επισημαίνεται από τις ως άνω Κατευθυντήριες είναι σύνηθες το 
φαινόμενο η νομοθεσία να καθορίζει μια υποχρέωση ή να επιβάλλει σε κάποιον φορέα το 
καθήκον  να  συλλέγει  και  να  επεξεργάζεται  συγκεκριμένα  δεδομένα,  παρά  να  ορίζει 
απευθείας τον υπεύθυνο επεξεργασίας ή να καθορίζει τα κριτήρια για τον διορισμό του. Στις 
περιπτώσεις  αυτές  ο  σκοπός  της  επεξεργασίας  συχνά  καθορίζεται  από  τη  νομοθεσία.  Ο 
υπεύθυνος επεξεργασίας ορίζεται κατά κανόνα από τον νόμο για την επίτευξη αυτού του 

                                                           
1 Βλ. για την έννοια του υπευθύνου και εκτελούντος την επεξεργασία τις Κατευθυντήριες Γραμμές 
07/2020 του ΕΣΠΔ για τις έννοιες του υπεύθυνου επεξεργασίας και του εκτελούντος την επεξεργασία 
https://edpb.europa.eu/system/files/2021-
στον 
07/eppb_guidelines_202007_controllerprocessor_final_en.pdf 
 και τη Γνώμη 1/2010 της Ομάδας Εργασίας του Άρθρου 29.  
2 Κατευθυντήριες Γραμμές 07/2020 ΕΣΠΔ, σκέψεις 20-21.  

διαθέσιμες 

ΓΚΠΔ, 

σε: 

 

5 

σκοπού, αυτού του δημόσιου καθήκοντος. Στην περίπτωση αυτή, η νομοθεσία προσδιορίζει 
εμμέσως τον υπεύθυνο επεξεργασίας. Γενικότερα, η νομοθεσία μπορεί επίσης να επιβάλει 
σε  δημόσιες  ή  ιδιωτικές  οντότητες  την  υποχρέωση  να  διατηρούν  ή  να  παρέχουν 
συγκεκριμένα  δεδομένα.  Οι  εν  λόγω  οντότητες  θεωρούνται  κατά  κανόνα  υπεύθυνοι 
επεξεργασίας αναφορικά με την επεξεργασία που κρίνεται απαραίτητη για την εκπλήρωση 
της συγκεκριμένης υποχρέωσης3. 

3.  Επειδή στη δημόσια διοίκηση η ιεραρχία αποτελεί τρόπο εσωτερικής οργάνωσής της 
που έχει ως στόχο την εξασφάλιση της αδιάλειπτης συνέχειας του έργου της4 και τη συνοχή 
των κανόνων που εφαρμόζονται μεταξύ των μονάδων και υπηρεσιών που υπάγονται στο 
ανώτερο όργανο του φορέα. Ως εκ τούτου το λειτουργικό κριτήριο συνάπτεται κατ’ αρχήν µε 
τις αρμοδιότητες που απονέμει ο νόμος σε συγκεκριμένη αρχή, υπηρεσία ή νομικό πρόσωπο 
δημοσίου δικαίου. Σύμφωνα με τις διατάξεις του Ν. 3511/2006 (ΦΕΚ 258/Α/27-11-2006), ως 
τροποποιηθείς ισχύει, το Αρχηγείο του Πυροσβεστικού Σώματος είναι η ανώτατη επιτελική 
υπηρεσία του Πυροσβεστικού Σώματος, η αρμοδιότητα του οποίου ως κεντρική υπηρεσία 
εκτείνεται  σε  ολόκληρη  την  Επικράτεια  και  στο  οποίο  υπάγονται  οι  αποκεντρωμένες 
υπηρεσίες με τοπική αρμοδιότητα (άρθρο 4). Επιπλέον, σύμφωνα με το άρθρο 5 παρ. 3 του 
Ν.  3511/2006  (ΦΕΚ  258/Α/27-11-2006),  όπως  τροποποιηθέν  ισχύει,  το  Επιτελείο  του 
Πυροσβεστικού Σώματος (το οποίο υπάγεται σύμφωνα με το άρθρο 4 παρ. 1 του ιδίου νόμου 
στο Αρχηγείο), χειρίζεται μεταξύ άλλων, τα θέματα προσλήψεων, πειθαρχίας και εν γένει 
υπηρεσιακής κατάστασης του προσωπικού. Περαιτέρω, σύμφωνα με το άρθρο 19 του Π.Δ. 
210/1992  (ΦΕΚ  99/16-06-1992)  «η  λειτουργία  των  γραφείων  και  η  διεξαγωγή  γενικά  της 
υπηρεσίας σ’ αυτά γίνεται με ευθύνη του Διοικητή, σύμφωνα με τη νομοθεσία που ισχύει και 
τις σχετικές διαταγές του Αρχηγείου Πυροσβεστικού Σώματος».  

4.  Επειδή  εκ  των  ανωτέρω  συνάγεται  ότι  το  Αρχηγείο  του  Πυροσβεστικού  Σώματος 
ενεργεί εν προκειμένω ως υπεύθυνος επεξεργασίας, ο οποίος στο πλαίσιο των αρμοδιοτήτων 
και των καθηκόντων του καθορίζει τον σκοπό ή/και τα ουσιώδη, τουλάχιστον, στοιχεία του 
τρόπου της επεξεργασίας των δεδομένων που θα πρέπει να εφαρμόζει το ίδιο, όπως και οι 
υπηρεσίες και οι μονάδες που υπάγονται σε αυτό5. Άλλωστε, η θέση του καταγγέλλοντος σε 
διαθεσιμότητα και η χορήγηση σε αυτόν προσωρινής βεβαίωσης ταυτότητας διατάχθηκε με 

                                                           
3 Ως άνω, σκέψη 24.  
4 Χ. Ακριβοπούλου, Χ. Ανθόπουλος, Εισαγωγή στο Διοικητικό Δίκαιο, εκδόσεις Ελληνικά Ακαδημαϊκά 
Ηλεκτρονικά Συγγράμματα, 2015, Κεφ. 3, σελ. 77. 
5 Βλ. και Απόφαση 24/2022 της Αρχής, https://www.dpa.gr/sites/default/files/2022-
05/24_2022_anonym.pdf, παρ. 15-17.  

 

6 

τις  με  αριθ.  πρωτ.  …  και  με  αριθ.  πρωτ.  …  Αποφάσεις  του  Αρχηγού  του  Πυροσβεστικού 
Σώματος.  

5.  Επειδή  το  άρθρο  5  του  ΓΚΠΔ  καθορίζει  τις  αρχές  επεξεργασίας  που  διέπουν  την 
επεξεργασία δεδομένων προσωπικού χαρακτήρα και συγκεκριμένα ορίζει, στην παρ. 1, ότι 
τα  δεδομένα  προσωπικού  χαρακτήρα  θα  πρέπει  μεταξύ  άλλων  α)  να  υποβάλλονται  σε 
σύννομη  και  θεμιτή  επεξεργασία  με  διαφανή  τρόπο  σε  σχέση  με  το  υποκείμενο  των 
δεδομένων  («νομιμότητα,  αντικειμενικότητα  και  διαφάνεια»),  β)  να  συλλέγονται  για 
καθορισμένους,  ρητούς  και  νόμιμους  σκοπούς  και  να  μην  υποβάλλονται  σε  περαιτέρω 
επεξεργασία κατά τρόπο ασύμβατο προς τους σκοπούς αυτούς («περιορισμός του σκοπού»), 
γ) να είναι κατάλληλα, συναφή και να περιορίζονται στο αναγκαίο για τους σκοπούς για τους 
οποίους  υποβάλλονται  σε  επεξεργασία  («ελαχιστοποίηση  των  δεδομένων»).  Συμφώνως 
προς  την  αρχή  της  αναλογικότητας  (Σύνταγμα,  άρθρο 25  παρ.  1  στοιχ.  γ’),  επιτρέπεται  η 
επεξεργασία,  η  οποία  είναι  ικανή  να  επιτύχει  τον  επιδιωκόμενο  σκοπό  (αρχή  της 
καταλληλότητας/  προσφορότητας),  αλλά  μόνο  εφόσον  είναι  απολύτως  αναγκαία  προς 
αυτόν,  ήτοι  ενεργείται  η  λιγότερο  επαχθής  για  το  υποκείμενο,  τυχόν  δε  περαιτέρω 
επεξεργασία  περιττεύει,  ακόμα  κι  αν  είναι  λυσιτελής  (αρχή  της  αναγκαιότητας)6.  Κάθε 
επεξεργασία  προσωπικών  δεδομένων  που  δεν  είναι  πρόσφορη  και  αναγκαία  για  την 
επίτευξη του επιδιωκόμενου σκοπού ή γίνεται πέραν αυτού, δεν είναι νόμιμη. 

6.  Επειδή το άρθρο 6 παρ. 1 του ΓΚΠΔ καθορίζει ότι «Η  επεξεργασία είναι σύννομη 
μόνο  εάν  και  εφόσον  ισχύει  τουλάχιστον  μία  από  τις  ακόλουθες  προϋποθέσεις:  α)  το 
υποκείμενο  των  δεδομένων  έχει  συναινέσει  στην  επεξεργασία  των  δεδομένων  του 
προσωπικού  χαρακτήρα  του  για  έναν  ή  περισσότερους  συγκεκριμένους  σκοπούς,  β)  η 
επεξεργασία είναι απαραίτητη για την εκτέλεση σύμβασης της οποίας το υποκείμενο των 
δεδομένων είναι συμβαλλόμενο μέρος ή για να ληφθούν μέτρα κατ' αίτηση του υποκειμένου 
των δεδομένων πριν από τη σύναψη σύμβασης, γ) η επεξεργασία είναι απαραίτητη για τη 
συμμόρφωση με έννομη υποχρέωση του υπευθύνου επεξεργασίας, δ) η επεξεργασία είναι 
απαραίτητη  για  τη  διαφύλαξη  ζωτικού  συμφέροντος  του  υποκειμένου  των  δεδομένων  ή 
άλλου  φυσικού  προσώπου,  ε)  η  επεξεργασία  είναι  απαραίτητη  για  την  εκπλήρωση 
καθήκοντος  που  εκτελείται  προς  το  δημόσιο  συμφέρον  ή  κατά  την  άσκηση  δημόσιας 
εξουσίας  που  έχει  ανατεθεί  στον  υπεύθυνο  επεξεργασίας,  στ)  η  επεξεργασία  είναι 
απαραίτητη  για  τους  σκοπούς  των  έννομων  συμφερόντων  που  επιδιώκει  ο  υπεύθυνος 
επεξεργασίας ή τρίτος, εκτός εάν έναντι των συμφερόντων αυτών υπερισχύει το συμφέρον 

                                                           
6 ΑΠΔ 51/2014, ΑΠΔ 1/2007, Βλ. σε Κων/νο Ν. Χριστοδούλου, Δίκαιο Προσωπικών Δεδομένων, 2η 
έκδοση, Νομική Βιβλιοθήκη, παρ. 339,341, σελ. 111-112.  

 

7 

ή  τα  θεμελιώδη  δικαιώματα  και  οι  ελευθερίες  του  υποκειμένου  των  δεδομένων  που 
επιβάλλουν  την  προστασία  των  δεδομένων  προσωπικού  χαρακτήρα,  ιδίως  εάν  το 
υποκείμενο των δεδομένων είναι παιδί.  
Το στοιχείο στ) του πρώτου εδαφίου δεν εφαρμόζεται στην επεξεργασία που διενεργείται 
από δημόσιες αρχές κατά την άσκηση των καθηκόντων τους.» 

7.  Επειδή  προκειμένου  τα  δεδομένα  προσωπικού  χαρακτήρα  να  τύχουν  νόμιμης 
επεξεργασίας,  ήτοι  επεξεργασίας  σύμφωνα  προς  τις  απαιτήσεις  του  ΓΚΠΔ,  θα  πρέπει  να 
πληρούνται σωρευτικά οι προϋποθέσεις εφαρμογής και τήρησης των αρχών του άρθρου 5 
παρ.  1  ΓΚΠΔ7.  Η  ύπαρξη  ενός  νόμιμου  θεμελίου  συμφώνως  προς  το  άρθρο  6  ΓΚΠΔ,  δεν 
απαλλάσσει  τον  υπεύθυνο  επεξεργασίας  από  την  υποχρέωση  τήρησης  των  αρχών  που 
κατοχυρώνονται  με  το  άρθρο  5  παρ.  1  ΓΚΠΔ  αναφορικά  με  τον  θεμιτό  χαρακτήρα,  την 
αναγκαιότητα και την αναλογικότητα και την αρχή της ελαχιστοποίησης. Σε περίπτωση κατά 
την οποία παραβιάζεται κάποια εκ των προβλεπομένων στο άρθρο 5 παρ. 1 ΓΚΠΔ αρχών, η 
εν λόγω επεξεργασία παρίσταται ως μη νόμιμη και αντικείμενη στις διατάξεις του ΓΚΠΔ, και 
παρέλκει  η  εξέταση  των  προϋποθέσεων  εφαρμογής  των  νομικών  βάσεων  του  άρθρου  6 
ΓΚΠΔ8.  Έτσι,  η  κατά  παράβαση  των  αρχών  του  άρθρου  5  ΓΚΠΔ  μη  νόμιμη συλλογή  και 
επεξεργασία  των  δεδομένων  προσωπικού  χαρακτήρα  δεν  θεραπεύεται  από  την  ύπαρξη 
νόμιμου σκοπού και νομικής βάσης (πρβλ. ΑΠΔ 38/2004, ΑΠΔ 43/2019). 

8.  Επειδή  εν  προκειμένω  εφαρμόζεται  η  Κοινή  Υπουργική  Απόφαση  46266 
Φ.303.1/20.12.1994  (Β’  2/1995)  «Καθορισμός  τύπου  δελτίου  ταυτότητας  του  εν  ενεργεία 
πυροσβεστικού  του  Πυροσβεστικού  Σώματος,  απαιτούμενα  δικαιολογητικά,  διαδικασία 
έκδοσης, τήρησης και ενημέρωσης του αρχείου ταυτοτήτων». Σύμφωνα με τις διατάξεις του 
άρθρου 1 της εν λόγω ΚΥΑ «1. Το δελτίο ταυτότητας του Πυροσβεστικού προσωπικού που 
θεωρείται δημόσιο έγγραφο, είναι τυπωμένο σε χαρτί τύπου Βέλβετ με εσωτερική εκτύπωση 
ράστερ χρώματος ανοιχτό πορτοκαλί διαστάσεων 0.10 Χ 0.65 μ. και φέρει δύο (2) όψεις.  2. 
Στη  μία  όψη  σε  φόντο  χρώματος  απαλού  κόκκινου  απεικονίζεται  το  διακριτικό  σήμα  του 

                                                           
7  ΔΕΕ, C- 496/17, Deutsche Post AG κατά Hauptzollamt Köln1, 16 Ιανουαρίου 2019, σκ. 57.  
8  Πρβλ.  ΣτΕ  517/2018  παρ.  12:  «[...]  προκειμένου  τα  δεδομένα  προσωπικού  χαρακτήρα  να  τύχουν 
νόμιμης επεξεργασίας, απαιτείται σε κάθε περίπτωση να συντρέχουν σωρευτικά οι προϋποθέσεις του 
άρθρου 4 παρ. 1 του ν. 2472/1997, που μεταξύ άλλων, ορίζει ότι τα δεδομένα πρέπει να συλλέγονται 
και  να  υφίστανται  επεξεργασία  κατά  τρόπο  θεμιτό  και  νόμιμο,  για  σαφείς  και  νόμιμους 
σκοπούς...Εφόσον  συντρέχουν  οι  προϋποθέσεις  του  άρθρου  4  παρ.  1  του  ν.  2472/1997  (νόμιμη 
συλλογή  και  επεξεργασία  δεδομένων  για  σαφείς  και  νόμιμους  σκοπούς),  εξετάζεται  περαιτέρω  αν 
συντρέχουν  και  οι  προϋποθέσεις  της  διατάξεως  του  άρθρου  5  παρ.  2  του  ν.  2472/1997  [νομικές 
βάσεις]».  Επίσης,  πρβλ.  ΣτΕ  σε  Ολομέλεια  2285/2001  παρ.  10:  «[...]  Μόνο  δε  εάν  συντρέχουν  οι 
παραπάνω  βασικές  προϋποθέσεις,  έχουν  εφαρμογή  οι  διατάξεις  των  άρθρων  5  και  7  του  Ν. 
2472/1997,  οι  οποίες  επιβάλλουν  ως  περαιτέρω  πρόσθετη,  κατ’  αρχήν,  προϋπόθεση  νόμιμης 
επεξεργασίας  δεδομένων  προσωπικού  χαρακτήρα  συγκεκριμένου  προσώπου,  τη  συγκατάθεση 
αυτού». 

 

8 

Πυροσβεστικού  Σώματος  όπως  αυτό  περιγράφεται  στο  άρθρο  11  παράγ.  2  της  15269  Φ. 
109.1/9.6.93 απόφασης Υπουργού Δημόσιας Τάξης (Β` 505) και εμφαίνεται στον πίνακα 2 
αυτής. Στην  ίδια όψη αναγράφονται όλα τα στοιχεία του άρθρου 2 του Ν. 1988/91, εκτός από 
τα α, στ, ιστ, ιζ, ιη και επί πλέον το βαθμό και τον αύξοντα αριθμό ταυτότητας. Στην άλλη όψη 
φέρει στο επάνω αριστερό τμήμα, τον τίτλο του Αρχηγείου Πυροσβεστικού Σώματος και στο 
δεξιό τμήμα της τη φράση "ΔΕΛΤΙΟ ΤΑΥΤΟΤΗΤΑΣ" και κάτω απ` αυτήν τον αριθμό ταυτότητας, 
που είναι ο Αριθμός Μητρώου του κατόχου, τη φωτογραφία αυτού, το επώνυμο και το όνομα 
με λατινικούς χαρακτήρες, την ομάδα αίματος, την ημερομηνία  έκδοσης, την υπογραφή του 
Δ/ντή  Αρχηγείου  Πυροσβεστικού  Σώματος  και  τη  σφραγίδα  του  Αρχηγείου  Π.Σ.  3.  Η 
φωτογραφία είναι έγχρωμη, το χαρτί που είναι τυπωμένη είναι λεπτό άριστης ποιότητας με 
κυανό  (Θαλασσί)  φόντο  και  οι  διαστάσεις  της  είναι  0.035  χ  0.045  μ.  Ο  Πυροσβεστικός 
υπάλληλος σ’ αυτήν φέρει την υπ’ αριθμ. 8 χειμερινή στολή, χωρίς πηλήκιο και η θέση του 
είναι ανφάς με ελαφρά κλίση του κορμού δεξιά, πολύ ελαφρά κλίση της κεφαλής αριστερά 
και ελαφρά κλίση του αριστερού βραχίονα, ώστε να φαίνονται τα διακριτικά του βαθμού και 
του Σώματος η δε εμφάνισή του οφείλει να είναι ευπρεπής.», ενώ σύμφωνα με τις διατάξεις 
του άρθρου 2 παρ. 4 της ίδιας ΚΥΑ «Τα δελτία ταυτότητας όσων τίθενται σε διαθεσιμότητα 
για  παραπτώματα  που  καθάπτονται  της  τιμής  ή  της  υπόληψης  του  Πυροσβεστικού 
προσωπικού,  ή  εκτίουν  ποινή  αργίας  με  πρόσκαιρη  παύση  ή  αργίας  με  απόλυση, 
παραδίδονται στην Υπηρεσία και φυλάσσονται με μέριμνα του Διοικητή καθ’ όλη τη διάρκεια 
της  διαθεσιμότητας  ή  της  έκτισης  της  ποινής.  Μετά  την  λήξη  διαθεσιμότητας  ή  ποινή 
επιστρέφονται στους κατόχους τους. Οι ανωτέρω κατά τον χρόνο τούτο εφοδιάζονται από την 
Υπηρεσία με προσωρινή βεβαίωση της ταυτότητάς τους, με όλα τα στοιχεία που αναφέρονται 
σ’ αυτή επί της οποίας επικολλάται φωτογραφίας τους». 

9.  Επειδή, όπως έχει ήδη επισημάνει η Αρχή με την Απόφαση 21/20049, η αναγραφή 
του  είδους  της  ποινής  στις  προσωρινές  υπηρεσιακές  βεβαιώσεις  ταυτότητας  που 
χορηγούνται  κατόπιν  επιβολής  ποινής  συνιστά  επεξεργασία  δεδομένων  προσωπικού 
χαρακτήρα,  η  οποία  πρέπει  να  είναι  σύμφωνη  με  τις  διατάξεις  της  νομοθεσίας  περί 
δεδομένων  προσωπικού χαρακτήρα.  

10. Επειδή από το συνδυασμό των διατάξεων των άρθρων 1 και 2 παρ. 4 της ΚΥΑ 46266 
Φ.303.1 /20.12.1994 (Β’ 2/1995), δεν προκύπτει ότι υφίσταται ρητή νομοθετική επιταγή για 
αναγραφή των λόγων έκδοσης επί των προσωρινών βεβαιώσεων ταυτότητας10. Περαιτέρω, 
αν και εκδίδεται  σε περιπτώσεις θέσης σε διαθεσιμότητα ή επιβολής αργίας ή άλλης ποινής, 

                                                           
9 ΑΠΔ 21/2004, διαθέσιμη σε: https://www.dpa.gr/el/enimerwtiko/prakseisArxis/anagrafi-eidoys-
poinis-se-prosorini-ypiresiaki-bebaiosi-taytotitas 
10 Ως άνω.  

 

9 

η  προσωρινή  βεβαίωση  ταυτότητας  δεν  εξυπηρετεί  τους  σκοπούς  της  πειθαρχικής 
διαδικασίας, αλλά έχει ως σκοπό τη βεβαίωση των στοιχείων της ταυτότητας του κατόχου 
της έναντι παντός τρίτου και την ενημέρωση οποιουδήποτε τρίτου ότι ο φέρων τη βεβαίωση 
δεν  είναι  σε  θέση  να  εκτελεί  υπηρεσία11.  Η  πληροφόρηση  τρίτου  ότι  ο  κάτοχος  της 
βεβαίωσης έχει τεθεί σε διαθεσιμότητα δεν αποτελεί σκοπό της χορήγησης της προσωρινής 
βεβαίωσης ταυτότητας12.  

11. Επειδή ακολούθως προς τα ανωτέρω, οι προσωρινές βεβαιώσεις ταυτότητας πρέπει 
να περιλαμβάνουν μόνον όσες πληροφορίες είναι απαραίτητες για τον σκοπό για τον οποίο 
χορηγούνται, ενώ η αναγραφή οποιουδήποτε άλλου στοιχείου που δεν ανταποκρίνεται στον 
σκοπό αυτό αποτελεί περιττή επεξεργασία και αντίκειται στις αρχές της προσφορότητας, 
αναγκαιότητας και της ελαχιστοποίησης της επεξεργασίας που θέτουν οι προαναφερόμενες 
διατάξεις του ΓΚΠΔ13.  

12. Επειδή από την επισκόπηση της με αριθ. πρωτ. … νέας προσωρινής βεβαίωσης που 
περιλαμβάνεται  τόσο  στο  υπ’  αριθ.  πρωτ.  Αρχής  Γ/ΕΙΣ/7672/23-11-2021  έγγραφο  του 
καταγγέλλοντος, όσο και στην υπ’ αριθ. πρωτ. Αρχής Γ/ΕΙΣ/7649/22-11-2021 απάντηση του 
υπεύθυνου επεξεργασίας, προέκυψε ότι σε αυτήν έχει απαλειφθεί η περιεχόμενη  στην με 
αριθ.  …  προσωρινή  βεβαίωση  που  είχε  εκδοθεί  αρχικώς  αναφορά  στη  θέση  του 
καταγγέλλοντος σε διαθεσιμότητα και στις διατάξεις στις οποίες αυτή προβλέπεται.    

13. Επειδή από το σύνολο των στοιχείων του φακέλου και των όσων προέκυψαν από την 
ακροαματική διαδικασία, η Αρχή διαπιστώνει ότι δεν έχουν εκδοθεί κατευθυντήριες οδηγίες 
από το Πυροσβεστικό Σώμα ή/και το Υπουργείο Προστασίας του Πολίτη αναφορικά με την 
έκδοση προσωρινών βεβαιώσεων ταυτότητας παρά το ότι με την Απόφαση 21/200414, η Αρχή 
είχε απευθύνει σχετική σύσταση, προειδοποίηση και έκκληση προς το Υπουργείο Δημοσίας 
Τάξεως να εκδώσει τις αναγκαίες οδηγίες προς τις οικείες αρχές και υπηρεσίες εντός ευλόγου 
χρόνου.  

14. Επειδή, η Αρχή, από το σύνολο των στοιχείων του φακέλου και των όσων προέκυψαν 
από  την  ακροαματική  διαδικασία,  διαπιστώνει  ότι  η  αναγραφή  της  θέσης  του 
καταγγέλλοντος σε διαθεσιμότητα και των διατάξεων του άρθρου 2 παρ. 4 της ΚΥΑ 46266 
Φ.303.1/20.12.1994  (Β’  2/1995)  επί  της  με  αριθ.  …  προσωρινής  βεβαίωσης  ταυτότητας, 
αποτελεί  μη  νόμιμη  επεξεργασία,  κατά  παράβαση  της  αρχής  της  ελαχιστοποίησης  που 
κατοχυρώνεται από τις διατάξεις του άρθρου 5 παρ. 1 γ) ΓΚΠΔ. 

                                                           
11 Ως άνω.  
12 Ως άνω.  
13 Βλ. και ΑΠΔ 2/2022, ΑΠΔ 3/2022.  
14 Ως άνω υπό 9.  

 

10 

15. Επειδή,  εφόσον διαπιστώνεται έλλειψη συμμόρφωσης προς την προβλεπόμενη από 
το  άρθρο  5  παρ.  1  γ)  ΓΚΠΔ  αρχής  της  ελαχιστοποίησης  και  δεδομένου  ότι  απαιτείται 
σωρευτικώς η πλήρωση των προϋποθέσεων εφαρμογής και τήρησης των αρχών του άρθρου 
5  παρ.  1  ΓΚΠΔ15,  προκειμένου  τα  δεδομένα  προσωπικού  χαρακτήρα  να  τύχουν  νόμιμης 
επεξεργασίας, παρέλκει η εξέταση της πλήρωσης των λοιπών αρχών νόμιμης επεξεργασίας 
των δεδομένων βάσει του άρθρου 5, καθώς και η εξέταση των προϋποθέσεων εφαρμογής 
των νομικών βάσεων του άρθρου 6 ΓΚΠΔ16. 

16. Επειδή η Αρχή κρίνει ότι σε σχέση με την διαπιστωθείσα παραβίαση των διατάξεων 
του άρθρου 5 παρ. 1 γ) συντρέχει περίπτωση άσκησης των εκ του άρθρου 58 παρ. 2 ΓΚΠΔ 
διορθωτικών εξουσιών της και επιβολής, κατ’ εφαρμογή της διάταξης του άρθρου 58 παρ. 2 
θ)  ΓΚΠΔ,  αποτελεσματικού,  αναλογικού  και  αποτρεπτικού  διοικητικού  χρηματικού 
προστίμου,  συμφώνως  προς  τα  άρθρα  83  ΓΚΠΔ  και  39  του  Ν.  4624/2019,  λαμβάνοντας 
υπόψη  και  τις  Κατευθυντήριες  Γραμμές  της  Ομάδας  Εργασίας  του  άρθρου  29  για  την 
εφαρμογή  και  τον  καθορισμό  διοικητικών  προστίμων  για  τους  σκοπούς  του  Κανονισμού 
2016/67917. Κατά την αξιολόγηση των δεδομένων, προκειμένου να επιλεγεί το πρόσφορο και 
διορθωτικό μέτρο, η Αρχή συνεκτιμά τα εξής:  
•  ότι η συγκεκριμένη παραβίαση ήταν περιορισμένης χρονικής διάρκειας, ωστόσο λόγω 
ειδικών  συντρεχουσών  συνθηκών  (η  προσωρινή βεβαίωση  ταυτότητας  αποτελούσε  το 
μοναδικό  έγγραφο  ταυτοποίησης  του  καταγγέλλοντος  κατά  το  κρίσιμο  διάστημα,  το 
οποίο συνέπεσε χρονικά με την εφαρμογή μέτρων κατά της πανδημίας του κορωνοϊού), 
είχε  σημαντικής  έκτασης  συνέπειες  για  το  πρόσωπο  του  καταγγέλλοντος,  καθώς 
χρησιμοποιήθηκε υποχρεωτικώς σε μεγάλο αριθμό συναλλαγών, καθιστώντας κατ’ αυτόν 
τον τρόπο γνωστή τη θέση του σε διαθεσιμότητα σε σημαντικό αριθμό προσώπων (άρθρο 
83 παρ. 2 α) ΓΚΠΔ),  

•  ότι  ο  καταγγελλόμενος  δεν  ανταποκρίθηκε  στα  επανειλημμένα  αιτήματα  του 
καταγγέλλοντος  για  έκδοση  νέας  βεβαίωσης  με  απαλοιφή  των  επίμαχων  δεδομένων 
(άρθρο 83 παρ.2 γ) ΓΚΠΔ), 

                                                           
15  Βλ. ως άνω, υπό 7.  
16 Βλ. ως άνω, υπό 8.  
17 Διαθέσιμες στο : https://www.dpa.gr/sites/default/files/2019-12/wp253_el.pdf 
Λαμβάνοντας επιπλέον υπόψη τις Κατευθυντήριες Γραμμές 04/2022 για τον υπολογισμό των 
διοικητικών προστίμων υπό τον ΓΚΠΔ του Ευρωπαϊκού Συμβουλίου Προστασίας Δεδομένων από 
12.05.2022 υπό δημόσια διαβούλευση, διαθέσιμες στον σύνδεσμο 
https://edpb.europa.eu/system/files/2022-
05/edpb_guidelines_042022_calculationofadministrativefines_en.pdf  

 

11 

•  ότι ο καταγγελλόμενος έχει κατά το παρελθόν υποπέσει σε διαπιστωμένες από την Αρχή 
παραβάσεις της νομοθεσίας για τα δεδομένα προσωπικού χαρακτήρα18 (βλ. Απόφαση 
24/2022 της Αρχής19) (άρθρο 83 παρ.2 ε) ΓΚΠΔ),  

•  ότι  ο  καταγγελλόμενος  απάντησε  εγκαίρως  στα  αιτήματα  της  Αρχής  και  κατόπιν  της 
παρεμβάσεως  της  Αρχής  προέβη  σε  άμεση  αντικατάσταση  της  αρχικής  προσωρινής 
βεβαίωσης ταυτότητας του καταγγέλλοντος και την αντικατάστασή της από νέα, από την 
οποία έχει απαλειφθεί κάθε αναφορά της θέσης του καταγγέλλοντος σε διαθεσιμότητα 
(άρθρο 83 παρ.2 στ) ΓΚΠΔ).  
17.  Επειδή περαιτέρω, η Αρχή κρίνει, ότι με βάση τα ως άνω πραγματικά περιστατικά 
που διαπιστώθηκαν, συντρέχει περίπτωση άσκησης τής εκ του άρθρου 58 παρ. 2 δ) ΓΚΠΔ 
εξουσίας της και καλεί το Πυροσβεστικό Σώμα, καθώς και το Υπουργείο Προστασίας του 
Πολίτη να προβούν, έως την 31/12/2022, στην έκδοση κατευθυντηρίων οδηγιών αναφορικά 
με την έκδοση προσωρινών βεβαιώσεων ταυτότητας, ενημερώνοντας σχετικώς την Αρχή για 
τις ενέργειές τους. 
 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή 
α) διαπιστώνει ότι η αναγραφή της θέσης σε διαθεσιμότητα και η μνεία των σχετικών με 
αυτήν  διατάξεων επί της προσωρινής βεβαίωσης ταυτότητας, συνιστά παραβίαση της αρχής 
της ελαχιστοποίησης του άρθρου 5 παρ. 1 γ) ΓΚΠΔ και επιβάλλει, κατ’ άρθρον 58 παρ. 2 θ) 
ΓΚΠΔ στο Πυροσβεστικό Σώμα, χρηματικό πρόστιμο ύψους πέντε χιλιάδων (5.000) ευρώ, για 
τους λόγους που εκτενώς αναλύονται στο σκεπτικό της παρούσης, 
β) δίνει εντολή, κατ’ άρθρον 58 παρ. 2 δ) ΓΚΠΔ, στο Πυροσβεστικό Σώμα, καθώς και στο 
Υπουργείο  Προστασίας  του  Πολίτη  να  προβούν,  έως  την  31/12/2022,  στην  έκδοση 
κατευθυντηρίων οδηγιών αναφορικά με την έκδοση προσωρινών βεβαιώσεων ταυτότητας, 
ενημερώνοντας σχετικώς την Αρχή για τις ενέργειές τους. 

                                                           
18  Βλ.  Κατευθυντήριες  Γραμμές  της  Ομάδας  Εργασίας  του  Άρθρου  29  για  την  εφαρμογή  και  τον 
καθορισμό  διοικητικών  προστίμων,  διαθέσιμες  σε:    https://www.dpa.gr/sites/default/files/2019-
12/wp253_el.pdf  σελ.  15,  καθώς  και  Κατευθυντήριες  Γραμμές  04/2022  για  τον  υπολογισμό  των 
διοικητικών  προστίμων  υπό  τον  ΓΚΠΔ  του  Ευρωπαϊκού  Συμβουλίου  Προστασίας  Δεδομένων  από 
12.05.2022  υπό  δημόσια  διαβούλευση,  διαθέσιμες  σε:  https://edpb.europa.eu/system/files/2022-
05/edpb_guidelines_042022_calculationofadministrativefines_en.pdf, σελ. 15: 
όπου επισημαίνεται ότι οποιουδήποτε είδους παράβαση του Κανονισμού, αν και διαφορετική από 
την παράβαση που εξετάζεται στη συγκεκριμένη περίπτωση από την εποπτική αρχή, μπορεί να είναι 
«σχετική» για την αξιολόγηση, δεδομένου ότι μπορεί να είναι ενδεικτική γενικότερης ανεπάρκειας 
γνώσης ή περιφρόνησης των κανόνων περί προστασίας των δεδομένων.  
19 Διαθέσιμη σε: https://www.dpa.gr/sites/default/files/2022-05/24_2022_anonym.pdf, 

 

12 

Ο Πρόεδρος 

 
 
 
 

Κωνσταντίνος Μενουδάκος 

 

 
 

 

Η Γραμματέας 

Ειρήνη Παπαγεωργοπούλου 

13 

