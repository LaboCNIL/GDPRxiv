 

 

 

 
     Αθήνα, 22-03-2018 

     Αριθ. Πρωτ.: Γ/ΕΞ/512/22-03-2018     

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

 

Α Π Ο Φ Α Σ Η 27/2018 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε  σύνθεση 

Τμήματος στην έδρα της την Τετάρτη 21.03.2018 και ώρα 10:00 π.μ. μετά από πρόσκληση 

του Προέδρου της, προκειμένου να εξετάσει την υπόθεση που αναφέρεται στο ιστορικό της 

παρούσας.  Παρέστησαν  ο  Αναπληρωτής  Πρόεδρος,  Γεώργιος  Μπατζαλέξης,  κωλυομένου 

του  Προέδρου  της  Αρχής,  Κωνσταντίνου  Μενουδάκου,  τα  αναπληρωματικά  μέλη 

Παναγιώτης  Ροντογιάννης,  Ευάγγελος  Παπακωνσταντίνου  και  Γρηγόριος  Τσόλιας,  ως 

εισηγητής,  σε  αντικατάσταση  των  τακτικών  μελών  Αντώνιου  Συμβώνη,  Κωνσταντίνου 

Λαμπρινουδάκη  και  Χαράλαμπου  Ανθόπουλου,  αντίστοιχα,  οι  οποίοι,  αν  και  εκλήθησαν 

νομίμως  εγγράφως,  δεν  παρέστησαν  λόγω  κωλύματος.  Παρούσες  χωρίς  δικαίωμα  ψήφου 

ήταν  η  Ευαγγελία  Βασιλοπούλου,  νομικός  ελεγκτής,  ως  βοηθός  εισηγήτρια  και  η  Ειρήνη 

Παπαγεωργοπούλου, υπάλληλος του τμήματος διοικητικών υποθέσεων, ως γραμματέας.  

 

Η Αρχή έλαβε υπόψη της τα παρακάτω:  
 
 
Με  την  υπ’  αρ.  πρωτ.  …  (ΑΠΔΠΧ  Γ/ΕΙΣ/537/22.01.2018)  αίτησή  τoυ  το  Ναυτικό 

Απομαχικό Ταμείο (εφεξής ΝΑΤ) διαβιβάζει στην Αρχή την με αρ. πρωτ. … αίτηση του Α 

προς  το ΝΑΤ καθώς και την  από … εισαγγελική παραγγελία της Εισαγγελίας Πρωτοδικών 

Πειραιά  και  ζητεί  την  άδεια  της  Αρχής  για  την  επεξεργασία  ευαίσθητων  προσωπικών 

δεδομένων.  Συγκεκριμένα,  ο  Α  ζητεί  να  λάβει  από  το  ΝΑΤ  «αντίγραφα  των  αποφάσεων 

συνταξιοδότησης  λόγω  αναπηρίας  αλλά  και  κάθε  τροποποιητικής  απόφασης  απονομής 

σύνταξης αναπηρίας καθώς και ιατρικές γνωματεύσεις δυνάμει των οποίων απονεμήθηκαν ή 

τροποποιήθηκαν οι αποφάσεις σύνταξης αναπηρίας με δικαιούχο Β, κατά την περίοδο 1981-

 

2 

2017».  Τη  χορήγηση  των  αιτούμενων  στοιχείων  ζητεί  o  Α  προκειμένου  να  υποστηρίξει 

ενώπιον  του  Μονομελούς  Πρωτοδικείου  Χ  την  αναγνωριστική  –  διεκδικητική  αγωγή 

(τακτική  διαδικασία  –  αρ.  κατάθεσης  …  με  καταληκτική  ημερομηνία  προκατάθεσης 

προτάσεων την …) την οποία έχει ασκήσει με τον Γ και τη Δ κατά των Ε, ΣΤ και Β, αδερφό 

των εναγόντων. Με το υπ’ αριθμ. πρωτ. Γ/ΕΙΣ/2274/21-03-2018 συμπληρωματικό έγγραφο ο 

Ζ διαβίβασε στην Αρχή το ως άνω δικόγραφο της αναγνωριστικής – διεκδικητικής αγωγής, 

με  την  οποία  οι  ενάγοντες  ζητούν  να  αναγνωριστούν  κατά  το  ποσοστό  1/6  εξ  αδιαιρέτου 

έκαστος,  των  στο  ιστορικό  της  αγωγής  αναφερόμενων  ακινήτων,  να  υποχρεωθούν  οι 

εναγόμενοι να αποδώσουν σε αυτούς (τους ενάγοντες) το ποσοστό του 1/6 εξ αδιαιρέτου στα 

ακίνητα που στην αγωγή αναφέρονται, καθώς το υπ’ αρ. … συμβόλαιο αγοραπωλησίας των 

εν  λόγω  ακινήτων  σε  έκαστο  εκ  των  δύο  πρώτων  εναγομένων  κατά  ποσοστό  50%  από  τον 

τρίτο  εναγόμενο  και  αδερφό  των  εναγόντων  είναι  άκυρο,  να  διαταχθεί  η  επαναφορά  των 

πραγμάτων στην προτέρα κατάσταση και να εγκατασταθούν οι ενάγοντες κατά το ποσοστό 

τους και συγκεκριμένα κατά ποσοστό 1/6 εξ αδιαιρέτου έκαστος, άλλως να τους επιτραπεί να 

το πράξουν με δαπάνες των εναγομένων. Με την προαναφερόμενη υπ’ αρ. πρωτ. … αίτηση 

και κατ’ ορθή εκτίμηση αυτής, ο Α θέλει να αποδείξει ότι ο αδερφός του, Β, που είναι κατά 

τους ισχυρισμούς του συγκύριος κατά το 1/6 εξ’ αδιαιρέτου των στην αγωγή αναφερόμενων 

ακινήτων, «από το έτος 1973 πάσχει από ψυχική διαταραχή για την οποία νοσηλεύτηκε για 

μεγάλο χρονικό διάστημα στο Ψυχιατρείο Αθηνών αλλά και σε άλλα νοσηλευτικά ιδρύματα. 

Έχει δε κριθεί από το έτος 1981 από επιτροπές ότι είναι ψυχικά ανάπηρος και του χορηγείται 

αναπηρική  σύνταξη  και  επομένως  είναι  ανίκανος  για  εργασία  και  οποιαδήποτε 

δικαιοπραξία». (όπως αναφέρονται στην ως άνω αγωγή) 

 

Η Αρχή, μετά από εξέταση των στοιχείων του φακέλου, αφού άκουσε τον εισηγητή και τις 

διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωμα  ψήφου  και 

αποχώρησε  μετά  από  τη  συζήτηση  της  υποθέσεως  και  πριν  από  τη  διάσκεψη  και  τη  λήψη 

αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1.  Επειδή  οι  διατάξεις  των  άρθρων  2  στοιχ.  β΄,  4  παρ.  1  και  7  παρ.  2  στοιχ.  γ΄  του  ν. 

2472/1997  καθορίζουν  τους  όρους  και  τις  προϋποθέσεις  για  τη  νόμιμη  επεξεργασία 

ευαίσθητων  προσωπικών  δεδομένων  που  αφορούν  στην  υγεία.  Οι  διατάξεις  των  άρθρων  5 

παρ.  3  και  13  παρ.  3  στοιχ.  β΄  του  ν.  3418/2005  (Κώδικας  Ιατρικής  Δεοντολογίας) 

 

3 

προβλέπουν  την  κατ’  εξαίρεση  χορήγηση  ιατρικών  πιστοποιητικών  και  γνωματεύσεων  σε 

τρίτο  πρόσωπο,  εφόσον  έχει  έννομο  συμφέρον  και  το  αποδεικνύει,  καθώς  και  τις 

προϋποθέσεις άρσης του ιατρικού απορρήτου. Επειδή, περαιτέρω, το άρθρο 11 παρ. 3 του ν. 

2472/1997  ορίζει  ότι  εάν  τα  δεδομένα  ανακοινώνονται  σε  τρίτους,  το  υποκείμενο 

ενημερώνεται για την ανακοίνωση πριν από αυτούς.  

2. Επειδή, στην κρινόμενη υπόθεση, ο Α ζητεί με την ιδιότητα του τρίτου (άρθρο 2 στοιχ. θ΄ 

του  ν.  2472/1997)  την  χορήγηση  ευαίσθητων  δεδομένων  προσωπικού  χαρακτήρα 

(δεδομένων  υγείας)  που  αφορούν  στον  αδερφό  του,  Β  και  τηρούνται  στα  αρχεία  ΝΑΤ,  ως 

υπευθύνου επεξεργασίας (άρθρο 2 στοιχ. ζ΄ του ν. 2472/1997). Από τα στοιχεία του φακέλου 

της υπόθεσης προκύπτει ότι ο σκοπός επεξεργασίας συνίσταται στην υποστήριξη της ως άνω 

αναγνωριστικής – διεκδικητικής αγωγής, όπως έχει αναλυθεί στο ιστορικό της παρούσας. 

3.  Ο  προβαλλόμενος  σκοπός  επεξεργασίας  συνάδει  με  την  προαναφερόμενη  διάταξη  του 

άρθρου  7  παρ.  2  στοιχ.  γ΄  του  ν.  2472/1997.  Ωστόσο,  δεν  πληρούται  η  αρχή  της 

αναλογικότητας  των  δεδομένων  (άρθρο  4  παρ.  1  στοιχ.  β΄  του  ν.  2472/1997),  διότι  η 

χορήγηση των αιτούμενων δεδομένων υγείας του Β στον Α δεν είναι αναγκαία και πρόσφορη 

να  υποστηρίξει  την  ως  άνω  αγωγή,  αντικείμενο  της  οποίας  αποτελεί  η  αναγνώριση  της 

κυριότητας  των  εναγόντων  κατά  το  σύμφωνα  με  τους  ισχυρισμούς  τους  εξ’  αδιαιρέτου 

ποσοστό  τους  επί  των  επίδικων  ακινήτων,  καθώς  και  η  απόδοση  από  τους  εναγομένους  σε 

αυτούς του ανωτέρω ποσοστού και η επαναφορά των πραγμάτων στην προτέρα κατάσταση 

σύμφωνα με τα αναφερόμενα στην αγωγή. Για τους σκοπούς όμως αυτούς δεν απαιτείται η 

επίκληση  λόγων  υγείας  του  τρίτου  εναγομένου  –  πωλητή  κατά  τη  σύναψη  του  επίδικου 

συμβολαίου,  παρά  αρκεί  η  απόδειξη  της  συγκυριότητας  των  εναγόντων  και  του  τρίτου 

εναγομένου  επί  των  επίδικων  ακινήτων,  διότι  αντικείμενο  της  αγωγής  δεν  αποτελεί  η 

αναγνώριση  της  ακυρότητας  της  μεταβίβασης  ή  του  επίδικου  συμβολαίου  λόγω  της 

κατάστασης  της  υγείας  του  τρίτου  εκ  των  εναγομένων.  Κατ’  ακολουθία  η  αιτούμενη  άδεια 

δεν είναι δυνατόν να χορηγηθεί.  

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  δεν  παρέχει  την  άδεια  ΝΑΤ,  ως  υπεύθυνο  επεξεργασίας,  να  χορηγήσει  στον  Α  τις 

αιτούμενες πληροφορίες όπως εξειδικεύονται στο ιστορικό της παρούσας και αφορούν στον 

Β. 

 

 

4 

 

           Ο Αν. Πρόεδρος 

                      Η Γραμματέας 

 

 

 

 

     Γεώργιος Μπατζαλέξης 

          Ειρήνη Παπαγεωργοπούλου 

 

 

 

 

 

 

 

 

 

 

 

 

 

 

 

 

 

 

  

