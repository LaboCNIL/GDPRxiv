 

 

 

 
     Αθήνα, 14-06-2018 

     Αριθ. Πρωτ.: Γ/ΕΞ/5331/14-06-2018 

ΕΛΛΗΝΙΚΗ ΔΗΜΟΚΡΑΤΙΑ 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

 

 

Α Π Ο Φ Α Σ Η    ΑΡ.   50/2018 

 

 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε  σύνθεση 

Τμήματος  στην  έδρα  της  την  24/04/2018  και  ώρα  10:00  μετά  από  πρόσκληση  του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό  της 

παρούσας.  Παρέστησαν  ο  Πρόεδρος  της  Αρχής,  Κωνσταντίνος  Μενουδάκος  και  τα 

τακτικά  μέλη  της  Αρχής  Κωνσταντίνος  Χριστοδούλου,  Αντώνιος  Συμβώνης,  Σπυρίδων 

Βλαχόπουλος,  ως  εισηγητής,  Κωνσταντίνος  Λαμπρινουδάκης,  επίσης  ως  εισηγητής, 

Χαράλαμπος  Ανθόπουλος  και  Ελένη  Μαρτσούκου.  Στη  συνεδρίαση  παρέστησαν,  επίσης, 

με  εντολή  του  Προέδρου,  η  Ε.  Μαραγκού,  δικηγόρος-νομική  ελέγκτρια  και  οι  Ι. 

Λυκοτραφίτης και Κ. Λιμνιώτης, πληροφορικοί ελεγκτές, ως βοηθοί εισηγητών, οι οποίοι 

παρέσχαν διευκρινίσεις και αποχώρησαν πριν από τη διάσκεψη και τη λήψη απόφασης, και 

η  Ειρήνη  Παπαγεωργοπούλου,  υπάλληλος  του  Τμήματος  Διοικητικών  Υποθέσεων  της 

Αρχής, ως γραμματέας. 

 

 

 

Η Αρχή έλαβε υπόψη της τα παρακάτω: 

Η  Αρχή  πραγματοποίησε  επιτόπιο  διοικητικό  έλεγχο  στο  εθνικό  Σύστημα 

Πληροφοριών  Schengen  δεύτερης  γενιάς  (N.  SIS  II)  σύμφωνα  με  το  άρθρο  19  παρ.1 

στοιχείο ιε’ ν. 2472/1997, καθώς και με το άρθρο 44 παρ. 2 Κανονισμού SIS II, αναφορικά 

με  την  προστασία  και  την  ασφάλεια  των  προσωπικών  δεδομένων  που  υφίστανται 

επεξεργασία  στο  πλαίσιο  της  λειτουργίας  του  εν  λόγω  συστήματος.  Ο  επιτόπιος  έλεγχος 

πραγματοποιήθηκε στις 02-03/11/2015, στις εγκαταστάσεις του Αρχηγείου της Ελληνικής 

Αστυνομίας  επί  της  οδού  Κανελλοπούλου  4,  Τ.Κ.  101  77,  στην  Αθήνα,  όπου  και  είναι 

Λ. Κηφισίας 1-3, 11523 Αθήνα, Τηλ.: 210-6475600, Fax: 210-6475628, contact@dpa.gr, www.dpa.gr 

 
 

 

-1- 

εγκατεστημένο  το  εν  λόγω  σύστημα  και  επίσης  στεγάζονται  και  τα  αρμόδια  για  το 

σύστημα  Τμήματα  της  Ελληνικής  Αστυνομίας,  όπως  αυτά  περιγράφονται  στη  συνέχεια, 

από  τους  Φίλιππο  Μίτλεττον,  Προϊστάμενο  –  κατά  την  περίοδο  του  ελέγχου  –  του 

Τμήματος  Ελεγκτών  της  Αρχής,  και  του  ελεγκτές  της  Αρχής  Έλενα  Μαραγκού,  Ιωάννη 

Λυκοτραφίτη  και  Κωνσταντίνο  Λιμνιώτη  (εφεξής,  ομάδα  ελέγχου)  μετά  από  την  υπ’ 

αριθμ. πρωτ. Γ/ΕΞ/5547/27-10-2015 εντολή διενέργειας ελέγχου του Προέδρου της Αρχής. 

Ο έλεγχος ήταν τακτικός. 

Ειδικότερα,  η  Συμφωνία  Σένγκεν  του  1985  και  η  Σύμβαση  Εφαρμογής  της 

Συμφωνίας Σένγκεν (στο εξής και ΣΕΣΣ), η οποία τέθηκε σε εφαρμογή το 1995, οδήγησαν 

στην  κατάργηση  των  ελέγχων  στα  εσωτερικά  σύνορα  των  κρατών  που  την  είχαν 

υπογράψει, καθώς και στη δημιουργία ενιαίων εξωτερικών συνόρων, στα οποία οι έλεγχοι 

εισόδου  στο  «χώρο  Σένγκεν»  πραγματοποιούνται  με  βάση  τις  ίδιες  διαδικασίες.  Με  την 

ίδια  Σύμβαση  καθιερώθηκαν  κοινοί  κανόνες  για  την  έκδοση  θεωρήσεων,  την  παροχή 

ασύλου  και  τον  έλεγχο  στα  εξωτερικά  σύνορα,  ώστε  να  είναι  εφικτή  η  ελεύθερη 

κυκλοφορία  των  προσώπων  στο  εσωτερικό  του  «χώρου  Σένγκεν»  χωρίς  παράλληλα  να 

διαταράσσεται  η  δημόσια  ασφάλεια.  Το  Ελληνικό  Κοινοβούλιο  επικύρωσε  τη  Συμφωνία 

και τη Σύμβαση Εφαρμογής της Συμφωνίας Σένγκεν με το νόμο 2514/26-06-1997. 

Το Σύστημα Πληροφοριών Schengen (Schengen Information System - εφεξής, SIS) 

είναι  ένα  μεγάλο  πληροφοριακό  σύστημα,  το  οποίο  αναπτύχθηκε  ως  μέτρο 

αντισταθμιστικού χαρακτήρα έναντι της κατάργησης των ελέγχων στα εσωτερικά σύνορα 

της Ε.Ε., και αποσκοπεί στην εξασφάλιση υψηλού επίπεδου ασφάλειας εντός ενός χώρου 

ελευθερίας, ασφάλειας και δικαιοσύνης, συμπεριλαμβανομένης της τήρησης της δημόσιας 

ασφάλειας  και  τάξης  και  της  προστασίας  της  ασφάλειας  στο  έδαφος  των  κρατών  μελών. 

Βάσει  συγκεκριμένων  άρθρων  της  Συνθήκης,  τα  κράτη  μέλη  τροφοδοτούν  το  SIS  με 

πληροφορίες,  οι  οποίες  υπάγονται  σε  δύο  κατηγορίες:  η  πρώτη  αφορά  αναζητούμενα 

πρόσωπα (διωκόμενοι, εξαφανισμένοι ενήλικες και ανήλικοι κλπ.), ενώ η δεύτερη αφορά 

αναζητούμενα οχήματα ή αντικείμενα. 

Δεδομένης  της  προόδου  που  πραγματοποιήθηκε  στον  τομέα  των  τεχνολογιών  της 

πληροφορικής,  κρίθηκε  απαραίτητη  η  ανάπτυξη  ενός  νέου  συστήματος  με  πλέον 

προηγμένες  λειτουργίες,  βασισμένου  σε  τεχνολογίες  αιχμής.  Κατά  συνέπεια,  στον 

Κανονισμό (EΚ) αριθ. 1987/2006 του Ευρωπαϊκού Κοινοβουλίου και του Συμβουλίου της 

20ής  Δεκεμβρίου  2006  και  στην  Απόφαση  2007/533/ΔΕΥ  του  Συμβουλίου  της  12ης 

Ιουνίου 2007, θεσπίζονται ρυθμίσεις σχετικά με τη δημιουργία, τη λειτουργία και τη χρήση 

 
 

 

-2- 

του  Συστήματος  Πληροφοριών  Σένγκεν  δεύτερης  γενιάς  (εφεξής,  SIS  II).  Με  απόφασή 

του, το αρμόδιο Συμβούλιο Υπουργών Δικαιοσύνης και Εσωτερικών Υποθέσεων της 7-3-

2013, όρισε την 9η Απριλίου 2013 ως ημέρα μετάπτωσης όλου του χώρου Σένγκεν από το 

αρχικό  σύστημα  SIS  (αναφερόμενο  και  ως  SIS  I)  στο  SIS  II.  Το  SIS  II  εφαρμόζεται,  με 

επιμέρους εξαιρέσεις, σε όλα τα κράτη μέλη της ΕΕ, αλλά και στα τέσσερα συνδεδεμένα 

κράτη  -  μέλη  της  Ευρωπαϊκής  Ζώνης  Ελευθέρων  Συναλλαγών:  Ισλανδία,  Νορβηγία, 

Ελβετία και Λιχτενστάιν. 

Το SIS II εστιάζει – όπως και το SIS I - σε δύο μεγάλες κατηγορίες πληροφοριών οι 

οποίες λαμβάνουν τη μορφή καταχωρίσεων σχετικά, κατά πρώτον, με πρόσωπα - τα οποία 

καταζητούνται,  έχουν  εξαφανιστεί,  αναζητούνται  για  συνδρομή  σε  δικαστική  διαδικασία, 

για  διακριτικούς  ή  συγκεκριμένους  ελέγχους,  ή  είναι  υπήκοοι  τρίτων  χωρών  οι  οποίοι 

υπόκεινται  σε  απαγόρευση  εισόδου  ή  διαμονής  στον  χώρο  Σένγκεν,  και,  δεύτερον,  με 

αντικείμενα  -  όπως  οχήματα,  ταξιδιωτικά  έγγραφα,  πιστωτικές  κάρτες,  για  κατάσχεση  ή 

χρήση  ως  αποδεικτικά  στοιχεία  σε  δικαστικές  διαδικασίες,  ή  για  διακριτικούς  ή 

συγκεκριμένους  ελέγχους.  Ανάλογα  με  το  είδος  της  καταχώρισης,  το  SIS  II  διέπεται  είτε 

από  τον  Κανονισμό  (ΕΚ)  αριθ.  1987/2006  του  Ευρωπαϊκού  Κοινοβουλίου  και  του 

Συμβουλίου  της  20ής  Δεκεμβρίου  2006  σχετικά  με  τη  δημιουργία,  τη  λειτουργία  και  τη 

χρήση  του  Συστήματος  Πληροφοριών  Σένγκεν  δεύτερης  γενιάς  για  τις  διαδικασίες 

καταχώρισης που εμπίπτουν στον Τίτλο IV της συνθήκης για την ίδρυση της Ευρωπαϊκής 

Κοινότητας - πρώην πρώτος πυλώνας - (εφεξής καλούμενος  «Κανονισμός SIS II») ή από 

την  απόφαση  2007/533/ΔΕΥ  του  Συμβουλίου  της  12ης  Ιουνίου  2007  σχετικά  με  την 

εγκατάσταση, τη λειτουργία και τη χρήση του συστήματος πληροφοριών Σένγκεν δεύτερης 

γενιάς (SIS II) όσον αφορά τις διαδικασίες που εμπίπτουν στον Τίτλο VI της συνθήκης για 

την  ίδρυση  της  Ευρωπαϊκής  Κοινότητας  -  πρώην  τρίτος  πυλώνας  -  (εφεξής  καλούμενη 

«Απόφαση SIS II»). Περαιτέρω, το SIS II διέπεται και από τον Κανονισμό (ΕΚ) 1986/2006 

του Ευρωπαϊκού Κοινοβουλίου και του Συμβουλίου σχετικά με την πρόσβαση σε αυτό των 

υπηρεσιών των Κρατών Μελών που είναι υπεύθυνες για την έκδοση αδειών κυκλοφορίας 

οχημάτων,  ο  οποίος  αντικατέστησε  το  άρθρο  102Α  της  Συνθήκης  Σένγκεν.  Οι  κύριες 

μεταβολές που επέφερε το SIS  II αφορούν τις τεχνικές δυνατότητες του  συστήματος, την 

καλύτερη  δυνατότητα  αναζήτησης  δεδομένων  (αυξημένα  κριτήρια  αναζήτησης)  και 

παροχή περισσότερων πληροφοριών στα δεδομένα του συστήματος. 

Όταν η καταχώριση στο SIS II αφορά πρόσωπο, πρέπει πάντα να περιλαμβάνονται 

το  όνομα,  το  επώνυμο  και  τυχόν  ψευδώνυμα,  το  φύλο,  στοιχεία  της  απόφασης  βάσει  της 

 
 

 

-3- 

οποίας εισάγεται η καταχώριση και η ακολουθητέα τακτική. Η καταχώριση μπορεί επίσης 

να  περιλαμβάνει,  αν  υπάρχουν,  πληροφορίες,  όπως 

ιδιαίτερα,  αντικειμενικά  και 

αναλλοίωτα  φυσικά  χαρακτηριστικά,  τον  τόπο  και  την  ημερομηνία  γέννησης, 

φωτογραφίες, δακτυλικά αποτυπώματα, την ιθαγένεια ή ιθαγένειες, ένδειξη ότι το εν λόγω 

πρόσωπο  οπλοφορεί,  είναι  βίαιο  ή  έχει  αποδράσει,  τον  λόγο  της  καταχώρισης,  την  αρχή 

που εισάγει την καταχώριση, συνδέσμους με άλλες καταχωρίσεις που έχουν εισαχθεί στο 

SIS II δυνάμει του άρθρου 37 του κανονισμού για το SIS II ή του άρθρου 52 της απόφασης 

για το SIS II. 

Το SIS II απαρτίζεται από ένα κεντρικό σύστημα (εφεξής  «κεντρικό SIS II»), ένα 

εθνικό  σύστημα  (εφεξής  «N.SIS  II»)  σε  κάθε  κράτος  μέλος,  το  οποίο  επικοινωνεί  με  το 

Κεντρικό  SIS  II,  και  μία  επικοινωνιακή  υποδομή  ανάμεσα  στο  κεντρικό  σύστημα  και  τα 

εθνικά συστήματα που παρέχει κρυπτογραφημένο εικονικό δίκτυο χρησιμοποιούμενο μόνο 

για  τα  δεδομένα  του  SIS  II  και  την  ανταλλαγή  δεδομένων  μεταξύ  των  αρχών  που  είναι 

υπεύθυνες  για  την  ανταλλαγή  όλων  των  συμπληρωματικών  πληροφοριών.  Κάθε  κράτος 

μέλος  είναι  υπεύθυνο  για  τη  δημιουργία,  τη  λειτουργία  και  τη  συντήρηση  του  εθνικού 

συστήματός του και για τη σύνδεσή του με το κεντρικό σύστημα και ορίζει μια αρχή, την 

εθνική  υπηρεσία  SIS  II  (υπηρεσία  N.SIS  II),  η  οποία  έχει  την  κεντρική  ευθύνη  για  το 

εθνικό σχέδιο SIS II. Η αρχή αυτή είναι υπεύθυνη για την ομαλή λειτουργία και ασφάλεια 

του εθνικού της συστήματος. Περαιτέρω, κάθε κράτος μέλος του χώρου Σένγκεν, οφείλει 

να  συγκροτήσει  κεντρική  αρχή,  η  οποία  θα  λειτουργεί  ως  ενιαίο  σημείο  επαφής  και 

συντονισμού  για  την  ανταλλαγή  συμπληρωματικών  πληροφοριών  σχετικά  με  δεδομένα 

που  είναι  καταχωρημένα  στο  σύστημα.  Το  εν  λόγω  σημείο  επαφής,  καλείται  «Τμήμα 

SIRENE» (Supplementary Information REquest at the National Entries). 

Σε  εθνικό  επίπεδο,  την  ευθύνη  της  εύρυθμης  λειτουργίας  του  Ν.SIS  II 

(εγκατάσταση,  τεχνική  υποστήριξη,  παρακολούθηση  της  απόδοσης  και  εξασφάλιση  της 

ομαλής  λειτουργίας)  έχει  το  Τμήμα  Επιχειρησιακής  Λειτουργίας  της  Διεύθυνσης 

Πληροφορικής  του  Αρχηγείου  της  Ελληνικής  Αστυνομίας  (βλ.  άρ.  22  παρ.  4  του  Π.Δ. 

178/2014 σχετικά με την οργάνωση των Υπηρεσιών της Ελληνικής Αστυνομίας). Επίσης, 

το 3ο Τμήμα SIRENE της Διεύθυνσης Διεθνούς Αστυνομικής Συνεργασίας του Αρχηγείου 

της  Ελληνικής  Αστυνομίας  έχει  την  ευθύνη  της  διαχείρισης  των  πληροφοριών  που  είναι 

καταχωρημένα  στο  SIS  II  (σύμφωνα  με  το  άρ.  8  παρ.  4  του  Π.Δ.  178/2014),  κατά  τα 

προβλεπόμενα  στα  άρ.  7  παρ.  2  της  Απόφασης  SIS  II  και  του  Κανονισμού  SIS  II 

αναφορικά  με  την  ανταλλαγή  συμπληρωματικών  πληροφοριών  σχετικών  με  τα  δεδομένα 

 
 

 

-4- 

που είναι καταχωρημένα στο SIS II.  

Ως  εγγύηση  των  δικαιωμάτων  των  πολιτών,  η  ΣΕΣΣ  περιέχει  ειδικό  κεφάλαιο  για 

την  προστασία  των  προσωπικών  δεδομένων  και  την  ασφάλεια  αυτών  στο  πλαίσιο 

λειτουργίας  του  Συστήματος  Πληροφοριών  Schengen  (άρθρα  102  –  118).  Ειδικότερα,  η 

ΣΕΣΣ προβλέπει, μεταξύ άλλων, τη λειτουργία μιας ανεξάρτητης Αρχής Ελέγχου σε κάθε 

συμβαλλόμενο κράτος, η οποία είναι αρμόδια να ασκεί ανεξάρτητο έλεγχο του αρχείου του 

εθνικού τμήματος του συστήματος πληροφοριών Σένγκεν και να ελέγχει αν η επεξεργασία 

και  η  χρήση  των  καταχωρημένων  στο  σύστημα  πληροφοριών  Σένγκεν  δεδομένων 

παραβιάζουν  τα  δικαιώματα  των  ενδιαφερομένων  προσώπων  (άρθρο  114  ΣΕΣΣ). 

Αντίστοιχα, τόσο o Κανονισμός SIS II όσο και η Απόφαση SIS II περιέχουν επίσης ειδικό 

Κεφάλαιο  για  την  προστασία  των  προσωπικών  δεδομένων.  Στο  κεφάλαιο  αυτό 

προβλέπεται ότι ανεξάρτητη αρχή σε κάθε Κράτος Μέλος θα ασκεί ανεξάρτητο έλεγχο ως 

προς τη νομιμότητα της επεξεργασίας των προσωπικών δεδομένων του SIS II στο έδαφος 

του  κράτους  μέλους  στο  οποίο  υπάγονται  και  τη  διαβίβασή  τους  από  το  έδαφος  αυτό, 

καθώς  και  ως  προς  την  ανταλλαγή  και  περαιτέρω  επεξεργασία  συμπληρωματικών 

πληροφοριών.  Ειδικότερα,  ορίζεται  ότι  η  εθνική  εποπτική  αρχή  μεριμνά  ώστε  να 

διενεργείται τουλάχιστον ανά τετραετία έλεγχος των λειτουργιών επεξεργασίας δεδομένων 

που  επιτελούνται  στο  N.SIS  II  σύμφωνα  με  τα  διεθνή  πρότυπα  ελέγχου.  Στην  Ελλάδα  η 

σχετική  αρμοδιότητα  εποπτείας  έχει  ανατεθεί  με  το  άρθρο  19  παρ.  1  στοιχ.  ιε΄  του  ν. 

2472/1997 στην Αρχή. Στο πλαίσιο της αρμοδιότητας αυτής  η Αρχή πραγματοποίησε τον 

ως  άνω  αναφερόμενο  επιτόπιο  διοικητικό  έλεγχο  στο  εθνικό  Σύστημα  Πληροφοριών 

Schengen δεύτερης γενιάς (N. SIS II) αναφορικά με την προστασία και την ασφάλεια των 

προσωπικών  δεδομένων  που  υφίστανται  επεξεργάζονται  στο  πλαίσιο  της  λειτουργίας  του 

εν λόγω συστήματος. 

Για  την  πραγματοποίηση  του  εν  λόγω  ελέγχου,  όσον  αφορά  ιδίως  στα  θέματα 

ασφάλειας του πληροφοριακού συστήματος N.SIS II, υιοθετήθηκε το πλαίσιο διενέργειας 

ελέγχων  που  καταρτίστηκε  από  την  υπό-ομάδα  εμπειρογνωμόνων-πληροφορικών  της 

Ομάδας Συντονισμού Εποπτείας του Συστήματος Πληροφοριών Σένγκεν 2ης γενιάς (στην 

οποία συμμετέχει, από την Ελληνική Αρχή, ο  Ι.  Λυκοτραφίτης, πληροφορικός  ελεγκτής). 

Το  κοινό  αυτό  πλαίσιο  διενέργειας  ελέγχων  ασφαλείας  σε  μεγάλης  κλίμακας 

ολοκληρωμένα  πληροφοριακά  συστήματα,  όπως  είναι  το  SIS  II,  καταρτίστηκε  με  στόχο, 

μεταξύ  άλλων,  να  παράγονται  συγκρίσιμα  αποτελέσματα  τόσο  από  ελέγχους  μεταξύ 

διαφορετικών Κρατών Μελών όσο και από ελέγχους από το ίδιο Κράτους Μέλος αλλά σε 

 
 

 

-5- 

διαφορετικές χρονικές  περιόδους. Δεδομένου ότι στον Κανονισμό SIS  II  (άρ. 44, παρ. 2) 

αναφέρεται  ότι  η  εθνική  εποπτική  αρχή  μερινά  για  την  πραγματοποίηση  ελέγχων  των 

λειτουργιών  επεξεργασίας  δεδομένων  που  επιτελούνται  στο  N.SIS  II  σύμφωνα  με  τα 

διεθνή πρότυπα ελέγχου, το πλαίσιο αυτό βασίστηκε στα διεθνή  πρότυπα ασφαλείας  ISO 

27001 και 27002, ως τα πιο διαδεδομένα σχετικά πρότυπα.    

Στο  πλαίσιο  εκπόνησης  του  εν  λόγω  διοικητικού  ελέγχου  στο  εθνικό  N.SIS  II,  η 

Αρχή  απέστειλε  αρχικά  προς  το  Τμήμα  SIRENE  της  Δ/νσης  Διεθνούς  Αστυνομικής 

Συνεργασίας  της  Ελληνικής  Αστυνομίας  το  υπ’  αριθμ.  πρωτ.  Γ/ΕΞ/4155-2/09-10-2015 

έγγραφο,  με  το  οποίο  ενημέρωσε  περί  του  επικείμενου  ελέγχου  και  του  σκοπού  αυτού  – 

ήτοι  να  διαπιστωθεί  ότι  η  επεξεργασία  δεδομένων  που  επιτελείται  στο  N.SIS  II  είναι 

σύμφωνη  με  τις  διατάξεις  για  την  προστασία  προσωπικών  δεδομένων  που  προβλέπονται 

στον  Κανονισμό  SIS  II,  στην  Απόφαση  SIS  II,  καθώς  και  στο  ν.  2472/1997.  Με  το  ίδιο 

έγγραφο  η  Αρχή  απέστειλε  επίσης  ερωτηματολόγιο  ειδικά  για  τα  θέματα  ασφαλείας  του 

πληροφοριακού  συστήματος  N.SIS  II,  στα  οποία  –  μεταξύ  άλλων  –  επρόκειτο  να 

επικεντρωθεί  ο  έλεγχος,  προκειμένου  να  αποσταλούν  -  προ  του  επιτόπιου  ελέγχου  - 

απαντήσεις  επ’  αυτού.  Επίσης,  για  κάθε  ερώτηση  του  ερωτηματολογίου,  αναφερόταν  και 

λίστα  ενδεικτικών  πειστηρίων  για  την  τεκμηρίωση  της  απάντησης.  Το  ερωτηματολόγιο 

αυτό εντάσσεται στο ως άνω αναφερόμενο κοινό πλαίσιο ελέγχων. Η Ελληνική Αστυνομία 

απέστειλε  στην  Αρχή  τις  απαντήσεις  της  στο  εν  λόγω  ερωτηματολόγιο  με  το  υπ’  αριθμ. 

πρωτ. Αρχής Α/ΕΙΣ/133/29-10-2015 έγγραφο. 

Στη  συνέχεια,  η  Αρχή  ενημέρωσε  το  Τμήμα  SIRENE  της  Δ/νσης  Διεθνούς 

Αστυνομικής  Συνεργασίας  της  Ελληνικής  Αστυνομίας,  με  το  υπ’  αριθμ.  πρωτ. 

Γ/ΕΞ/5548/27-10-2015  έγγραφο,  περί  των  ημερομηνιών  όπου  θα  πραγματοποιείτο  ο 

επιτόπιος έλεγχος. Σε συνέχεια αυτού, σύμφωνα και με την ως άνω  αναφερόμενη  εντολή 

διενέργειας  ελέγχου  του  Προέδρου  της  Αρχής,  η  ομάδα  ελέγχου  πραγματοποίησε  στις  2 

και  3  Νοεμβρίου  2015  έλεγχο  στις  εγκαταστάσεις  της  Ελληνικής  Αστυνομίας  επί  της 

διεύθυνσης  Κανελλοπούλου  4,  Τ.Κ.  101  77,  Αθήνα,  όπου  βρίσκεται  το  πληροφοριακό 

σύστημα  N.SIS  II  και  επίσης  στεγάζονται  οι  αρμόδιες  Υπηρεσίες  της  Ελληνικής 

Αστυνομίας.  

Από  την  πλευρά  της  Ελληνικής  Αστυνομίας  στον  έλεγχο  παρέστησαν  από  το 

Γραφείο  SIRENE  της  Διεύθυνσης  Διεθνούς  Αστυνομικής  Συνεργασίας  οι  κκ.  Α, 

Προϊστάμενος  του  Τμήματος,  και  Β,  από  τη  Διεύθυνση  Πληροφορικής  οι  κκ.  Γ, 

Προϊστάμενος  Τμ.  Ασφάλειας  Πληροφοριών  και  Προσωπικών  Δεδομένων,  Δ, 

 
 

 

-6- 

Προϊστάμενος  Γραφείου  Ασφάλειας  Πληροφοριών  και  Ανάλυσης  Επικινδυνότητας,  Ε, 

Προϊστάμενος  Γρ.  Τεχνικής  Υποστήριξης  N.SIS  ΙΙ  του  Τμήματος  Επιχειρησιακής 

Λειτουργίας, και ΣΤ, υπάλληλος του Τμήματος Ασφάλειας Πληροφοριών και Προσωπικών 

Δεδομένων, και από την Διεύθυνση Αλλοδαπών, ο κ. Ζ, Διευθυντής.    

Ο έλεγχος επικεντρώθηκε: α) στην τήρηση των βασικών αρχών επεξεργασίας των 

δεομένων, ήτοι αρχή του σκοπού, της αναλογικότητας και χρόνου τήρησης των δεδομένων 

καθώς  και  στον  τρόπο  και  στη  διαδικασία  άσκησης  των  δικαιωμάτων  των  υποκειμένων, 

και β) στα οργανωτικά, τεχνικά και μέτρα φυσικής ασφαλείας που εφαρμόζονται κατά την 

επεξεργασία  δεδομένων  προσωπικού  χαρακτήρα  στο  πλαίσιο  της  λειτουργίας  του 

συστήματος  N.SIS  II.  Η  ως  άνω  εντολή  διενέργειας  ελέγχου  επιδόθηκε  στους 

εκπροσώπους  της  Ελληνικής  Αστυνομίας,  οι  οποίοι  παρείχαν  στην  ομάδα  ελέγχου 

πληροφορίες  τόσο  για  τις  διαδικασίες  που  συνολικά  ακολουθούνται  στο  πλαίσιο  της 

λειτουργίας  του  συστήματος  N.SIS  II,  όσο  και  σχετικά  με  οργανωτικές  και  τεχνολογικές 

υποδομές του συστήματος. 

Κατά  τον  επιτόπιο  έλεγχο,  η  ομάδα  ελέγχου  πραγματοποίησε  παράλληλα 

συνεντεύξεις  με  αρμόδιους  υπαλλήλους  της  Ελληνικής  Αστυνομίας  της  Διεύθυνσης 

Διεθνούς  Αστυνομικής  Συνεργασίας  (Τμήμα  SIRENE),  της  Διεύθυνσης  Πληροφορικής 

(Τμήμα Επιχειρησιακής Λειτουργίας και Τμήμα Ασφάλειας Πληροφοριών και Προστασίας 

Προσωπικών Δεδομένων) και της Διεύθυνσης Αλλοδαπών. Οι αρμοδιότητες των εν λόγω 

Τμημάτων και της Διεύθυνσης, σε σχέση με το N.SIS II, είναι οι ακόλουθες: 

α)  Το  Τμήμα  SIRENE  ανταλλάσσει  πληροφορίες  με  τα  Εθνικά  Γραφεία  SIRENE 

των  λοιπών  συμβαλλομένων  μερών  της  ΣΕΣΣ,  διενεργεί  διαβουλεύσεις  με  τα 

συμβαλλόμενα  μέρη,  όπου  αυτό  απαιτείται,  για  την  καταχώριση  ή  μη  συμπληρωματικών 

στοιχείων ή τη διαγραφή στοιχείων στο Ν.SIS, στα πλαίσια εφαρμογής της ΣΕΣΣ, μεριμνά 

για  την  εξασφάλιση  της  συνεργασίας  με  τις  λοιπές  εθνικές  Υπηρεσίες  και  τους  διεθνείς 

φορείς,  στην  αρμοδιότητα  των  οποίων  ανάγεται  ο  χειρισμός  θεμάτων  αναφερομένων  στη 

ΣΕΣΣ κ.α. (βλ. άρ. 8 παρ. 4 του Π.Δ. 178/2014 σχετικά με την οργάνωση των Υπηρεσιών 

της Ελληνικής Αστυνομίας). 

β) Στο Τμήμα Επιχειρησιακής Λειτουργίας υπάγεται το λεγόμενο ως Γραφείο SIS, 

το  οποίο  είναι  υπεύθυνο  για  την  εγκατάσταση,  τεχνική  υποστήριξη,  παρακολούθηση  της 

απόδοσης  και  εξασφάλιση  της  ομαλής  λειτουργίας  του  N.SIS  II,  συμπεριλαμβανομένων 

των  διασυνδέσεών  του  με  πληροφοριακά  συστήματα  τρίτων  φορέων,  καθώς  και  της 

τήρησης της αντίστοιχης βάσης δεδομένων (βλ. άρ. 22 παρ. 4 του Π.Δ. 178/2014 σχετικά 

 
 

 

-7- 

με την οργάνωση των Υπηρεσιών της Ελληνικής Αστυνομίας).  

γ)  Το  Τμήμα  Ασφάλειας  Πληροφοριών  και  Προστασίας  Προσωπικών  Δεδομένων 

είναι  αρμόδιο  για  συνολικά  θέματα  ασφάλειας  πληροφοριών  των  συστημάτων  και 

υποδομών της Ελληνικής Αστυνομίας, όπως η σύνταξη, ανασκόπηση και επικαιροποίηση 

της  Πολιτικής  Ασφάλειας  Πληροφοριών  και  Πληροφοριακών  Συστημάτων,  η 

παρακολούθηση  και  η  γνωμάτευση  επί  περιστατικών  που  σχετίζονται  με  την  ασφάλεια 

πληροφοριών και την προστασία προσωπικών δεδομένων κτλ. (βλ. άρ. 22 παρ. 5 του Π.Δ. 

178/2014 σχετικά με την οργάνωση των Υπηρεσιών της Ελληνικής Αστυνομίας).  

δ)  Η  Διεύθυνση  Αλλοδαπών  είναι  αρμόδια  για  τη  καταχώριση  ή  διαγραφή  κατά 

περίπτωση στους καταλόγους ανεπιθύμητων ( βλ. άρθρ. 12 του Π.Δ. 178/2014 σχετικά με 

την  οργάνωση  των  Υπηρεσιών  της  Ελληνικής  Αστυνομίας).  Η  αρμοδιότητα  αυτή 

συγκεκριμενοποιείται περαιτέρω, στο άρθρο 2 της υπ’ αριθμ. 4000/4/32-λα΄ από 5.10.2012 

κοινής  υπουργικής  απόφασης  για  τα  κριτήρια  και  διαδικασία  εγγραφής  και  διαγραφής 

αλλοδαπών  στον  Εθνικό  Κατάλογο  Ανεπιθύμητων  Αλλοδαπών,  όπως  τροποποιήθηκε  με 

την  υπ’  αριθμ.  4000/4/32-ν΄  κοινή  υπουργική  απόφαση  από  31.3.2017  προκειμένου  να 

εναρμονιστούν οι διατάξεις της με αυτές των ν. 4055/2012 και ν. 4322/2015. Παράλληλα, 

η  Διεύθυνση  Αλλοδαπών  έχει  την  αρμοδιότητα  για  τις  καταχωρίσεις  με  σκοπό  την 

απαγόρευση εισόδου ή διαμονής υπηκόων τρίτης χώρας κατά το άρθρ. 24 του Κανονισμού 

1987/2006,  οι  οποίες  πραγματοποιούνται  με  απόφαση  του  Διευθυντή  της  Διεύθυνσης 

Αλλοδαπών, εφόσον υπάρχει εγγραφή στον Εθνικό Κατάλογο Ανεπιθύμητων Αλλοδαπών. 

Ειδικότερα,  η  Διεύθυνση  Αλλοδαπών  του  Αρχηγείου  της  ΕΛ.ΑΣ.  είναι  αρμόδια  για  τις 

καταχωρίσεις  που  πραγματοποιούνται  μέσω  πληροφοριών  και  στοιχείων,  οι  οποίες 

τροφοδοτούνται  από  τις  ελληνικές  πρεσβείες  και  προξενεία  στην  περίπτωση  που 

συντρέχουν  λόγοι  δημοσίας  τάξης  και  ασφάλειας,  που  σχετίζονται  με  ενδείξεις  τέλεσης 

σοβαρής  αξιόποινης  πράξης  στο  εξωτερικό,  ενώ  για  όλες  τις  υπόλοιπες  καταχωρίσεις  η 

αρμοδιότητα  ανήκει  στη  Διεύθυνση  Αλλοδαπών  Αττικής,  στα  περιφερειακά  γραφεία 

Αλλοδαπών και στη Διεύθυνση Κρατικής Ασφάλειας της ΕΛ.ΑΣ. 

Επίσης,  στο  πλαίσιο  του  ελέγχου,  ως  προς  τα  θέματα  ασφαλείας  του 

πληροφοριακού  συστήματος  N.SIS  II,  η  ομάδα  ελέγχου  ζήτησε  μια  σειρά  ηλεκτρονικών 

πειστηρίων  (εφεξής  Πειστήρια).  Τα  πειστήρια  ήταν  ηλεκτρονικά,  συγκεντρώθηκαν  και 

παραδόθηκαν  από  το  Τμήμα  Ασφάλειας  Πληροφοριών  και  Προστασίας  Προσωπικών 

Δεδομένων  κατά  τον  έλεγχο  ως  συμπιεσμένο  ηλεκτρονικό  αρχείο.  Τα  εν  λόγω  πειστήρια 

υποβλήθηκαν στην Αρχή με το υπ’ αριθμ. πρωτ.  Γ/ΕΙΣ/5776/06-11-2015 έγγραφο: για τη 

 
 

 

-8- 

διασφάλιση 

της 

ακεραιότητας 

των 

ηλεκτρονικών 

πειστηρίων 

εφαρμόστηκε 

κρυπτογραφικός  αλγόριθμος  κατακερματισμού  (cryptographic  hash  function)  με  χρήση 

κατάλληλου  λογισμικού.  Στη  συνέχεια,  το  πρωτόκολλο  παραλαβής  των  πειστηρίων 

εστάλη,  με  το  υπ’  αριθμ.  πρωτ.  Γ/ΕΞ/5866/11-11-2015  έγγραφο,  στο  ως  άνω  Τμήμα.  

Ακολούθως,  η  ομάδα  ελέγχου  συνέταξε  τα  Πρακτικά  του  ελέγχου  (εφεξής  Πρακτικά)  ως 

προς  το  σκέλος  της  ασφάλειας  του  πληροφοριακού  συστήματος  N.SIS  II,  στα  οποία 

καταγράφονται οι απαντήσεις/διευκρινήσεις του ελεγχόμενου φορέα, καθώς και επιτόπιες 

παρατηρήσεις  της  ομάδας  ελέγχου.  Τα  Πρακτικά  απεστάλησαν  με  το  υπ’  αριθμ.  πρωτ. 

Α/ΕΞ/29/09-03-2016  έγγραφο  της  Αρχής  στον  ελεγχόμενο  φορέα  για  υποβολή  σχολίων 

ή/και παρατηρήσεων. Ο ελεγχόμενος φορέας απάντησε με το με αρ. πρωτ. 1795/16/609085  

και  από  29-03-2016  έγγραφο  (αρ.  πρωτ.  Αρχής:  Α/ΕΙΣ/38/01-04-2016),  ενώ  ακολούθως 

ζητήθηκαν από την Αρχή νέες διευκρινίσεις με το υπ’ αριθμ. πρωτ. Γ/ΕΞ/2511/19-04-2016 

έγγραφο, οι οποίες παρασχέθηκαν με το με αρ. πρωτ. 1795/16/800627 και από 23-04-2016 

έγγραφο  της  Δ/νσης  Πληροφορικής  της  Ελληνικής  Αστυνομίας  (αρ.  πρωτ.  Αρχής: 

Γ/ΕΙΣ/2798/28-04-2016),  οπότε  και  τα  εν  λόγω  Πρακτικά  –  λαμβάνοντας  υπόψη  και  τα 

σχόλια  του  ελεγχόμενου  φορέα  –  οριστικοποιήθηκαν  με  το  υπ’  αριθμ.  πρωτ. 

Γ/ΕΙΣ/4830/29-07-2016) έγγραφο. Τα Πρακτικά περιέχουν επίσης συνημμένη τη λίστα με 

τα Πειστήρια.  

Στη συνέχεια, η ομάδα ελέγχου μελέτησε τα Πρακτικά σε συνδυασμό με τα Πειστήρια. 

Ακολούθως συνέταξε Πόρισμα Διοικητικού Ελέγχου (εφεξής, Πόρισμα), το οποίο υπέβαλε 

στην  Αρχή  με  το  υπ’  αρ.  πρωτ.  Α/ΕΙΣ/20/06-03-2018  έγγραφο  και  στο  οποίο 

καταγράφονται μεταξύ άλλων τα ευρήματα αναφορικά με μέτρα ασφάλειας ή διαδικασίες 

προστασίας  προσωπικών  δεδομένων  που  εντοπίστηκαν,  καθώς  και  συστάσεις  για  την 

αντιμετώπιση των κινδύνων που δημιουργούνται.  

 

Η  Αρχή,  μετά  από  εξέταση  των  προαναφερομένων  στοιχείων,  αφού  άκουσε  τον 

εισηγητή  και  τους  βοηθούς  εισηγητές,  οι  οποίοι  στη  συνέχεια  αποχώρησαν,  και  κατόπιν 

διεξοδικής συζήτησης, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1.  Το  άρθρο  2  ν.  2472/1997  ορίζει  ότι  «δεδομένα  προσωπικού  χαρακτήρα»  είναι  «κάθε 

πληροφορία  που  αναφέρεται  στο  υποκείμενο  των  δεδομένων».  «Υποκείμενο  των 

δεδομένων»  είναι  «το  φυσικό  πρόσωπο  στο  οποίο  αναφέρονται  τα  δεδομένα,  και  του 

 
 

 

-9- 

οποίου  η  ταυτότητα  είναι  γνωστή  ή  μπορεί  να  εξακριβωθεί,  δηλαδή  μπορεί  να 

προσδιορισθεί  αμέσως  ή  εμμέσως,  ιδίως  βάσει  αριθμού  ταυτότητας  ή  βάσει  ενός  η 

περισσότερων  συγκεκριμένων  στοιχείων  που  χαρακτηρίζουν  την  υπόστασή  του  από 

άποψη φυσική, βιολογική, ψυχική, οικονομική, πολιτιστική, πολιτική ή κοινωνική». Στο 

ίδιο άρθρο ορίζεται ως επεξεργασία δεδομένων προσωπικού χαρακτήρα «κάθε εργασία 

ή  σειρά  εργασιών  που  πραγματοποιείται,  από  το  Δημόσιο  ή  από  νομικό  πρόσωπο 

δημοσίου  δικαίου  ή  ιδιωτικού  δικαίου  ή  ένωση  προσώπων  ή  φυσικό  πρόσωπο  με  ή 

χωρίς  τη  βοήθεια  αυτοματοποιημένων  μεθόδων  και  εφαρμόζονται  σε  δεδομένα 

προσωπικού χαρακτήρα, όπως η συλλογή, η καταχώριση, η οργάνωση, η διατήρηση  ή 

αποθήκευση,  η  τροποποίηση,  η  εξαγωγή,  η  χρήση,  η  διαβίβαση,  η  διάδοση  ή  κάθε 

άλλης  μορφής  διάθεση,  η  συσχέτιση  ή  ο  συνδυασμός,  η  διασύνδεση,  η  δέσμευση 

(κλείδωμα),  η  διαγραφή,  η  καταστροφή»  και  ως  υπεύθυνος  επεξεργασίας 

«οποιοσδήποτε  καθορίζει  το  σκοπό  και  τον  τρόπο  επεξεργασίας  των  δεδομένων 

προσωπικού χαρακτήρα, όπως φυσικό ή νομικό πρόσωπο, δημόσια αρχή ή υπηρεσία ή 

οποιοσδήποτε  άλλος  οργανισμός»,  ενώ  ως  εκτελών  την  επεξεργασία  ορίζεται 

«οποιοσδήποτε  επεξεργάζεται  δεδομένα  προσωπικού  χαρακτήρα  για  λογαριασμό 

υπευθύνου επεξεργασίας, όπως φυσικό ή νομικό πρόσωπο, δημόσια αρχή ή υπηρεσία ή 

οποιοσδήποτε άλλος οργανισμός».  

2.  Το άρθρο 4 του  ν. 2472/1997 προβλέπει ότι  «Τα δεδομένα προσωπικού χαρακτήρα  για 

να  τύχουν  νόμιμης  επεξεργασίας  πρέπει  :  α)  Να  συλλέγονται  κατά  τρόπο  θεμιτό  και 

νόμιμο  για  καθορισμένους,  σαφείς  και  νόμιμους  σκοπούς  και  να  υφίστανται  θεμιτή  και 

νόμιμη επεξεργασία  ενόψει  των σκοπών αυτών. β) Να είναι συναφή, πρόσφορα, και όχι 

περισσότερα από όσα κάθε φορά απαιτείται εν όψει των σκοπών της επεξεργασίας. γ) Να 

είναι ακριβή και, εφόσον χρειάζεται, να υποβάλλονται σε ενημέρωση. δ) Να διατηρούνται 

σε μορφή που να επιτρέπει τον προσδιορισμό της ταυτότητας των υποκειμένων τους μόνο 

κατά  τη  διάρκεια  της  περιόδου  που  απαιτείται,  κατά  την  κρίση  της  Αρχής,  για  την 

πραγματοποίηση  των  σκοπών  της  συλλογής  τους  και  της  επεξεργασίας  τους.»  Ιδίως  ως 

προς το χρόνο τήρησης, σημειώνεται ότι, σύμφωνα με τα άρθρ. 29 του Κανονισμού SIS 

II  και  του  άρθρ.  44  της  Απόφασης  SIS  II,  η  σκοπιμότητα  της  διατήρησης  των 

καταχωρίσεων  επανεξετάζεται  εντός  τριετίας,  ενώ  για  τις  καταχωρίσεις  που  αφορούν 

πρόσωπα  με  σκοπό  τη  διακριτική  παρακολούθηση  ή  τον  ειδικό  έλεγχο  η  εν  λόγω 

επανεξέταση γίνεται εντός ενός έτους. 

 
 

 

-10- 

3.  Σύμφωνα  με  τα  άρθρ.  12  και  13  του  ν.  2472/1997  το  υποκείμενο  των  δεδομένων  έχει 

δικαίωμα  πρόσβασης  στα  δεδομένα  που  το  αφορούν  και  το  δικαίωμα  να  προβάλλει 

αντιρρήσεις  για  την  επεξεργασία  που  το  αφορά,  αντίστοιχα.  Τα  ίδια  αυτά  δικαιώματα 

περιλαμβάνονται και στο άρθρ. 41 του Κανονισμού 1987/2006 SIS II και στο άρθρ. 58 

της Απόφασης 2007/533 SIS II. Συγκεκριμένα, βάσει των ανωτέρω, το υποκείμενο των 

δεδομένων  έχει  δικαίωμα  αφενός,  να  ζητεί  και  να  λαμβάνει  από  τον  υπεύθυνο 

επεξεργασίας πρόσβαση στα δεδομένα που το αφορούν και καταχωρίζονται στο SIS II 

και αφετέρου, να ζητεί τη διόρθωση ή και διαγραφή δεδομένων, ως ειδικότερη μορφή 

του  δικαιώματος  αντίρρησης,  που  το  αφορούν  και  περιέχουν  πραγματικό  ή  νομικό 

σφάλμα.  Ο  υπεύθυνος  επεξεργασίας  υποχρεούται  να  απαντήσει  εντός  δεκαπέντε  (15) 

ημερών.  

4.  Το  άρθρο  10  του  ν.  2472/1997  ορίζει  ότι:  «1.  Η  επεξεργασία  δεδομένων  προσωπικού 

χαρακτήρα είναι απόρρητη. Διεξάγεται αποκλειστικά και μόνο από πρόσωπα που τελούν 

υπό τον έλεγχο του υπεύθυνου επεξεργασίας ή του εκτελούντος την επεξεργασία και μόνον 

κατ’ εντολή του. 2. Για τη διεξαγωγή της επεξεργασίας ο υπεύθυνος επεξεργασίας οφείλει 

να  επιλέγει  πρόσωπα  με  αντίστοιχα  επαγγελματικά  προσόντα  που  παρέχουν  επαρκείς 

εγγυήσεις από πλευράς τεχνικών γνώσεων και προσωπικής ακεραιότητας για την τήρηση 

του  απορρήτου.  3.  Ο  υπεύθυνος  επεξεργασίας  οφείλει  να  λαμβάνει  τα  κατάλληλα 

οργανωτικά και τεχνικά μέτρα για την ασφάλεια των δεδομένων και την προστασία τους 

από τυχαία ή αθέμιτη καταστροφή, τυχαία απώλεια, αλλοίωση, απαγορευμένη διάδοση ή 

πρόσβαση  και  κάθε  άλλη  μορφή  αθέμιτης  επεξεργασίας.  Αυτά  τα  μέτρα  πρέπει  να 

εξασφαλίζουν  επίπεδο  ασφαλείας  ανάλογο  προς  τους  κινδύνους  που  συνεπάγεται  η 

επεξεργασία και η φύση των δεδομένων που είναι αντικείμενο της επεξεργασίας. Με την 

επιφύλαξη  άλλων  διατάξεων,  η  Αρχή  παρέχει  οδηγίες  ή  εκδίδει  κανονιστικές  πράξεις 

σύμφωνα  με  το  άρθρο  19  παρ.  1  ι'  για  τη  ρύθμιση  θεμάτων  σχετικά  με  τον  βαθμό 

ασφαλείας  των  δεδομένων  και  των  υπολογιστικών  και  επικοινωνιακών  υποδομών,  τα 

μέτρα ασφάλειας που είναι αναγκαίο να λαμβάνονται για κάθε κατηγορία και επεξεργασία 

δεδομένων,  καθώς  και  για  τη  χρήση  τεχνολογιών  ενίσχυσης  της  ιδιωτικότητας.  4.  Αν  η 

επεξεργασία διεξάγεται για λογαριασμό του υπεύθυνου από πρόσωπο μη εξαρτώμενο από 

αυτόν,  η  σχετική  ανάθεση  γίνεται  υποχρεωτικά  εγγράφως.  Η  ανάθεση  προβλέπει 

υποχρεωτικά ότι ο ενεργών την επεξεργασία την διεξάγει μόνο κατ’ εντολή του υπεύθυνου 

και ότι οι λοιπές υποχρεώσεις του παρόντος άρθρου βαρύνουν αναλόγως και αυτόν».  

 
 

 

-11- 

Επίσης,  σύμφωνα  με  το  αρ.  10  του  Κανονισμού  SIS  II,  αλλά  και  με  το  άρ.  10  της 

Απόφασης  SIS  II,  το  Κράτος  Mέλος  πρέπει  να  λαμβάνει  για  το  οικείο  N.SIS  II  τα 

απαιτούμενα μέτρα, στα οποία συμπεριλαμβάνεται σχέδιο ασφαλείας, ώστε: 

α) να προβλέπεται η φυσική προστασία των δεδομένων, καθώς και σχέδια έκτακτης 

ανάγκης για την προστασία υποδομών ζωτικής σημασίας, 

β) να απαγορεύεται η είσοδος μη εξουσιοδοτημένων προσώπων στις εγκαταστάσεις 

όπου  διεξάγεται  η  επεξεργασία  των  δεδομένων  και  ιδίως  των  δεδομένων  προσωπικού 

χαρακτήρα (έλεγχος της εισόδου στις εγκαταστάσεις), 

γ)  να  αποτρέπεται  η  μη  εξουσιοδοτημένη  ανάγνωση,  αντιγραφή,  τροποποίηση  ή 

απομάκρυνση  των  μέσων  αποθήκευσης  δεδομένων  (έλεγχος  των  μέσων  αποθήκευσης 

δεδομένων), 

δ)  να  αποτρέπεται  η  μη  εξουσιοδοτημένη  καταχώριση  δεδομένων  και  ο  μη 

εξουσιοδοτημένος έλεγχος, καθώς και η μη εξουσιοδοτημένη τροποποίηση ή διαγραφή 

των  καταχωρισμένων  δεδομένων  προσωπικού  χαρακτήρα  (έλεγχος  της  καταχωρίσεως 

σε αρχείο), 

ε)  να  αποτρέπεται  η  χρήση  των  συστημάτων  αυτόματης  επεξεργασίας  δεδομένων 

από  μη  εξουσιοδοτημένα  πρόσωπα  με  τη  βοήθεια  εξοπλισμού  διαβίβασης  δεδομένων 

(έλεγχος της χρήσης), 

στ)  να  εξασφαλίζεται  ότι  τα  πρόσωπα  που  είναι  εξουσιοδοτημένα  για  τη 

χρησιμοποίηση  ενός  συστήματος  αυτόματης  επεξεργασίας  των  δεδομένων  έχουν 

πρόσβαση  μόνο  στα  δεδομένα  που  καλύπτονται  από  την  παρεχόμενη  εξουσιοδότηση 

και  ότι  για  την  πρόσβαση  αυτή  χρησιμοποιείται  μόνον  ατομικός  και  αποκλειστικός 

κωδικός και εμπιστευτικός τρόπος πρόσβασης (έλεγχος της πρόσβασης σε δεδομένα), 

ζ)  να  εξασφαλίζεται  ότι  όλες  οι  αρχές  με  δικαίωμα  πρόσβασης  στο  SIS  II  ή  στις 

εγκαταστάσεις  επεξεργασίας  των  δεδομένων,  καταρτίζουν  καταστάσεις  με  τα 

καθήκοντα  και  τις  αρμοδιότητες  των  προσώπων  που  έχουν  εξουσιοδοτηθεί  να  έχουν 

πρόσβαση στο σύστημα, να εισέρχονται σε αυτό, να ενημερώνουν, να διαγράφουν και 

να ερευνούν τα δεδομένα, και ότι οι προαναφερόμενες καταστάσεις είναι προσιτές στις 

εθνικές  εποπτικές  αρχές  χωρίς  καθυστέρηση,  κατόπιν  σχετικής  αιτήσεώς  τους 

(χαρακτηριστικά του προσωπικού), 

η)  να  εξασφαλίζεται  η  δυνατότητα  να  ελέγχεται  και  να  εξακριβώνεται  σε  ποιες 

αρχές  μπορούν  να  διαβιβάζονται  τα  δεδομένα  προσωπικού  χαρακτήρα  με  τη  χρήση 

εξοπλισμού διαβίβασης των δεδομένων (έλεγχος της διαβίβασης), 

 
 

 

-12- 

θ)  να  εξασφαλίζεται  η  δυνατότητα  να  ελέγχεται  και  να  εξακριβώνεται  εκ  των 

υστέρων  ποια  δεδομένα  προσωπικού  χαρακτήρα  εισήχθησαν  στο  σύστημα  αυτόματης 

επεξεργασίας δεδομένων, πότε, από ποιόν και για ποιο σκοπό (έλεγχος της εισαγωγής), 

ι)  να  αποτρέπεται,  ιδίως  με  χρήση  κατάλληλων  τεχνικών  κρυπτογράφησης,  η  μη 

εξουσιοδοτημένη ανάγνωση, αντιγραφή, τροποποίηση ή διαγραφή των δεδομένων, κατά 

τη  διαβίβαση  δεδομένων  προσωπικού  χαρακτήρα  και  κατά  τη  μεταφορά  των  μέσων 

αποθήκευσής τους (έλεγχος της μεταφοράς), 

ια) να ελέγχεται η αποτελεσματικότητα των μέτρων ασφαλείας και να λαμβάνονται 

τα  αναγκαία  οργανωτικά  μέτρα  εσωτερικού  ελέγχου  για  τη  διενέργεια  εσωτερικών 

ελέγχων  με  σκοπό  τη  συμμόρφωση  προς  τις  διατάξεις  του  παρόντος  κανονισμού 

(αυτοέλεγχος). 

 

Περαιτέρω, σύμφωνα με τα αρ. 11-14 του Κανονισμού SIS II, αλλά και αντίστοιχα 

με τα άρ. 11-14 της Απόφασης SIS II, το Κράτος Mέλος, μεταξύ άλλων, οφείλει: 

α)  να  εφαρμόζει  τους  ισχύοντες  κανόνες  περί  επαγγελματικού  απορρήτου  ή 

ισοδύναμη  υποχρέωση  εχεμύθειας  για  όλα  τα  πρόσωπα  και  όλους  τους  φορείς  που 

ασχολούνται με δεδομένα του SIS II και με συμπληρωματικές πληροφορίες 

β) να μεριμνά ώστε να τηρείται αρχείο για κάθε πρόσβαση και για κάθε πρόσβαση 

και  κάθε  ανταλλαγή  δεδομένων  προσωπικού  χαρακτήρα  που  πραγματοποιείται  στα 

πλαίσια  του  κεντρικού  SIS,  με  σκοπό  να  ελέγχεται  η  νομιμότητα  της  αναζήτησης, 

καθώς  και  η  νομιμότητα  της  επεξεργασίας  των  δεδομένων  και  να  εξασφαλίζεται  ο 

αυτοέλεγχος  και  η  ορθή  λειτουργία  του  N.  SIS  ΙΙ,  καθώς  και  η  ακεραιότητα  και 

ασφάλεια των δεδομένων. 

γ) να μεριμνά ώστε κάθε αρχή που διαθέτει δικαίωμα πρόσβασης στα δεδομένα του 

SIS ΙΙ να λαμβάνει τα απαιτούμενα μέτρα συμμόρφωσής της με τον Κανονισμό SIS II 

και  την  Απόφαση  SIS  II  και  να  συνεργάζεται,  εφόσον  απαιτείται,  με  την  εθνική 

εποπτική αρχή. 

5.  Λαμβάνοντας  υπόψη  τα  ανωτέρω  και  μετά  από  εξέταση  των  ευρημάτων  που 

αναφέρονται στο Πόρισμα, η Αρχή ενέκρινε τις προτάσεις της ομάδας ελέγχου.  

Η αναλυτική παρουσίαση των ευρημάτων, καθώς και των κινδύνων που αυτά ενδέχεται 

να δημιουργήσουν, καταγράφονται στο επισυναπτόμενο απόρρητο τελικό Πόρισμα.  

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

 
 

 

-13- 

Η  Αρχή  Προστασίας  Δεδομένων  απευθύνει  προειδοποίηση  στο  Αρχηγείο  Ελληνικής 

Αστυνομίας (Διεύθυνση Διεθνούς Αστυνομικής Συνεργασίας – Τμήμα SIRENE, καθώς και 

Διεύθυνση Πληροφορικής), ως υπεύθυνο επεξεργασίας κατά την έννοια του άρ. 2 στοιχ. ζ’ 

του ν. 2472/1997, να συμμορφωθεί με τις συστάσεις που αναφέρονται στο επισυναπτόμενο 

τελικό Πόρισμα του ελέγχου και να ενημερώσει σχετικά την Αρχή εντός ενός έτους από τη 

λήψη του Πορίσματος.  

 

 

Ο Πρόεδρος 

 

 

 

Η Γραμματέας 

 

 

Κωνσταντίνος Μενουδάκος 

Ειρήνη Παπαγεωργοπούλου 

 

 

 

 

 

 

 

 

 

 

 

 
 

 

-14- 

