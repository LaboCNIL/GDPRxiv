 

 

 

 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

  Αθήνα, 30-05-2019 

 Αριθ. Πρωτ.: Γ/ΕΞ/3881/30-05-2019      

 

Α Π Ο Φ Α Σ Η    17/2019 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση Τμήματος στην έδρα της την Τετάρτη 15.05.2019 μετά από πρόσκληση του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  ο  Αναπληρωτής  Πρόεδρος  Γεώργιος  Μπατζαλέξης, 

κωλυομένου  του  Προέδρου  της  Αρχής  Κωνσταντίνου  Μενουδάκου,  και  τα 

αναπληρωματικά μέλη της Αρχής Παναγιώτης Ροντογιάννης, Γρηγόριος Τσόλιας και 

Ευάγγελος  Παπακωνσταντίνου,  ως  εισηγητής,  σε  αντικατάσταση  των  τακτικών 

μελών  Αντωνίου  Συμβώνη,  Χαράλαμπου  Ανθόπουλου  και  Κωνσταντίνου 

Λαμπρινουδάκη  αντίστοιχα,  οι  οποίοι,  αν  και  εκλήθησαν  νομίμως  εγγράφως,  δεν 

παρέστησαν  λόγω  κωλύματος.  Παρούσες  χωρίς  δικαίωμα  ψήφου  ήταν  η  Kάλλη 

Καρβέλη,  ειδική  επιστήμονας-δικηγόρος,  ως  βοηθός  εισηγητή,  η  οποία  αποχώρησε 

μετά τη συζήτηση της υπόθεσης και πριν από τη διάσκεψη και τη λήψη απόφασης και 

η Ειρήνη Παπαγεωργοπούλου, υπάλληλος του τμήματος διοικητικών υποθέσεων της 

Αρχής, ως γραμματέας. 

 

Η Αρχή έλαβε υπόψη τα παρακάτω: 

Η  Α,  υπήκοος  Φιλιππίνων  (γεν.  …),  με  την  με  αριθμ.  πρωτοκόλλου 

Γ/ΕΙΣ/4272/31-05-2017  προσφυγή  της  προς  την  Αρχή  ζήτησε  τη  διαγραφή  της  από 

τον  Εθνικό  Κατάλογο  Ανεπιθύμητων  Αλλοδαπών  (στο  εξής,  Ε.Κ.ΑΝ.Α.)  και  το 

Σύστημα Πληροφοριών Σένγκεν (Σ.Π.Σ.).  

 

 

1 

Όπως  προκύπτει  από  το  με  αριθμ.  πρωτ.  …  έγγραφο  του  Γραφείου  Διοικητικής 

Μέριμνας  της  Γενικής  Αστυνομικής  Διεύθυνσης  Αττικής  προς  την  Αρχή  σε 

απάντηση  του  με  αριθμ.  πρωτ.  Γ/ΕΞ/5328/12.07.2017  εγγράφου  της  Αρχής  για 

παροχή  διευκρινίσεων  σχετικά  με  την  ύπαρξη  καταχώρισης  στους  ανωτέρω 

καταλόγους,  η  προσφεύγουσα  Α  αρχικά  συνελήφθη  τη  …  από  αστυνομικούς  του 

Τμήματος  Αλλοδαπών  Β/A  Αττικής  να  στερείται  νομιμοποιητικών  εγγράφων 

παραμονής  στη  χώρα.  Σε  βάρος  της  εκδόθηκε  η  υπ’  αριθ.  …  από  …  απόφαση 

επιστροφής του αρμόδιου αξιωματικού της Διεύθυνσης Αλλοδαπών Αττικής και την 

…  της  χορηγήθηκε  προθεσμία  οικειοθελούς  αναχώρησης  τριάντα  (30)  ημερών  και 

δεν καταχωρήθηκε στον εθνικό κατάλογο ανεπιθύμητων αλλοδαπών.  

Στη  συνέχεια,  συνελήφθη  την  …  από  αστυνομικούς  του  τμήματος  Αλλοδαπών 

B/A  Αττικής  να  στερείται  νομιμοποιητικών  εγγράφων  παραμονής  στη  χώρα  κατ’ 

εφαρμογή  του  άρθρου  76  του  Ν.  3386/05  σε  συνδυασμό  με  το  άρθρο  22  του  Ν. 

3907/11 και σε βάρος της εκδόθηκε η υπ’ αριθ. … από … απόφαση επιστροφής του 

αρμόδιου αξιωματικού της Διεύθυνσης Αλλοδαπών Αττικής και καταχωρήθηκε στον 

Εθνικό  Κατάλογο  Ανεπιθύμητων  Αλλοδαπών  και  το  Σ.Π.Σ.  μέχρι  την  …  .  Την  … 

πραγματοποιήθηκε  η  επιστροφή  της  στη  χώρα  της.  Συγκεκριμένα,  καταχωρήθηκε 

στον ΕΚΑΝΑ και στο Σ.Π.Σ και αποφασίστηκε η επιστροφή της στη χώρα της ή στη 

χώρα  από  την  οποία  προήλθε,  επειδή  συνελήφθη  την  …  από  αστυνομικούς  του 

Τμήματος  Αλλοδαπών  Β/Α  Αττικής  να  στερείται  νομιμοποιητικών  εγγράφων 

παραμονής στη χώρα μας, κατά παράβαση του άρθρου 76 παρ. 1β’ του Ν. 3386/05 σε 

συνδυασμό με το άρθρο 21 του Ν. 3907/11 και εκκρεμεί σε βάρος της η υπ’ αριθμ … 

από  …  διοικητική  απόφαση  επιστροφής  στη  χώρα  της,  λόγω  παραμονής  στη  χώρα 

μας  ελλείψει  νομιμοποιητικών  εγγράφων  κατά  παράβαση  των  ως  άνω  διατάξεων. 

Επίσης  δεν  χορηγήθηκε  προθεσμία  για  οικειοθελή  αναχώρηση  και  διατάχθηκε  η 

συνέχιση  της  κράτησής  της  έως  ότου  ολοκληρωθούν  οι  διαδικασίες  απομάκρυνσης, 

καθότι  σε  βάρος  της  συντρέχουν  λόγοι  κινδύνου  διαφυγής.    Την  δε  …  με  την  υπ’ 

αριθ.  …  σχετική  απόφαση  του  αρμοδίου  αξιωματικού  της  Δ/νσης  Αλλοδαπών 

Αττικής  αποφασίστηκε  η  διατήρηση  της  καταχώρησής  της  στον  ΕΚΑΝΑ  και  στο 

Σ.Π.Σ  μέχρι  τη  λήξη  του  διοικητικού  μέτρου  απαγόρευσης,  ήτοι  την  …,  καθόσον 

εξακολουθούν να ισχύουν οι λόγοι καταχώρησης. 

                                                                                                                                          

Η  Αρχή,  μετά  από  εξέταση  των  προαναφερόμενων  στοιχείων,  άκουσε  τον 

εισηγητή  και  τις  διευκρινίσεις  από  τη  βοηθό  εισηγητή,  η  οποία  στη  συνέχεια 

 

2 

αποχώρησε, και κατόπιν διεξοδικής συζήτησης 

 

 

ΣΚΕΦΘΗΚΕ ΣΥΜΦΩΝΑ ΜΕ ΤΟΝ ΝΟΜΟ 

1. Επειδή, το άρθ. 24 του Κανονισμού 1987/2006 σε αντιστοιχία με τις διατάξεις 

του  προϊσχύσαντος  άρθρου  96  ΣΕΣΣ  ρυθμίζει  τις  προϋποθέσεις  καταχώρισης 

υπηκόων  τρίτων  χωρών  στο  Σύστημα  Πληροφοριών  Σένγκεν  (SIS  II).  Επίσης,  στο 

άρθρο 29 παρ. 2 και 4 προβλέπεται ότι για τη διατήρηση της καταχώρισης στο SIS II 

για  μεγαλύτερο  χρονικό  διάστημα,  αναγκαία  κρίνεται  η  έγκαιρη  εντός  της  τριετίας 

ύπαρξη  ειδικά  αιτιολογημένης  απόφασης  του  αποφασίζοντος  την  καταχώριση 

οργάνου,  που  να  δικαιολογεί  την  ανάγκη  διατήρησής  της  πέραν  της  τριετίας.  Το 

αρμόδιο 

όργανο 

αποφασίζει 

κατόπιν 

καταγεγραμμένης 

συνολικής 

και 

εξατομικευμένης  αξιολόγησης  την  ανάγκη  διατήρησής της  ειδάλλως,  η  καταχώριση 

διαγράφεται αυτομάτως (παρ. 5 Κανονισμού). Εξάλλου από τις διατάξεις των άρθρων 

41, 43, 44 του ως άνω Κανονισμού σε συνδυασμό με την διάταξη του άρθρου 19 παρ. 

1  εδαφ.  ιε΄  του  ν.  2472/1997,  συνάγεται  ότι  η  Αρχή  είναι  αρμόδια  να  εξετάζει, 

κατόπιν  προσφυγής  του  υποκειμένου,  την  νομιμότητα  της  καταχώρισης  του  στον 

κατάλογο  Σ.Π.Σ.  (SIS  II),  την  σύμφωνα  με  τις  ανωτέρω  διατάξεις  έκδοση  από  την 

αρμοδία για την καταχώριση Αρχή, της αποφάσεως για την ανάγκη της διατηρήσεως 

της πέραν του χρόνου που αναφέρουν οι ως άνω διατάξεις και αν δεν πληρούνται οι 

κατά  τα  ανωτέρω  προϋποθέσεις  της  καταχώρισης  και  της  διατήρησής  της,  να 

διατάσσει την διαγραφή.  

2.  Επειδή,  τα  άρθ.  1  και  3  της  ΚΥΑ4000/4/32-λα΄/17.10.2012  προβλέπουν 

αντίστοιχα  τις  προϋποθέσεις  εγγραφής  αλλοδαπών  στον  Ε.Κ.ΑΝ.Α.  και  την 

αυτεπάγγελτη επανεξέταση της κάθε εγγραφής ανά τριετία. Επιπλέον, σύμφωνα με το 

άρθ. 6 της ανωτέρω ΚΥΑ, για την τήρηση του Ε.Κ.ΑΝ.Α. και  την επεξεργασία των 

αντιστοίχων  δεδομένων  προσωπικού χαρακτήρα  εφαρμόζονται οι σχετικές διατάξεις 

του Ν. 2472/1997 και ιδίως των  άρθ. 4  και 13 αυτού. 

3.  Επειδή σύμφωνα με τις διατάξεις του άρθρου 76 παρ. 1 του  Ν. 3386/2005, η 

διοικητική απέλαση αλλοδαπού επιτρέπεται εφόσον: 

 

 α.  Έχει  καταδικασθεί  τελεσίδικα  σε  ποινή  στερητική  της  ελευθερίας  τουλάχιστον 

ενός  έτους  ή,  ανεξαρτήτως  ποινής,  για  εγκλήματα  προσβολής  του  πολιτεύματος, 

προδοσίας  της  Χώρας,  εγκλήματα  σχετικά  με  την  εμπορία  και  διακίνηση 

3 

 

ναρκωτικών,  νομιμοποίηση  εσόδων  από  παράνομες  δραστηριότητες,  διεθνή 

οικονομικά εγκλήματα, εγκλήματα με χρήση μέσων υψηλής τεχνολογίας, εγκλήματα 

περί  το  νόμισμα,  εγκλήματα  αντίστασης,  αρπαγής  ανηλίκου,  κατά  της  γενετήσιας 

ελευθερίας  και  οικονομικής  εκμετάλλευσης  της  γενετήσιας  ζωής,  κλοπής,  απάτης, 

υπεξαίρεσης,  εκβίασης,  τοκογλυφίας,  του  νόμου  περί  μεσαζόντων,  πλαστογραφίας, 

ψευδούς  βεβαίωσης,  συκοφαντικής  δυσφήμισης,  λαθρεμπορίας,  για  εγκλήματα  που 

αφορούν τα όπλα, αρχαιότητες, την προώθηση λαθρομεταναστών στο εσωτερικό της 

Χώρας  ή  τη  διευκόλυνση  της  μεταφοράς  ή  προώθησής  τους  ή  της  εξασφάλισης 

καταλύματος  σε  αυτούς  για  απόκρυψη  και  εφόσον  η  απέλαση  του  δεν  διατάχθηκε 

από το αρμόδιο δικαστήριο. 

 β. Έχει παραβιάσει τις διατάξεις του νόμου αυτού. 

γ. Η παρουσία του στο ελληνικό έδαφος είναι επικίνδυνη για τη δημόσια τάξη ή την 

ασφάλεια της Χώρας. 

      4.   Επειδή, για τη νομιμότητα της καταχώρισης το αρμόδιο για την καταχώρηση 

όργανο θα πρέπει στην απόφασή του να εκφέρει ειδικώς αιτιολογημένη κρίση για την 

«απειλή»  που  συνιστά  η  παρουσία  ενός  αλλοδαπού  επί  του  εθνικού  εδάφους  (βλ. 

σχετικά Γνωμοδότηση Αρχής 3/2012).  

      5.  Στην  υπό  εξέταση  περίπτωση,  από  τα  στοιχεία  του  φακέλου  και  τις 

διευκρινίσεις της Διεύθυνσης Αλλοδαπών Αττικής προέκυψε ότι η προσφεύγουσα Α 

καταχωρήθηκε από τη Δ/νση Αλλοδαπών Αττικής στον Ε.Κ.Α.Ν.Α.  και στο Σ.Π.Σ. 

σύμφωνα  με  την  υπ’  αριθμ.  …  από  …  απόφαση  του  αρμοδίου  αξιωματικού  της 

Δ/νσης αυτής. 

 Από την καταχώριση της εν λόγω αλλοδαπής στον Ε.Κ.Α.Ν.Α. και στο Σ.Π.Σ. 

έχει παρέλθει τριετία και έχει εκδοθεί η υπ’ αριθ. … από … απόφαση του αρμόδιου 

αξιωματικού  της  Διεύθυνσης  Αλλοδαπών  Αττικής,  με  την  οποία  επανεξετάστηκε, 

σύμφωνα  με  τα  οριζόμενα  στο  εδάφιο  γ’  παρ.1  του  άρθρ.  3  της  υπ’  αριθ.  Κ.Υ.Α. 

4000/4/32-λα  και  διατηρήθηκε  η  εγγραφή  της  ανωτέρω,  καθόσον  εξακολουθούν  να 

συντρέχουν οι λόγοι καταχώρισης.   

Κατά συνέπεια, σύμφωνα με τις προαναφερόμενες διατάξεις, η καταχώριση της 

προσφεύγουσας στο Σ.Π.Σ. και τον Ε.Κ.ΑΝ.Α. είναι νόμιμη, καθότι καταχωρίσθηκε 

στους  ανωτέρω  καταλόγους  για  λόγους  δημόσιας  τάξης  και  ασφάλειας  κατά  τα 

ειδικότερα  εκτιθέμενα  στην  αναφερόμενη  στο  ιστορικό  απόφαση  του  αρμοδίου 

αξιωματικού της Δ/νσης Αλλοδαπών Αττικής, με την οποία έγινε η καταχώρισή της,  

 

4 

και  προ  της  παρέλευσης  τριετίας  από  την  αρχική  εγγραφή  της  αποφασίστηκε  η 

διατήρηση της καταχώρισής της στους εν λόγω καταλόγους. 

Κατ’ ακολουθία η προσφυγή της πρέπει να απορριφθεί ως αβάσιμη. 

 

Για τους λόγους αυτούς 

 

Η Αρχή απορρίπτει την προσφυγή της Α για τη διαγραφή των δεδομένων της από 

το Σ.Π.Σ. και τον Ε.Κ.ΑΝ.Α. 

 

 

 

 

 

 

 

  Ο Αναπληρωτής Πρόεδρος                                     Η Γραμματέας 

 

 

 

   Γεώργιος Μπατζαλέξης                                 Ειρήνη Παπαγεωργοπούλου   

 

5 

