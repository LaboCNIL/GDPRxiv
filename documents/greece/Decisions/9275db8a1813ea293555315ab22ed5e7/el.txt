 

 

 

 

Αθήνα, 17-01-2018 

ΑΠ: Γ/ΕΞ/9120-1/17-01-2018 

 

 

ΕΛΛΗΝΙΚΗ ∆ΗΜΟΚΡΑΤΙΑ 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

 

Ταχ. ∆/νση:   ΚΗΦΙΣΙΑΣ  1-3 

                          115 23  ΑΘΗΝΑ 

ΤΗΛ.: 

FAX: 

 

 

210-6475600 

210-6475628 

 

 

 

Α Π Ο Φ Α Σ Η    04/2018  

(Τµήµα) 

 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Τµήµατος  στην  έδρα  της  την  Τετάρτη  17.01.2018  και  ώρα  10:00  µετά  από 

πρόσκληση  του  Προέδρου  της,  προκειµένου  να  εξετάσει  την  υπόθεση  που 

αναφέρεται  στο  ιστορικό  της  παρούσας.  Παρέστησαν  ο  Αναπληρωτής  Πρόεδρος, 

Γεώργιος  Μπατζαλέξης,  κωλυοµένου  του  Προέδρου  της  Αρχής  Κωνσταντίνου 

Μενουδάκου και τα  αναπληρωµατικά µέλη Παναγιώτης Ροντογιάννης,  Χαράλαµπος 

Τσιλιώτης,  ως  εισηγητής  και  Γρηγόριος  Τσόλιας,  σε  αντικατάσταση  των  τακτικών 

µελών Αντώνιου Συµβώνη, Σπυρίδωνα Βλαχόπουλου και Χαράλαµπου Ανθόπουλου, 

αντίστοιχα,  οι  οποίοι,  αν  και  εκλήθησαν  νοµίµως  εγγράφως,  δεν  παρέστησαν  λόγω 

κωλύµατος.  Παρούσες  χωρίς  δικαίωµα  ψήφου  ήταν  η  Χαρίκλεια  Λάτσιου,  νοµικός 

ελεγκτής  -  δικηγόρος,  ως  βοηθός  εισηγήτρια  και  η  Ειρήνη  Παπαγεωργοπούλου, 

υπάλληλος του τµήµατος διοικητικών υποθέσεων, ως γραµµατέας.  

 

Η Αρχή έλαβε υπόψη της τα παρακάτω: 

Με  το  υπ’  αρ.  πρωτ.  54095/14.12.2017  (ΑΠ∆ΠΧ  Γ/ΕΙΣ/9120/18.12.2017) 

έγγραφό  του  Γενικό  Νοσοκοµείο  Θεσσαλονίκης  Παπαγεωργίου  διαβιβάζει  την  από 

…  αίτηση  της  Α  και  ζητεί  την  άδεια  της  Αρχής  για  την  επεξεργασία  ευαίσθητων 

 

2 

προσωπικών  δεδοµένων.  Συγκεκριµένα,  η  Α  ζητεί  να  λάβει  από  το  ανωτέρω 

Νοσοκοµείο  ιατρική  γνωµάτευση  της  Ψυχιατρικής  Κλινικής  που  αφορά  στη  µητέρα 

της  Β,  προκειµένου  να  υποστηρίξει  ενώπιον  του  Μονοµελούς  Πρωτοδικείου 

Θεσσαλονίκης  (∆ιαδικασία  Εκούσιας  ∆ικαιοδοσίας)  την  αίτηση  που  έχει  καταθέσει 

για την υποβολή της µητέρας σε καθεστώς πλήρους δικαστικής συµπαράστασης και 

τον  διορισµό  τριµελούς  εποπτικού  συµβουλίου  (αρ.  κατάθεσης  δικογράφου  …).  Η 

συζήτηση  της  προαναφερόµενης  αίτησης  για  τη  θέση  της  Β  σε  δικαστική 

συµπαράσταση  ενώπιον  του  Μονοµελούς  Πρωτοδικείου  Θεσσαλονίκης  έχει  οριστεί 

για την …. 

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον 

εισηγητή  και  τις  διευκρινίσεις  από  τη  βοηθό  εισηγητή,  η  οποία  παρέστη  χωρίς 

δικαίωµα ψήφου και αποχώρησε µετά από τη συζήτηση της υποθέσεως και πριν από 

τη διάσκεψη και τη λήψη αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1. Επειδή, οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ 

του  ν.  2472/1997  καθορίζουν  τους  όρους  και  τις  προϋποθέσεις  για  τη  νόµιµη 

επεξεργασία  ευαίσθητων  προσωπικών  δεδοµένων  που  αφορούν  στην  υγεία,  σε 

συνδυασµό  µε  τις  διατάξεις  των  άρθρων  5  παρ.  3  και  13  παρ.  3  στοιχ.  β΄  του  ν. 

3418/2005  (Κώδικας  Ιατρικής  ∆εοντολογίας)  που  προβλέπουν  την  κατ’  εξαίρεση 

χορήγηση ιατρικών πιστοποιητικών σε τρίτο πρόσωπο, εφόσον έχει έννοµο συµφέρον 

και  το  αποδεικνύει  και  τις  προϋποθέσεις  άρσης  του  ιατρικού  απορρήτου.  Επειδή, 

περαιτέρω,  το  άρθρο  11  παρ.  3  του  ν.  2472/1997  ορίζει  ότι  εάν  τα  δεδοµένα 

ανακοινώνονται  σε  τρίτους,  το  υποκείµενο  ενηµερώνεται  για  την  ανακοίνωση  πριν 

από αυτούς.  

2.  Επειδή,  το  άρθρο  1666  ΑΚ  προβλέπει  ότι  σε  δικαστική  συµπαράσταση 

υποβάλλεται  ο  ενήλικος,  µεταξύ  άλλων,  όταν  λόγω  ψυχικής  ή  διανοητικής 

διαταραχής  ή  λόγω  σωµατικής  αναπηρίας  αδυνατεί  εν  όλω  ή  εν  µέρει  να  φροντίζει 

µόνος του για τις υποθέσεις του. Περαιτέρω, το άρθρο 1667 ΑΚ ορίζει ότι η υποβολή 

στη  δικαστική  συµπαράσταση  αποφασίζεται  από  το  δικαστήριο  ύστερα  από  αίτηση, 

µεταξύ άλλων, του τέκνου του πάσχοντος.  

3.  Επειδή,  στην  κρινόµενη  υπόθεση,  η  Α  ζητεί  µε  την  ιδιότητα  του  τρίτου 

(άρθρο  2  στοιχ.  θ΄  του  ν.2472/1997)  την  χορήγηση  ευαίσθητων  δεδοµένων 

 

3 

(δεδοµένων  υγείας)  που  αφορούν  στη  µητέρα  της  Β  και  τηρούνται  στα  αρχεία  του 

Γενικού Νοσοκοµείου Παπαγεωργίου, ως υπευθύνου επεξεργασίας (άρθρο 2 στοιχ. ζ΄ 

του  ν.2472/1997).  Από  τα  στοιχεία  του  φακέλου  της  υπόθεσης  προκύπτει  ότι  ο 

σκοπός  επεξεργασίας  συνίσταται  στην  υποστήριξη  της  αίτησης  για  δικαστική 

συµπαράσταση  που  έχει  καταθέσει  η  Α  ενώπιον  του  Μονοµελούς  Πρωτοδικείου 

Θεσσαλονίκης  (∆ιαδικασία  Εκούσιας  ∆ικαιοδοσίας)  για  την  υποβολή  της  Β  σε 

δικαστική  συµπαράσταση  και  τον  διορισµό  αυτής  ως  δικαστικής  συµπαραστάτριας 

της µητέρας της (άρ. 1666 επ. Α.Κ. και 801 επ. ΚΠολ∆).  

4.  Ο  προβαλλόµενος  σκοπός  επεξεργασίας  συνάδει  µε  την  προαναφερόµενη 

διάταξη  του  άρθρου 7  παρ. 2  στοιχ.  γ΄  του  ν.2472/1997,  ενώ  παράλληλα  πληρούται 

και  η  αρχή  της  αναλογικότητας  των  δεδοµένων  (άρθρο  4  παρ.  1  στοιχ.  β΄  του 

ν.2472/1997).  Το  Γενικό  Νοσοκοµείο  Παπαγεωργίου,  οφείλει,  ως  υπεύθυνος 

επεξεργασίας, να ενηµερώσει, σύµφωνα µε τα οριζόµενα στη διάταξη του άρθρου 11 

παρ. 3 του ν.2472/1997, την Β για την διαβίβαση προσωπικών του δεδοµένων στην 

Α,  στο  µέτρο  που  αυτή, κατά  την  κρίση  των  θεραπόντων  ιατρών  του  Νοσοκοµείου, 

είναι σε θέση να αντιληφθεί την έννοια και το περιεχόµενο της ενηµέρωσης αυτής.  

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  παρέχει  την  άδεια  στο  Γενικό  Νοσοκοµείο  Παπαγεωργίου,  ως  υπεύθυνο 

επεξεργασίας, να χορηγήσει στην Α το  αιτούµενο ιατρικό  πιστοποιητικό που αφορά 

στην Β, και δη ιατρική γνωµάτευση περί της φύσεως, του είδους και της σοβαρότητας 

της  καταστάσεως,  της  εξελίξεως  της  παθήσεως  και  της  εν  γένει  ενεστώσας 

κατάστασης  της  υγείας,  στο  πλαίσιο  της  ως  άνω  ένδικης  υπόθεσης,  αφού 

προηγουµένως  το  Νοσοκοµείο  ενηµερώσει  την  Β,  στο  µέτρο  που  αυτή,  κατά  την 

κρίση  των  θεραπόντων  ιατρών  του  Νοσοκοµείου,  είναι  σε  θέση  να  αντιληφθεί  την 

έννοια και το περιεχόµενο της ενηµέρωσης αυτής.  

 

 
 

 
 

 

 
 

 
 

 

4 

 

Ο Αναπληρωτής Πρόεδρος 

 

Η Γραµµατέας 

 
 

 

 
 

 

Γεώργιος Μπατζαλέξης 

Ειρήνη Παπαγεωργοπούλου 

 

 

