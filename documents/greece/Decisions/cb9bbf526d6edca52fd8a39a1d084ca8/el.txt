 

 

1

 

 

 
    Αθήνα, 28-02-2018 
    Αριθ. Πρωτ.: Γ/ΕΞ/1714/28-02-2018 

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 
 

 

Α Π Ο Φ Α Σ Η  21/2018  

(Oλοµέλεια) 

Η Αρχή Προστασίας ∆εδοµένων Προσωπικού Χαρακτήρα συνεδρίασε σε σύνθεση Ολοµέλειας στην 

έδρα  της  την  Τρίτη  16.01.2018  και  ώρα  11:00,  µετά  από  πρόσκληση  του  Προέδρου  της, 

προκειµένου να εξετάσει την υπόθεση που αναφέρεται στο ιστορικό της παρούσας. Παρέστησαν οι 

Κωνσταντίνος  Μενουδάκος,  Πρόεδρος  της  Αρχής  και  τα  τακτικά  µέλη  της  Αρχής  Κωνσταντίνος 

Χριστοδούλου,  Αντώνιος  Συµβώνης,  Σπυρίδων  Βλαχόπουλος,  Κωνσταντίνος  Λαµπρινουδάκης, 

Ελένη Μαρτσούκου, Χαράλαµπος Ανθόπουλος, και το αναπληρωµατικό µέλος, Γρηγόριος Τσόλιας, 

ως  εισηγητής.  Στη  συνεδρίαση  παρέστησαν  επίσης,  µε  εντολή  του  Προέδρου,  η  Ευαγγελία 

Βασιλοπούλου,  νοµικός  ελεγκτής,  ως  βοηθός  εισηγητή,  η  οποία  παρέσχε  διευκρινίσεις  και 

αποχώρησε  πριν  από  τη  διάσκεψη  και  τη  λήψη  αποφάσεως  και  η  Ειρήνη  Παπαγεωργοπούλου, 

υπάλληλος του ∆ιοικητικού Τµήµατος της Αρχής, ως γραµµατέας.  

Η Αρχή έλαβε υπόψη της τα παρακάτω: 

Με το υπ’ αριθ. πρωτ. ΑΠ∆ΠΧ Γ/ΕΙΣ/7981/7-11-2017 αίτηµα του, δια του πληρεξουσίου δικηγόρου 

του Αθανασίου Καλογιάννη, ο ιδιώτης ιατρός Α ερωτά την Αρχή αν είναι σύµφωνη µε τη νοµοθεσία 

περί προστασίας δεδοµένων προσωπικού χαρακτήρα η χρήση από τον ίδιο δεδοµένων υγείας του Β 

ενώπιον  του  Μονοµελούς  Πρωτοδικείου  Αθηνών,  προκειµένου  να  αντικρούσει  την  αγωγή 

αποζηµιώσεως για αδικοπραξία  και  ηθική βλάβη που έχει ασκήσει ο  Β  κατά  του ιδίου (καθώς και 

άλλων θεραπόντων ιατρών) ενώπιον του Μονοµελούς Πρωτοδικείου Αθηνών (αρ. καταθ. δικογρ. … 

- τακτική διαδικασία) µε ορισθείσα δικάσιµο την …, κατόπιν αναβολής από την αρχικώς ορισθείσα 

δικάσιµο της …. Σύµφωνα µε τους ισχυρισµούς του Β, ο ιατρός Α υπέπεσε σε ιατρικό σφάλµα κατά 

την εκτέλεση ιατρικής επεµβάσεως διορθώσεως του ρινικού διαφράγµατος του ιδίου.  

Με  την  υπ’  αρ.  3/2018  απόφασή  της,  η  οποία  εκδόθηκε  επί  της  ανωτέρω  υποθέσεως  και  άλλης 

συναφούς  που  εξετάστηκαν  από  κοινού,  η  Αρχή  παρέπεµψε  «για  λόγους  µη  εκδόσεως  αντιθέτων 

 

2

αποφάσεων»  τις  υποθέσεις  αυτές  στην  Ολοµέλεια,  προκειµένου  να    αποφανθεί  για  ζητήµατα  που 

ανέκυψαν και αναφέρονται στο σκεπτικό της αποφάσεως αυτής.  

 

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή  και  τις 

διευκρινίσεις από τη βοηθό εισηγητή, η οποία παρέστη χωρίς δικαίωµα ψήφου και αποχώρησε µετά 

από  τη  συζήτηση  της  υποθέσεως  και  πριν  από  τη  διάσκεψη  και  τη  λήψη  αποφάσεως,  κατόπιν 

διεξοδικής συζητήσεως, 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1.  Επειδή,  οι  διατάξεις  των  άρθρων 2  στοιχ.  β΄,  4  παρ. 1  και 7  παρ. 2  στοιχ.  γ΄  του  ν. 2472/1997 

καθορίζουν  τους  όρους  και  τις  προϋποθέσεις  για  τη  νόµιµη  επεξεργασία  ευαίσθητων  προσωπικών 

δεδοµένων που αφορούν στην υγεία. Με τις διατάξεις των άρθρων 5 παρ. 3 και 13 παρ. 3 στοιχ. β΄ 

του  ν.  3418/2005  (Κώδικας  Ιατρικής  ∆εοντολογίας)  προβλέπεται  η  κατ’  εξαίρεση  χορήγηση 

ιατρικών πιστοποιητικών σε τρίτο πρόσωπο, εφόσον έχει έννοµο συµφέρον και το αποδεικνύει, και 

οι προϋποθέσεις άρσεως του ιατρικού απορρήτου. Περαιτέρω, το άρθρο 11 παρ. 3 του ν. 2472/1997 

ορίζει  ότι,  εάν  τα  δεδοµένα  ανακοινώνονται  σε  τρίτους,  το  υποκείµενο  ενηµερώνεται  για  την 

ανακοίνωση πριν από αυτούς.  

2.  Επειδή,  σύµφωνα  µε  το  άρθρο  914  ΑΚ,  όποιος  ζηµιώσει  άλλον  παράνοµα  και  υπαίτια  έχει 

υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932  ΑΚ,  σε  περίπτωση 

αδικοπραξίας ανεξάρτητα από την αποζηµίωση για την περιουσιακή ζηµία, το δικαστήριο µπορεί να 

επιδικάσει εύλογη κατά την κρίση του χρηµατική ικανοποίηση λόγω ηθικής βλάβης.  

3.  Στην  κρινόµενη  υπόθεση,  ο  ιατρός  Α  ζητεί  να  χρησιµοποιήσει  τον  πλήρη  ιατρικό  φάκελο  του 

ασθενούς Β που τηρεί στο ιατρείο του, προκειµένου να αντικρούσει αγωγή αποζηµιώσεως ενώπιον 

του  Μονοµελούς  Πρωτοδικείου  Αθηνών  (αρ.  καταθ.  δικογρ.  …  -  τακτική  διαδικασία)  για 

αδικοπραξία και ηθική βλάβη που έχει ασκήσει ο Β κατά του ιδίου και άλλων θεραπόντων ιατρών, 

όπως  εκτίθεται  στο  ιστορικό  της  παρούσης.  Μέσω  της  χρήσεως  του  ιατρικού  φακέλου  του  Β  ο 

ιατρός Α θέλει να αποδείξει ότι η επικαλούµενη κατάσταση της υγείας του Β και η εν γένει εξέλιξη 

της δεν οφείλεται σε ιατρικό σφάλµα του ιδίου.  
4. Ο προβαλλόµενος σκοπός επεξεργασίας συνάδει µε την προαναφερόµενη διάταξη του άρθρου 7 

παρ.  2  στοιχ.  γ΄  του  ν.2472/1997.  Παράλληλα  πληρούται  και  η  αρχή  της  αναλογικότητας  των 

δεδοµένων (άρθρο 4 παρ. 1 στοιχ. β΄ του ν. 2472/1997),  καθώς µέσω της χορηγήσεως του ιατρικού 

φακέλου  το  αρµόδιο  δικαστήριο  θα  είναι  σε  θέση  να  γνωρίζει  εάν  η  προκληθείσα  βλάβη  στον  Β 

είναι απότοκος της  αντίθετης προς τους κοινώς παραδεδεγµένους κανόνες της ιατρικής επιστήµης 

αντιµετωπίσεως  του  προβλήµατος  υγείας  του  ενάγοντος  από  τον  ιατρό  Α.  Ο  ιατρός  Α  οφείλει,  ως 

 

3

υπεύθυνος  επεξεργασίας,  να  ενηµερώσει,  σύµφωνα  µε  τα  οριζόµενα  στη  διάταξη  του  άρθρου  11 

παρ. 3 του ν. 2472/1997, τον Β για τη χρήση των προσωπικών του δεδοµένων από τον ίδιον ενώπιον 

του αρµόδιου ∆ικαστηρίου πριν από τη χρήση αυτή.  

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή παρέχει την άδεια στον ιατρό Α να χρησιµοποιήσει τον ιατρικό φάκελο του Β ενώπιον του 

Μονοµελούς Πρωτοδικείου Αθηνών για δικαστική χρήση, όπως αυτή εξειδικεύεται στο ιστορικό της 

παρούσης, αφού προηγουµένως ο ιατρός ενηµερώσει τον Β.   

 

 

 

 

 

 

 

 

 

 

Ο Πρόεδρος 

Η Γραµµατέας 

 
 

 

 
 

 

Κωνσταντίνος Μενουδάκος 

Ειρήνη Παπαγεωργοπούλου 

 

 

