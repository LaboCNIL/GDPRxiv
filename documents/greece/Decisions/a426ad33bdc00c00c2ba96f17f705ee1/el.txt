 

 

 

 

 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

  Αθήνα, 05-07-2019 

 Αριθ. Πρωτ.: Γ/ΕΞ/4783/05-07-2019      

 

Α Π Ο Φ Α Σ Η    23 /2019 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση Τμήματος στην έδρα της την Τετάρτη 03.07.2019 μετά από πρόσκληση του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  ο  Αναπληρωτής  Πρόεδρος  Γεώργιος  Μπατζαλέξης, 

κωλυομένου  του  Προέδρου  της  Αρχής  Κωνσταντίνου  Μενουδάκου,  και  τα 

αναπληρωματικά μέλη της Αρχής Παναγιώτης Ροντογιάννης και  Γρηγόριος Τσόλιας 

ως  εισηγητής,  σε  αντικατάσταση  των  τακτικών  μελών  Αντωνίου  Συμβώνη  και 

Χαράλαμπου  Ανθόπουλου,  αντίστοιχα,  οι  οποίοι,  αν  και  εκλήθησαν  νομίμως 

εγγράφως,  δεν  παρέστησαν  λόγω  κωλύματος.  Το  τακτικό  μέλος  της  Αρχής 

Κωνσταντίνος  Λαμπρινουδάκης  και  το  αναπληρωματικό  μέλος  αυτού  Ευάγγελος 

Παπακωνσταντίνου,  αν  και  εκλήθησαν  νομίμως  εγγράφως,  δεν  παρέστησαν  λόγω 

κωλύματος.  Παρούσες  χωρίς  δικαίωμα  ψήφου  ήταν  η  Kάλλη  Καρβέλη,  ειδική 

επιστήμονας-δικηγόρος, ως βοηθός εισηγητή, η οποία αποχώρησε μετά τη συζήτηση 

της  υπόθεσης  και  πριν  από  τη  διάσκεψη  και  τη  λήψη  απόφασης  και  η  Ειρήνη 

Παπαγεωργοπούλου, υπάλληλος του τμήματος διοικητικών υποθέσεων της Αρχής, ως 

γραμματέας. 

 

Η Αρχή έλαβε υπόψη της τα ακόλουθα:  

 

1 

Με την υπ’ αριθ. πρωτ. Γ/ΕΙΣ/8318/19-10-2018 καταγγελία του στην Αρχή, o A 

καταγγέλλει  ότι  η  Ανεξάρτητη  Αρχή  Δημοσίων  Εσόδων  (ΑΑΔΕ)  παραβίασε  το 

δικαίωμα  πρόσβασης  που  προβλέπεται  από  τον  Γενικό  Κανονισμό  Προστασίας 

Δεδομένων υπ’ αρ. 679/2016 (ΓΚΠΔ) επειδή ο υπεύθυνος επεξεργασίας αρνήθηκε να 

του  παράσχει  τα  στοιχεία  επικοινωνίας  του  υπευθύνου  προστασίας  δεδομένων 

(DPO), στον οποίο είχε προηγουμένως απευθύνει αίτημα μεταβολής της φορολογικής 

κατοικίας του, στο οποίο η ΑΑΔΕ (και όχι ο DPO) του απάντησε ότι «Σχετικά με τις 

ενέργειες  που  πρέπει  να  προβείτε  για  την  αλλαγή  της  φορολογικής  σας  κατοικίας, 

παρακαλούμε ενημερωθείτε από τις ΠΟΛ1058/2015, ΠΟΛ1201/2017»  

Όπως,  ειδικότερα,  αναφέρεται  στα  σχετικά  που  προσκομίζει  ο  A,  με  την  από 

16.10.2018  και  ώρα  14:10  ηλεκτρονική  του  επιστολή  απευθυνόμενη  προς  τον  DPO 

της  ΑΑΔΕ,  αιτήθηκε  τη  διόρθωση  των  στοιχείων  του  ως  φορολογουμένου,  λόγω 

μεταφοράς της κατοικίας του στο εξωτερικό. Περαιτέρω, με την από 17.10.2018 και 

ώρα 13:10 αιτήθηκε πρόσβαση στα στοιχεία επικοινωνίας του  DPO της ΑΑΔΕ, ενώ 

με την από 17.10.2018 και ώρα 13:10 ηλεκτρονική του επιστολή επαναδιατυπώνει το 

ως άνω αίτημά του.  

Κατόπιν  αυτών  η  Αρχή  απέστειλε,  στο  πλαίσιο  διερεύνησης  της  καταγγελίας  το 

υπ’  αριθ.  πρωτ.  Γ/ΕΞ/8318-1/17-12-2018  έγγραφο  προς  παροχή  διευκρινίσεων  στην 

Ανεξάρτητη Αρχή Δημοσίων Εσόδων (ΑΑΔΕ), η οποία στην από 18.01.2019 και με 

αριθμό  πρωτοκόλλου  …  απάντησή  της  προς  την  Αρχή  (αρ.  πρωτ.  Αρχής 

Γ/ΕΙΣ/354/18-01-2019),  ανέφερε  ότι:  α)  ο  A  ζήτησε  κατά  πρώτον  δια  της  από 

16.10.2018  ηλεκτρονικής  επιστολής  του  διόρθωση  των  στοιχείων  του  ως 

φορολογούμενος λόγω μεταφοράς της κατοικίας του στο εξωτερικό, με την απάντηση 

της ΑΑΔΕ να τον προτρέπει να ενημερωθεί σχετικά με την αλλαγή της φορολογικής 

του  κατοικίας  και  να  προβεί  στις  απαραίτητες  ενέργειες  (από  17.10.2018  και  ώρα 

08:10 και από 18.10.2018 και ώρα 13:10 ηλεκτρονικές επιστολές) β) κατά δεύτερον ο 

A  αιτήθηκε  με  τις  από  17.10.2018  και  18.10.2018  ηλεκτρονικές  του  επιστολές  την 

πρόσβαση στα δεδομένα επικοινωνίας του DPO της ΑΑΔΕ, η οποία του τα απέστειλε 

με  την  από  22.10.2018  επιστολή,  όπως  καθίσταται  εμφανές  στην  από  8.1.2019 

προωθητική  της  εν  λόγω  απάντησης  επιστολή  στον  DPO,  γ)  ο  DPO  με  την  από 

6.12.2018  και  με  αριθμ.  πρωτ.  …  επιστολή  του  προς  τον  Α,  αναφέρεται  στην 

παραλαβή και εξέταση του από 6.11.2018 αιτήματός του για διόρθωση λανθασμένων 

προσωπικών δεδομένων, δ) η ΑΑΔΕ έχει επιληφθεί του ως άνω αιτήματος, το οποίο 

εξετάζεται  από  τις  αρμόδιες  φορολογικές  υπηρεσίες  και  πρόκειται  για  φορολογικό 

2 

 

ζήτημα.  Συμπερασματικά,  στην  από  18.01.2019  και  με  αριθμό  πρωτοκόλλου 

Γ/ΕΙΣ/354/18-01-2019 απάντησή της προς την Αρχή, η Ανεξάρτητη Αρχή Δημοσίων 

Εσόδων  (ΑΑΔΕ)  υποστηρίζει  ότι  τα  αιτήματα  που  αναφέρονται  στην  υπ’  αριθμ.  

Γ/ΕΙΣ/8318/19-10-2018  καταγγελία έχουν ικανοποιηθεί.  

Η  Αρχή,  μετά  από  εξέταση  των  στοιχείων  του  φακέλου  και  αφού  άκουσε  τον 

εισηγητή  και  τη  βοηθό  εισηγητή,  η  οποία  αποχώρησε  μετά  τη  συζήτηση  της 

υπόθεσης  και  πριν  από  τη  διάσκεψη  και  τη  λήψη  απόφασης,  μετά  από  διεξοδική 

συζήτηση 

 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

 

1.   Με  το  άρθρο  94  του  Γενικού  Κανονισμού  Προστασίας  Δεδομένων  (ΓΚΠΔ) 

υπ’  αρ.  679/2016  καταργήθηκε  από  τις  25.5.2018  η  Οδηγία  95/46/ΕΚ,  οπότε  και 

τέθηκε σε εφαρμογή ο ΓΚΠΔ κατ’ αρ. 99 παρ. 2 αυτού από τις 25 Μάϊου 2018 .   

 

2. 

Στις διατάξεις των άρθρων 13 και 14 ΓΚΠΔ περιλαμβάνονται οι πληροφορίες 

που  παρέχει  ο  υπεύθυνος  επεξεργασίας  στο  υποκείμενο  όταν  συλλέγονται  δεδομένα 

προσωπικού χαρακτήρα. 

 Σύμφωνα  με  τις  διατάξεις  του  άρθρου  15  παρ.  1  ΓΚΠΔ,  το  υποκείμενο  των 

δικαιωμάτων  έχει  δικαίωμα  να  λαμβάνει  από  τον  υπεύθυνο  επεξεργασίας 

επιβεβαίωση  για  το  κατά  πόσον  ή  όχι  τα  δεδομένα  προσωπικού  χαρακτήρα  που  το 

αφορούν υφίστανται επεξεργασία και, εάν συμβαίνει τούτο, το δικαίωμα πρόσβασης 

στα  δεδομένα  προσωπικού  χαρακτήρα  και  στις  πληροφορίες  που  αναφέρονται 

αναλυτικά στις υποπεριπτώσεις της εν λόγω παραγράφου.  

Περαιτέρω,  κατά  το  άρθρο  16  ΓΚΠΔ,  το  υποκείμενο  των  δεδομένων  έχει  το 

δικαίωμα  να  απαιτήσει  από  τον  υπεύθυνο  επεξεργασίας  χωρίς  αδικαιολόγητη 

καθυστέρηση  τη  διόρθωση  ανακριβών  δεδομένων  προσωπικού  χαρακτήρα  που  το 

αφορούν.  Έχοντας  υπόψη  τους  σκοπούς  της  επεξεργασίας,  το  υποκείμενο  των 

δεδομένων  έχει  το  δικαίωμα  να  απαιτήσει  τη  συμπλήρωση  ελλιπών  δεδομένων 

προσωπικού χαρακτήρα, μεταξύ άλλων μέσω συμπληρωματικής δήλωσης.  

Εάν  ο  υπεύθυνος  επεξεργασίας  δεν  ενεργήσει  επί  του  αιτήματος  του 

υποκειμένου  των  δεδομένων,  ενημερώνει  εντός  μηνός  από  την  παραλαβή  του 

αιτήματος  το  υποκείμενο  των  δεδομένων  για  τους  λόγους  για  τους  οποίους  δεν 

 

3 

ενήργησε  και  για  τη  δυνατότητα  υποβολής  καταγγελίας  σε  εποπτική  αρχή  και 

άσκησης δικαστικής προσφυγή (άρθρο 12 παρ. 4 ΓΚΠΔ). 

Τέλος,  σύμφωνα  με  το  άρθρο  37  παρ.  7  ΓΚΠΔ  ο  υπεύθυνος  επεξεργασίας 

δημοσιεύει  τα  στοιχεία  επικοινωνίας  του  υπευθύνου  προστασίας  δεδομένων  (DPO), 

ενώ σύμφωνα με το άρθρο 38 παρ. 4 ΓΚΠΔ τα υποκείμενα των δεδομένων μπορούν 

να  επικοινωνούν  με  τον  υπεύθυνο  προστασίας  δεδομένων  (DPO)  για  κάθε  ζήτημα 

σχετικό με την επεξεργασία των δεδομένων τους προσωπικού χαρακτήρα και με την 

άσκηση των δικαιωμάτων τους δυνάμει του ΓΚΠΔ.  

 

3. Από τα στοιχεία του φακέλου προέκυψαν τα εξής:  

  

Ο  καταγγέλλων  Α  με  τις  από  16.10.2018,  17.10.2018  και  ώρα  13:10, 

17.10.2018  και  ώρα  13:10,  18.10.2018  και  6.11.2018    ηλεκτρονικές  επιστολές  του 

προς  την  ΑΑΔΕ,  απευθυνόμενος  προς  τον  DPO  αυτής,  ζήτησε  την  μεταβολή 

(διόρθωση)  της  διεύθυνσης  κατοικίας  του  που  ήταν  καταχωρημένη  στο 

πληροφοριακό σύστημα TAXISnet λόγω του ότι διαμένει μονίμως στην αλλοδαπή.  

Η Ανεξάρτητη Αρχή Δημοσίων Εσόδων (ΑΑΔΕ) με την από 17.10.2018  και 

ώρα  08:10  ηλεκτρονική  επιστολή  της,  υπέδειξε  στον  καταγγέλλοντα  την  σχετική 

νομοθεσία για την μεταβολή της φορολογικής του κατοικίας προκειμένου εκείνος να 

ακολουθήσει την προβλεπόμενη εκ του νόμου φορολογική διαδικασία. 

Ο καταγγέλλων με την από 17.10.2018 και ώρα 13:10 ηλεκτρονική επιστολή 

του απάντησε στην ΑΑΔΕ ότι το ερώτημα (αίτημα) απευθύνθηκε προς τον  DPO και 

όχι  προς  την  ΑΑΔΕ  και  για  τον  λόγο  αυτό  ζήτησε  να  προωθηθεί  στον  DPO  και  να 

ενημερωθεί για τα στοιχεία επικοινωνίας του τελευταίου ώστε να απευθυνθεί σε αυτό 

απευθείας. 

Η  ΑΑΔΕ  με  την  από  18.10.2018  και  ώρα  13:10  ηλεκτρονική  επιστολή  της 

απάντησε σε σχέση με τον DPO ότι “το μήνυμα σας δεν σχετίζεται με την ασφάλεια 

προσωπικών  δεδομένων,  καθώς  για  την  επικαιροποίηση  της  διεύθυνσης  κατοικίας 

είναι  υπεύθυνος  ο  φορολογούμενος»  και  υπέδειξε  την  προβλεπόμενη  από  τον 

φορολογικό νόμο διαδικασία για την μεταβολή της δήλωσης φορολογικής κατοικίας.   

Ο καταγγέλλων με την από 18.10.2018 και ώρα 21:30 ηλεκτρονική επιστολή 

του αφού σχολίασε την προηγούμενη απάντηση της ΑΑΔΕ, επανέλαβε το αίτημα του 

να  λάβει  γνώση  των  στοιχείων  του  DPO  προκειμένου  να  επικοινωνήσει  με  τον  ίδιο 

για την επίλυση του ζητήματος του. 

 

4 

Η  ΑΑΔΕ  με  την  από  22.10.2018  ηλεκτρονική  επιστολή  της  προώθησε  στον 

καταγγέλλοντα  τα  στοιχεία  του  αυτοτελούς  τμήματος  υποστήριξης  DPO  και  της 

προϊσταμένης  αυτού,  από  την  οποία  και  έλαβε  στις  06-12-2018  απάντηση  επί  του 

αιτήματος για τη διόρθωση των στοιχείων της διεύθυνσης κατοικίας του, σύμφωνα με 

την οποία, το αίτημα προωθήθηκε στις αρμόδιες αρχές της ΑΑΔΕ και βρίσκεται υπό 

εξέταση.   

Από  το  έγγραφο  παροχής  διευκρινίσεων  της  ΑΑΔΕ,  υπ’  αριθ.  354/18-01-

2019,  προς  την  Αρχή  μετά  της  συνημμένης  αλληλογραφίας,  προκύπτει  ότι  ο 

καταγγέλλων ενημερώθηκε για τα στοιχεία επικοινωνίας του DPO της ΑΑΔΕ και ότι 

το αίτημα του προωθήθηκε προς επεξεργασία από την αρμόδια υπηρεσία της ΑΑΔΕ.  

 

4. 

Επειδή 

ειδικότερα,  στην  κρινόμενη  περίπτωση,  σύμφωνα  με 

τα 

προαναφερόμενα,  η  Ανεξάρτητη  Αρχή  Δημοσίων  Εσόδων  (ΑΑΔΕ)  ενημέρωσε  τον 

καταγγέλλοντα  για  τα  στοιχεία  επικοινωνίας  του  υπευθύνου  προστασίας  δεδομένων 

(DPO) της ΑΔΑΕ.  

Επειδή,  ο  καταγγέλλων  δεν  επικαλείται  παραβίαση  του  δικαιώματος 

διόρθωσης των δεδομένων προσωπικού χαρακτήρα που τον αφορούν. 

Επειδή  οι  αρμόδιες  υπηρεσίες  της  ΑΑΔΕ  δεν  έχουν  απορρίψει  το  αίτημα 

μεταβολής  των  στοιχείων  της  φορολογικής  κατοικίας  του  καταγγέλλοντος  αλλά  το 

εξετάζουν στο πλαίσιο της οικείας φορολογικής νομοθεσίας και διαδικασίας. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή απορρίπτει την καταγγελία ως κατ’ ουσίαν αβάσιμη. 

 

 

             Ο Αναπληρωτής Πρόεδρος    

              

    Η Γραμματέας  

 

Γεώργιος Μπατζαλέξης   

 

                  Ειρήνη Παπαγεωργοπούλου 

               

  

 

5 

