 

 

 

 
     Αθήνα, 20-05-2019 

     Αριθ. Πρωτ.: Γ/ΕΞ/3608/20-05-2019      

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

Α Π Ο Φ Α Σ Η  12/2019  

 

Η  Αρχή  Προστασίας  Δεδομένων  Προσωπικού  Χαρακτήρα,  συνήλθε,  μετά  από 

πρόσκληση του Προέδρου της σε τακτική συνεδρίαση στην έδρα της την 23-04-2019 

και ώρα 10:00,  προκειμένου να εξετάσει  την υπόθεση που αναφέρεται στο ιστορικό 

της  παρούσας.  Παρέστησαν  ο  Πρόεδρος,  Κ.  Μενουδάκος,  τα  τακτικά  μέλη  Α. 

Συμβώνης,  Σ.  Βλαχόπουλος,  Κ.  Λαμπρινουδάκης  και  Ε.  Μαρτσούκου  και  το 

αναπληρωματικό  μέλος  Γεώργιος  Νούσκαλης,  ο  οποίος  είχε  ορισθεί  και  εισηγητής, 

σε  αντικατάσταση  του  τακτικού  μέλους  Κ.  Χριστοδούλου,  ο  οποίος,  αν  και  εκλήθη 

νομίμως εγγράφως, δεν παρέστη λόγω κωλύματος. Στη συνεδρίαση δεν παρέστησαν 

λόγω  κωλύματος,  αν  και  εκλήθησαν  νομίμως  εγγράφως,  το  τακτικό  μέλος  Χ. 

Ανθόπουλος  και  το  αναπληρωματικό  αυτού  μέλος  Γ.  Τσόλιας.  Τέλος,  στη 

συνεδρίαση  παρέστη,  με  εντολή  του  Προέδρου,  χωρίς  δικαίωμα  ψήφου,  η  Ε. 

Παπαγεωργοπούλου,  υπάλληλος  του  τμήματος  διοικητικών  υποθέσεων,  ως 

γραμματέας. 

 

Η Αρχή έλαβε υπόψη τα παρακάτω: 

  

Υποβλήθηκαν  στην  Αρχή  καταγγελίες  μετόχων  ή/και  πρώην  μετόχων  κατά  του 

Οργανισμού  Αστικών  Συγκοινωνιών  Θεσσαλονίκης  (ΟΑΣΘ)  (Γ/ΕΙΣ/9304  και 

9305/28-12-2017, 182/09-01-2018, 254, 288 και 296/12-01-2018, 328 και 361/15-01-

2018, 1305 και 1306/14-02-2018), με τις οποίες οι Α, Β, Γ, Δ, Ε, Ζ, Η, Θ, Ι, Κ, Λ και 

Μ 

(στο  εξής  καταγγέλλοντες)  παραπονούνται  για  παράνομη  επεξεργασία 

προσωπικών  δεδομένων  τους  από  τον  Πρόεδρο  του  ΟΑΣΘ,  με  τη  δημοσιοποίηση 

τους ονομάτων τους σε συνέντευξη Τύπου που έδωσε ο Πρόεδρος του ΟΑΣΘ την … 

 

2 

και  τη  δημοσιοποίηση  καταλόγου  29  μετόχων  (ή/και  πρώην  μετόχων)  που 

συμπεριλήφθηκε σε σχετικό δελτίο Τύπου του  ΟΑΣΘ  που δόθηκε στη δημοσιότητα 

την ίδια ημέρα (βλ. μήνυμα ηλεκτρονικού ταχυδρομείου από Γραφείο Τύπου ΟΑΣΘ, 

με ημερομηνία … και θέμα «…». Ειδικότερα, στις καταγγελίες αυτές αναφέρονται τα 

ακόλουθα: Σε συνέντευξη Τύπου του Προέδρου του ΟΑΣΘ, μετά τη θέση σε ισχύ του 

ν.  4482/2017,  η  οποία  πραγματοποιήθηκε  στη  Θεσσαλονίκη 

την  … 

δημοσιοποιήθηκαν  χωρίς  τη  συγκατάθεση  ή  συναίνεσή  τους  και  χωρίς  καμία 

προηγούμενη  ενημέρωσή  τους  προσωπικά  τους  δεδομένα,  τα  οποία  μάλιστα 

παρουσιάσθηκαν  ελλιπώς  και  συνδυάστηκαν  εσφαλμένως  με  αποτέλεσμα  να 

δημοσιοποιούνται  παράνομα  στον  Τύπο,  στο  διαδίκτυο  και  στα  μέσα  κοινωνικής 

δικτύωσης  προσωπικά  τους  δεδομένα  και  να  δίδονται  εσφαλμένες  εντυπώσεις  και 

στοιχεία  για  το  πρόσωπό  τους.  Συγκεκριμένα,  σύμφωνα  με  τις  καταγγελίες 

κοινοποιήθηκαν  τα  στοιχεία  29  ατόμων,  στα  οποία  περιλαμβάνονται  και  οι 

καταγγέλλοντες,  που  αφορούν,  πέρα  από  το  ονοματεπώνυμό  τους,  το  ποσοστό 

συμμετοχής τους στο μετοχικό κεφάλαιο του ΟΑΣΘ, το τίμημα απόκτησης  σε ευρώ 

και τη χρονολογία συμβολαίου απόκτησης. 

Με τις καταγγελίες συνυποβάλλεται η εξώδικος δήλωση-διαμαρτυρία-πρόσκληση 28 

μετόχων  του  ΟΑΣΘ  προς  τον  Οργανισμό  αυτό,  η  οποία  επιδόθηκε  στον  Οργανισμό 

στις 07-11-2017, δηλαδή πριν από την προαναφερόμενη ημερομηνία της συνέντευξης 

Τύπου του Προέδρου του Οργανισμού και την έκδοση σχετικού δελτίου Τύπου (…). 

Με  την  εξώδικη  δήλωση  αυτή  οι  διαμαρτυρόμενοι  μέτοχοι,  στους  οποίους 

περιλαμβάνονται  οι  καταγγέλλοντες  (πλην  της  Β  και  του  Δ),  ζήτησαν  να  τους 

καταβληθεί το κατά  τους ισχυρισμούς τους  οφειλόμενο υπόλοιπο του  αναλογούντος 

στις  μετοχές  τους  μερίσματος  έτους  2016,  καθώς  και  το  αναλογούν  μέρισμα  έτους 

2017 τουλάχιστον για το χρονικό διάστημα έως την έναρξη ισχύος του ν. 4482/2017, 

με  τον  οποίο  ρυθμίστηκαν,  μεταξύ  άλλων,  θέματα  εξαγοράς  του  ΟΑΣΘ  από  το 

Ελληνικό Δημόσιο.  

Περαιτέρω,  κάποιοι  από  τους  καταγγέλλοντες  φέρεται  να  υπέβαλαν,  μετά  την 

ανωτέρω συνέντευξη, αιτήσεις προς τον ΟΑΣΘ, για την ενημέρωσή τους σχετικά με 

επεξεργασία  προσωπικών  δεδομένων  τους  από  τον  Οργανισμό,  καθώς  και  για  τη 

χορήγηση  των  δεδομένων  προσωπικού  χαρακτήρα  που  τους  αφορούν  και  την 

επιστροφή του συνόλου των στοιχείων του φακέλου τους ως μετόχων του ΟΑΣΘ.  

 

 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

 

3 

Η  Αρχή,  εφαρμόζοντας  το  νομικό  πλαίσιο  που  ίσχυε  κατά  το  χρόνο  τέλεσης  της 

επίμαχης  επεξεργασίας  των  δεδομένων  και  την  κατάθεση  των  ως  άνω  καταγγελιών, 

ήτοι  την  Οδηγία  95/46/ΕΚ  και  τον  εφαρμοστικό  αυτής  νόμο  2472/1997  (βλ.  και  τις 

προβλεπόμενες  στο  Γενικό  Κανονισμό  (EE)  2016/679  για  την  προστασία 

προσωπικών  δεδομένων  αρμοδιότητες  της  Αρχής),  μετά  από  εξέταση  όλων  των 

στοιχείων  του  φακέλου,  αφού  άκουσε  τον  εισηγητή,  και  κατόπιν  διεξοδικής 

συζήτησης, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1.  Την  Αρχή  έχουν  κατ’  επανάληψη  απασχολήσει1  υποθέσεις  σύγκρουσης  του 

δικαιώματος προστασίας του ιδιωτικού βίου (άρθρο 9 παρ. 1 εδ. β΄ του Συντάγματος) 

και των προσωπικών δεδομένων (άρθρο 9A του Συντάγματος) με την ελευθερία της 

δημοσιογραφικής  πληροφόρησης  (άρθρο  14  παρ.  1  και  2  του  Συντάγματος)  και  το 

δικαίωμα  των  πολιτών  στην  πληροφόρηση  (άρθρο  5A  του  Συντάγματος).  Τα 

δικαιώματα  αυτά  είναι  συνταγματικώς  ισότιμα  και  ισοβαρή  και  επομένως  η  τυχόν 

σύγκρουσή  τους  δεν  μπορεί  να  λυθεί  με  αφηρημένη  και  σταθερή  αξιολογική 

ιεράρχησή  τους.  Ο  εκτελεστικός  νόμος  του  άρθρου  9A  του  Συντάγματος  (ν. 

2472/1997)  έχει  θεσπίσει  ορισμένα  κριτήρια  εναρμόνισης  των  δικαιωμάτων  αυτών 

και  επίλυσης  των  συγκρούσεων  μεταξύ  τους  στο  πλαίσιο  της  αρχής  της 

αναλογικότητας  (βλ.  άρθρο  5  παρ.  2  στοιχ.  ε΄  και  άρθρο  7  παρ.  2  στοιχ.  ζ΄  του  ν. 

2472/1997),  με  βάση  τα  οποία,  αξιολογούνται  οι  ειδικότερες  περιστάσεις  της  κάθε 

συγκεκριμένης περίπτωσης.  

2.  Η  Αρχή  έχει  κρίνει  ότι  η  επεξεργασία  προσωπικών  δεδομένων  για 

δημοσιογραφικούς-ενημερωτικούς 

σκοπούς 

επιτρέπεται 

αν 

υφίσταται 

δικαιολογημένο ενδιαφέρον του κοινού για ενημέρωση (άρθρο 5 παρ. 2 στοιχ. ε΄ σε 

συνδυασμό με τα κριτήρια που θέτει το άρθρο 7 παρ. 2 στοιχ. ζ΄ του ν. 2472/1997 για 

την  άσκηση  του  δημοσιογραφικού  λειτουργήματος  και  εφαρμόζεται  κατά  μείζονα 

λόγο και στην περίπτωση των απλών δεδομένων).  

3. Περαιτέρω, στο άρθρο 4 του ν. 2472/1997 τίθενται οι γενικές προϋποθέσεις για τη 

νομιμότητα  της  επεξεργασίας  δεδομένων  προσωπικού  χαρακτήρα,  μεταξύ  των 

οποίων είναι η αρχή του σκοπού και της αναλογικότητας. Ειδικότερα, η επεξεργασία 

                                                 
1  Βλ.  ενδεικτικά  τις  αποφάσεις  της  Αρχής  100/2000,  24/2005,  25/2005,  26/2007,  43/2007, 
58/2007, 17/2008, 36/2012, 165/2012, 16/2015, 17/2015, 41/2017. 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

 

 

4 

προσωπικών  δεδομένων  επιτρέπεται,  και  χωρίς  τη  συγκατάθεση,  κατά  το  άρθρο  5 

παρ. 2 στοιχ. ε΄ του ν. 2472/1997, δηλαδή όταν συντρέχει υπέρτερο έννομο συμφέρον 

του υπευθύνου της επεξεργασίας ή τρίτου. Ως τέτοιο έννομο συμφέρον νοείται και το 

δικαίωμα  της  πληροφορήσεως,  τόσο  του  πληροφορείν  όσο  και  του  πληροφορείσθαι 

(άρθρα 14 παρ. 1-2 και 5Α Συντ.). 

4. Σχετικά με τη δημοσιοποίηση σε συνέντευξη τύπου από τον Πρόεδρο του ΟΑΣΘ 

των ονομάτων και του  επίμαχου καταλόγου  29  μετόχων (ή/και πρώην μετόχων)  του 

Οργανισμού  (βλ.  το  από  …  δελτίο  Τύπου  του  ΟΑΣΘ),  τα  οποία  στη  συνέχεια 

δημοσιεύθηκαν  στον  Τύπο/διαδίκτυο,  είναι  ερευνητέο  εάν  η  συγκεκριμένη 

επεξεργασία  προσωπικών  δεδομένων  ήταν  απολύτως  αναγκαία  προκειμένου  να 

ενημερωθεί  το  κοινό  σχετικά  με  τη  λειτουργία  και  το  μέλλον  του  κοινωφελούς 

αγαθού  των  συγκοινωνιών  στη  Θεσσαλονίκη  και  να  προστατευτούν  τα  συμφέροντα 

του  ανωτέρω  Οργανισμού,  δηλαδή  εν  τέλει  του  Δημοσίου  και  των  χρηστών  της 

σχετικής υπηρεσίας. 

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η  Αρχή  κρίνει  ότι  πρέπει  ο  ΟΑΣΘ,  εντός  δεκαπέντε  (15)  ημερών  από  τη  λήψη  της 

παρούσας,  να  εκθέσει  τις  απόψεις  του  επί  των  καταγγελλομένων  και  να  απαντήσει 

στα ακόλουθα ερωτήματα:  

α)  Αν  τα  δεδομένα  των  μετόχων  που  γνωστοποιήθηκαν  κατά  την  προαναφερόμενη 

συνέντευξη Τύπου από τον Πρόεδρο του ΟΑΣΘ ήταν ήδη δημοσιοποιημένα ή είχαν 

ήδη καταστεί ευρύτερα γνωστά,  

β) Αν τα δεδομένα  αυτά προϋπήρχαν στο αρχείο του ΟΑΣΘ ή σε άλλο προσβάσιμο 

από  τον  ΟΑΣΘ  αρχείο  ή  γνωστοποιήθηκαν  στον  Οργανισμό  το  πρώτον  με  την  από 

06-11-2017 εξώδικη δήλωση-διαμαρτυρία-πρόσκληση των καταγγελλόντων,  

γ)  Τις  διαδικαστικές  ενέργειες,  στις  οποίες  τυχόν  είχαν  προβεί  είτε  ο  ΟΑΣΘ  είτε  οι 

ανωτέρω  μέτοχοι,  πριν  από  την  ανωτέρω  συνέντευξη  και  την  έκδοση  του  σχετικού 

δελτίου Τύπου της …,  

δ)  Αν  οι  μέτοχοι,  των  οποίων  τα  ονόματα  δόθηκαν  στη  δημοσιότητα,  αποτελούν  το 

σύνολο  των  μετόχων,  και  σε  κάθε  περίπτωση  να  τεκμηριωθούν  οι  λόγοι,  για  τους 

οποίους δημοσιοποιήθηκαν τα συγκεκριμένα 29 ονόματα,   

ε)  Αν  ασκήθηκε  από  τους  καταγγέλλοντες,  ως  υποκείμενα  των  δεδομένων  κάποιο 

δικαίωμα  (δικαίωμα  πρόσβασης/αντίρρησης),  και  σε  καταφατική  περίπτωση,  να 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

 

 

5 

αποσταλεί  η  σχετική  απάντηση  του  ΟΑΣΘ  ή  να  αναφερθούν  οι  λόγοι,  για  τους 

οποίους τυχόν ο Οργανισμός δεν απάντησε ή/και δεν ικανοποίησε σχετικό αίτημα.  

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

O Πρόεδρος της Αρχής 

 

 

 

Η Γραμματέας 

Κωνσταντίνος Μενουδάκος 

 

 

 

Ειρήνη Παπαγεωργοπούλου 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

