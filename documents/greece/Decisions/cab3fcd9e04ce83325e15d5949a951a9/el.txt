 

     Αθήνα, 24-12-2019 

     Αριθ. Πρωτ.: Γ/ΕΞ/50-2/24-12-2019      

      

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

 

 

Α Π Ο Φ Α Σ Η  46/2019 

(Τμήμα) 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε  σύνθεση 

Τμήματος  στο  κατάστημά  της  την  Τετάρτη  18.12.2019  μετά  από  πρόσκληση  του 

Προέδρου της, προκειμένου να εξετάσει την υπόθεση  που αναφέρεται στο ιστορικό της 

παρούσας. Παρέστησαν ο Γεώργιος Μπατζαλέξης, Αναπληρωτής Πρόεδρος κωλυομένου 

του  Προέδρου  της  Αρχής  Κωνσταντίνου  Μενουδάκου  και  τα  αναπληρωματικά  μέλη,  

Γρηγόριος Τσόλιας, Ευάγγελος Παπακωνσταντίνου και  Εμμανουήλ Δημογεροντάκης ως 

εισηγητής  σε  αντικατάσταση  των  τακτικών  μελών  Χαράλαμπου  Ανθόπουλου, 

Κωνσταντίνου  Λαμπρινουδάκη  και  Ελένης  Μαρτσούκου  αντίστοιχα,  οι  οποίοι,  αν  και 

εκλήθησαν  νομίμως  εγγράφως  δεν  παρέστησαν  λόγω  κωλύματος.  Στη  συνεδρίαση 

παρέστησαν,  επίσης,  με  εντολή  του  Προέδρου,  η  Ε.  Μαραγκού,  ειδική  επιστήμονας  - 

ελέγκτρια  ως  βοηθός  εισηγητή  και  η  Ε.  Παπαγεωργοπούλου,  υπάλληλος  του  Τμήματος 

διοικητικών υποθέσεων  της Αρχής, ως γραμματέας. 

Η Αρχή έλαβε υπόψη τα παρακάτω: 

 Η  A,  υπήκοος  Αρμενίας 

(γεν...),  με 

την  με  αριθμ.  πρωτοκόλλου 

Α/ΕΙΣ/50/25.06.2019  προσφυγή  της,    όπως  συμπληρώθηκε  με  το  με  αριθμ.  πρωτ. 

Α/ΕΙΣ/65/11.09.2019 έγγραφο προς την Αρχή, ζήτησε τη διαγραφή της από το Σύστημα 

Πληροφοριών  Σένγκεν  (στο  εξής  και  Σ.Π.Σ.)  και  τον  Εθνικό  Κατάλογο  Ανεπιθύμητων 

Αλλοδαπών (στο εξής, Ε.Κ.ΑΝ.Α.).  

Με  το  με  αριθμ.  πρωτ.  Α/ΕΞ/50-1/31.10.2019,  έγγραφό  της  η  Αρχή  κάλεσε  τη 

Διεύθυνση  Αλλοδαπών  Αττικής  του  Υπουργείου  Προστασίας  του  Πολίτη  να  την 

ενημερώσει σχετικά με την ύπαρξη καταχώρισης στους ανωτέρω καταλόγους.   

Η Διεύθυνση Αλλοδαπών με το με αριθμ. πρωτ.  ... από ...  (αριθμ. πρωτ. της Αρχής 

Α/ΕΙΣ/84/4.12.2018),  έγγραφό  της  ενημέρωσε  την  Αρχή  για  τις  λεπτομέρειες  της 

καταχώρισης της εν θέματι αλλοδαπού επισυνάπτοντας τα σχετικά έγγραφα. 

Όπως προκύπτει από το παραπάνω έγγραφο της Δ/νσης Αλλοδαπών προς την Αρχή, 

η προσφεύγουσα A καταχωρίσθηκε στον Ε.Κ.ΑΝ.Α. και στο Σ.Π.Σ. την ... μέχρι την ..., 

δυνάμει της με αριθμ. ... απόφασης επιστροφής στη χώρα της αρμόδιου αξιωματικού της 

Δ/νσης  Αλλοδαπών  Αττικής  «για  λόγους  δημοσίας  τάξης  και  ασφάλειας  και  συγκεκριμένα 

διότι  την  ...  προκειμένου  να  επιτύχει  είσοδο  στη  χώρα  μέσω  του  Διεθνή  Αερολιμένα 

Αθηνών, κατείχε και επέδειξε ανωτέρω διαβατήριο, επί του οποίου ήταν επικολλημένη στη 

σελίδα -08- η υπ’ αριθμ ... πλαστή προξενική θεώρηση εισόδου Σένγκεν η πλαστότητα της 

οποίας  συνίσταται  στην  παραποίηση  της  ημερομηνίας  λήξεως  ως  προς  τον  μήνα  και  το 

έτος». 

Εν  συνεχεία,  την  ...  η  προσφεύγουσα  κατέθεσε  ενώπιον  της  Δ/νσης  Αλλοδαπών 

Αττικής αίτημα διαγραφής από  τον Ε.Κ.ΑΝ.Α.  και  το ΣΠΣ. Με την με αριθμ. πρωτ.  ... 

από  ...  απόφαση  του  Διευθυντή  της  Δ/νσης  Αλλοδαπών  Αττικής  αποφασίστηκε  η 

απόρριψη  του  εν  λόγω  αιτήματος  «διότι  δεν  έχει  παρέλθει  ο  χρόνος  διάρκειας 

καταχώρισης.  Επίσης,  μέχρι  και  σήμερα  η    εν  λόγω  αλλοδαπή  δεν  έχει  καταθέσει 

αποδεικτικά  στοιχεία  για  την  άρση  των  λόγων  εγγραφής,  οι  οποίοι  εξακολουθούν  να 

ισχύουν…». 

Την  ...  η  αρμόδια  υπηρεσία  προέβη  στον  έλεγχο  της  καταχώρισης  του  διοικητικού 

μέτρου  και  με  την  με  αριθμ.  πρωτ.  ...  απόφαση  της  αρμόδιας  αξιωματικού  της 

Διεύθυνσης Αλλοδαπών Αττικής αποφασίστηκε «η διατήρηση της εγγραφής στον Εθνικό 

Κατάλογο  Ανεπιθύμητων  Αλλοδαπών  και  στο  Σύστημα  Πληροφοριών  Σένγκεν  μέχρι  τη 

λήξη  αυτής  ήτοι  την  …  ..καθώς  εξακολουθούν  να  ισχύουν  οι  λόγοι  για  τους  οποίους  είχε 

καταχωρηθεί». 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

2 

Η Αρχή, μετά από εξέταση των  προαναφερομένων στοιχείων,  άκουσε τον εισηγητή 

και τις διευκρινίσεις από τη βοηθό εισηγητή και κατόπιν διεξοδικής συζήτησης, 

 

 

ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ 

1. 

Επειδή,  το  άρθ.  24  του  Κανονισμού  1987/2006  σε  αντιστοιχία  με  τις 

διατάξεις  του  προϊσχύσαντος  άρθρου  96  ΣΕΣΣ  ρυθμίζει  τις  προϋποθέσεις  καταχώρισης 

υπηκόων τρίτων χωρών στο Σύστημα Πληροφοριών Σένγκεν (SIS II). Επίσης, στο άρθρο 

29  παρ.  2  και  4  προβλέπεται  ότι  για  τη  διατήρηση  της  καταχώρισης  στο  SIS  II  για 

μεγαλύτερο  χρονικό  διάστημα,  αναγκαία  κρίνεται  η  έγκαιρη  εντός  της  τριετίας  ύπαρξη 

ειδικά  αιτιολογημένης  απόφασης  του  αποφασίζοντος  την  καταχώριση  οργάνου,  που  να 

δικαιολογεί  την  ανάγκη  διατήρησής  της  πέραν  της  τριετίας.  Το  αρμόδιο  όργανο 

αποφασίζει κατόπιν καταγεγραμμένης συνολικής και εξατομικευμένης αξιολόγησης την 

ανάγκη  διατήρησής της  ειδάλλως,  η  καταχώριση  διαγράφεται  αυτομάτως  (παρ.  5 

Κανονισμού). Εξάλλου από τις διατάξεις των άρθρων 41, 43, 44 του ως άνω Κανονισμού 

σε συνδυασμό με την διάταξη του άρθρου 10 παρ. 4  του ν. 4624/2019, συνάγεται ότι η 

Αρχή  είναι  αρμόδια  να  εξετάζει,  κατόπιν  προσφυγής  του  υποκειμένου,  την  νομιμότητα 

της  καταχώρισης  του  στον  κατάλογο  Σ.Π.Σ.  (SIS  II),  την  σύμφωνα  με  τις  ανωτέρω 

διατάξεις  έκδοση  από  την  αρμόδια  για  την  καταχώριση  Αρχή,  της  αποφάσεως  για  την 

ανάγκη της διατηρήσεως της πέραν του χρόνου που αναφέρουν οι ως άνω διατάξεις και 

αν  δεν  πληρούνται  οι  κατά  τα  ανωτέρω  προϋποθέσεις  της  καταχώρισης  και  της 

διατήρησής της, να διατάσσει την διαγραφή.  

           2.  Επειδή,  το  άρθρο  1  και  το  άρθρο  3  της  ΚΥΑ4000/4/32-λα΄/17.10.2012,  όπως 

αυτό  αντικαταστάθηκε  και  ισχύει  με  το  άρθρο  1  παρ.  2  της  ΚΥΑ4000/4/32-ν 

/31.03.2017,  προβλέπουν  αντίστοιχα  τις  προϋποθέσεις  εγγραφής  αλλοδαπών  στον 

Ε.Κ.ΑΝ.Α.  και  την  αυτεπάγγελτη  επανεξέταση  της  κάθε  εγγραφής  ανά  τριετία. 

Επιπλέον, σύμφωνα με το άρθ. 6 της ανωτέρω ΚΥΑ, για την τήρηση του Ε.Κ.ΑΝ.Α. και 

την  επεξεργασία  των  αντιστοίχων  δεδομένων  προσωπικού  χαρακτήρα  εφαρμόζονται  οι 

σχετικές διατάξεις του ν. 2472/1997 και ιδίως των   άρθ. 4  και 13 αυτού, ενώ το άρθρο 

83  του  ν.  4624/2019  ορίζει  ότι  «όπου  σε  διατάξεις  της  κείμενης  νομοθεσίας  γίνεται 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

3 

αναφορά στον ν. 2472/1997 νοείται ως αναφορά στις οικείες διατάξεις του ΓΚΠΔ και του 

παρόντος». 

          3.  Επειδή, από τη συνδυαστική ερμηνεία των ανωτέρω και του άρθρου 76 παρ. 1 

στοιχ. α΄ του ν. 3386/2005 προκύπτει ότι ως «σοβαρές αξιόποινες πράξεις» νοούνται όχι 

μόνον  αυτές  που  επισύρουν  ποινή  στερητική  της  ελευθερίας  τουλάχιστον  ενός  έτους 

αλλά  και  όσες  ρητά  απαριθμούνται  στη  διάταξη  του    άρθρου  76  παρ.  1  στοιχ.  α΄  του 

ανωτέρω  νόμου.  Συγκεκριμένα,  ως  «σοβαρές  αξιόποινες  πράξεις»  νοούνται  και  τα  

εγκλήματα  πλαστογραφίας  και  χρήσης  πλαστών  εγγράφων  (Γνμδ.  Αρχής  με  αριθμ. 

3/2012). 

       4. Επειδή, για τη νομιμότητα της καταχώρισης τόσο σε περίπτωση καταδίκης όσο 

και  σε  περίπτωση  ύπαρξης  αποχρωσών  ενδείξεων  για  την  τέλεση  «σοβαρής  αξιόποινης 

πράξης»,  από  τις  ανωτέρω  αναφερόμενες,  το  αρμόδιο  για  την  καταχώρηση  όργανο  θα 

πρέπει  στην  απόφασή  του  να  λαμβάνει  υπόψη  και  να  συνεκτιμά  όλες  τις  συνθήκες 

τέλεσης  της  αξιόποινης  πράξης  και  να  εκφέρει  ειδικώς  αιτιολογημένη  κρίση  για  την 

«απειλή»  που  συνιστά  η  παρουσία  ενός  αλλοδαπού  επί  του  εθνικού  εδάφους  (βλ. 

προηγούμενη σκέψη).  

5.  Στην  υπό  εξέταση  περίπτωση,  από  τα  στοιχεία  του  φακέλου  και  τις 

διευκρινίσεις  της  Δ/νσης  Αλλοδαπών  Αττικής  προέκυψε  ότι  η  προσφεύγουσα  A 

καταχωρίσθηκε  στον  Ε.Κ.ΑΝ.Α.  και  στο  Σ.Π.Σ.  για  λόγους  δημόσιας  τάξης  και 

ασφάλειας  την  ...  μέχρι  την  ...,  βάσει  της  με  αριθμ.  πρωτ.  ...  Απόφασης  του  αρμοδίου 

αξιωματικού της Δ/νσης Αλλοδαπών Αττικής.  

Από  την  καταχώριση  της  εν  λόγω  αλλοδαπού  στον  Ε.Κ.Α.Ν.Α.  και  στο  Σ.Π.Σ. 

έχει  παρέλθει  τριετία  και  έχει  εκδοθεί  η  ...  από  ...  απόφαση  της  αρμόδιας  αξιωματικού 

της  Διεύθυνσης  Αλλοδαπών  Αττικής,  με  την  οποία  επανεξετάστηκε,  σύμφωνα  με  τα 

οριζόμενα  στο  εδάφιο  γ΄  παρ.1  του  άρθρ.  3  της  υπ’  αριθ.  Κ.Υ.Α.  4000/4/32-λα  και 

διατηρήθηκε  η  εγγραφή  της  ανωτέρω  στο  Σ.Π.Σ.  και  στον  Ε.Κ.ΑΝ.Α.  μέχρι  την  ..., 

καθόσον κρίθηκε ότι εξακολουθούσαν να ισχύουν οι αρχικοί λόγοι της καταχώρησης.  

Κατά  συνέπεια,  σύμφωνα  με  τις  προαναφερόμενες  διατάξεις,  η  καταχώριση  της 

προσφεύγουσας  στο  Σ.Π.Σ.  και  τον  Ε.Κ.ΑΝ.Α.  είναι  νόμιμη,  καθότι  καταχωρίσθηκε 

στους  ανωτέρω  καταλόγους  για  λόγους  δημόσιας  τάξης  και  ασφάλειας,  πριν  την 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

4 

παρέλευση  δε  της  τριετίας  από  την  αρχική  εγγραφή,  αποφασίσθηκε  η  διατήρηση  της 

καταχώρισής της τόσο στο Σ.Π.Σ όσο και στον Ε.Κ.ΑΝ.Α. 

Κατ’ ακολουθία η προσφυγή της πρέπει να απορριφθεί ως αβάσιμη. 

 

Για τους λόγους αυτούς 

 

Η Αρχή απορρίπτει την προσφυγή της A για τη διαγραφή των δεδομένων της από το 

Σ.Π.Σ. και τον Ε.Κ.ΑΝ.Α. 

 

Ο Αναπληρωτής Πρόεδρος 

Η Γραμματέας 

 

 

 

 

 

 

Γεώργιος Μπατζαλέξης 

Ειρήνη Παπαγεωργοπούλου 

 

 

 

 

 

 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

5 

