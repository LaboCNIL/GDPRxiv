 
 
 
 
 
 
 
Ορθή επανάληψη 
 λόγω λάθους στη σύνθεση 
 
Αθήνα, 16-04-2021 
Αριθ. Πρωτ.: 1042 
 
 

 

 

ΑΠΟΦΑΣΗ 16/2021 

(Τμήμα)  

 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 
σύνθεση Τμήματος μέσω τηλεδιασκέψεως την 17-02-2021 μετά από πρόσκληση του 
Προέδρου της, προκειμένου να εξετάσει την υπόθεση που αναφέρεται στο ιστορικό 
της  παρούσας.  Παρέστησαν  ο  Γεώργιος  Μπατζαλέξης,  Αναπληρωτής  Πρόεδρος, 
κωλυομένου  του  Προέδρου  της  Αρχής  Κωνσταντίνου  Μενουδάκου,  και  τα 
αναπληρωματικά  μέλη  Ευάγγελος  Παπακωνσταντίνου  και  Γρηγόριος  Τσόλιας,  ως 
εισηγητής, σε αντικατάσταση των τακτικών μελών Κωνσταντίνου Λαμπρινουδάκη και 
Χαράλαμπου  Ανθόπουλου  αντίστοιχα,  οι  οποίοι,  αν  και  εκλήθησαν  νομίμως 
εγγράφως  δεν  παρέστησαν  λόγω  κωλύματος.  Το  τακτικό  μέλος  Σπυρίδων 
Βλαχόπουλος, αν και κλήθηκε νομίμως εγγράφως, δεν παρέστη λόγω κωλύματος. Στη 
συνεδρίαση παρέστησαν, με εντολή του Προέδρου, ο Ιωάννης Λυκοτραφίτης, ειδικός 
επιστήμονας  –  ελεγκτής  ως  βοηθός  εισηγητή  και  η  Ειρήνη  Παπαγεωργοπούλου, 
υπάλληλος του τμήματος διοικητικών υποθέσεων της Αρχής, ως γραμματέας. 

Η Αρχή έλαβε υπόψη της τα παρακάτω: 

Υποβλήθηκε στην Αρχή η υπ’ αριθμ. πρωτ. Γ/ΕΙΣ/2727/16-04-2020 καταγγελία, 

η οποία αφορούσε σε αποστολή αζήτητης επικοινωνίας (μήνυμα ηλεκτρονικού  

ταχυδρομείου - email) από την Α. Ο καταγγέλλων αναφέρει ότι έλαβε email χωρίς να 
έχει δώσει τη συγκατάθεσή του για τέτοια επικοινωνία, ενώ αναφέρει ότι και στο 
 

1 

 
Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 

παρελθόν  είχε  λάβει  μηνύματα  από  την  καταγγελλόμενη.  Το  περιεχόμενο  του 
τελευταίου μηνύματος που επισυνάπτεται στην καταγγελία ήταν το εξής: 

«Αγαπητές Φίλες & Φίλοι, …! 

Καλή Ανάσταση & Καλό Πάσχα! 

Α» 

Το μήνυμα είχε σταλεί από την ηλεκτρονική διεύθυνση … στις …. 

Η  Αρχή,  στο  πλαίσιο  εξέτασης  της  εν  λόγω  καταγγελίας,  απέστειλε  στην 
καταγγελλόμενη το υπ’ αριθμ. πρωτ. Γ/ΕΞ/2727-1/06-05-2020 έγγραφο με το οποίο 
ζήτησε  τις  απόψεις  της  επί  των  καταγγελλομένων,  θέτοντας  υπόψη  τις 
κατευθυντήριες γραμμές που έχει εκδώσει η Αρχή για την πολιτική επικοινωνία.  

Η καταγγελλόμενη απάντησε σχετικά με το υπ’ αριθμ. πρωτ. Γ/ΕΙΣ/4241/19-06-
2020  υπόμνημα  στο  οποίο  αναφέρει,  μεταξύ  άλλων,  τα  εξής  συνοπτικώς 
αναφερόμενα: 

1. 

Έχει  μακρά  δημόσια  παρουσία  και  πολιτική  διαδρομή  στην  Τοπική 
Αυτοδιοίκηση της πόλης της – αρχικά Δήμου Φ και από το … Δήμου Φ-Χ- και έχει 
αναδειχθεί  επανειλημμένως  …,  ενώ  της  έχει  ανατεθεί  θέση  ευθύνης  …  με 
εκτεταμένες αρμοδιότητες σε νευραλγικούς τομείς, όπως η … και η …. 

2. 

Μέσω  της  ενασχόλησής  της  με  τα  ανωτέρω  αυτά  δύο  αντικείμενα, 
αλλά  και  της  …,  έρχεται  διαχρονικά  σε  καθημερινή  επαφή  και  επικοινωνία  με 
πολλούς  συμπολίτες  της,  προκειμένου  να  της  επισημάνουν  προβλήματα  και 
αδυναμίες  που  ήταν  αρμόδια  να  αντιμετωπίσει,  ή  εισηγούνταν  μέτρα  ή  έκαναν 
προτάσεις.  Επίσης,  συχνά  γινόταν  αποδέκτης  παρατηρήσεων  και  προτάσεων 
συμπολιτών της αναφορικά με τις … και … δραστηριότητες της πόλης τους. 

3. 

Λόγω προσωπικών ενδιαφερόντων αλλά και δημοτικής ενασχόλησης 
στο παρελθόν, είχε μακρά «θητεία» στην διοργάνωση … ή/και δράσεων …, … ή … 
χαρακτήρα στις οποίες πάντα συμμετείχαν οι συμπολίτες της σε μεγάλο αριθμό. 

4. 

Στο πλαίσιο όλων των ανωτέρω έχει γνωρίσει χιλιάδες συμπολίτες της, 
έχει  γίνει  αποδέκτης  χιλιάδων  αιτημάτων  τους,  έχει  απαντήσει  στα  περισσότερα 
εγγράφως (με ηλεκτρονικό ταχυδρομείο) ή τηλεφωνικά ή και δια ζώσης και βεβαίως 

 

2 

έχει  αποστείλει  χιλιάδες  ειδοποιήσεις/ενημερωτικά  για  τις  …  και  δράσεις  που 
οργάνωσε. 

5. 

Εθιμοτυπικά,  καθώς  είχε  ξεκινήσει  τη  συνήθεια  αυτή  και  προ  της 
ηλεκτρονικής εποχής με ευχετήριες κάρτες, κάθε χρόνο αποστέλλει στους συμπολίτες 
της κάρτες με τις ευχές της για το Πάσχα, τα Χριστούγεννα και το Νέο Έτος. 

6. 

Μια  τέτοια  περίπτωση  αφορά  και  η  υπό  κρίση  καταγγελία  του 
καταγγέλλοντος, ο οποίος, από τα στοιχεία που έχει στη διάθεσή της, και δεδομένου 
ότι όλη η οικογένειά του είναι δημότες της, είχε επικοινωνήσει μαζί της στο παρελθόν 
μέσω ηλεκτρονικού ταχυδρομείου, με αντικείμενο κάποιο παράπονο ή αίτημα που 
αφορούσε  τις  υπηρεσίες  των  οποίων  είχε  την  ευθύνη  ως  …  και  έτσι  υπήρχε  η 
διεύθυνση του e-mail του, ήδη από του έτους … στο αρχείο της. Από το … και μετά 
δεν εντόπισε ενημερωτικά e-mails προς τον καταγγέλλοντα. 

7. 

Προφανώς από το … και μέχρι το … θα του έχει στείλει πλέον του ενός 
μηνύματα  ηλεκτρονικού  ταχυδρομείου.  Σε  σχετική  έρευνα  που  έκανε  εντόπισε 
ορισμένα εξ αυτών των email προς τον νυν καταγγέλλοντα, στα οποία όμως ουδέποτε 
αντέδρασε με οποιοδήποτε τρόπο ούτε εναντιώθηκε στην ενημέρωση/πρόσκληση σε 
δημοτικές δραστηριότητες που ήταν το περιεχόμενο των εν λόγω email.  

8. 

Με την έναρξη ισχύος του ΓΚΠΔ, απέστειλε σε όλους τους συμπολίτες 
της  με  τους  οποίους  επικοινωνούσε  με  ηλεκτρονικό  ταχυδρομείο,  όπως  τον 
καταγγέλλοντα, ομαδικό e-mail ζητώντας τους να την ενημερώσουν αν επιθυμούν ή 
όχι να εξακολουθήσουν να λαμβάνουν στο e-mail τους μηνύματα εκ μέρους της. Ο 
νυν καταγγέλλων ουδέποτε απάντησε αρνητικά. 

9. 

Ο καταγγέλλων επίσης ήταν αποδέκτης των εκ μέρους της μηνυμάτων 
ηλεκτρονικού ταχυδρομείου στην προεκλογική περίοδο των δημοτικών εκλογών του 
…,  χωρίς  να  εκφράσει  δυσαρέσκεια  ή  να  ζητήσει  τη  διακοπή  της  αποστολής  των 
μηνυμάτων. 

10. 

Η επικοινωνία με τον καταγγέλλοντα ήταν νόμιμη διότι: 

a. 

Έγινε χρήση διεύθυνσης ηλεκτρονικού ταχυδρομείου που ο ίδιος σε 
προγενέστερο  χρόνο  και  στο  πλαίσιο  της  δημοτικής  δραστηριότητάς  της  είχε 
χορηγήσει προκειμένου να απαντήσει σε αίτημα ή ενημέρωσή του, 

 

3 

b. 

Ο ίδιος είχε λάβει επί σειρά ετών σειρά μηνυΑικαμάτων με ποικίλο 
περιεχόμενο χωρίς ποτέ να εναντιωθεί ή να ζητήσει τη διακοπή της αποστολής τους 
στο μέλλον, 

c. 

Δεν αντέδρασε στην εξ μέρους της καταγγελλόμενης αποστολή e-mails 
ούτε  ακόμα  και  όταν  μετά  την  έναρξη  ισχύος  του  Κανονισμού,  απέστειλε  σχετικό 
ομαδικό μήνυμα με ακριβώς αυτό το περιεχόμενο. 

Η  Αρχή  κοινοποίησε  στον  καταγγέλλοντα  με  ηλεκτρονικό  ταχυδρομείο  την 
απάντηση του καταγγελλόμενου και ο καταγγέλλων απάντησε με το υπ’ αριθμ. πρωτ. 
Γ/ΕΙΣ/4310/22-06-2020 έγγραφο, στο οποίο μεταξύ άλλων δηλώνει τα εξής: 

1. 

Η  καταγγελλόμενη  δεν  προσφέρει  κανένα  αποδεικτικό  στοιχείο  για 

την προηγούμενη επικοινωνία που είχε μαζί του. 

2. 

Η μη απάντηση στο ηλεκτρονικό της μήνυμα μετά τη θέση σε ισχύ του 

ΓΚΠΔ δεν μπορεί να εκληφθεί ως συγκατάθεση. 

Στη  συνέχεια,  η  Αρχή  κάλεσε  με  το  υπ’  αριθμ.  πρωτ.  Γ/ΕΞ/2727/26-11-2020 
έγγραφο την καταγγελλόμενη Α σε ακρόαση μέσω τηλεδιάσκεψης στη συνεδρίαση 
της 02-12-2020, προκειμένου να συζητηθεί η ως άνω καταγγελία καθώς και η γενική 
πρακτική που ακολούθησε για την επικοινωνία πολιτικού χαρακτήρα με ηλεκτρονικά 
μέσα. 

Στη  συνεδρίαση  της  02-12-2020  παρέστησαν  μέσω  τηλεδιάσκεψης  η 
καταγγελλόμενη και ο δικηγόρος Γεράσιμος-Αλέξανδρος Μαζαράκης με ΑΜΔΣΑ …, οι 
οποίοι εξέθεσαν προφορικά τις απόψεις τους. Ακολούθως η  καταγγελλόμενη έλαβε 
προθεσμία  και  υπέβαλε  εμπρόθεσμα  το  υπ΄  αριθμ.  πρωτ.  Γ/ΕΙΣ/8505/10-12-2020 
υπόμνημα. Στο εν λόγω υπόμνημα, επιπλέον του προηγούμενου σχετικού εγγράφου 
της καταγγελλόμενης, αναφέρονται τα εξής συνοπτικώς αναφερόμενα: 

1. 

Στην πολιτικού χαρακτήρα επικοινωνία της η καταγγελλόμενη τηρεί τις 

προβλέψεις του Γενικού Κανονισμού Προστασίας Προσωπικών Δεδομένων. 

2. 

Έχοντας υπηρετήσει επί μακρόν σε θέσεις ευθύνης … με εκτεταμένες 
αρμοδιότητες σε νευραλγικούς – και εξωστρεφείς - τομείς όπως η …, η … και η …, είχε 
καθημερινή επαφή και επικοινωνία με ευάριθμους συμπολίτες της, οι οποίοι είτε της 

 

4 

έκαναν  παράπονα/παρατηρήσεις  στους  τομείς  αρμοδιότητάς  της,  είτε  ζητούσαν 
ενημέρωση επί ζητημάτων αρμοδιότητάς της. Θεωρεί ότι είχε υποχρέωση και ευθύνη 
να  τους  παράσχει  την  ζητούμενη  ενημέρωση  σε  θέματα  καθημερινότητας  και 
ποιότητας  ζωής,  μικρά  και  μεγαλύτερα.  Η  ενημέρωση  αυτή  επί  των  δημοτικών 
θεμάτων γινόταν είτε  δια  ζώσης,  είτε  τηλεφωνικά,  είτε  εγγράφως  με  ηλεκτρονικό 
ταχυδρομείο. Οι δε αποδέκτες της συμπολίτες της εκφράζονταν θετικά για την εκ 
μέρους της συνέπεια στην ενημέρωσή τους και την παρακολούθηση της επίλυσης 
των προβλημάτων που έθεταν υπόψιν της. 

3. 

Σε  καθαρά  προσωπικό  επίπεδο,  διατήρησε  μια  κοινωνική  συνήθεια 
του  παρελθόντος  (την  οποία  είχε  ξεκινήσει  προ  της  ηλεκτρονικής  εποχής)  της 
ταχυδρόμησης … ευχετήριων καρτών, τις οποίες αποστέλλει στους συμπολίτες της με 
τις ευχές της για το Πάσχα, τα Χριστούγεννα και το Νέο Έτος, υπογράφοντας μάλιστα 
με το όνομά της και χωρίς αναφορά σε ιδιότητα (… ή άλλη), με την διαφορά ότι πλέον 
οι  κάρτες  είναι  ηλεκτρονικές.  Μεταξύ  αυτών  απέστειλε  την  «επίμαχη»  ευχετήρια 
κάρτα  για  το  Πάσχα  …  και  στον  καταγγέλλοντα,  του  οποίου  τη  διεύθυνση 
ηλεκτρονικού  ταχυδρομείου,  κατείχε  νόμιμα  ήδη  από  του  έτους  ….  Γενικότερα,  η 
αποστολή ευχετήριων καρτών για τα Χριστούγεννα και το Πάσχα συνιστά μια σαφή 
εκδήλωση κοινωνικής αβρότητας και ευπρέπειας που δεν συνιστά καν επικοινωνία 
με την έννοια του ΓΚΠΔ, πολύ δε λιγότερο πολιτική. 

 

Η  Αρχή,  μετά  από  εξέταση  των  στοιχείων  του  φακέλου,  την  ακροαματική 
διαδικασία και αφού άκουσε τον εισηγητή και τον βοηθό εισηγητή, ο οποίος παρέστη 
χωρίς δικαίωμα ψήφου και αποχώρησε μετά τη συζήτηση της υπόθεσης και πριν από 
τη διάσκεψη και τη λήψη απόφασης, μετά από διεξοδική συζήτηση, 

 

 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

1.  Σύμφωνα με το άρθρο 4 στοιχ. 7 του Γενικού Κανονισμού (ΕΕ) 2016/679 για την 
προστασία  των  φυσικών  προσώπων  έναντι  της  επεξεργασίας  δεδομένων 
προσωπικού χαρακτήρα και για την ελεύθερη κυκλοφορία των δεδομένων αυτών 

 

5 

(εφεξής, Κανονισμός), ο οποίος είναι σε εφαρμογή από τις 25 Μαΐου 2018, ως 
υπεύθυνος  επεξεργασίας  ορίζεται  «το  φυσικό  ή  νομικό  πρόσωπο,  η  δημόσια 
αρχή, η υπηρεσία ή άλλος φορέας που, μόνα ή από κοινού με άλλα, καθορίζουν 
τους  σκοπούς  και  τον  τρόπο  της  επεξεργασίας  δεδομένων  προσωπικού 
χαρακτήρα». 

2.  Το ζήτημα, της πραγματοποίησης μη ζητηθεισών επικοινωνιών με οποιοδήποτε 
μέσο  ηλεκτρονικής  επικοινωνίας,  χωρίς  ανθρώπινη  παρέμβαση,  για  σκοπούς 
απευθείας εμπορικής  προώθησης προϊόντων ή υπηρεσιών και για κάθε είδους 
διαφημιστικούς σκοπούς, ρυθμίζεται με το άρθρο 11 του ν. 3471/2006 για την 
προστασία προσωπικών δεδομένων στον τομέα των ηλεκτρονικών επικοινωνιών. 
Σύμφωνα με το άρθρο αυτό, μία τέτοια επικοινωνία επιτρέπεται μόνο εφόσον ο 
συνδρομητής συγκατατεθεί εκ των προτέρων ρητώς. Κατ’ εξαίρεση, σύμφωνα με 
το  άρθρο  11  παρ.  3  του  ν.  3471/2006,  τα  στοιχεία  επαφής  ηλεκτρονικού 
ταχυδρομείου που αποκτήθηκαν νομίμως, στο πλαίσιο της πώλησης προϊόντων ή 
υπηρεσιών  ή  άλλης  συναλλαγής,  μπορούν  να  χρησιμοποιούνται  για  την 
απευθείας προώθηση παρόμοιων προϊόντων ή υπηρεσιών του προμηθευτή ή για 
την  εξυπηρέτηση  παρόμοιων  σκοπών,  ακόμη  και  όταν  ο  αποδέκτης  του 
μηνύματος  δεν  έχει  δώσει  εκ  των  προτέρων  τη  συγκατάθεση  του,  υπό  την 
προϋπόθεση ότι του παρέχεται κατά τρόπο σαφή και ευδιάκριτο η δυνατότητα 
να αντιτάσσεται, με εύκολο τρόπο και δωρεάν, στη συλλογή και χρησιμοποίηση 
των  ηλεκτρονικών  του  στοιχείων  και  αυτό  κατά  τη  συλλογή  των  στοιχείων 
επαφής, καθώς και σε κάθε μήνυμα, σε περίπτωση που ο χρήστης αρχικά δεν είχε 
διαφωνήσει σε αυτή τη χρήση. Εξάλλου, σύμφωνα με τις παραγράφους 1 και 4 
του άρθρου 13 του ίδιου ν. 3471/2006, ως προς την τήρηση του νόμου αυτού, η 
Αρχή Προστασίας Δεδομένων Προσωπικού Χαρακτήρα έχει τις αρμοδιότητες του 
ν. 2472/1997, όπως εκάστοτε ισχύει, και επιβάλλει τις προβλεπόμενες από τον 
τελευταίο  αυτό  νόμο  κυρώσεις  σε  περίπτωση  παράβασης  των  διατάξεων  του 
ανωτέρω ν. 3471/2006. 

3.  Ειδικά για την πολιτική επικοινωνία μέσω ηλεκτρονικών μέσων χωρίς ανθρώπινη 
παρέμβαση και σύμφωνα με τις κατευθυντήριες οδηγίες της Αρχής σχετικά με την 
επεξεργασία  προσωπικών  δεδομένων  με  σκοπό  την  επικοινωνία  πολιτικού 
χαρακτήρα, λαμβάνοντας υπόψη τόσο το  άρθρο 11 του ν. 3471/2006, όσο και την 

 

6 

Οδηγία  1/2010  της  Αρχής  για  την  πολιτική  επικοινωνία  αλλά    και  το  Γενικό 
Κανονισμό (ΕΕ) 2016/679 για την προστασία των φυσικών προσώπων έναντι της 
επεξεργασίας  δεδομένων  προσωπικού  χαρακτήρα  ο  οποίος  είναι  σε  εφαρμογή 
από τις 25 Μαΐου 2018, ισχύουν τα εξής: 

Η  πολιτική  επικοινωνία1  ενδιαφέρει  από  την  άποψη  της  προστασίας  των 
προσωπικών  δεδομένων,  πραγματοποιείται  σε  οποιαδήποτε  χρονική  περίοδο, 
προεκλογική  ή  μη,  από  πολιτικά  κόμματα, 
  βουλευτές,  ευρωβουλευτές, 
παρατάξεις  και  κατόχους  αιρετών  θέσεων  στην  τοπική  αυτοδιοίκηση  ή 
υποψηφίους στις βουλευτικές εκλογές, τις εκλογές του Ευρωπαϊκού Κοινοβουλίου 
και τις εκλογές τοπικής αυτοδιοίκησης.  Τα πρόσωπα αυτά καθίστανται υπεύθυνοι 
επεξεργασίας,  σύμφωνα  με  τον  Κανονισμό  (ΕΕ)  2016/679,  άρθρο  4,  στοιχ..  7) 
εφόσον ορίζουν το σκοπό και τον τρόπο της επεξεργασίας. Για παράδειγμα, όταν 
οι βουλευτές ή οι υποψήφιοι βουλευτές λαμβάνουν δεδομένα από τα πολιτικά 
κόμματα  και  τα  επεξεργάζονται  για  προσωπική  τους  πολιτική  επικοινωνία, 
καθίστανται και αυτοί υπεύθυνοι επεξεργασίας. Με την ιδιότητα αυτή και με βάση 
την αρχή της λογοδοσίας2 πρέπει να είναι σε θέση να αποδεικνύουν την τήρηση 
των υποχρεώσεών τους και των κανόνων επεξεργασίας.   

4.  Όταν  η  πολιτική  επικοινωνία  πραγματοποιείται  με  χρήση  ηλεκτρονικών  μέσων 
επικοινωνίας,  χωρίς  ανθρώπινη  παρέμβαση,  μέσω  δημοσίων  δικτύων 
επικοινωνίας, όπως είναι η περίπτωση μηνυμάτων ηλεκτρονικού ταχυδρομείου 
(e-mail),  η  επικοινωνία  προϋποθέτει,  σύμφωνα  με  το  άρθρο  11  παρ.  1  ν. 
3471/2006,  όπως  ισχύει,  την  προηγούμενη  συγκατάθεση  του  υποκειμένου  των 
δεδομένων, με την επιφύλαξη της παραγράφου 3 του ιδίου άρθρου, όπως ισχύει.  
5.  Επιτρέπεται  η    πολιτική  επικοινωνία  με  χρήση  ηλεκτρονικών  μέσων  χωρίς 
ανθρώπινη  παρέμβαση  και  χωρίς  τη  συγκατάθεση  του  υποκειμένου  των 
δεδομένων μόνο εφόσον συντρέχουν σωρευτικά οι ακόλουθες προϋποθέσεις:  

(α)  Τα  στοιχεία  επικοινωνίας  έχουν  αποκτηθεί  νομίμως  στο  πλαίσιο 
προηγούμενης,  παρόμοιας  επαφής  με  τα  υποκείμενα  των  δεδομένων,  και  το 
υποκείμενο κατά τη συλλογή των δεδομένων ενημερώθηκε για τη χρήση τους με 
σκοπό  την  πολιτική  επικοινωνία,  του  δόθηκε  η  δυνατότητα  να  εκφράσει 

                                                           
1 Βλέπε ορισμό στο άρθρο 1 παρ. 2 της οδηγίας 1/2010 της Αρχής  
2 Όπως ορίζεται στο άρθρο 5 παρ. 2 του ΓΚΠΔ 

 

7 

τα  στοιχεία  ηλεκτρονικού 

αντίρρηση για αυτή τη χρήση αλλά δεν την εξέφρασε . Η προηγούμενη επαφή δεν 
είναι  απαραίτητο  να  έχει  αμιγώς  πολιτικό  χαρακτήρα,  π.χ.  είναι  νόμιμη  η 
αποστολή  μηνυμάτων  όταν 
ταχυδρομείου 
συλλέχθηκαν στο πλαίσιο προηγούμενης πρόσκλησης για συμμετοχή σε κάποια 
εκδήλωση ή δράση, ανεξαρτήτως του πολιτικού χαρακτήρα της. Αντιθέτως, δεν 
θεωρείται  ότι  συνιστά  παρόμοια  επαφή  και  δεν  είναι  νόμιμη  η  χρήση  των 
ηλεκτρονικών στοιχείων επικοινωνίας προς το σκοπό της πολιτικής επικοινωνίας 
όταν τα στοιχεία αυτά αποκτήθηκαν στο πλαίσιο επαγγελματικής σχέσης, όπως 
για παράδειγμα η χρήση του αρχείου πελατών από υποψήφιο βουλευτή. 

(β)  O  υπεύθυνος  επεξεργασίας  οφείλει  να  παρέχει  στο  υποκείμενο  των 
δεδομένων τη δυνατότητα να ασκεί το δικαίωμα αντίρρησης με τρόπο εύκολο και 
σαφή,  και  αυτό  σε  κάθε  μήνυμα  πολιτικής  επικοινωνίας.  Σε  κάθε  επικοινωνία 
απαιτείται να αναφέρεται ευδιάκριτα και σαφώς η ταυτότητα του αποστολέα ή 
του προσώπου προς όφελος του οποίου αποστέλλεται το μήνυμα, καθώς επίσης 
και  μια  έγκυρη  διεύθυνση  στην  οποία ο  αποδέκτης  του  μηνύματος  μπορεί  να 
ζητεί τον τερματισμό της επικοινωνίας. Η συγκατάθεση πρέπει να παρέχεται με 
σαφή θετική ενέργεια η οποία να συνιστά ελεύθερη, συγκεκριμένη, ρητή και εν 
πλήρει επιγνώσει ένδειξη της συμφωνίας του υποκειμένου των δεδομένων υπέρ 
της επεξεργασίας των δεδομένων που το αφορούν. 

6.  Στη  συγκεκριμένη  περίπτωση,  η  καταγγελλομένη,  ως  υπεύθυνος επεξεργασίας 
ισχυρίζεται ότι η αποστολή μηνύματος ηλεκτρονικού ταχυδρομείου με ευχετήριο 
περιεχόμενο δεν συνιστά αμιγώς πολιτική επικοινωνία, ακόμα κι αν τα στοιχεία 
του παραλήπτη αποκτήθηκαν στο πλαίσιο των αυτοδιοικητικών καθηκόντων που 
είχε σε οργανισμό αυτοδιοίκησης, στον οποίο είχε εκλεγεί.  
 

7.  Κατόπιν  αυτού,  κατ’  εφαρμογή  της  διατάξεως  του  άρθρου  5α  παρ.  1  του 
Κανονισμού  Λειτουργίας  της  Αρχής,  η  υπόθεση  πρέπει  να  παραπεμφθεί  στην 
Ολομέλεια λόγω σπουδαιότητας προκειμένου να αποφασισθεί εάν επικοινωνία 
με περιεχόμενο ηλεκτρονικού μηνύματος, συναφές με το επίμαχο που δεν αφορά 
τουλάχιστον ευθέως και άμεσα την πολιτική επικοινωνία, εμπίπτει στην συναφή 
νομοθεσία  για  την επεξεργασία  προσωπικών  δεδομένων για  λόγους  πολιτικής 

 

8 

επικοινωνίας.  
 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η Αρχή Προστασίας Δεδομένων Προσωπικού Χαρακτήρα παραπέμπει την κρινόμενη 
υπόθεση στο σύνολό της στην Ολομέλεια, η οποία θα αποφανθεί για τα ζητήματα 
που αναφέρονται στο σκεπτικό.  

Ο Αναπληρωτής Πρόεδρος 

 
 

Γεώργιος Μπατζαλέξης 

 

 
 
 
 
 
 
 
 
 

 

 

 

 

Η Γραμματέας 

Ειρήνη Παπαγεωργοπούλου 

 

 
 
 
 
 

 
 
 

9 

