 

∆/νση Γραµµατείας - Τµήµα Ελεγκτών 
Πληροφορίες:  Φερενίκη Παναγοπούλου 
Τηλέφωνο: 
Email: contact@dpa.gr 
 

210 6475721 

  
      
 
 
     Αθήνα, 28-02-2018 

     Αριθ. Πρωτ.: Γ/ΕΞ/1686/28-02-2018      

 

 

 

Α Π Ο Φ Α Σ Η  18 /2018 

(Τµήµα) 

 
 
Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Τµήµατος στην έδρα της την 17.1.2018 και ώρα 10:00 π.µ. µετά από πρόσκληση του 

Προέδρου  της,  προκειµένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  ο  Αναπληρωτής  Πρόεδρος,  Γεώργιος  Μπατζαλέξης, 

κωλυοµένου  του  Προέδρου  της  Αρχής,  Κωνσταντίνου  Μενουδάκου,  και  τα 

αναπληρωµατικά  µέλη  Παναγιώτης  Ροντογιάννης,  Χαράλαµπος  Τσιλιώτης,  ως 

εισηγητής,  και  Γρηγόριος  Τσόλιας  σε  αναπλήρωση  των  τακτικών  µελών  Αντωνίου 

Συµβώνη,  Σπυρίδωνα  Βλαχόπουλου  και  Χαράλαµπου  Ανθόπουλου  αντίστοιχα,  οι 

οποίοι,  αν  και  εκλήθησαν  νοµίµως  εγγράφως,  δεν  παρέστησαν  λόγω  κωλύµατος. 

Παρούσες χωρίς δικαίωµα ψήφου ήταν η Φερενίκη Παναγοπούλου, νοµικός ελεγκτής 

- δικηγόρος, ως βοηθός εισηγήτρια και η Ειρήνη Παπαγεωργοπούλου, υπάλληλος του 

τµήµατος διοικητικού, ως γραµµατέας.  

 

Η Αρχή έλαβε υπόψη της τα παρακάτω: 
 

Με  την  µε  αρ.  πρωτ.  ΑΠ∆ΠΧ  Γ/ΕΙΣ/2197/16.03.2017  προσφυγή  του  o  Α 

καταγγέλλει  ότι  το  Κέντρο  Κοινοτικής  Ψυχικής  Υγιεινής  Χ  που  υπάγεται  στην  … 

Ψυχιατρική Κλινική - Αιγινήτειο Νοσοκοµείο της  Ιατρικής Σχολής του Εθνικού και 

Καποδιστριακού Πανεπιστηµίου Αθηνών δεν ικανοποίησε το δικαίωµα προσβάσεως 

στον ιατρικό φάκελο του υιού του, Β.  

Πιο συγκεκριµένα, ο Α αιτήθηκε µε την υπ’ αρ. πρωτ. … αίτησή του προς το 

Κέντρο  Κοινοτικής  Ψυχικής  Υγιεινής  Χ  την  χορήγηση  αναλυτικής  εκθέσεως  της 

εξετάσεως του υιού του. Σε απάντηση του αιτήµατός του, του χορηγήθηκε το υπ’ αρ. 

πρωτ.  Αιγ.  Νοσοκ.  …(αρ.  πρωτ.  …  Ψυχ.  Κλινικής  …)  ενηµερωτικό  σηµείωµα  το 

οποίο  περιλαµβάνει  το  πόρισµα  της  ψυχολογικής  αξιολογήσεως  του  υιού  του.  Στη 

συνέχεια,  ο  Α  µε  την  υπ’  αρ.  πρωτ.  Αιγ.  Νοσοκ.  …  αιτήθηκε  την  χορήγηση 

αντιγράφου  του  ιατρικού  φακέλου  του  υιού  του.  Με  το  υπ’  αρ.  πρωτ.  …  Ψυχ. 

Κλινικής, …, η … Ψυχιατρική Κλινική του αρνήθηκε την χορήγηση αντιγράφου του 

ιατρικού  φακέλου  του  ανήλικου  υιού  του,  Β,  για  λόγους  δεοντολογικούς 

επισηµαίνοντας  ότι  οι  ιατροί  της  κλινικής  είναι  στη  διάθεση  άλλων  επαγγελµατιών 

ψυχικής  υγείας  που  µπορεί  να  εµπλακούν  στην  αξιολόγηση  ή  τη  θεραπευτική 

παρέµβαση του ανηλίκου για την παροχή συµπληρωµατικών πληροφοριών. 

Η  … 

Ψυχιατρική 

Κλινική 

µε 

το 

υπ’ 

αριθ. 

πρωτ. 

ΑΠ∆ΠΧ/Γ/ΕΙΣ/7578/20.10.2017  έγγραφό  της  προς  την  Αρχή  διευκρίνισε  κατόπιν 

ερωτήµατος της Αρχής ότι η χορήγηση του ιατρικού φακέλου είναι δυνατή µόνο αν 

ορισθεί  παιδοψυχίατρος  τεχνικός  σύµβουλος,  ο  οποίος  θα  αξιολογήσει  τον  φάκελο 

και  θα  χορηγήσει  τα  δεδοµένα  που  κρίνει  ότι  είναι  δυνατόν  να  είναι  αξιοποιήσιµα 

προς όφελος του παιδιού.  

Η  Αρχή  κάλεσε  µε  τους  υπ’αριθ.  πρωτ.  Γ/ΕΞ/8/02-01-2018    και  Γ/ΕΞ/9/02-

01-2018  κάλεσε  το  Αιγινήτειο  Νοσοκοµείο  και  τον  Α  να  προσέλθουν  στην 

συνεδρίαση  του  Τµήµατος  της  Αρχής  την  Τετάρτη  10.1.2018.  Το  Αιγινήτειο 

Νοσοκοµείο  παρέστη  δια  της  Γ,  Αναπληρώτριας  Καθηγήτριας  Παιδοψυχιατρικής 

ΕΚΠΑ.  Ο  Α  προσήλθε  αυτοπροσώπως.  Ο  Α  κατήγγειλε  ενώπιον  της  Αρχής  ότι  δεν 

του  έχει  δοθεί  αντίγραφο  του  ιατρικού  φακέλου  του  ανηλίκου  τέκνου  του.  Η  Γ 

δήλωσε ότι για να δοθεί αντίγραφο πρέπει να ορίσει ο Α ψυχίατρο της επιλογής του. 

O Α περιόρισε το αίτηµά του στην παροχή του αντιγράφου του ιατρικού φακέλου του 

υιού του µέσω ιατρού.  

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον 

εισηγητή  και  τις  διευκρινίσεις  από  τη  βοηθό  εισηγητή,  η  οποία  παρέστη  χωρίς 

δικαίωµα ψήφου και αποχώρησε µετά από  τη συζήτηση της υποθέσεως και πριν από 

τη διάσκεψη και τη λήψη αποφάσεως, κατόπιν διεξοδικής συζητήσεως, 

 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1.  Επειδή,  το  άρθρο  12  ν.  2472/1997  ορίζει  τα  εξής:  «1.  Καθένας  έχει  δικαίωµα  να 

γνωρίζει  εάν  δεδοµένα  προσωπικού  χαρακτήρα  που  τον  αφορούν  αποτελούν  ή 

αποτέλεσαν  αντικείµενο  επεξεργασίας.  Προς  τούτο,  ο  υπεύθυνος  επεξεργασίας,  έχει 

υποχρέωση να του απαντήσει εγγράφως. 

2.  Το  υποκείµενο  των  δεδοµένων  έχει  δικαίωµα  να  ζητεί  και  να  λαµβάνει  από  τον 

υπεύθυνο  επεξεργασίας,  χωρίς  καθυστέρηση  και  κατά  τρόπο  εύληπτο  και  σαφή,  τις 

ακόλουθες πληροφορίες: 

α)  Όλα  τα  δεδοµένα  προσωπικού  χαρακτήρα  που  το  αφορούν,  καθώς  και  την 

προέλευσή τους. 

β) Τους σκοπούς της επεξεργασίας, τους αποδέκτες ή τις κατηγορίες αποδεκτών. 

γ)  Την  εξέλιξη  της  επεξεργασίας  για  το  χρονικό  διάστηµα  από  την  προηγούµενη 

ενηµέρωση ή πληροφόρησή του. 

δ) Τη λογική της αυτοµατοποιηµένης επεξεργασίας. Το δικαίωµα πρόσβασης µπορεί να 

ασκείται από το υποκείµενο των δεδοµένων και µε τη συνδροµή ειδικού. 

ε)  κατά  περίπτωση,  τη  διόρθωση,  τη  διαγραφή  ή  τη  δέσµευση  (κλείδωµα)  των 

δεδοµένων  των  οποίων  η  επεξεργασία  δεν  είναι  σύµφωνη  προς  τις  διατάξεις  του 

παρόντος  νόµου,  ιδίως  λόγω  του  ελλιπούς  ή  ανακριβούς  χαρακτήρα  των  δεδοµένων, 

και 

στ)  την  κοινοποίηση  σε  τρίτους,  στους  οποίους  έχουν  ανακοινωθεί  τα  δεδοµένα,  κάθε 

διόρθωσης,  διαγραφής  ή  δέσµευσης  (κλειδώµατος)  που  διενεργείται  σύµφωνα  µε  την 

περίπτωση  ε',  εφόσον  τούτο  δεν  είναι  αδύνατον  ή  δεν  προϋποθέτει  δυσανάλογες 

προσπάθειες.* 

3.  Το  δικαίωµα  της  προηγούµενης  παραγράφου  και  τα  δικαιώµατα  του  άρθρου  13 

ασκούνται  µε  την  υποβολή  της  σχετικής  αίτησης  στον  υπεύθυνο  της  επεξεργασίας  και 

ταυτόχρονη καταβολή χρηµατικού ποσού, το ύψος του οποίου, ο τρόπος καταβολής του 

και  κάθε  άλλο  συναφές  ζήτηµα  ρυθµίζονται  µε  απόφαση  της  Αρχής.**  Το  ποσό  αυτό 

επιστρέφεται  στον  αιτούντα  εάν  το  αίτηµα  διόρθωσης  ή  διαγραφής  των  δεδοµένων 

κριθεί βάσιµο είτε από τον υπεύθυνο της επεξεργασίας είτε από την Αρχή, σε περίπτωση 

προσφυγής  του  σ'  αυτήν.  Ο  υπεύθυνος  έχει  υποχρέωση  στην  περίπτωση  αυτή  να 

χορηγήσει  στον  αιτούντα,  χωρίς  καθυστέρηση  δωρεάν  και  σε  γλώσσα  κατανοητή, 

αντίγραφο του διορθωµένου µέρους της επεξεργασίας που τον αφορά. 

4. Εάν ο υπεύθυνος επεξεργασίας δεν απαντήσει εντός δεκαπέντε (15) ηµερών ή εάν η 

απάντησή του δεν είναι ικανοποιητική, το υποκείµενο των δεδοµένων έχει δικαίωµα να 

προσφύγει  στην  Αρχή.  Στην  περίπτωση  κατά  την  οποία  ο  υπεύθυνος  επεξεργασίας 

αρνηθεί να ικανοποιήσει το αίτηµα του ενδιαφερόµενου, κοινοποιεί την απάντησή του 

στην Αρχή και ενηµερώνει τον ενδιαφερόµενο ότι µπορεί να προσφύγει σε αυτήν. 

[...] 

6. ∆εδοµένα που αφορούν την υγεία γνωστοποιούνται στο υποκείµενο µέσω ιατρού. » 

2.  Επειδή  το  άρθρο  12  της  Οδηγίας  95/46/ΕΚ  ορίζει  ότι  «  Τα  κράτη  µέλη  εγγυώνται 

στα πρόσωπα στα οποία αναφέρονται τα δεδοµένα το δικαίωµα να λαµβάνουν από τον 

υπεύθυνο της επεξεργασίας: 

α)  ελεύθερα  και  απεριόριστα,  σε  εύλογα  διαστήµατα  και  χωρίς  υπερβολική 

καθυστέρηση ή δαπάνη: 

-  την  επιβεβαίωση  ότι  υπάρχει  ή  όχι  επεξεργασία  δεδοµένων  που  τα  αφορούν  καθώς 

και  πληροφορίες,  σχετικά  τουλάχιστον  µε  τους  σκοπούς  της  επεξεργασίας,  τις 

κατηγορίες  δεδοµένων  υπό  επεξεργασία,  τους  αποδέκτες  ή  τις  κατηγορίες  αποδεκτών 

στις οποίες ανακοινώνονται τα δεδοµένα αυτά, 

- τη γνωστοποίηση, µε εύληπτο τρόπο, των δεδοµένων υπό επεξεργασία καθώς και των 

διαθέσιµων πληροφοριών σχετικά µε την προέλευσή των, 

-  την  ενηµέρωση  σχετικά  µε  τη  λογική  στην  οποία  στηρίζεται  κάθε  αυτοµατοποιηµένη 

επεξεργασία  των  δεδοµένων  τα  οποία  αναφέρονται  στα  πρόσωπα  αυτά,  τουλάχιστον 

στην περίπτωση των αυτοµατοποιηµένων αποφάσεων του άρθρου 15 παράγραφος 1- 

β)  κατά  περίπτωση,  τη  διόρθωση,  τη  διαγραφή  ή  το  κλείδωµα  των  δεδοµένων  των 

οποίων  η  επεξεργασία  δεν  είναι  σύµφωνη  προς  τις  διατάξεις  της  παρούσας  οδηγίας, 

ιδίως λόγω ελλιπούς ή ανακριβούς χαρακτήρα των δεδοµένων- 

γ)  την  κοινοποίηση  σε  τρίτους,  στους  οποίους  έχουν  ανακοινωθεί  τα  δεδοµένα,  κάθε 

διόρθωσης,  διαγραφής  ή  κλειδώµατος  που  διενεργείται  σύµφωνα  µε  το  στοιχείο  β), 

εφόσον τούτο δεν είναι αδύνατον ή δεν προϋποθέτει δυσανάλογες προσπάθειες.  

Περαιτέρω,  σύµφωνα  µε  την  αιτιολογική  σκέψη  42  της  Οδηγίας  95/46/ΕΚ  «τα  κράτη 

µέλη µπορούν, προς το συµφέρον του προσώπου στο οποίο αναφέρονται τα δεδοµένα ή 

προκειµένου  να  προστατευθούν  τα  δικαιώµατα  και  οι  ελευθερίες  τρίτων,  να 

περιορίζουν  τα  δικαιώµατα  πρόσβασης  και  πληροφόρησης-  ότι  µπορούν,  για 

παράδειγµα, να διευκρινίζουν ότι η πρόσβαση σε δεδοµένα ιατρικής φύσεως µπορεί να 

γίνεται µόνο µέσω επαγγελµατικού στελέχους του κλάδου της υγείας.» 

3.  Επειδή,  το  άρθρο  14  παρ.  8.  του  ν.  3418/2005  (Κώδικα  Ιατρικής  ∆εοντολογίας) 

ορίζει ότι «Ο ασθενής έχει δικαίωµα πρόσβασης στα ιατρικά αρχεία, καθώς και λήψης 

αντιγράφων  του  φακέλου  του.  Το  δικαίωµα  αυτό,  µετά  το  θάνατό  του,  ασκούν  οι 

κληρονόµοι του, εφόσον είναι συγγενείς µέχρι τετάρτου βαθµού.» Περαιτέρω, το άρθρο 

11  παρ.  1  του  ιδίου  νόµου  ορίζει  ότι  «Ο  ιατρός  έχει  καθήκον  αληθείας  προς  τον 

ασθενή. Οφείλει να ενηµερώνει πλήρως και κατανοητά τον ασθενή για την πραγµατική 

κατάσταση  της  υγείας  του,  το  περιεχόµενο  και  τα  αποτελέσµατα  της  προτεινόµενης 

ιατρικής  πράξης,  τις  συνέπειες  και  τους  ενδεχόµενους  κινδύνους  ή  επιπλοκές  από  την 

εκτέλεσή  της,  τις  εναλλακτικές  προτάσεις,  καθώς  και  για  τον  πιθανό  χρόνο 

αποκατάστασης,  έτσι  ώστε  ο  ασθενής  να  µπορεί  να  σχηµατίζει  πλήρη  εικόνα  των 

ιατρικών,  κοινωνικών  και  οικονοµικών  παραγόντων  και  συνεπειών  της  κατάστασής 

του και να προχωρεί, ανάλογα, στη λήψη αποφάσεων.» Περαιτέρω, το άρθρο 28 παρ. 5 

του  ν.  3418/2005  ορίζει  ότι  «Ο  ψυχίατρος  οφείλει  να  ενηµερώνει  τον  άνθρωπο  που 

πάσχει  από  ψυχικές  διαταραχές  για  τη  φύση  της  κατάστασής  του,  τις  θεραπευτικές 

διαδικασίες,  καθώς  και  τις  τυχόν  εναλλακτικές  αυτών,  όπως  επίσης  και  την  πιθανή 

έκβαση των θεραπευτικών διαδικασιών.» 

4. Επειδή το άρθρο 47 παρ. 4 του ν. 2071/1992 ορίζει ότι «4. Ο ασθενής δικαιούται να 

ζητήσει  να  πληροφορηθεί  ότι  αφορά  την  κατάστασή  του.  Το  συµφέρον  του  ασθενούς 

είναι  καθοριστικό  και  εξαρτάται  από  την  πληρότητα  και  ακρίβεια  των  πληροφοριών 

που του δίνονται. Η πληροφόρηση του ασθενούς πρέπει να του επιτρέπει να σχηµατίσει 

πλήρη  εικόνα  των 

ιατρικών,  κοινωνικών  και  οικονοµικών  παραµέτρων  της 

καταστάσεώς του και να λαµβάνει αποφάσεις ο ίδιος ή να µετέχει στη λήψη αποφάσεων 

που είναι δυνατό να προδικάσουν τη µετέπειτα ζωή του.» 

5. Επειδή το άρθρο 10 της Συµβάσεως του Οβιέδο που έχει κυρωθεί στην Ελλάδα µε 

το ν. 2619/1998 (ΦΕΚ Α'132) ορίζει ότι:  

«1.  Όλοι  έχουν  το  δικαίωµα  σεβασµού  της  προσωπική  τους  ζωής  σε  σχέση  µε  την 

πληροφόρηση για την κατάσταση της υγείας τους. 

2.  Όλοι  δικαιούνται  να  λαµβάνουν  γνώση  κάθε  πληροφορίας  σχετικής  µε  την 

κατάσταση της υγείας τους. Θα είναι σεβαστές, ωστόσο, οι επιθυµίες των ατόµων που 

επιλέγουν να µην ενηµερώνονται σχετικά. 

3. Σε εξαιρετικές περιπτώσεις, είναι δυνατή η επιβολή περιορισµών από το νόµο στην 

άσκηση  των  δικαιωµάτων  που  αναφέρονται  στην  παρ.  2  προς  το  συµφέρον  του 

ασθενούς.» 

6.  Ο  Κώδικας  ∆εοντολογίας  του  Συλλόγου  Ελλήνων  Ψυχολόγων  ορίζει  στο 

Κεφάλαιο  V,  παράγραφος  6  ότι  «λύση  της  υποχρέωσης  για  την  τήρηση  του 

επαγγελµατικού  απορρήτου  επιτρέπεται  σε  εξαιρετικές  περιπτώσεις  όπου  ο  ψυχολόγος 

έχει σχηµατίσει τη γνώµη ότι κινδυνεύει η ζωή (ασφάλεια) του πελάτη του ή η ζωή και η 

σωµατική ακεραιότητα τρίτων προσώπων. Στην περίπτωση αυτή, η ανακοίνωση γίνεται 

µόνο σε αρµόδια πρόσωπα ή φορείς (οικείους, κηδεµόνα, δικαιοσύνη).» Στο Κεφάλαιο 

VI,  ορίζει  ότι  «1.  ∆εν  επιτρέπεται  η  διάδοση  τεστ  κατά  οποιοδήποτε  τρόπο  µεταξύ 

προσώπων µη ειδικών, είτε ως κυκλοφορία τους είτε ως ανατύπωση ή περιγραφή τους 

σε εκλαϊκευτικές περιοδικές εκδόσεις, έντυπα ή εκποµπές καθώς και η χρησιµοποίηση 

τους για άλλους σκοπούς εκτός αυτούς της ψυχολογικής εκτίµησης γιατί τα φθείρει και 

τα αχρηστεύει ως ψυχοµετρικά όργανα άσκησης του επαγγέλµατος. Εάν υποπέσει στην 

αντίληψη του ψυχολόγου, σχετικά συµβάν, οφείλει ν α ενηµερώσει χωρίς αναβολή τον 

Σύλλογο. [..] 7. Ψυχολογικές γνωµατεύσεις ή εκθέσεις χορηγούνται από τον ψυχολόγο 

µόνο  για  επαγγελµατική  χρήση  και  όχι  για  ιδιωτική  χρήση  και  απευθύνονται  µόνο  σε 

αρµόδια πρόσωπα ή υπηρεσίες. 8. δεν επιτρέπεται η γραπτή ή προφορική ανακοίνωση 

του  ∆είκτη  Νοηµοσύνης  (Ι.Q)  σε  γονείς,  ασθενείς,  σε  ιδρύµατα  ή  υπηρεσίες,  όταν  δεν 

διατηρούν ψυχολογικές υπηρεσίες. Ανακοινώνεται µόνο η κατηγορία στην οποία ανήκει 

ο  πελάτης  (π.χ.  κανονική,  ανωτέρα  κ.α.).  Γενικά  αποφεύγεται  η  ανακοίνωση  κάθε 

λεπτοµέρειας που µπορεί να οδήγησε σε παρερµηνείες.» 

7.  Σύµφωνα  µε  την  µε  αρ.  πρωτ.  …  γνώµη  της  Ειδικής  Επιτροπής  Ελέγχου 

Προστασίας  των  ∆ικαιωµάτων  των  ατόµων  µε  ψυχικές  διαταραχές  του  Υπουργείου 

Υγείας  σχετικά  µε  την  πρόσβαση  στον  ιατρικό  φάκελο  νοσηλευθέντων  ατόµων  µε 

ψυχική  διαταραχή  επισηµαίνονται  τα  εξής:  «Πέραν  του  ασθενούς  δικαίωµα 

πρόσβασης  έχει  ο  γονέας  προκειµένου  για  ανηλίκους,  ο  δικαστικός  συµπαραστάτης  ή 

και νοµίµως εξουσιοδοτούµενο από αυτόν πρόσωπο. [..]  

-Όλες  οι  ψυχιατρικές  νοσηλευτικές  µονάδες,  µαζί  µε  το  εξιτήριο,  θα  πρέπει  να 

εφοδιάζουν  τον  νοσηλευθέντα  µε  περιεκτικό  ιατρικό  σηµείωµα  εξόδου.  Στο  σηµείωµα 

αυτό  θα  πρέπει  να  εκτίθενται  οι  λόγοι  της  εισαγωγής,  η  διάρκειά  της  νοσηλείας,  η 

τελική  διάγνωση  και  η  κλινική  εικόνα  εξόδου,  η  φαρµακευτική  αγωγή  ή  και  άλλες 

θεραπείες  που  χορηγήθηκαν,  ευρήµατα  από  τον  παρακλινικό  έλεγχο  καθώς  και 

συντρέχουσες  παθήσεις  και  τέλος  τα  φάρµακα  και  οι  οδηγίες  που  έχουν  δοθεί  για  το 

αµέσως επόµενο διάστηµα. Ως προς την ψυχιατρική διάγνωση, καλό θα είναι αυτή να 

αναγράφεται  µε  τους  κωδικούς  του  Παγκόσµιου  Οργανισµού  Υγείας  (ICD-10)  ή  και 

περιγραφικά, στην περίπτωση όµως στιγµατιστικών διαγνώσεων (π.χ. Σχιζοφρένεια) θα 

µπορούσε  να  χρησιµοποιείται,  εναλλακτικά,  µόνο  ο  κωδικός  του  ταξινοµικού 

συστήµατος  ICD-10. Το περιεκτικό σηµείωµα εξόδου αφενός επικυρώνει το δικαίωµα 

του  ασθενούς  στην  ενηµέρωση  –  πληροφόρηση,  αφετέρου  εξυπηρετεί  το  συνεχές  της 

θεραπείας, παρέχοντας πολύτιµες πληροφορίες σε όποιους αναλάβουν την θεραπευτική 

ευθύνη της µετα – παρακολούθησης. 

-  Στην  (σπάνια)  περίπτωση  κατά  την  οποία  ο  νοσηλευθείς  αιτείται  πλήρες  αντίγραφο 

του  φακέλου  του,  ο  υπεύθυνος  ψυχίατρος  υποχρεούται  να  του  το  χορηγήσει.  Εάν  ο 

ασθενής  επιθυµεί  τη  χορήγηση  σε  ιατρό  της  επιλογής  του  ή  σε  άλλο  νοµικά 

εξουσιοδοτηµένο πρόσωπο, ο υπεύθυνος ψυχίατρος θα πρέπει να σεβαστεί την επιθυµία 

αυτή  (SOC/221,3.2.5).  Υπενθυµίζεται,  εδώ,  ότι  ο  πλήρης  ψυχιατρικός  φάκελος 

συντίθεται  από  το  κληρονοµικό,  αναπτυξιακό,  ιατρικό  και  ψυχιατρικό  ιστορικό,  την 

περιγραφή  της  κλινικής  εικόνας,  το  κοινωνικό  ιστορικό,  τα  αποτελέσµατα  του 

εργαστηριακού, ψυχοµετρικού, κ.α. ελέγχου, τις ιατρικές σηµειώσεις «πορείας νόσου», 

τα  θεραπευτικά  σχήµατα  που  εφαρµόστηκαν,  το  σκεπτικό  της  διαφορικής  διάγνωσης 

και τις τελικές οδηγίες. 

-Στην  (ακόµη  σπανιότερη)  περίπτωση  όπου  ο  υπεύθυνος  ψυχίατρος  κρίνει  ότι  στον 

φάκελο  υπάρχουν  στοιχεία  τα  οποία  αν  δοθούν  στον  αιτούντα  ενδέχεται  να 

διαταράξουν την ψυχική του οµοιόσταση, το υφιστάµενο  νοµικό πλαίσιο δεν επιτρέπει 

την  παράλειψη  των  στοιχείων  αυτών  κατά  την  επίδοση  του  αντιγράφου  του  πλήρους 

φακέλου. 

*Η  Ειδική  Επιτροπή  θεωρεί,  ωστόσο,  ότι  για  την  περίπτωση  αυτή  θα  πρέπει  να 

προβλεφθεί  νοµοθετικά  η  δυνατότητα  απάλειψης  των  συγκεκριµένων  στοιχείων, 

εφόσον  προτάσσεται  ο  θεραπευτικός  σκοπός,  υπό  την  προϋπόθεση  ότι  θα  ενηµερωθεί 

σχετικά ο αιτών και ότι τα στοιχεία που απαλείφθηκαν και οι λόγοι απάλειψης τους θα 

καταγραφούν από τον υπεύθυνο ψυχίατρο και θα παραµείνουν σε ξεχωριστό αρχείο της 

Κλινικής. 

*  Η  παράγραφος  αυτή  εγκρίθηκε  από  την  πλειοψηφία  των  µελών  της  Ειδικής 

Επιτροπής.»  

8.  Ο  γονέας  που  δεν  έχει  την  επιµέλεια,  αλλά  διατηρεί  τη  γονική  µέριµνα  (δεν  του 

έχει αφαιρεθεί κατά το  άρθρο 1513 ΑΚ) έχει δυνατότητα προσβάσεως στον ιατρικό 

φάκελο  του  ανήλικου  τέκνου  του.  Όπως  έχει  αποφανθεί  η  Αρχή  στην  απόφαση 

53/2010, γονέας ο οποίος µε δικαστική απόφαση δεν ασκεί την επιµέλεια των τέκνων, 

έχει δικαίωµα προσβάσεως, σύµφωνα µε τα οριζόµενα στις διατάξεις του άρθρου 12 

του  ν.  2472/1997.  Και  τούτο  διότι,  σύµφωνα  µε  τα  οριζόµενα  στις  διατάξεις  των 

άρθρων 1510 και 1513 ΑΚ, ο γονέας ασκεί από κοινού µε την πρώην σύζυγό του τη 

γονική µέριµνα των ανηλίκων τέκνων τους και έχει, συνεπώς, δικαίωµα προσβάσεως 

στα  ιατρικά  δεδοµένα  προσωπικού  χαρακτήρα  αυτών,  όπως  προκύπτει  από  τον 

συνδυασµό  των  διατάξεων  των  άρθρων  1510  και  1513  ΑΚ,  14  παρ.  8  εδ.  α  του 

Κώδικα  Ιατρικής  ∆εοντολογίας  και  12  του  ν.  2472/1997,  χωρίς  να  απαιτείται 

περαιτέρω η συνδροµή στο πρόσωπό του συγκεκριµένου εννόµου συµφέροντος.  

9.  Επειδή  οι  πληροφορίες  που  βρίσκονται  στον  ιατρικό  φάκελο  του  ανήλικου  Β 

συνιστούν ευαίσθητα προσωπικά δεδοµένα υγείας, τα οποία τον αφορούν άµεσα και 

προσωπικά ως υποκείµενο των δεδοµένων, σύµφωνα µε τα οριζόµενα στις διατάξεις 

των  άρθρων  2  στοιχ.  α΄,  β΄  και  γ΄  του  ν.  2472/1997.  Περαιτέρω,  στα  δεδοµένα  της 

υγείας  του  άρθρου  2  στοιχ.  β΄  του  ν.2472/1997  περιλαµβάνονται  πληροφορίες 

σχετικά  τόσο  µε  την  σωµατική  όσο  και  µε  την  ψυχική  υγεία,  χωρίς  ωστόσο  να 

διαφοροποιείται  από  το  ν.2472/1997  ο  βαθµός  προστασίας  τους,  αναλόγως  της 

φύσεως των πληροφοριών αυτών. 

10. Επειδή ο Α µε τις από … και … αιτήσεις του προς το Κέντρο Κοινοτικής Ψυχικής 

Υγιεινής Χ της … Ψυχιατρικής Κλινικής του Αιγινήτειου Νοσοκοµείου άσκησε κατ’ 

ουσία  το  δικαίωµα  προσβάσεως  του  άρθρου  12  του  ν.  2472/1997.  Το  Αιγινήτειο 

Νοσοκοµείο  µε  την  ιδιότητά  του  ως  υπευθύνου  επεξεργασίας  δεν  αρνήθηκε  την 

πρόσβαση στον ιατρικό φάκελο του υιού του, αλλά επεσήµανε ότι θα χορηγήσει τον 

ιατρικό  του  φάκελο  σε  παιδοψυχίατρο-τεχνικό  σύµβουλο  ο  οποίος  θα  αξιολογήσει 

τον φάκελο και θα χορηγήσει τα δεδοµένα που είναι αξιοποιήσιµα προς όφελος του 

παιδιού.  

11.  Η  γνωστοποίηση  των  δεδοµένων  υγείας  στο  υποκείµενο  των  δεδοµένων  µέσω 

ιατρού αποσκοπεί στην  εξασφάλιση της βοήθειας από τον ιατρό στον  ασθενή, ώστε 

να κατανοήσει τις ιατρικές πληροφορίες. Ως εκ τούτου, η χορήγηση δεδοµένων µέσω 

ιατρού  θα  πρέπει  να  εκλαµβάνεται  καταρχήν  ως  ενισχυτική  του  δικαιώµατος 

προσβάσεως,  υπό  την  έννοια  ότι  ο  ασθενής  θα  είναι  σε  θέση  µε  τη  συνδροµή  του 

ιατρού να κατανοήσει ενδελεχέστερα την ιατρική πληροφορία προκειµένου να δώσει 

την  ενήµερη  συγκατάθεσή  του.  Η  µεσολάβηση  του  ιατρού  αποσκοπεί  στην 

πληρέστερη και κατάλληλη ενηµέρωση του ασθενούς, πολλώ δε µάλλον του ψυχικά 

ασθενούς  που  –κατά  περίπτωση-  χρήζει  ειδικής  µεταχειρίσεως  λόγω  της 

ιδιαιτερότητας  της  ψυχικής  νόσου  [βλ.  Αιµιλία  Πανάγου,  Η  συµβολή  του  στο  στην 

πρόσβαση στον ιατρικό φάκελο του ψυχικά ασθενή: ιατρικό απόρρητο vs πρόσβαση 

στα  έγγραφα;  σε:  Συνήγορο  του  Πολίτη  (επιµ.),  Ιατρικό  απόρρητο,  Εκδόσεις 

Σάκκουλα, Αθήνα-Θεσσαλονίκη 2006, σ. 229 επ (235)]. Σηµειώνεται πάντως ότι από 

την τελολογική ερµηνεία του άρθρου 12 παρ. 6 του ν. 2472/1997, υπό το πνεύµα της 

Οδηγίας  95/46/ΕΚ  που  ενσωµατώθηκε  στην  ελληνική  έννοµη  τάξη  µε  το  ν. 

2472/1997, της Συµβάσεως του Οβιέδο και του ν. 2071/1992, του άρθρου 14 παρ. 8 

του ν. 3418/2005, του Κεφαλαίου V και VI του Κώδικα ∆εοντολογίας του Συλλόγου 

Ελλήνων  Ψυχολόγων  προκύπτει  ότι  η  γνωστοποίηση  δεδοµένων  υγείας  στο 

υποκείµενο  των  δεδοµένων  µέσω  ιατρού  δεν  πρέπει  να  εφαρµόζεται  σε  όλες 

ανεξαιρέτως τις περιπτώσεις προσβάσεως στον ιατρικό φάκελο, αλλά στις υποθέσεις 

εκείνες που η µεσολάβηση του γιατρού κρίνεται αναγκαία. (Σε αυτή την κατεύθυνση 

βλ.    αναλυτ.  Απόφαση  7/2016  της  Αρχής,  υπ’  αρ.  πρωτ.  Γ/ΕΞ/2352-1/02-05-2011 

έγγραφο  της  Αρχής,  Ζωή  Καρδασιάδου,  σε:  Συνήγορο  του  Πολίτη  (επιµ.),  Ιατρικό 

απόρρητο,  Εκδόσεις  Σάκκουλα,  Αθήνα-Θεσσαλονίκη  2006,  σ.  71  επ  (105)]).  Το 

υποκείµενο,  δηλαδή,  των  δεδοµένων  ή  ο  νόµιµος  εκπρόσωπός  του  έχει  ελεύθερα, 

χωρίς  τη  διαµεσολάβηση  ιατρού,  δικαίωµα  προσβάσεως  σε  δεδοµένα  υγείας  και, 

µόνο  σε  σοβαρές  περιπτώσεις,  που  συνδέονται  µε  την  προστασία  της  ζωής  ή  της 

υγείας  του,  δικαιολογείται  η  πρόσβαση  µέσω  ιατρού  µε  σκοπό  την  εξειδίκευση  της 

ιατρικής πληροφορίας.  

12. Στη συγκεκριµένη περίπτωση, δεδοµένου ότι ο πατέρας περιόρισε το αίτηµά του 

για  πρόσβαση  στο  φάκελο  του  παιδιού  του  µέσω  ιατρού,  η  πρόσβαση  µέσω  ιατρού 

µπορεί να γίνει δεκτή, χωρίς αυτό να σηµαίνει ότι το Ψυχιατρικό Νοσοκοµείο πρέπει 

να ικανοποιεί όλες τις περιπτώσεις προσβάσεως µέσω ιατρού, αλλά οφείλει να κρίνει 

κατά  περίπτωση  λαµβανοµένων  υπ’  όψιν  των  ιδιαιτέρων  χαρακτηριστικών  της 

εκάστοτε υποθέσεως. Σηµειώνεται πάντως ότι όπως ήδη λέχθηκε ή τυχόν επεξήγηση 

του  φακέλου  µέσω  παιδοψυχιάτρου  δεν  πρέπει  εν  προκειµένω  να  εκληφθεί  ως 

περιορισµός του δικαιώµατος προσβάσεως, αλλά ως ενισχυτικό αυτού, δεδοµένου ότι 

η  πρόσβαση  µέσω 

ιατρού  θα  καταστήσει  ενδελεχέστερη  την  παρεχόµενη 

πληροφορία, µε κριτήριο πάντοτε το συµφέρον του ασθενούς.  

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η Αρχή κρίνει ότι ο Α έχει δικαίωµα προσβάσεως στον ιατρικό φάκελο του ανηλίκου 

τέκνου του Β που τηρείται στην … Ψυχιατρική Κλινική - Αιγινήτειο Νοσοκοµείο της 

Ιατρικής  Σχολής  του  Εθνικού  και  Καποδιστριακού  Πανεπιστηµίου  Αθηνών  µέσω 

ιατρού της δικής του επιλογής.  

 

 

 

Ο Αν. Πρόεδρος 

 

 

 

 

Η Γραµµατέας 

 

Γεώργιος Μπατζαλέξης 

              Ειρήνη Παπαγεωργοπούλου 

