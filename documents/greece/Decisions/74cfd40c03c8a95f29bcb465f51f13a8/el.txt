 

 

 
 
 
Αθήνα, 07-12-2022 
Αριθ. Πρωτ.: 3162 
 

 

 

ΑΠΟΦΑΣΗ 64/2022 

 

 Η  Αρχή  Προστασίας  Δεδομένων  Προσωπικού  Χαρακτήρα,  συνήλθε,  μετά  από 
πρόσκληση του Προέδρου της, σε τακτική συνεδρίαση στην έδρα της την 25-10-2022, 
προκειμένου να εξετάσει την υπόθεση που αναφέρεται στο ιστορικό της παρούσας. 
Παρέστησαν  οι  Κωνσταντίνος  Μενουδάκος,  Πρόεδρος  της  Αρχής,  τα  τακτικά  μέλη 
Σπυρίδων Βλαχόπουλος, Κωνσταντίνος Λαμπρινουδάκης, Χαράλαμπος Ανθόπουλος, 
Χρήστος Καλλονιάτης και Αικατερίνη Ηλιάδου, καθώς και το αναπληρωματικό μέλος 
Μαρία Ψάλλα σε αναπλήρωση του τακτικού μέλους Γρηγορίου Τσόλια ο οποίος, αν 
και  κλήθηκε  νομίμως  και  εγγράφως,  δεν  προσήλθε  λόγω  κωλύματος.  Στη 
συνεδρίαση,  χωρίς  δικαίωμα  ψήφου,  παρέστησαν,  με  εντολή  του  Προέδρου,  ο 
Διευθυντής  της  Γραμματείας  της  Αρχής  Βασίλειος  Ζορκάδης,  ως  εισηγητής,  ο 
Προϊστάμενος  του  Τμήματος  Επικοινωνίας  Ηλίας  Αθανασιάδης,  οι  ελεγκτές  Χάρις 
Συμεωνίδου  και  Κωνσταντίνος  Λιμνιώτης,  ειδικοί  επιστήμονες  νομικής  και 
πληροφορικής αντίστοιχα, ως βοηθοί εισηγητή, και η Ειρήνη Παπαγεωργοπούλου, 
υπάλληλος του Τμήματος Διοικητικών Υποθέσεων, ως γραμματέας. 

H Αρχή έχοντας υπόψη: 

1) Τις διατάξεις του Κανονισμού (ΕΕ) 2016/679 του Ευρωπαϊκού Κοινοβουλίου και 
του Συμβουλίου, της 27ης Απριλίου 2016, για την προστασία των φυσικών προσώπων 
έναντι  της  επεξεργασίας  των  δεδομένων  προσωπικού  χαρακτήρα  και  για  την 
ελεύθερη  κυκλοφορία  των  δεδομένων  αυτών  και  την  κατάργηση  της  οδηγίας 
95/46/ΕΚ  (Γενικός  Κανονισμός  για  την  Προστασία  Δεδομένων  -  ΓΚΠΔ)  και  του  ν. 
4624/2019  (ΦΕΚ  Α΄  137/29.08.2019)  «Αρχή  Προστασίας  Δεδομένων  Προσωπικού 

 

Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr • www.dpa.gr 

 

1 

Χαρακτήρα, μέτρα εφαρμογής του Κανονισμού (ΕΕ) 2016/679 του του Ευρωπαϊκού 
Κοινοβουλίου και του Συμβουλίου της 27ης Απριλίου 2016 και άλλες διατάξεις», 

2) Τον Κανονισμό Λειτουργίας της Αρχής (Απόφαση 9/2022, ΦΕΚ Β’ 879/25.02.2022, 
όπως τροποποιήθηκε με την Απόφαση 13/2022, ΦΕΚ Β’ 1245/17.03.2022 και ισχύει), 

3) Το Κεφάλαιο Ι του Ν. 4727/2020 για τα Ανοικτά Δεδομένα και την περαιτέρω χρήση 
πληροφοριών  του  δημοσίου  τομέα  (ενσωμάτωση  στην  Ελληνική  Νομοθεσία  της 
Οδηγίας  (ΕΕ)  2019/1024  του  Ευρωπαϊκού  Κοινοβουλίου  και  του  Συμβουλίου,  της 
20ής Ιουνίου 2019), 

εξέτασε  τους  κανόνες  αφαίρεσης  στοιχείων  ταυτότητας  που  αναγράφονται  στις 
Αποφάσεις της Αρχής προκειμένου αυτές να αναρτηθούν στην ιστοσελίδα της.  

Η Αρχή, αφού άκουσε τον εισηγητή και τους βοηθούς εισηγητή, μετά από διεξοδική 
συζήτηση 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1.  Σύμφωνα  με  το  άρθρο  61  παρ.  1  του  Ν.  4727/2020  (ΦΕΚ  Α’  184/23.09.2020), 
«Τα έγγραφα των φορέων του παρόντος Κεφαλαίου διατίθενται από τη στιγμή της 
ανάρτησης,  δημοσίευσης  ή  αρχικής  διάθεσής  τους,  ελεύθερα  προς  περαιτέρω 
χρήση  και  αξιοποίηση  για  εμπορικούς  ή  μη  εμπορικούς  σκοπούς,  χωρίς  να 
απαιτείται οποιαδήποτε ενέργεια του ενδιαφερομένου ή πράξη της διοίκησης (αρχή 
της ανοικτής διάθεσης και περαιτέρω χρήσης της δημόσιας πληροφορίας), με την 
επιφύλαξη των άρθρων 64 έως 66, 69 και 70».  

2.  Σύμφωνα  με  το  άρθρο  59  παρ.  6  του  ως  άνω  Ν.  4727/2020,  «Οι  ρυθμίσεις  του 
παρόντος  Κεφαλαίου  δεν  θίγουν  τις  διατάξεις  του  Κανονισμού  (ΕΕ)  2016/679, 
καθώς  και  τις  διατάξεις  των  νόμων  4624/2019  (Α`  137)  και  3471/2006  (Α`133), 
σχετικά με την προστασία των δεδομένων προσωπικού χαρακτήρα». 

3.   Από  τις  ανωτέρω  διατάξεις  προκύπτει  αφ’  ενός  μεν  η  υποχρέωση  της Αρχής  να 
διαθέτει  ανοικτά  και  δημοσίως  τις  αποφάσεις  που  εκδίδει  συμβάλλοντας  στην 
ενίσχυση της διαφάνειας και διευκολύνοντας την περαιτέρω χρήση τους προς το 
σκοπό  του  δημοσίου  συμφέροντος,  αφ’  ετέρου  δε  η  υποχρέωση  της  Αρχής  να 

 

2 

προστατεύει τα  δεδομένα  προσωπικού  χαρακτήρα  των  φυσικών  προσώπων  που 
περιλαμβάνονται στις αποφάσεις αυτές, σύμφωνα με τις διατάξεις του Κανονισμού 
(ΕΕ)  2016/679  του  Ευρωπαϊκού  Κοινοβουλίου  και  του  Συμβουλίου,  της  27ης 
Απριλίου 2016, για την προστασία των φυσικών προσώπων έναντι της επεξεργασίας 
των  δεδομένων  προσωπικού  χαρακτήρα  και  για  την  ελεύθερη  κυκλοφορία  των 
δεδομένων αυτών και την κατάργηση της οδηγίας 95/46/ΕΚ (Γενικός Κανονισμός για 
την Προστασία Δεδομένων) και του ν. 4624/2019 (ΦΕΚ Α΄ 137/29.08.2019).  

4.  Σύμφωνα  με  το  άρθρο  25  παρ.  1  του  ΓΚΠΔ,  ο  υπεύθυνος  επεξεργασίας, 
λαμβάνοντας υπόψη τις τελευταίες εξελίξεις, το κόστος εφαρμογής και τη φύση, το 
πεδίο εφαρμογής, το πλαίσιο και τους σκοπούς της επεξεργασίας, καθώς και τους 
κινδύνους  διαφορετικής  πιθανότητας  επέλευσης  και  σοβαρότητας  για  τα 
δικαιώματα  και  τις  ελευθερίες  των  φυσικών  προσώπων  από  την  επεξεργασία, 
εφαρμόζει  αποτελεσματικά,  τόσο  κατά  τη  στιγμή  του  καθορισμού  των  μέσων 
επεξεργασίας  όσο  και  κατά  τη  στιγμή  της  επεξεργασίας,  κατάλληλα  τεχνικά  και 
οργανωτικά  μέτρα,  όπως  η  ψευδωνυμοποίηση,  σχεδιασμένα  για  την  εφαρμογή 
αρχών προστασίας των δεδομένων, όπως η ελαχιστοποίηση των δεδομένων, και την 
ενσωμάτωση των απαραίτητων εγγυήσεων στην επεξεργασία κατά τρόπο ώστε να 
πληρούνται  οι  απαιτήσεις  του  ΓΚΠΔ  και  να  προστατεύονται  τα  δικαιώματα  των 
υποκειμένων  των  δεδομένων 
(«προστασία  των  δεδομένων  ήδη  από  το 
σχεδιασμό»).  

5.  Σύμφωνα με το πρώτο εδάφιο της παρ. 3 άρθρου 1 του Κανονισμού Λειτουργίας της 
Αρχής, «Η Αρχή ενεργεί με αμεροληψία, πλήρη ανεξαρτησία και διαφάνεια κατά την 
άσκηση των αρμοδιοτήτων της, και υπέρ του δημοσίου συμφέροντος». 

6.   Σύμφωνα με την παρ. 7 του άρθρου 10 του Κανονισμού Λειτουργία της Αρχής, «Οι 
αποφάσεις της Αρχής, αναρτώνται στη διαδικτυακή πύλη της, αφού αφαιρεθούν τα 
στοιχεία που οδηγούν σε ταυτοποίηση φυσικών προσώπων, σύμφωνα με σχετικούς 
κανόνες που καθορίζει η Αρχή». 

 

 

 

 

3 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η  Αρχή,  αποφασίζει  ομόφωνα  τον  προσδιορισμό  των  κανόνων  για  την  αφαίρεση 
στοιχείων ταυτότητας στις Αποφάσεις της που αναρτώνται στην ιστοσελίδα της, όπως 
αυτοί περιγράφονται στο Παράρτημα της παρούσας. 

 

 

 

 

Ο Πρόεδρος 

 
 
 

Κωνσταντίνος Μενουδάκος 

 

 

Η Γραμματέας 

Ειρήνη Παπαγεωργοπούλου 

4 

ΠΑΡΑΡΤΗΜΑ 

ΚΑΝΟΝΕΣ ΑΦΑΙΡΕΣΗΣ ΣΤΟΙΧΕΙΩΝ ΤΑΥΤΟΤΗΤΑΣ ΣΤΙΣ ΑΠΟΦΑΣΕΙΣ ΤΗΣ ΑΡΧΗΣ ΠΟΥ 

ΑΝΑΡΤΩΝΤΑΙ ΣΤΗΝ ΙΣΤΟΣΕΛΙΔΑ ΤΗΣ 

 
Φυσικά Πρόσωπα 
1.  Τα στοιχεία ταυτότητας φυσικών προσώπων αντικαθίστανται από σύμβολα, όπως Α, Β, 
Γ, κ.λπ., άσχετα με τα αρχικά των ονοματεπωνύμων, και διατηρούνται αμετάβλητα σε 
όλο το κείμενο της απόφασης.  

2.  Τα ονοματεπώνυμα δικηγόρων που εκπροσωπούν εντολέα παραμένουν ως έχουν. 
 
Νομικά Πρόσωπα και Δημόσιοι Φορείς 
3.  Η επωνυμία νομικών προσώπων ή δημοσίων υπηρεσιών κατά κανόνα παραμένει ως έχει, 
ακόμη  και  αν  η  επωνυμία  νομικού  προσώπου  περιέχει  και  ονοματεπώνυμο  φυσικού 
προσώπου. 

4.  Στην  περίπτωση  δημόσιων  φορέων  ή  νομικών  προσώπων,  η  επωνυμία  των  οποίων 
περιλαμβάνει  τοπικό  χαρακτηριστικό  ή  άλλο  ειδικό  αναγνωριστικό,  εφόσον  με  τη 
δημοσίευση  της  πλήρους  επωνυμίας  τους  προκύπτει  κίνδυνος  αποκάλυψης  της 
ταυτότητας καταγγελλόντων ή ασκούντων τα δικαιώματά τους φυσικών προσώπων, το 
τυχόν τοπικό χαρακτηριστικό ή άλλο ειδικό αναγνωριστικό αφαιρείται ή αντικαθίσταται 
με σύμβολο. Για παράδειγμα, στην περίπτωση του «Α.Τ. Αγρινίου», η πλήρης επωνυμία 
αντικαθίσταται από «Α.Τ. Ζ» ή «Α.Τ. …».  

5.  Κατ’  εξαίρεση,  θα  αντικαθίσταται  η  επωνυμία  νομικών  προσώπων  ή  δημοσίων 
υπηρεσιών με κάποιο σύμβολο στις περιπτώσεις εκείνες που η δημοσιοποίησή τους θα 
μπορούσε να θέσει σε κίνδυνο εν εξελίξει έρευνα της Αρχής. Για παράδειγμα, αν η Αρχή 
πρόκειται να διενεργήσει αιφνίδιο έλεγχο σε υπεύθυνο επεξεργασίας, η επωνυμία του 
οποίου εμφανίζεται σε σχετική απόφαση για άλλον υπεύθυνο επεξεργασίας που πρέπει 
να  εκδοθεί  πριν  την  έναρξη  του  ελέγχου,  τότε  η  επωνυμία  αυτή  αντικαθίσταται  από 
σύμβολο ή γενική επωνυμία όπως «Υπεύθυνος Επεξεργασίας Χ» ή «Εταιρία Λ ή Φορέας 
Ψ», εφόσον κρίνεται ότι αποτελεί αναγκαίο μέτρο προστασίας. Το Τμήμα Επικοινωνίας 
θα ενημερώνεται για τη συνδρομή μιας τέτοιας περίπτωσης από τον βοηθό εισηγητή. 

 
Οιονεί Αναγνωριστικά Ταυτότητας 
6.  Στην περίπτωση των φυσικών προσώπων διαγράφεται τυχόν επαγγελματική ιδιότητα ή 
άλλος χαρακτηρισμός που θα μπορούσε να οδηγήσει σε ταυτοποίησή τους, όπως για 
παράδειγμα «πρώην υπουργός και νυν επιχειρηματίας και η διάσημη ηθοποιός σύζυγός 
του» ή «σπάνια ασθένεια» σε συνδυασμό με συγκεκριμένο τόπο ή άλλο στοιχείο. 

7.  Παραμένει (δεν διαγράφεται) η ιδιότητα του εκπροσώπου δημόσιου φορέα ή νομικού 
προσώπου,  ενώ  διαγράφεται  το  ονοματεπώνυμο  του  εκπροσώπου,  όπως  για 
παράδειγμα «ο Προϊστάμενος του Τμήματος Πληροφορικής» του φορέα. Διαγράφεται 
επίσης το ονοματεπώνυμο του Υπευθύνου Προστασίας Δεδομένων. 

8.  Διαγράφονται  οι  αριθμοί  πρωτοκόλλου  εισερχομένων  εγγράφων  άλλων  φορέων. 

Παραμένουν οι αριθμοί πρωτοκόλλου εγγράφων της Αρχής. 

9.  Στις αποφάσεις που σχετίζονται με άσκηση δικαιωμάτων στα συστήματα Schengen, VIS 
(Visa Information System), Eurodac (European Asylum Dactyloscopy Database) και EKANA 
(Εθνικός  Κατάλογος  Ανεπιθύμητων  Αλλοδαπών),  διαγράφεται  η 
ιθαγένεια  του 
ασκούντος το δικαίωμα. 

 

5 

 
Άλλες Ειδικές Περιπτώσεις 
10. Σε ειδικές περιπτώσεις μπορούν να εφαρμοστούν και άλλοι κανόνες, εφόσον κρίνεται ότι 
η  εφαρμογή  των  ανωτέρω  δεν  προστατεύει  επαρκώς  κατά  της  επανα-ταυτοποίησης 
φυσικών προσώπων  ή  εφόσον  υπάρχει  ανάγκη  προστασίας εμπορικού,  τραπεζικού ή 
άλλου απορρήτου. 

11. Σε  αποφάσεις  υποθέσεων  απανάρτησης  διαδικτυακών  πληροφοριών  &  περιπτώσεων 
άσκησης δικαιώματος στη λήθη για μηχανές αναζήτησης διαγράφονται οι αντίστοιχοι 
διαδικτυακοί  σύνδεσμοι  και  τυχόν  οιονεί  αναγνωριστικά  (βλ.  ανωτέρω  κριτήριο  6), 
λαμβάνοντας  υπόψη  και  σχετικές  πληροφορίες  που  είδαν  το  φως  της  δημοσιότητας, 
όπως  για  παράδειγμα  «μέχρι  πρότινος  πρόεδρος  της  εταιρίας  Χ»  ή  ισχυρισμοί  των 
εμπλεκομένων υπευθύνων επεξεργασίας. 

12. Σε  υποθέσεις  τηλεφωνικών  οχλήσεων  ή  αζήτητης  επικοινωνίας 

(spam/sms), 
απαλείφονται  οι  τηλεφωνικοί  αριθμοί  ή  και  οι  ηλεκτρονικές  διευθύνσεις  των 
καταγγελλόντων φυσικών ή νομικών προσώπων, αντίστοιχα. Στις περιπτώσεις αυτές, τα 
νομικά πρόσωπα, ως καταγγέλλοντες, μπορούν να ζητούν τη διαγραφή της επωνυμίας 
τους από τις αποφάσεις της Αρχής που θα δημοσιευτούν. 
 

13. Ό,τι δεν καλύπτεται από τους ανωτέρω κανόνες, κρίνεται κατά περίπτωση. 
 

 

 

 

 

6 

