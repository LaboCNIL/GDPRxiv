 

 

 

 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

  Αθήνα, 26-09-2019 

 Αριθ. Πρωτ.: Γ/ΕΞ/6486/26-09-2019      

 

 

Α Π Ο Φ Α Σ Η   32 /2019 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση Τμήματος στην έδρα της την Τετάρτη  24.7.2019 μετά από πρόσκληση του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  ο  Αναπληρωτής  Πρόεδρος  Γεώργιος  Μπατζαλέξης, 

κωλυομένου  του  Προέδρου  της  Αρχής  Κωνσταντίνου  Μενουδάκου,  και  τα 

αναπληρωματικά  μέλη 

της  Αρχής  Παναγιώτης  Ροντογιάννης,  Ευάγγελος 

Παπακωνσταντίνου  και  Γρηγόριος  Τσόλιας,  ως  εισηγητής,  σε  αντικατάσταση  των 

τακτικών  μελών  Αντωνίου  Συμβώνη,  Κωνσταντίνου  Λαμπρινουδάκη  και 

Χαράλαμπου  Ανθόπουλου  αντίστοιχα,  οι  οποίοι,  αν  και  εκλήθησαν  νομίμως 

εγγράφως, δεν παρέστησαν λόγω κωλύματος. Παρούσες χωρίς δικαίωμα ψήφου ήταν 

η  Kάλλη  Καρβέλη,  ειδική  επιστήμονας-δικηγόρος,  ως  βοηθός  εισηγητή,  η  οποία 

αποχώρησε μετά τη συζήτηση της υπόθεσης και πριν από τη διάσκεψη και τη λήψη 

απόφασης  και  η  Ειρήνη  Παπαγεωργοπούλου,  υπάλληλος  του  τμήματος  διοικητικών 

υποθέσεων της Αρχής, ως γραμματέας. 

 

Η Αρχή έλαβε υπόψη τα παρακάτω: 

 

Με  την  υπ’  αριθ.  πρωτ.  Γ/ΕΙΣ/8420/23.10.2018  καταγγελία  του  και  το  υπ’  αριθ. 

πρωτ.  Γ/ΕΙΣ/2687/09.04.2019  συμπληρωματικό  υπόμνημά  του  στην  Αρχή,  ο  A, 

πρώην  υπάλληλος  της  καταγγελλόμενης  εταιρίας  κατά  την  περίοδο  …,  οπότε  και 

 

1 

καταγγέλθηκε  η  σύμβαση  εργασίας  του  από  μέρους  της  εργοδότριας  εταιρίας  για 

λόγους αναδιοργάνωσης, καταγγέλλει την πρώην εργοδότρια εταιρία του ΕΚΟ ΑΒΕΕ 

α)  για  αθέμιτη  επεξεργασία  των  προσωπικών  του  δεδομένων  και  β)  για  μη 

ικανοποίηση του δικαιώματος πρόσβασής του σε δεδομένα που τον αφορούν. 

Όπως  ειδικότερα  αναφέρει  ο  καταγγέλλων  στην  καταγγελία  του  και  το 

συμπληρωματικό  υπόμνημά  του  προς  την  Αρχή,  η  ΕΚΟ  ΑΒΕΕ  προέβη  σε  αθέμιτη 

επεξεργασία  των  προσωπικών  του  δεδομένων  με  α)  αλλοίωση  της  πoιότητας  των 

δεδομένων  κοινωνικής  ασφάλισής  του,  καθώς  επίσης  και  άλλων  οκτώ  εργαζομένων 

στην  εταιρία,  κατά  την  περίοδο  της  απασχόλησής  του  στην  ΕΚΟ  ΑΒΕΕ  με  την 

ασφάλισή  του  σε  φορείς  κοινωνικής  ασφάλισης  (ΙΚΑ  και  ΕΤΕΑΕΠ)    ως  νέος 

ασφαλισμένος,  ενώ στην πραγματικότητα ήταν  παλαιός και  β) την παρασιώπηση με 

αυτόν τον τρόπο της επίδρασης του προηγούμενου χρόνου διαδοχικής ασφάλισής του 

και του δικαιώματός του για χρήση των διατάξεων της διαδοχικής ασφάλισης επί του 

υπολογισμού της αποζημίωσης από το πρόγραμμα καθορισμένων παροχών ως μέρος 

των  συνολικών  συμφωνηθεισών  αποδοχών  του.  Συνέπεια  της  αθέμιτης  αυτής 

επεξεργασίας  των  δεδομένων  κοινωνικής  ασφάλισής  του  ήταν,  όπως  αναφέρει, 

πρώτον,  η  σώρευση  οφειλών  εργοδοτικών  εισφορών  και  κρατήσεων  προς  το 

επικουρικό  ταμείο  ΕΤΕΑΠΕΠ  και  δεύτερον,  η  μη  καταβολή  του  οφειλόμενου 

κόστους  προϋπηρεσίας  που  αντιστοιχεί  στη  διαφορά  των  αποδοχών  (παλαιός-νέος 

ασφαλισμένος). 

Επίσης καταγγέλλει ότι παρά τις επανειλημμένες του αιτήσεις η ΕΚΟ ΑΒΕΕ δεν 

έχει ικανοποιήσει ακόμη το δικαίωμα πρόσβασής του σε δεδομένα που τον αφορούν  

και  ειδικότερα  δεν  του  έχει  χορηγήσει  α)  τα  πρωτογενή  έγγραφα  από  τα  οποία 

πηγάζει η συμβατική και εκτός ισολογισμού οικονομική υποχρέωση για την κάλυψη 

και  καταβολή  του  οφειλόμενου  κόστους  προϋπηρεσίας  του  εξαιτίας  της  περικοπής 

του  προγράμματος  …  ALICO  το  …β)  αντίγραφα  των  ετήσιων  αξιολογήσεών  του 

καθώς  και  των  κριτηρίων  αξιολόγησής  του  κατά  τη  διάρκεια  της  εργοδοσίας  του  γ) 

αντίγραφα των γνωστοποιήσεων του επικουρικού ταμείου ΕΤΕΑΠΕΠ προς την ΕΚΟ 

ΑΒΕΕ αναφορικά με οφειλές από την ασφάλισή του ως νέος ασφαλισμένος αντί του 

ορθού  παλαιός  ασφαλισμένος  δ)  αντίγραφο  του  ομαδικού  ασφαλιστηρίου 

συμβολαίου Νο … μεταξύ της  ΕΚΟ ΑΒΕΕ και της ALICO και ε) την απόφαση του 

ΔΣ της ΕΚΟ ΑΒΕΕ της … αναφορικά με την περικοπή του ομαδικού ασφαλιστηρίου 

συμβολαίου  Νο  .…Αντίθετα,  όπως  αναφέρει,  η  καταγγελλομένη  του  χορήγησε 

αντίγραφο του ατομικού του φακέλου ως εργαζομένου στην εταιρία.  

2 

 

Ειδικότερα  για  την  πρόσβασή  του  στο  αντίγραφο  του  ομαδικού  ασφαλιστηρίου 

συμβολαίου Νο … μεταξύ της  ΕΚΟ ΑΒΕΕ και της  ALICO  και στην απόφαση του 

ΔΣ της ΕΚΟ ΑΒΕΕ της … αναφορικά με την περικοπή του ομαδικού ασφαλιστηρίου 

συμβολαίου  Νο  …,  η  ΕΚΟ  ΑΒΒΕ  με  το  από  …  εξώδικο  απάντησε  ότι  τα 

συγκεκριμένα  στοιχεία  δεν  μπορούν  να  του  γνωστοποιηθούν,  καθώς  αποτελούν 

ιδιωτικά  έγγραφα  της  εταιρίας,  μη  κοινοποιήσιμα  και  σε  κάθε  περίπτωση  δεν 

περιέχουν προσωπικά του δεδομένα.  Πλην όμως, όπως ισχυρίζεται στην  καταγγελία 

του,    α)  το  ομαδικό  ασφαλιστήριο  …  της  ALICO  ενσωματώνει  στους  όρους  του  τη 

νομική και οικονομική υποχρέωση για αποζημίωσή του  ως εργαζομένου-δικαιούχου 

προγράμματος με βάση τη ρητή αναφορά του προγράμματος στη σύμβαση εργασίας 

της  …  για  αποζημίωσή  του  από  το  πρόγραμμα  αυτό  και  β)  η  απόφαση  του  ΔΣ  της 

ΕΚΟ ΑΒΕΕ της … ενεργοποίησε την ενάσκηση του δικαιώματος προαίρεσής του για 

χρήση  των  διατάξεων  της  διαδοχικής  ασφάλισης  και  έτσι  πρόωρο  τερματισμό  του 

χρόνου  υπηρεσίας  του  στην  ΕΚΟ  ΑΒΕΕ  και  μείωση  του  ύψους  του  ποσού  της 

αποζημίωσής του από το πρόγραμμα … ALICO.  

Επίσης καταγγέλλει ότι α) η ΕΚΟ ΑΒΕΕ, μεταχειριζόταν δολίως τα δεδομένα του 

κοινωνικής  ασφάλισης  (ασφάλιση  ως  νέος  αντί  του  ορθού  παλαιός)  με  σκοπό  να 

αποκρύψει  αρχικά  και  στη  συνέχεια  να  ματαιώσει  την  καταβολή  της  αξίας 

αποζημίωσής του από το πρόγραμμα … ALICO που αντιστοιχεί στο δικαίωμα και όχι 

υποχρέωσή  του  για  χρήση  των  διατάξεων  της  διαδοχικής  ασφάλισης  και  νωρίτερο 

τερματισμό  του  χρόνου  υπηρεσίας  του  στην  ΕΚΟ  ΑΒΕΕ  και  β)  δεν  έδωσε  ποτέ  τη 

συγκατάθεσή  του  στην  πρώην  εργοδότρια  εταιρία  ΕΚΟ  ΑΒΕΕ  για  την  επεξεργασία 

των δεδομένων του κοινωνικής ασφάλισης κατά τον τρόπο αυτό.  

Περαιτέρω, με το υπ’ αρ. πρωτ. Γ/ΕΙΣ/2071/18.3.2019 συμπληρωματικό έγγραφό 

του προς την Αρχή καταγγέλλει ότι α) έως σήμερα η καταγγελλομένη εξακολουθεί να 

μην  του  χορηγεί  τα  έγγραφα  των  αξιολογήσεών  του,  τα  έγγραφα  των  κριτηρίων 

αξιολόγησης  και  τις  αξιολογικές  κλίμακες  της  επίδοσής  του  ως  εργαζομένου  στην 

ΕΚΟ  ΑΒΕΕ  για  τα  έτη  …,  καθώς  και  τα  λογιστικά  έγγραφα,  με  τα  οποία 

αποδεικνύεται  η  καταβολή  και  εξόφληση  των  οφειλών  της  ΕΚΟ  ΑΒΕΕ  προς  το 

επικουρικό  ταμείο  ΕΤΕΑΠΕΠ  και  β)  την  …  κατόπιν  προηγούμενης  σχετικής 

τηλεφωνικής  επικοινωνίας  ο  καταγγέλλων  επισκέφθηκε  τα  κεντρικά  γραφεία  της 

ΕΛΛΗΝΙΚΑ ΠΕΤΡΕΛΑΙΑ Α.Ε. για να παραλάβει τα ανωτέρω έγγραφα, πλην όμως 

δεν πραγματοποιήθηκε η παραλαβή τους.   

 

3 

Στο  πλαίσιο  διερεύνησης  της  καταγγελίας  η  Αρχή  απέστειλε  έγγραφο  προς 

παροχή  διευκρινίσεων  στην  εταιρία  ΕΚΟ  ΑΒΕΕ,  η  οποία  στην  με  αριθμ.  πρωτ. 

Γ/ΕΙΣ/873/04.02.2019 απάντησή της στην Αρχή ανέφερε ότι: α) η κρίση περί ορθού 

χαρακτηρισμού του καταγγέλλοντος ως παλαιού ή νέου ασφαλισμένου εκφεύγει των 

αρμοδιοτήτων της Αρχής β) ο χειρισμός της ασφαλιστικής του περίπτωσης έχει γίνει 

κατά τρόπο σύμφωνο με τον  νόμο και τα πραγματικά δεδομένα ασφάλισής του, ενώ 

οι  ισχυρισμοί  του  περί  θεσμικού  αρμπιτράζ  και  περί  αλλοίωσης  των  δεδομένων 

κοινωνικής  ασφάλισής  του  είναι  παντελώς  αβάσιμοι  γ)  ως  προς  το  αίτημα  του 

καταγγέλλοντος  για  πρόσβαση  στα  πρωτογενή  έγγραφα  με  την  από  …  εξώδικη 

δήλωσή του, ο καταγγέλλων έλαβε από τη Γενική Δ/νση Ανθρώπινου Δυναμικού την 

… πλήρες αντίγραφο του ατομικού του φακέλου δ) ειδικά ως προς το αιτούμενο υπ’ 

αρ.  …  ομαδικό  ασφαλιστήριο  συμβόλαιο  μεταξύ  της  ΕΚΟ  ΑΒΕΕ  και  της  ALICO, 

καθώς και την από … απόφαση του Δ.Σ. της; Εταιρίας, σε σχέση με το ασφαλιστήριο 

αυτό συμβόλαιο, η ΕΚΟ ΑΒΕΕ διευκρίνισε στον καταγγέλλοντα ότι η γνωστοποίηση 

αυτών  των  εγγράφων  δεν  είναι  δυνατή,  καθώς  αποτελούν  εμπιστευτικά  εταιρικά 

έγγραφα,  μη  κοινοποιήσιμα  σε  τρίτους,  τα  οποία  δεν  περιέχουν  προσωπικά  του 

δεδομένα  ε)  ο  αιτών  επικαλείται  παρελκυστικά  τις  διατάξεις  περί  προσωπικών 

δεδομένων για τη χορήγηση των ανωτέρω εγγράφων,  ενώ κανονικά θα όφειλε να τα 

αναζητήσει  με  τη  χρήση  της  δικαστικής  οδού,  στο  πλαίσιο  της  ήδη  υφιστάμενης 

δικαστικής  διαμάχης  του  με  την  εταιρία  στ)  η  ΕΚΟ  ΑΒΕΕ  ουδέποτε  αρνήθηκε  τη 

χορήγηση  αντιγράφων  των  ετήσιων  αξιολογήσεών  του  για  την  περίοδο  από  …  ζ)  ο 

αιτών  είχε  ζητήσει  μόνο  τη  χορήγηση  αντιγράφου  του  ατομικού  του  φακέλου,  ο 

οποίος  του  έχει  δοθεί  η)  οι  αξιολογήσεις  δεν  τηρούνται  στον  ατομικό  του  φάκελο 

ώστε  να  του  δοθούν  την  …,  πολλώ  δε  μάλλον  αφού  δεν  είχε  υποβάλλει  αυτοτελές 

αίτημα  παροχής  των  αξιολογήσεων,  συνεπώς  το  παράπονό  του  είναι  αβάσιμο, 

δεδομένου  ότι  το  συγκεκριμένο  αίτημα  υποβάλλεται  για  πρώτη  φορά    στην 

καταγγελία του προς την Αρχή, σε κάθε δε περίπτωση θα του δοθούν αντίγραφα των 

αξιολογήσεών  του  κατόπιν  σχετικής  συνεννόησης  με  το  αρμόδιο  τμήμα  της  ΕΚΟ 

ΑΒΕΕ και θ) τέλος, όσες γνωστοποιήσεις έχουν αποσταλεί από το επικουρικό ταμείο 

ΕΤΕΑΠΕΠ  προς  την  ΕΚΟ  ΑΒΕΕ  σχετικά  με  τον  καταγγέλλοντα,  αποτελούν  μέρος 

του  ατομικού  του  φακέλου  και  του  έχουν  ήδη  παρασχεθεί  με  τα  λοιπά  στοιχεία  του 

φακέλου του την …. 

Κατόπιν  τούτου,  η  Αρχή  με  τις  υπ’  αριθμ.  πρωτ.  Γ/ΕΞ/3318/9.5.2019  και 

Γ/ΕΞ/3319/9.5.2019  κλήσεις  αντίστοιχα  κάλεσε  τον  καταγγέλλοντα  και  την  ΕΚΟ 

4 

 

ΑΒΕΕ,  να  παραστούν  στη  συνεδρίαση  του  Τμήματος  της  Αρχής  την  22.05.2019, 

προκειμένου  να  λάβει  χώρα  ακρόαση  της  εταιρίας  επί  του  ενδεχομένου παραβίασης 

της κείμενης νομοθεσίας για την προστασία των δεδομένων προσωπικού χαρακτήρα, 

σύμφωνα  με  τις  διατάξεις  των  άρθρων  57  και  58  ΓΚΠΔ  σε  συνδυασμό  με  τις 

διατάξεις των άρθρων 19 και 21 ν. 2472/1997, καθώς και με εκείνες του άρθρου 14 

παρ. 10 ΚΔΔ (ν. 2690/1999).   

Κατά  την  ακρόαση  της  5.6.2019  εξ  αναβολής  από  την  22.5.2019  παρέστησαν  ο 

καταγγέλλων  A  και  εκ  μέρους  της  εταιρείας  ΕΚΟ  ΑΒΕΕ  ο  B,  …,  οι  οποίοι,  αφού 

ανέπτυξαν  προφορικά  τις  απόψεις  τους,  στη  συνέχεια  υπέβαλαν  τα  σχετικά 

υπομνήματά τους στην Αρχή. 

Ειδικότερα,  ο  καταγγέλλων  κατά  την  ανωτέρω  ακρόαση  της  5.6.2019,  αλλά  και 

με τα υπ’ αριθμ. πρωτ. Γ/ΕΙΣ/4266/14.6.2019 και Γ/ΕΙΣ/4864/10.7.2019 υπομνήματά 

του  ανέφερε  ότι:  α)  η  ΕΚΟ  ΑΒΕΕ  εξακολουθεί  μέχρι  σήμερα  να  μην  του  έχει 

παραδώσει  πλήρη  αντίγραφα  του  αρχικού  ομαδικού  ασφαλιστηρίου  συμβολαίου  … 

ALICO  συμπεριλαμβανομένων  των  παραρτημάτων,  της  απόφασης  …  του  ΔΣ  της 

ΕΚΟ  ΑΒΕΕ  αναφορικά  με  την  περικοπή  του  προγράμματος  …  ALICO  και  τη 

διαδοχή  του  από  το  πρόγραμμα  …  GROUPAMA,  τα  λογιστικά  παραστατικά  της 

εξόφλησης των οφειλών προς το επικουρικό ταμείο   ΕΤΕΑΠΕΠ και των υπόλοιπων 

αξιολογήσεων  που  δεν  του  χορηγήθηκαν  την  …,  την  …  και  την  …  από  την  ΕΚΟ 

ΑΒΕΕ  β)  το  περιεχόμενο  των  αιτούμενων  εγγράφων  τα  οποία  αναφέρονται  ή/και 

χρησιμοποιούν  δεδομένα  κοινωνικής  ασφάλισης  του  υποκειμένου  (εργαζόμενου  -

δικαιούχου)  για  τον  υπολογισμό  της  αξίας  αποζημίωσης  από  το  πρόγραμμα  … 

ALICO  δεν  ετέθησαν  στην  κρίση  των  δικαστών,  με  ευθύνη  της  ΕΚΟ  ΑΒΕΕ  γ)  δεν 

εξετάστηκε  από  τους  δικαστές  στις  πραγματικές  του  διαστάσεις  το  ζήτημα  της 

καταχρηστικής  άσκησης  του  διευθυντικού  δικαιώματος  (με  τη  μορφή  της 

μεροληψίας)  από  μέρους  των  οργάνων  του  εργοδότη  ΕΚΟ  ΑΒΕΕ,  διαμέσου  της 

χειραγώγησης με αλλοίωση της ποιότητας των δεδομένων κοινωνικής ασφάλισης του 

εργαζόμενου-δικαιούχου του προγράμματος … ALICO δ) ειδικότερα, η ΕΚΟ ΑΒΕΕ 

με πράξεις και παραλείψεις της, εν γνώσει των πραγματικών δεδομένων  κοινωνικής 

ασφάλισης  του  εργαζόμενού-δικαιούχου  καθώς  και  του  ποιοτικού  χαρακτηριστικού 

της  προαιρετικότητας,  με  τη  συλλογή,  επεξεργασία,  μετάδοση  προς  τρίτους, 

διατήρηση  στο  αρχείο  του  εργοδότη  καθορισμένων  παροχών  και  χρήση  των 

δεδομένων  κοινωνικής  ασφάλισής  του  στο  πλαίσιο  της  σύμβασης  εργασίας  του  της 

… με την ΕΚΟ ΑΒΕΕ και των όρων του ομαδικού ασφαλιστικού  προγράμματος … 

5 

 

ALICO,  με  χρήση  εσφαλμένων  και  αμοιβαία  αποκλειόμενων  αναλογιστικών 

παραδοχών  αναφορικά  με  τον  χρόνο  επέλευσης  του  ασφαλιστικού  κινδύνου  και  με 

χρήση πρακτικών δημιουργικής λογιστικής,  κατά τρόπο ώστε το οφειλόμενο κόστος 

προϋπηρεσίας να διατηρείται επί  πολλά έτη εκτός ισολογισμού της ΕΚΟ  ΑΒΕΕ  και 

του  ομίλου  ΕΛΛΗΝΙΚΑ  ΠΕΤΡΕΛΑΙΑ  Α.Ε.  και  έτσι  να  μην  επιμετράται  στην 

εύλογη αξία και να εκκαθαρίζεται με την καταβολή του στον εργαζόμενο-δικαιούχο, 

παραβίαζε  συστηματικά  και  επί  πολλά  έτη  τα  δεδομένα  κοινωνικής  ασφάλισης  του 

εργαζομένου  ε)  αντίθετα  προς  τους  ισχυρισμούς  της  ΕΚΟ  ΑΒΕΕ,  είναι  δυνατή  η 

ταυτοποίηση  των  υποκειμένων  των  δεδομένων  (εργαζομένων-δικαιούχων)  του 

προγράμματος  …  ALICO  με  βάση  τα  δεδομένα  κοινωνικής  ασφάλισης,  τα  οποία 

τους γνωστοποίησαν εγγράφως οι εργαζόμενοι κατά την πρόσληψή τους, τους όρους 

του ασφαλιστηρίου συμβολαίου … ALICO, το περιεχόμενο της απόφασης της … της 

ΕΚΟ  ΑΒΕΕ  αναφορικά  με  το  πρόγραμμα  …  ALICO  και  τις  οικονομικές 

υποχρεώσεις ενός εργοδότη καθορισμένων παροχών και στ) οι λόγοι για τους οποίους 

πρέπει  να  έχει  πρόσβαση  ο  καταγγέλλων  στα  αιτούμενα  έγγραφα  είναι  ότι  του 

οφείλεται  κόστος  προϋπηρεσίας  και  ότι  δεν  του  έχει  καταβληθεί  το  ποσό  των  … 

Ευρώ από την ALICO AIG LIFE.  

Ο πληρεξούσιος δικηγόρος της καταγγελλομένης εταιρίας ΕΚΟ ΑΒΕΕ  κατά  την 

ανωτέρω  ακρόαση 

της  5.6.2019,  αλλά  και  με 

το  υπ’  αριθμ.  πρωτ. 

Γ/ΕΙΣ/4339/19.6.2019  υπόμνημά  του  ανέφερε  ότι:  α)  τα  ασφαλιστικά  ζητήματα  που 

εγείρει  ο  καταγγέλλων  έχουν  αποτελέσει  αντικείμενο  τριμερούς  συμφιλιωτικής 

διαδικασίας ενώπιον της αρμόδιας Επιθεώρησης  Εργασίας το …, η οποία δεν έλαβε 

θέση και απεφάνθη ότι η επίλυση του θέματος ανήκει στα αρμόδια Δικαστήρια, στα 

οποία ο εργαζόμενος  δύναται να προσφύγει, ουδέποτε όμως ο καταγγέλλων άσκησε 

αγωγή για την κρίση επί των θεμάτων που αναφέρει στην καταγγελία του β) η υπ’ αρ. 

…  απόφαση  του  Μονομελούς  Εφετείου  Αθηνών  έκρινε  ότι  οι  ισχυρισμοί  του 

καταγγέλλοντος  ότι  η  καταγγελία  της  σύμβασης  εργασίας    του  οφείλεται  σε  λόγους 

εμπάθειας  από  κανένα  αποδεικτικό  μέσο  δεν  αποδείχθηκε,  το  Εφετείο  δε,  με  το  να 

μην διαλάβει  καμία κρίση ως προς τη βασιμότητα των ισχυρισμών του για τη ζημία 

που  ισχυρίζεται  ότι  υπέστη  από  την  αλλαγή  του  ομαδικού  ασφαλιστηρίου  και  τον 

χαρακτηρισμό του ως νέου αντί για παλιού ασφαλισμένου, σιωπηρά τους απέρριψε γ) 

το  ομαδικό  ασφαλιστήριο  συμβόλαιο  …,  το  οποίο  έχει  συναφθεί  μεταξύ  της  ΕΚΟ 

ΑΒΕΕ  και  της  ασφαλιστικής  εταιρίας    δεν  περιέχει  προσωπικά  δεδομένα  του 

καταγγέλλοντος  καθώς  και  των  λοιπών  εργαζομένων  της  εταιρίας,  ούτε  και 

6 

 

οποιοδήποτε στοιχείο που θα μπορούσε να οδηγήσει σε έμμεση ταυτοποίηση αυτού, 

κατά συνέπεια ο καταγγέλλων νόμω και ουσία αβάσιμα επικαλείται τον ΓΚΠΔ και τα 

δικαιώματα που απορρέουν από αυτόν για τη χορήγηση του εν λόγω ασφαλιστηρίου 

και  αντίστοιχα  δεν  υφίσταται  καμία  υποχρέωση  της  ΕΚΟ  ΑΒΕΕ  να  του  χορηγήσει 

αντίγραφο  του  συμβολαίου  επί  τη  βάσει  των  διατάξεων  του  ΓΚΠΔ  δ)  η  από  … 

απόφαση του Διοικητικού Συμβουλίου της ΕΚΟ ΑΒΕΕ, δυνάμει της οποίας ενεκρίθη 

η διακοπή του ομαδικού ασφαλιστικού προγράμματος και η αντικατάστασή του από 

νέο ασφαλιστικό πρόγραμμα, δεν περιέχει προσωπικά δεδομένα του καταγγέλλοντος, 

ούτε  οποιουδήποτε  άλλου  εργαζομένου,  ούτε  και  οποιοδήποτε  στοιχείο  που  θα 

μπορούσε  να  οδηγήσει  σε  έμμεση  ταυτοποίηση  αυτού,  τα  πρακτικά  δε  του 

Διοικητικού  Συμβουλίου  ανώνυμης  εταιρίας  αποτελούν  ιδιωτικά  έγγραφα,  και 

σύμφωνα με τις διατάξεις του ν. 2190/1920 περί ανωνύμων εταιριών (άρθρο 7β παρ. 

12), που ίσχυε μέχρι την 31.12.2018, οι τρίτοι και όσοι μέτοχοι δεν παρέστησαν στη 

Γενική Συνέλευση μπορούν να πάρουν αντίγραφα των πρακτικών μόνον ύστερα από 

εισαγγελική  παραγγελία  στη  ΓΣ,  η  ίδια  δε  πρόβλεψη  επαναλαμβάνεται  στο  άρθρο 

134 του ν. 4548/2018 που αντικατέστησε από 1.1.2019 τον ν. 2190/1920 και ε) κατά 

συνέπεια,  ο  καταγγέλλων  δεν  νομιμοποιείται  να  ασκεί  δικαίωμα  πρόσβασης  στο 

περιεχόμενο  αυτών  των  εγγράφων,  διότι  είναι  τρίτο  πρόσωπο,  και  ως  τέτοιο 

αναρμοδίως και κατά παράκαμψη της δικαστικής οδού απευθύνεται στην Αρχή.  

 

Η  Αρχή,  μετά  από  εξέταση  των  στοιχείων  του  φακέλου,  την  ακροαματική 

διαδικασία  και  αφού  άκουσε  τον  εισηγητή  και  τη  βοηθό  εισηγητή,  η  οποία 

αποχώρησε μετά τη συζήτηση της υπόθεσης και πριν από τη διάσκεψη και τη λήψη 

απόφασης, μετά από διεξοδική συζήτηση 

 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

 

1.    Με  το  άρθρο  94  του  Γενικού  Κανονισμού  Προστασίας  Δεδομένων  (ΓΚΠΔ) 

υπ’  αρ.  679/2016  καταργήθηκε  από  τις  25.5.2018  η  Οδηγία  95/46/ΕΚ,  οπότε  και 

τέθηκε σε εφαρμογή ο ΓΚΠΔ κατ’ αρ. 99 παρ. 2 αυτού από τις 25 Μάϊου 2018 .   

 

2. Στις διατάξεις των άρθρων 13 και 14 ΓΚΠΔ περιλαμβάνονται οι πληροφορίες 

που  παρέχει  ο  υπεύθυνος  επεξεργασίας  στο  υποκείμενο  όταν  συλλέγονται  δεδομένα 

προσωπικού χαρακτήρα. 

 

7 

Σύμφωνα  με  τις  διατάξεις  του  άρθρου  15  παρ.  1  ΓΚΠΔ,  το  υποκείμενο  των 

δεδομένων έχει δικαίωμα να λαμβάνει από τον υπεύθυνο επεξεργασίας επιβεβαίωση 

για  το  κατά  πόσον  ή  όχι  τα  δεδομένα  προσωπικού  χαρακτήρα  που  το  αφορούν 

υφίστανται  επεξεργασία  και,  εάν  συμβαίνει  τούτο,  το  δικαίωμα  πρόσβασης  στα 

δεδομένα προσωπικού χαρακτήρα και στις πληροφορίες που αναφέρονται αναλυτικά 

στις υποπεριπτώσεις της εν λόγω παραγράφου.  

Περαιτέρω,  κατά  το  άρθρο  16  ΓΚΠΔ,  το  υποκείμενο  των  δεδομένων  έχει  το 

δικαίωμα  να  απαιτήσει  από  τον  υπεύθυνο  επεξεργασίας  χωρίς  αδικαιολόγητη 

καθυστέρηση  τη  διόρθωση  ανακριβών  δεδομένων  προσωπικού  χαρακτήρα  που  το 

αφορούν.  Έχοντας  υπόψη  τους  σκοπούς  της  επεξεργασίας,  το  υποκείμενο  των 

δεδομένων  έχει  το  δικαίωμα  να  απαιτήσει  τη  συμπλήρωση  ελλιπών  δεδομένων 

προσωπικού χαρακτήρα, μεταξύ άλλων μέσω συμπληρωματικής δήλωσης.  

Εάν ο υπεύθυνος επεξεργασίας δεν ενεργήσει επί του αιτήματος του υποκειμένου 

των  δεδομένων,  ενημερώνει  εντός  μηνός  από  την  παραλαβή  του  αιτήματος  το 

υποκείμενο των δεδομένων για τους λόγους για τους οποίους δεν ενήργησε και για τη 

δυνατότητα  υποβολής  καταγγελίας  σε  εποπτική  αρχή  και  άσκησης  δικαστικής 

προσφυγή (άρθρο 12 παρ. 4 ΓΚΠΔ). 

Επίσης  σύμφωνα  με  τις  διατάξεις  του  άρθρου  58  παρ.  2  εδ.  γ’  του  ΓΚΠΔ,  κάθε 

αρχή  ελέγχου  έχει  μεταξύ  άλλων  τη  διορθωτική  εξουσία  να  δίνει  εντολή  στον 

υπεύθυνο επεξεργασίας ή στον εκτελούντα την επεξεργασία να συμμορφώνεται προς 

τα αιτήματα του υποκειμένου των δεδομένων για την άσκηση των δικαιωμάτων του 

σύμφωνα με τον ΓΚΠΔ. 

 

3. Στην προκειμένη περίπτωση, από τα στοιχεία του φακέλου της υπόθεσης, την 

ακροαματική  διαδικασία  καθώς  και  τα  υπομνήματα  που  υποβλήθηκαν  στην  Αρχή, 

προέκυψαν τα εξής: 

Ο  καταγγέλλων  Α,  πρώην  υπάλληλος  της  καταγγελλόμενης  εταιρίας  κατά  την 

περίοδο  …,  οπότε  και  καταγγέλθηκε  η  σύμβαση  εργασίας  του  από  μέρους  της 

εργοδότριας εταιρίας με την υπ’ αριθ. πρωτ. Γ/ΕΙΣ/8420/23.10.2018 καταγγελία του 

και το υπ’ αριθ. πρωτ. Γ/ΕΙΣ/2687/09.04.2019  συμπληρωματικό υπόμνημά του στην 

Αρχή,  καταγγέλλει  ότι  η  πρώην  εργοδότρια  εταιρία  του  ΕΚΟ  ΑΒΕΕ  προέβη  σε 

αθέμιτη  επεξεργασία  των  προσωπικών  του  δεδομένων  με  αλλοίωση  της  πoιότητας 

των  δεδομένων  κοινωνικής  ασφάλισής  του,  καθώς  επίσης  και  άλλων  οκτώ 

εργαζομένων στην εταιρία, κατά την περίοδο απασχόλησής του στην ΕΚΟ ΑΒΕΕ με 

8 

 

την  ασφάλισή  του  σε  φορείς  κοινωνικής  ασφάλισης  (ΙΚΑ  και  ΕΤΕΑΠΕΠ)    ως  νέος 

ασφαλισμένος,  ενώ  στην  πραγματικότητα  ήταν  παλαιός  και  την  παρασιώπηση  με 

αυτόν τον τρόπο της επίδρασης του προηγούμενου χρόνου διαδοχικής ασφάλισής του 

και του δικαιώματός του για χρήση των διατάξεων της διαδοχικής ασφάλισης επί του 

υπολογισμού της αποζημίωσης από το πρόγραμμα καθορισμένων παροχών ως μέρος 

των  συνολικών  συμφωνηθεισών  αποδοχών  του.  Συνέπεια  της  αθέμιτης  αυτής 

επεξεργασίας  των  δεδομένων  κοινωνικής  ασφάλισής  του  ήταν,  όπως  αναφέρει, 

πρώτον,  η  σώρευση  οφειλών  εργοδοτικών  εισφορών  και  κρατήσεων  προς  το 

επικουρικό ταμείο ΕΤΕΑΠΕΠ και δεύτερον, η μη καταβολή του οφειλόμενου ποσού 

αποδοχών  προϋπηρεσίας  που  αντιστοιχεί  στη  διαφορά  των  αποδοχών  (παλαιός-νέος 

ασφαλισμένος). Επίσης καταγγέλλει ότι παρά τις επανειλημμένες του αιτήσεις η ΕΚΟ 

ΑΒΕΕ δεν έχει ικανοποιήσει ακόμη το δικαίωμα πρόσβασής του σε δεδομένα που τον 

αφορούν    και  ειδικότερα  δεν  του  έχει  χορηγήσει  α)  τα  πρωτογενή  έγγραφα  από  τα 

οποία  πηγάζει  η  συμβατική  και  εκτός  ισολογισμού  οικονομική  υποχρέωση  για  την 

κάλυψη και καταβολή του οφειλόμενου ποσού αποδοχών προϋπηρεσίας του εξαιτίας 

της  περικοπής  του  προγράμματος  …  ALICO  το  …  β)  αντίγραφα  των  ετήσιων 

αξιολογήσεών του  καθώς και των κριτηρίων αξιολόγησής  του  κατά τη διάρκεια  της 

εργοδοσίας  του  γ)  αντίγραφα  των  γνωστοποιήσεων  του  επικουρικού  ταμείου 

ΕΤΕΑΠΕΠ  προς  την  ΕΚΟ  ΑΒΕΕ  αναφορικά  με  οφειλές  από  την  ασφάλισή  του  ως 

νέος  ασφαλισμένος  αντί  του  ορθού  παλαιός  ασφαλισμένος  δ)  αντίγραφο  του 

ομαδικού ασφαλιστηρίου συμβολαίου Νο … μεταξύ της  ΕΚΟ ΑΒΕΕ και της ALICO 

και ε) την απόφαση του ΔΣ της ΕΚΟ ΑΒΕΕ της … αναφορικά με την περικοπή του 

ομαδικού  ασφαλιστηρίου  συμβολαίου  Νο  ….  Αντίθετα,  όπως  αναφέρει,  η 

καταγγελλομένη  του  χορήγησε  αντίγραφο  του  ατομικού  του  φακέλου  ως 

εργαζομένου στην εταιρία.  

 

4. Ως προς το αίτημα του καταγγέλλοντος για πρόσβαση στα πρωτογενή έγγραφα 

με  την  από  …  εξώδικη  δήλωσή  του,  ο  καταγγέλλων  έλαβε  από  τη  Γενική  Δ/νση 

Ανθρώπινου Δυναμικού την … πλήρες αντίγραφο του ατομικού του φακέλου. 

Όσον  αφορά  τα  δύο  αιτούμενα  έγγραφα  α)  του  ομαδικού  ασφαλιστηρίου 

συμβολαίου Νο … μεταξύ της  ΕΚΟ ΑΒΕΕ και της ALICO και β) της απόφασης του 

ΔΣ της ΕΚΟ ΑΒΕΕ της … αναφορικά με την περικοπή του ομαδικού ασφαλιστηρίου 

συμβολαίου  Νο  …,  δεν  προέκυψε  ότι  τα  έγγραφα  αυτά  περιέχουν  προσωπικά 

δεδομένα  και  άρα  δεν  τυγχάνει  εφαρμογής  ο  ΓΚΠΔ.  Σε  κάθε  περίπτωση  ο 

9 

 

καταγγέλλων,  προκειμένου  να  λάβει  αντίγραφα  των  αιτούμενων  εγγράφων,  θα 

μπορούσε είτε να ακολουθήσει τη διαδικασία του Κώδικα Πολιτικής Δικονομίας περί 

επίδειξης εγγράφων σύμφωνα με τις διατάξεις των άρθρων 450-452 ΚΠολΔ κατά τη 

διάρκεια  της  εκκρεμούς  δίκης  με  την  καταγγελλόμενη,  είτε  να  ακολουθήσει  την 

προβλεπόμενη  στις  διατάξεις  των  άρθρων  902-  903  ΑΚ  διαδικασία  επίδειξης 

εγγράφων. 

Οι  γνωστοποιήσεις  από  το  ΕΤΕΑΠΕΠ  προς  την  ΕΚΟ  ΑΒΕΕ  αποτελούν  μέρος 

του  ατομικού  του  φακέλου  και  του  έχουν  παρασχεθεί  με  τα  λοιπά  στοιχεία  του 

φακέλου την …. 

Το ζήτημα της καταγγελλόμενης «αλλοίωσης της ποιότητας» των δεδομένων της 

κοινωνικής του ασφάλισης εκφεύγει της αρμοδιότητας της Αρχής. 

Όσον  αφορά  την  πρόσβασή  του  καταγγέλλοντος  στις  αξιολογήσεις  του,  η  ΕΚΟ 

ΑΒΕΕ  δήλωσε  ότι  θα  ικανοποιήσει  το  δικαίωμα  πρόσβασής  του  σε  αυτές.  Πλην 

όμως,  σε  περίπτωση  που  δεν  του  έχουν  χορηγηθεί  όλες  οι  αξιολογήσεις,  η  Αρχή 

σύμφωνα  με  το  άρθρο  58  §2γ’  του  ΓΚΠΔ  δίνει  εντολή  στην  ΕΚΟ  ΑΒΕΕ  να 

συμμορφωθεί  προς  το  αίτημα  του  καταγγέλλοντος  για  την  πρόσβασή  του  στις 

αιτούμενες αξιολογήσεις.  

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η ΑΡΧΗ : 

1)  Δίνει εντολή στην ΕΚΟ ΑΒΕΕ, σύμφωνα με τις διατάξεις του άρθρου 58 

παρ.  2  εδ.  γ’  του  ΓΚΠΔ,  να  συμμορφωθεί  προς  το  αίτημα  του 

καταγγέλλοντος  Α.  για  την  πρόσβασή  του  στις  αιτούμενες  αξιολογήσεις 

και να προβεί στην άμεση χορήγησή τους, σε περίπτωση που δεν του έχει 

χορηγηθεί το σύνολο αυτών. 

2)  Απορρίπτει κατά τα λοιπά την καταγγελία ως κατ’ ουσία αβάσιμη για τους 

λόγους που αναφέρονται στο σκεπτικό της παρούσας. 

 

             Ο Αναπληρωτής Πρόεδρος    

              

    Η Γραμματέας  

 

 

 

Γεώργιος Μπατζαλέξης   

 

                  Ειρήνη Παπαγεωργοπούλου 

 

10 

