 

 

1

 

 

 

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 
 

    Αθήνα, 09-03-2018 
    Αριθ. Πρωτ.: Γ/ΕΞ/1298-1/09-03-2018     
 
 

 

 

 

Α Π Ο Φ Α Σ Η 25 /2018 (Τµήµα) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση  Τµήµατος 

στην έδρα της την 7.3.2018 και ώρα 10:00 µετά από πρόσκληση του Προέδρου της, προκειµένου να 

εξετάσει την υπόθεση που αναφέρεται στο ιστορικό της παρούσης.  

Παρέστησαν  ο  Πρόεδρος  της  Αρχής  Κωνσταντίνος  Μενουδάκος  και  τα  αναπληρωµατικά  µέλη 

Xαράλαµπος Τσιλιώτης και Γρηγόριος Τσόλιας, ως εισηγητής, σε αναπλήρωση των τακτικών µελών 

Σπυρίδωνος  Βλαχόπουλου  και  Χαράλαµπου  Ανθόπουλου  αντίστοιχα,  οι  οποίοι,  αν  και  εκλήθησαν 

νοµίµως  εγγράφως,  δεν  παρέστησαν  λόγω  κωλύµατος.  Παρούσες  χωρίς  δικαίωµα  ψήφου  ήταν  η 

Φερενίκη  Παναγοπούλου,  νοµικός  ελεγκτής  -  δικηγόρος,  ως  βοηθός  εισηγήτρια  και  η  Ειρήνη 

Παπαγεωργοπούλου, υπάλληλος του τµήµατος διοικητικού, ως γραµµατέας. 

Η Αρχή έλαβε υπόψη της τα παρακάτω: 

 

 

Με  το  υπ’  αριθ.  πρωτ.  ΑΠ∆ΠΧ  Γ/ΕΙΣ/1298/14.02.2018  αίτηµα  το  «Ιδιωτικό  ∆ιαγνωστικό 

Αλεξάνδρειο  Ιατρική  Ανώνυµη  Εταιρία»  (εφεξής  Αλεξάνδρειο  Ι.Α.Ε)  ερωτά  την  Αρχή  αν  είναι 

σύµφωνη  µε  τη  νοµοθεσία  περί  προστασίας  δεδοµένων  προσωπικού  χαρακτήρα  η  χορήγηση 

δεδοµένων  υγείας,  συγκεκριµένα  αντίγραφα  του  ιατρικού  φακέλου  µε  την  απεικόνιση  µαγνητικών 

τοµογραφιών και πορισµάτων αυτών της Α, στον ιατρό Β για δικαστική χρήση.  

Ο  ανωτέρω  ιατρός,  Β  ζητεί  αντίγραφα  του  ιατρικού  φακέλου  και  συγκεκριµένα  αντίγραφα  των 

απεικονίσεων  των  µαγνητικών  τοµογραφιών  και  των  πορισµάτων  αυτών  της  Α  που 

πραγµατοποιήθηκαν  από  το  διαγνωστικό  εργαστήριο  του  Αλεξανδρείου  Ι.Α.Ε  προκειµένου  να 

αντικρούσει  την  αγωγή  αποζηµιώσεως  λόγω  βλάβης  της  υγείας  της  αλλά  και  προς  αποκατάσταση 

της  ηθικής  βλάβης  που  έχει  ασκήσει  η  Α  κατά  του  ιδίου  ενώπιον  του  Πολυµελούς  Πρωτοδικείου 

Θεσσαλονίκης  που  πρόκειται  να  εκδικαστεί  µε  τη  νέα  τακτική  διαδικασία (αρ.  καταθ.  δικογρ. …) 

 

2

στις …. Με την αγωγή της η Α ισχυρίζεται ότι ο θεράπων ιατρός της υπέπεσε σε ιατρική αµέλεια και 

παράλειψη  στην  αντιµετώπιση  του  προβλήµατος  της  υγείας  της,  κατά  παράβαση  των  κοινώς 

αναγνωρισµένων  κανόνων  της  ιατρικής  επιστήµης  και  του  καθήκοντος  επιµέλειας  που  όφειλε  ως 

ιατρός.  Μέσω  της  χορηγήσεως  του  ιατρικού  φακέλου  της  Α  από  το  Αλεξάνδρειο  Ι.Α.Ε  όπου 

πραγµατοποιήθηκαν οι µαγνητικές τοµογραφίες, ο ιατρός Β θέλει να  αποδείξει ότι η µόλυνση  από 

χρυσίζοντα σταφυλόκοκκο και ως αποτέλεσµα η φλεγµονή στο δεξί της γόνατο και η αλλοίωση του 

χόνδρου της Α δεν οφείλονται σε ιατρική αµέλεια και παράλειψη του ιδίου. 

Η Αρχή, µετά από εξέταση των στοιχείων του φακέλου, αφού άκουσε τον εισηγητή και τις 

διευκρινίσεις από τη βοηθό εισηγητή, η οποία παρέστη χωρίς δικαίωµα ψήφου και αποχώρησε µετά 

τη συζήτηση της υποθέσεως και πριν από τη διάσκεψη και τη λήψη αποφάσεως, κατόπιν διεξοδικής 

συζητήσεως, 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 
1.  Επειδή,  οι  διατάξεις  των  άρθρων 2  στοιχ.  β΄,  4  παρ. 1  και 7  παρ. 2  στοιχ.  γ΄  του  ν. 2472/1997 

καθορίζουν  τους  όρους  και  τις  προϋποθέσεις  για  τη  νόµιµη  επεξεργασία  ευαίσθητων  προσωπικών 

δεδοµένων που αφορούν στην υγεία. Με τις διατάξεις των άρθρων 5 παρ. 3 και 13 παρ. 3 στοιχ. β΄ 

του  ν.  3418/2005  (Κώδικας  Ιατρικής  ∆εοντολογίας)  προβλέπεται  η  κατ’  εξαίρεση  χορήγηση 

ιατρικών πιστοποιητικών σε τρίτο πρόσωπο, εφόσον έχει έννοµο συµφέρον και το αποδεικνύει και 

συντρέχουν οι προϋποθέσεις άρσεως του ιατρικού απορρήτου. Περαιτέρω, το άρθρο 11 παρ. 3 του ν. 

2472/1997 ορίζει ότι, εάν τα δεδοµένα ανακοινώνονται σε τρίτους, το υποκείµενο ενηµερώνεται για 

την ανακοίνωση πριν από αυτούς.  
2.  Επειδή,  σύµφωνα  µε  το  άρθρο  914  ΑΚ,  όποιος  ζηµιώσει  άλλον  παράνοµα  και  υπαίτια  έχει 

υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932  ΑΚ,  σε  περίπτωση 

αδικοπραξίας ανεξάρτητα από την αποζηµίωση για την περιουσιακή ζηµία, το δικαστήριο µπορεί να 

επιδικάσει εύλογη κατά την κρίση του χρηµατική ικανοποίηση λόγω ηθικής βλάβης.  
3. Στην κρινόµενη υπόθεση, ο Β ζητεί αντίγραφα, του ιατρικού φακέλου της Α από το Αλεξάνδρειο 

Ι.Α.Ε προκειµένου να αντικρούσει την αγωγή αποζηµιώσεως λόγω βλάβης της υγείας της αλλά και 

προς  αποκατάσταση  της  ηθικής  βλάβης  κατά  του  ιδίου  ενώπιον  του  Πολυµελούς  Πρωτοδικείου 

Θεσσαλονίκης  που  πρόκειται  να  εκδικαστεί  µε  τη  νέα  τακτική  διαδικασία (αρ.  καταθ.  δικογρ. …) 

στις …. Με την αγωγή της η Α ισχυρίζεται ότι ο θεράπων ιατρός της υπέπεσε σε ιατρική αµέλεια και 

παραλείψεις. 

Ο  προβαλλόµενος  σκοπός  επεξεργασίας  συνάδει  µε  την  προαναφερόµενη  διάταξη  του  άρθρου  7 

παρ.  2  στοιχ.  γ΄  του  ν.2472/1997.  Παράλληλα  πληρούται  και  η  αρχή  της  αναλογικότητας  των 

δεδοµένων (άρθρο 4 παρ. 1 στοιχ. β΄ του ν. 2472/1997), καθώς, µέσω της χορηγήσεως του ιατρικού 

 

3

φακέλου το αρµόδιο δικαστήριο θα είναι σε θέση να γνωρίζει εάν η προκληθείσα βλάβη στην υγεία 

της Α είναι απότοκος της αµέλειας και παράλειψης προς τους κοινώς παραδεδεγµένους κανόνες της 

ιατρικής  επιστήµης  αντιµετωπίσεως  του  προβλήµατος  υγείας  της  ενάγουσας  από  τον  θεράποντα 
ιατρό,  Β.  Το  διαγνωστικό  κέντρο  «Αλεξάνδρειο  Ι.Α.Ε»  οφείλει,  ως  υπεύθυνος  επεξεργασίας,  να 

ενηµερώσει, σύµφωνα µε τα οριζόµενα στη διάταξη του άρθρου 11 παρ. 3 του ν. 2472/1997, την Α 

πριν από τη διαβίβαση.  

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η  Αρχή  παρέχει  την  άδεια  στο  Αλεξάνδρειο  Ι.Α.Ε  να  χορηγήσει  στον  Β  τον  ιατρικό  φάκελο  µε 

αντίγραφα απεικονίσεων των µαγνητικών τοµογραφιών και πορισµάτων για δικαστική χρήση για να 

αντικρούσει την αγωγή  αποζηµιώσεως λόγω ηθικής βλάβης που άσκησε η Α, αφού προηγουµένως 

το  διαγνωστικό  κέντρο  Αλεξάνδρειο  Ι.Α.Ε  ενηµερώσει  την  Α  για  τη  διαβίβαση  προσωπικών  της 

δεδοµένων της πριν από τη διαβίβαση. 

 

 

 

 

 

 

Ο Πρόεδρος 

 

 
 

                   

 
 

              Η Γραµµατέας 
 

 
      

Κωνσταντίνος   Μενουδάκος 

       Ειρήνη Παπαγεωργοπούλου 

 

