 

 

 
      
     Αθήνα, 04-04-2018 
     Αριθ. Πρωτ.: Γ/ΕΞ/881-1/04-04-2018    

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

 

Α Π Ο Φ Α Σ Η 31/2018 

 (Τµήµα) 

 

Η Αρχή Προστασίας ∆εδοµένων Προσωπικού Χαρακτήρα συνεδρίασε σε σύνθεση Τµήµατος 

στην έδρα της την Τετάρτη 04.04.2018 και ώρα 10:00 π.µ. µετά από πρόσκληση του Προέδρου 

της,  προκειµένου  να  εξετάσει  την  υπόθεση  που  αναφέρεται  στο  ιστορικό  της  παρούσας. 

Παρέστησαν  ο  Πρόεδρος  της  Αρχής,  Κωνσταντίνος  Μενουδάκος  και  τα  αναπληρωµατικά 

µέλη  Παναγιώτης  Ροντογιάννης,  Ευάγγελος  Παπακωνσταντίνου  και  Γρηγόριος  Τσόλιας,  ως 

εισηγητής,  σε  αντικατάσταση  των  τακτικών  µελών  Αντώνιου  Συµβώνη,  Κωνσταντίνου 

Λαµπρινουδάκη  και  Χαράλαµπου  Ανθόπουλου,  αντίστοιχα,  οι  οποίοι,  αν  και  εκλήθησαν 

νοµίµως εγγράφως, δεν παρέστησαν λόγω κωλύµατος. Παρούσες χωρίς δικαίωµα ψήφου ήταν 

η  Ευαγγελία  Βασιλοπούλου,  νοµικός  ελεγκτής,  ως  βοηθός  εισηγητή  και  η  Ειρήνη 

Παπαγεωργοπούλου, υπάλληλος του τµήµατος διοικητικών υποθέσεων, ως γραµµατέας.  

 
Η Αρχή έλαβε υπόψη της τα παρακάτω:  
 
Με  την  υπ’  αριθµ.  πρωτ.  …  (ΑΠ∆ΠΧ  Γ/ΕΙΣ/881/31-01-2018)  αίτησή  του,  το  Γ.Ν.Θ.  «Γ 

ΓΕΝΝΗΜΑΤΑΣ»  -  …  (στο  εξής  Νοσοκοµείο)  διαβιβάζει  στην  Αρχή  την  υπ’  αρ.  πρωτ.  … 

αίτηση  του  A,  ιατρού  µαιευτήρα  -  γυναικολόγου  και  ζητεί  την  άδεια  της  Αρχής  για  την 

επεξεργασία  ευαίσθητων  προσωπικών  δεδοµένων.  Συγκεκριµένα,  ο  A  ζητεί  να  λάβει  από  το 

ως άνω Νοσοκοµείο  «αντίγραφο ιατρικών φακέλων (χειρουργικής – γυναικολογικής κλινικής 

–  ΜΕΘ),  αντίγραφο  πρακτικού  χειρουργείου,  αντίγραφο  ιστοπαθολογικής  εξέτασης  και 

αντίγραφο  καταχώρισης  βιβλίου  ΤΕΠ»  της  B  προς  αντίκρουση  της  αγωγής  χρηµατικής 

ικανοποίησης  λόγω  ηθικής  βλάβης  από  ιατρικό  σφάλµα  και  συνεπεία  της,  κατά  τους 

 

2 

ισχυρισµούς της, προκληθείσας βλάβης της υγείας της που οδήγησε και σε κίνδυνο για τη ζωή 

της, που έχει ασκήσει η τελευταία κατά του αιτούντος ιατρού και της ανώνυµης εταιρείας µε 

την  επωνυµία  «EUROMEDICA  Ανώνυµη  Εταιρία  Παροχής  Ιατρικών  Υπηρεσιών»,  όπως 

νόµιµα  εκπροσωπείται,  ενώπιον  του  Μονοµελούς  Πρωτοδικείου  Θεσσαλονίκης  (τακτική 

διαδικασία  –  αρ.  κατάθεσης  …  µε  καταληκτική  ηµεροµηνία  κατάθεσης  προτάσεων  την  …). 

Σύµφωνα  µε  την  ως  άνω  αγωγή,  την  οποία  διαβίβασε  στην  Αρχή  ο  A  (µε  το  υπ’  αρ.  πρωτ. 

ΑΠ∆ΠΧ  Γ/ΕΙΣ/1437/20.02.2018  συµπληρωµατικό  έγγραφο)  και  κατά  τους  ισχυρισµούς  της 

ενάγουσας  B,  ο  ιατρός  µαιευτήρας  –  γυναικολόγος  A  επέδειξε  παράνοµη  και  υπαίτια 

συµπεριφορά  κατά  την  άσκηση  των  καθηκόντων  του  και  την  παροχή  ιατρικών  υπηρεσιών, 

ήτοι  «κατά  παράβαση  των  θεµελιωδών  αρχών  της  ιατρικής  επιστήµης  α)  προέβη  σε 

εσφαλµένη διάγνωση της κατάστασής της, δηλαδή δε διέγνωσε ότι υπήρχε εξωµήτριος κύηση, 

β)  της  υπέδειξε  και  εφάρµοσε  λανθασµένη  θεραπευτική  αγωγή  και  συγκεκριµένα  της 

χορήγησε απλή αντιβίωση, η οποία δεν αντιµετώπιζε το πρόβληµα, µε αποτέλεσµα όχι µόνο να 

µην  αποκατασταθεί  η  υγεία  της  αλλά  να  υποστεί  ακόµη  µεγαλύτερη  ζηµία,  γ)  παρέλειψε  να 

προβεί  στην  απαιτούµενη  λήψη  ιστολογικής  εξέτασης  και  νέας  ορµονικής  εξέτασης, 

ενδεδειγµένη ενέργεια µετά τη θεραπευτική απόξεση στην οποία την υπέβαλε». 

 

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή  και  τις 

διευκρινίσεις από τη βοηθό εισηγητή, η οποία παρέστη χωρίς δικαίωµα ψήφου και αποχώρησε 

µετά  από  τη  συζήτηση  της  υποθέσεως  και  πριν  από  τη  διάσκεψη  και  τη  λήψη  αποφάσεως, 

κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1. Επειδή οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ του ν. 2472/1997 

καθορίζουν  τους  όρους  και  τις  προϋποθέσεις  για  τη  νόµιµη  επεξεργασία  ευαίσθητων 

προσωπικών  δεδοµένων  που  αφορούν  στην  υγεία.  Οι  διατάξεις  των  άρθρων  5  παρ.  3  και  13 

παρ.  3  στοιχ.  β΄  του  ν.  3418/2005  (Κώδικας  Ιατρικής  ∆εοντολογίας)  προβλέπουν  την  κατ’ 

εξαίρεση  χορήγηση  ιατρικών  πιστοποιητικών  και  γνωµατεύσεων  σε  τρίτο  πρόσωπο,  εφόσον 

έχει  έννοµο  συµφέρον  και  το  αποδεικνύει,  καθώς  και  τις  προϋποθέσεις  άρσης  του  ιατρικού 

απορρήτου.  Επειδή,  περαιτέρω,  το  άρθρο  11  παρ.  3  του  ν.  2472/1997  ορίζει  ότι  εάν  τα 

δεδοµένα  ανακοινώνονται  σε  τρίτους,  το  υποκείµενο  ενηµερώνεται  για  την  ανακοίνωση  πριν 

 

3 

από αυτούς.  

2. Επειδή, σύµφωνα µε το άρθρο 914 ΑΚ, όποιος ζηµιώσει άλλον παράνοµα και υπαίτια έχει 

υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932  ΑΚ,  σε  περίπτωση 

αδικοπραξίας  ανεξάρτητα  από  την  αποζηµίωση  για  την  περιουσιακή  ζηµία,  το  δικαστήριο 

µπορεί να επιδικάσει εύλογη κατά την κρίση του χρηµατική ικανοποίηση λόγω ηθικής βλάβης. 

3. Επειδή, στην κρινόµενη υπόθεση, ο A ζητεί µε την ιδιότητα του τρίτου (άρθρο 2 στοιχ. θ΄ 

του ν. 2472/1997) την χορήγηση ευαίσθητων δεδοµένων προσωπικού χαρακτήρα (δεδοµένων 

υγείας) που αφορούν στη B και τηρούνται στο αρχείο του ως άνω Νοσοκοµείου ως υπευθύνου 

επεξεργασίας,  (άρθρο  2  στοιχ.  ζ΄  του  ν.  2472/1997).  Από  τα  στοιχεία  του  φακέλου  της 

υπόθεσης  προκύπτει  ότι  ο  σκοπός  επεξεργασίας  συνίσταται  στην  αντίκρουση  της  ως  άνω 

αναφερόµενης  αγωγής  χρηµατικής  ικανοποίησης  προς  αποκατάσταση  της  ηθικής  βλάβης 

συνεπεία επικαλούµενου ιατρικού σφάλµατος που έχει ασκήσει η B κατά του αιτούντος ιατρού 

και  της  ανώνυµης  εταιρείας  µε  την  επωνυµία  «EUROMEDICA  Ανώνυµη  Εταιρία  Παροχής 

Ιατρικών  Υπηρεσιών,  όπως  νόµιµα  εκπροσωπείται,  ενώπιον  του  Μονοµελούς  Πρωτοδικείου 

Θεσσαλονίκης. 

4. Ο προβαλλόµενος σκοπός επεξεργασίας της αντίκρουσης της ανωτέρω αγωγής συνάδει µε 

την προαναφερόµενη διάταξη του άρθρου 7 παρ. 2 στοιχ. γ΄ του ν. 2472/1997, ενώ παράλληλα 

πληρούται  και  η  αρχή  της  αναλογικότητας  των  δεδοµένων  (άρθρο  4  παρ.  1  στοιχ.  β΄  του  ν. 

2472/1997),  διότι  µε  τη  χρήση  των  εν  λόγω  αιτούµενων  δεδοµένων  υγείας  το  αρµόδιο 

∆ικαστήριο θα είναι σε θέση να κρίνει την ύπαρξη ή όχι ιατρικού σφάλµατος και συνακόλουθα 

να αποφανθεί σχετικά µε την αγώγιµη αξίωση.  

Το  Νοσοκοµείο  οφείλει,  ως  υπεύθυνος  επεξεργασίας,  να  ενηµερώσει,  σύµφωνα  µε  τα 

οριζόµενα  στη  διάταξη  του  άρθρου  11  παρ.  3  του  ν.  2472/1997,  τη  B  για  την  διαβίβαση 

ευαίσθητων προσωπικών της δεδοµένων στον ιατρό A για δικαστική χρήση τους στο πλαίσιο 

της περιγραφείσας ένδικης διαφοράς. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή παρέχει την άδεια στο Γ.Ν.Θ. «Γ ΓΕΝΝΗΜΑΤΑΣ» - …, ως υπεύθυνο επεξεργασίας, 

να  χορηγήσει  στον  ιατρό  µαιευτήρα-γυναικολόγο  A  τα  αιτούµενα  δεδοµένα  υγείας  που 

αναφέρονται  ανωτέρω  και  που  αφορούν  στη  B,  προκειµένου  να  τα  χρησιµοποιήσει  στο 

πλαίσιο της µεταξύ τους ως άνω ένδικης διαφοράς, βάσει της µε αρ. κατάθ. … αγωγής, αφού 

 

4 

το Νοσοκοµείο ενηµερώσει προηγουµένως τη B. 

Ο Πρόεδρος 

 

 

 

Η Γραµµατέας 

Κωνσταντίνος Μενουδάκος 

Ειρήνη Παπαγεωργοπούλου 

 

 

 

 

 

 

 

 

 

 

 

 

 

 

 

 

 

 

  

 

