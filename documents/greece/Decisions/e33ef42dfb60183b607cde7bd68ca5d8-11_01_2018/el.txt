 

 

 

 
     Αθήνα, 11-01-2018 
     Αριθ. Πρωτ.: Γ/ΕΞ/228/11-01-2018      

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

Α Π Ο Φ Α Σ Η  2/2018 

(Τµήµα) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Τµήµατος στην έδρα της την Tετάρτη 10.1.2018 και ώρα 10:00 µετά από πρόσκληση 

του  Προέδρου  της,  προκειµένου  να  εξετάσει  την  υπόθεση  που  αναφέρεται  στο 

ιστορικό  της  παρούσας.  Παρέστησαν  ο  Πρόεδρος  της  Αρχής  Κωνσταντίνος 

Μενουδάκος,  και  τα  αναπληρωµατικά  µέλη  Παναγιώτης  Ροντογιάννης  και  

Χαράλαµπος  Τσιλιώτης,  ως  εισηγητής,  σε  αναπλήρωση  των  τακτικών  µελών 

Αντωνίου  Συµβώνη  και  Σπυρίδωνα  Βλαχόπουλου  αντίστοιχα,  οι  οποίοι,  αν  και 

εκλήθησαν  νοµίµως  εγγράφως,  δεν  παρέστησαν  λόγω  κωλύµατος.  ∆εν  παρέστησαν 

λόγω κωλύµατος, αν και εκλήθησαν νοµίµως εγγράφως το τακτικό µέλος της Αρχής 

Χαράλαµπος Ανθόπουλος και το αναπληρωµατικό µέλος αυτού Γρηγόριος Τσόλιας. 

Παρούσες χωρίς δικαίωµα ψήφου ήταν η Φερενίκη Παναγοπούλου, νοµικός ελεγκτής 

- δικηγόρος, ως βοηθός εισηγήτρια και η Ειρήνη Παπαγεωργοπούλου, υπάλληλος του 

τµήµατος διοικητικών και οικονοµικών υποθέσεων, ως γραµµατέας.  

 

Η Αρχή έλαβε υπόψη της τα παρακάτω:  

 

Με  το  υπ’  αρ.  πρωτ.  …  (ΑΠ∆ΠΧ  Γ/ΕΙΣ/6591/13-09-2017),  κατ’ορθή  εκτίµηση 

αυτού, το Γενικό Νοσοκοµείο Νοσηµάτων Θώρακος Αθηνών «Η ΣΩΤΗΡΙΑ» (εφεξής 

Νοσοκοµείο)  διαβιβάζει  στην  Αρχή  αίτηση  του  A  και  κατ’  αυτόν  τον  τρόπο 

υποβάλλει  ερώτηµα  προς  την  Αρχή  εάν  ο  αιτών  δύναται  να  λάβει  αντίγραφα  του 

ιατρικού  φακέλου  της  εν  διαστάσει  συζύγου  του,  B,  για  δικαστική  χρήση  και 

συγκεκριµένα  προς  υπεράσπιση  της  αιτήσεως  προσωρινής  αναθέσεως  επιµέλειας 

ανήλικου  τέκνου  που  έχει  ασκήσει  ο  αιτών  κατά  της  B  ενώπιον  του  Μονοµελούς 

Πρωτοδικείου  Αθηνών  (διαδικασία  ασφαλιστικών  µέτρων,  ΓΑΚ…,  ΕΑΚ  µε 

 

1

ορισθείσα  δικάσιµο  την  …  κατόπιν  αναβολής  από  την  αρχική  δικάσιµο  …).  O  A 

επιθυµεί  επίσης  να  επικαλεστεί  τα  ζητηθέντα  δεδοµένα  προς  αντίκρουση  των 

αιτήσεων  της  B,  ήτοι  προς  αντίκρουση  της  αντίθετης  αιτήσεως  προσωρινής 

αναθέσεως επιµέλειας ανήλικου τέκνου (διαδικασία ασφαλιστικών µέτρων, ΓΑΚ …, 

ΕΑΚ  …  µε  ορισθείσα  δικάσιµο  την  …  κατόπιν  αναβολής  από  την  αρχική  δικάσιµο 

…)  καθώς  και  της  αυτοτελούς  αιτήσεως  ρύθµισης  επικοινωνίας  (διαδικασία 

ασφαλιστικών µέτρων, ΓΑΚ …, ΕΑΚ … µε ορισθείσα δικάσιµο την …),  τις οποίες 

έχει ασκήσει κατά αυτού ενώπιον του Μονοµελούς Πρωτοδικείου Αθηνών.   

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον 

εισηγητή  και  τις  διευκρινίσεις  από  τη  βοηθό  εισηγητή,  η  οποία  παρέστη  χωρίς 

δικαίωµα ψήφου και αποχώρησε µετά από τη συζήτηση της υποθέσεως και πριν από 

τη διάσκεψη και τη λήψη αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1. Επειδή, οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ 

του  ν.  2472/1997  καθορίζουν  τους  όρους  και  τις  προϋποθέσεις  για  τη  νόµιµη 

επεξεργασία  ευαίσθητων  προσωπικών  δεδοµένων  που  αφορούν  στην  υγεία.  Οι 

διατάξεις  των  άρθρων  5  παρ.  3  και  13  παρ.  3  στοιχ.  β΄  του  ν.  3418/2005  (Κώδικας 

Ιατρικής  ∆εοντολογίας)  προβλέπουν  την  κατ’  εξαίρεση  χορήγηση 

ιατρικών 

πιστοποιητικών σε τρίτο πρόσωπο, εφόσον έχει έννοµο συµφέρον και το αποδεικνύει 

και τις προϋποθέσεις άρσης του ιατρικού απορρήτου. Επειδή, περαιτέρω, το άρθρο 11 

παρ.  3  του  ν.  2472/1997  ορίζει  ότι  εάν  τα  δεδοµένα  ανακοινώνονται  σε  τρίτους,  το 

υποκείµενο ενηµερώνεται για την ανακοίνωση πριν από αυτούς.  

2.  Επειδή,  το  άρθρο  1511  ΑΚ  προβλέπει,  µεταξύ  άλλων,  ότι  κάθε  απόφαση 

των  γονέων  σχετικά  µε  την  άσκηση  της  γονικής  µέριµνας  πρέπει  να  αποβλέπει  στο 

συµφέρον του τέκνου, καθώς και ότι δικαστήριο αποφασίζει σχετικά µε την ανάθεση 

της  γονικής  µέριµνας  ή  µε  τον  τρόπο  άσκησης  αυτής  µε  γνώµονα  το  συµφέρον  του 

τέκνου.  Περαιτέρω,  το  άρθρο  1520  ΑΚ  προβλέπει  το  δικαίωµα  προσωπικής 

επικοινωνίας του γονέα µε το τέκνο του και ορίζει ότι δικαστήριο είναι αρµόδιο για 

τη ρύθµιση των ειδικότερων ζητηµάτων που σχετίζονται µε το δικαίωµα αυτό.  

3. Επειδή, στην κρινόµενη υπόθεση, ο A ζητεί µε την ιδιότητα του τρίτου (άρθρο 

2  στοιχ.  θ΄  του  ν.2472/1997)  τη  χορήγηση  ευαίσθητων  προσωπικών  δεδοµένων 

(δεδοµένων υγείας) που αφορούν στην εν διαστάσει σύζυγό του B. Από τα στοιχεία 

 

2

του  φακέλου  της  υποθέσεως  προκύπτει  ότι  ο  σκοπός  επεξεργασίας  συνίσταται  στην  

υποστήριξη  της  αιτήσεως  προσωρινής  αναθέσεως  επιµέλειας  τέκνου  που  έχει 

ασκήσει  ο  ίδιος  κατά  της  B  ενώπιον  του  Μονοµελούς  Πρωτοδικείου  Αθηνών 

(διαδικασία ασφαλιστικών µέτρων, ΓΑΚ …, ΕΑΚ … µε ορισθείσα δικάσιµο την … 

κατόπιν αναβολής από την αρχική δικάσιµο την  …) µε την οποία ζητεί  να ανατεθεί 

προσωρινώς  σε  αυτόν  η  επιµέλεια  του  ανήλικου  τέκνου  του.  Σκοπεί  επίσης  να 

επικαλεστεί  τα  εν  λόγω  δεδοµένα  προς  αντίκρουση  των  αιτήσεων  της  B,  ήτοι  της 

αντίθετης αιτήσεως προσωρινής αναθέσεως επιµέλειας ανήλικου τέκνου (διαδικασία 

ασφαλιστικών  µέτρων,  ΓΑΚ  …,  ΕΑΚ  …  µε  ορισθείσα  δικάσιµο  την  …  κατόπιν 

αναβολής  από  την  αρχική  δικάσιµο  την  …)  καθώς  και  της  αυτοτελούς  αιτήσεως 

ρυθµίσεως  επικοινωνίας  (διαδικασία  ασφαλιστικών  µέτρων,  ΓΑΚ  …,  ΕΑΚ  …  µε 

ορισθείσα  δικάσιµο  την  …),  τις  οποίες  έχει  ασκήσει  κατά  αυτού  ενώπιον  του 

Μονοµελούς Πρωτοδικείου Αθηνών. Σύµφωνα µε τους ισχυρισµούς του A, η B λόγω 

της  καταστάσεως  της  ψυχικής  της  υγείας  εξαιτίας  της  οποίας  εισήχθη  και 

νοσηλεύτηκε στο αιτούν νοσοκοµείο, δεν είναι σε θέση να ασκήσει την επιµέλεια του 

ανήλικου τέκνου τους. Ως εκ τούτου, ζητεί να λάβει δεδοµένα ψυχικής υγείας της B 

από το αιτούν νοσοκοµείο, προκειµένου αυτά να συνεκτιµηθούν από το δικαστήριο. 

4.  Επειδή,  ο  προβαλλόµενος  αυτός  σκοπός  επεξεργασίας  συνάδει  µε  την 

προαναφερόµενη  διάταξη  του  άρθρου  7  παρ.  2  στοιχ.  γ΄  του  ν.2472/1997.  Ωστόσο, 

κρίνεται  ότι  η  χορήγηση  του  πλήρους  ιατρικού  φακέλου  της  B  δεν  συνάδει  µε  την 

αρχή  της  αναλογικότητας  της  επεξεργασίας  των  προσωπικών  δεδοµένων  (άρθρο  4 

παρ. 1 στοιχ. β΄ του ν.2472/1997). Και τούτο, διότι η υποστήριξη των ισχυρισµών του 

A δύναται να επιτευχθεί µε ηπιότερα µέσα, και ειδικότερα, µε τη χορήγηση ιατρικού 

πιστοποιητικού,  στο  οποίο  αναγράφεται  η  εν  γένει  κατάσταση  της  υγείας  του 

υποκειµένου  των  δεδοµένων,  B.  Η  χορήγηση  του  ιατρικού  πιστοποιητικού  κρίνεται 

εν  προκειµένω  αναγκαία  και  πρόσφορη  για  την  υπεράσπιση  των  δικαιωµάτων  του 

αιτούντος  για  την  προσωρινή  ανάθεση  επιµέλειας  του  ανήλικου  τέκνου  του  και  την 

ρύθµιση  της  επικοινωνίας  της  συζύγου  του  µε  αυτό  ενώπιον  του  Μονοµελούς 

Πρωτοδικείου  Αθηνών.  Επειδή  ο  προβαλλόµενος  σκοπός  επεξεργασίας  συνάδει  µε 

τις προαναφερόµενες διατάξεις των άρθρων 4 παρ. 1 στοιχ. β΄ και 7 παρ. 2 στοιχ. γ΄ 

του  ν.  2472/1997  και  η  χορήγηση  του  αιτούµενου  ιατρικού  πιστοποιητικού  είναι 

συναφής,  πρόσφορη  και  αναγκαία  για  τον  επιδιωκόµενο  σκοπό  της  υπερασπίσεως 

δικαιώµατος ενώπιον δικαστηρίου (αντίκρουση των ως άνω αιτήσεων ασφαλιστικών 

µέτρων αναφορικά µε την προσωρινή ανάθεση επιµέλειας και ρύθµιση επικοινωνίας 

 

3

µε ανήλικο τέκνο που εκκρεµούν προς εκδίκαση ενώπιον του ανωτέρω ∆ικαστηρίου). 

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  παρέχει  άδεια  στο  Γενικό  Νοσοκοµείο  Νοσηµάτων  Θώρακος  Αθηνών  «Η 

ΣΩΤΗΡΙΑ»  να  χορηγήσει  στον  A  ιατρικό  πιστοποιητικό  αναφορικά  µε  την 

κατάσταση  της  ψυχικής  υγείας  της  B  µε  το  ανωτέρω  αναφερόµενο  περιεχόµενο,  το 

οποίο  θα  χρησιµοποιήσει  στο  πλαίσιο  της  µεταξύ  τους  ως  άνω  ένδικης  διαφοράς 

αφού το Νοσοκοµείο ενηµερώσει προηγουµένως την B.  

 

 

 

 

Ο Πρόεδρος 

 

 

 

Η Γραµµατέας 

 

 

Κωνσταντίνος Μενουδάκος 

Ειρήνη Παπαγεωργοπούλου 

4

