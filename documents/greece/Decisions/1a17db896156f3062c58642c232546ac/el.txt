 

 

 

 
     Αθήνα, 26-04-2018 

    Αριθ. Πρωτ.: Γ/ΕΞ/2313-1/26-04-2018      

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

Α Π Ο Φ Α Σ Η 37/2018  

(Τμήμα) 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε  σύνθεση 

Τμήματος  στην  έδρα  της  την  Τετάρτη  25.04.2018  και  ώρα  10:00  μ.μ.  μετά  από 

πρόσκληση του Προέδρου της, προκειμένου να εξετάσει την υπόθεση που αναφέρεται 

στο  ιστορικό  της  παρούσας.  Παρέστησαν  ο  Αναπληρωτής  Πρόεδρος,  Γεώργιος 

Μπατζαλέξης,  κωλυομένου  του  Προέδρου  της  Αρχής,  Κωνσταντίνου  Μενουδάκου, 

και 

τα 

αναπληρωματικά 

μέλη  Παναγιώτης 

Ροντογιάννης, 

Ευάγγελος 

Παπακωνσταντίνου  και  Γρηγόριος  Τσόλιας,  ως  εισηγητής,  σε  αντικατάσταση  των 

τακτικών  μελών  Αντώνιου  Συμβώνη,  Κωνσταντίνου  Λαμπρινουδάκη  και 

Χαράλαμπου  Ανθόπουλου,  αντίστοιχα,  οι  οποίοι,  αν  και  εκλήθησαν  νομίμως 

εγγράφως, δεν παρέστησαν λόγω κωλύματος. Παρούσες χωρίς δικαίωμα ψήφου ήταν 

η  Ευαγγελία  Βασιλοπούλου,  νομικός  ελεγκτής,  ως  βοηθός  εισηγητής  και  η  Ειρήνη 

Παπαγεωργοπούλου,  υπάλληλος  του  τμήματος  διοικητικών  υποθέσεων,  ως 

γραμματέας.  

 
Η Αρχή έλαβε υπόψη της τα παρακάτω:  
 
Με την με αρ. πρωτ.  ΑΠΔΠΧ Γ/ΕΙΣ/854/31.01.2018 αίτηση και κατ’ ορθή εκτίμηση 

αυτής  ο  Α,  δια  του  πληρεξουσίου  δικηγόρου  του  Εμμανουήλ  Καπνισάκη,  ζητεί  την 

άδεια  της  Αρχής  για  την  επεξεργασία  ευαίσθητων  προσωπικών  δεδομένων  και 

συγκεκριμένα  τη  χορήγηση  σε  αυτόν  «αντιγράφων  των  ιατρικών  βεβαιώσεων  και 

γνωματεύσεων του ιατρού Β και ιδίως της από … ιατρικής γνωμάτευσης του εν λόγω 

ιατρού, που αναφέρονται στην κατάσταση της υγείας» του Γ από το τροχαίο ατύχημα 

 

2 

της  …  στο  οποίο  ενεπλάκησαν  αμφότεροι  και  κατόπιν  του  οποίου  ο  Γ  εισήχθη  στο 

Πανεπιστημιακό  Γενικό  Νοσοκομείο  [περιοχής] Χ  και  ακολούθως  στο  θεραπευτήριο 

Ψ,  για  δικαστική  χρήση.  Κατόπιν,  και  έπειτα  από  σχετική  ενημέρωση  του  αιτούντος 

για τη διαδικασία ενώπιον της Αρχής όπως αυτή προβλέπεται στο άρθρο 7 παρ. 3 του 

ν.  2472/1997,  το  Ψ  με  το  υπ’  αρ.  πρωτ.  …  (ΑΠΔΠΧ  Γ/ΕΙΣ/2313/22.03.2018) 

συμπληρωματικό  έγγραφο,  μας  διαβίβασε  την  από  …  αίτηση  του  ως  άνω  αιτούντος, 

δια της πληρεξουσίας δικηγόρου του Αμαλίας Ασπιώτη, προς το Ψ με το ίδιο ως άνω 

περιεχόμενο  και  παράλληλα  διαβίβασε  τα  σχετικά  με  την  υπόθεση  δικόγραφα  και 

ζητεί  να  γνωμοδοτήσει  η  Αρχή  σχετικά  με  τη  νομιμότητα  της  αιτούμενης 

επεξεργασίας. Την χορήγηση των αιτούμενων στοιχείων ζητεί ο Α προκειμένου α) να 

παραδώσει τα έγγραφα στον Εισηγητή Δικαστή, κατόπιν της, μετά την από … κλήση 

του  Α,  συζήτησης  της  υπόθεσης  στο  Εφετείο  [περιοχή]  Χ  στις  …,  χωρίς  να  έχει 

εκδοθεί  μέχρι  σήμερα  απόφαση,  στο  οποίο  παραπέμφθηκε  η  υπόθεση  για  μετ’ 

αναίρεση εκδίκαση με την υπ’ αρ. … απόφαση του Αρείου Πάγου, η οποία αναίρεσε 

την  υπ’  αρ.  …  του  Εφετείου  [περιοχής]  Χ  που  αφορά  στο  επίδικο  τροχαίο,  με 

διαδίκους  τον  αιτούντα  και  τον  Γ,  β)  να  αντικρούσει  την  αγωγή  αποζημίωσης  από 

αυτοκινητικό  ατύχημα  που  έχει  ασκήσει  ο  Γ  εναντίον  του,  της  ανώνυμης 

ασφαλιστικής  εταιρείας  με  την  επωνυμία  «INTERAMERICAN  ΕΛΛΗΝΙΚΗ 

ΕΤΑΙΡΕΙΑ  ΑΣΦΑΛΙΣΕΩΝ  ΖΗΜΙΩΝ  Α.Ε.»,  όπως  νόμιμα  εκπροσωπείται,  και  της 

εταιρείας  με  την  επωνυμία  «ELIT  ΕΠΕ  –  τουριστικές  επιχειρήσεις  και  εκμισθώσεις 

αυτοκινήτων», όπως νόμιμα εκπροσωπείται,  ενώπιον του  Μονομελούς Πρωτοδικείου 

[περιοχής]  Χ  (ειδική  διαδικασία  αυτοκινήτων–περιουσιακών  διαφορών  –  αρ. 

κατάθεσης … με ορισθείσα δικάσιμο την …, κατόπιν αναβολής από τη δικάσιμο της 

…)  και  γ)  να  υποστηρίξει  την  από  …  έφεσή  του  κατά  του  Γ  και  της  υπ’  αρ.  … 

απόφασης του Μονομελούς Πρωτοδικείου [περιοχής] Χ (αρ. κατάθεσης … και … με 

ορισθείσα δικάσιμο την … κατόπιν αναβολής από τη δικάσιμο της …). Κατόπιν, με το 

υπ’  αρ.  πρωτ.  ΑΠΔΠΧ  Γ/ΕΙΣ/2940/18.04.2018,  η  πληρεξουσία  δικηγόρος  του 

αιτούντος απέστειλε στην Αρχή την υπ’ αρ. … απόφαση του Αρείου Πάγου. 

 

Η  Αρχή,  μετά  από  εξέταση  των  στοιχείων  του  φακέλου,  αφού  άκουσε  τον  εισηγητή 

και τις διευκρινίσεις από τη βοηθό εισηγητή, η οποία παρέστη χωρίς δικαίωμα ψήφου 

και αποχώρησε μετά από τη συζήτηση της υποθέσεως και πριν από τη διάσκεψη και 

 

3 

τη λήψη αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1. Επειδή οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ του ν. 

2472/1997  καθορίζουν  τους  όρους  και  τις  προϋποθέσεις  για  τη  νόμιμη  επεξεργασία 

ευαίσθητων  προσωπικών  δεδομένων  που  αφορούν  στην  υγεία.  Οι  διατάξεις  των 

άρθρων  5  παρ.  3  και  13  παρ.  3  στοιχ.  β΄  του  ν.  3418/2005  (Κώδικας  Ιατρικής 

Δεοντολογίας) προβλέπουν την κατ’ εξαίρεση χορήγηση ιατρικών πιστοποιητικών και 

γνωματεύσεων  σε  τρίτο  πρόσωπο  που  έχει  έννομο  συμφέρον  και  το  αποδεικνύει, 

καθώς  και  τις  προϋποθέσεις  άρσης  του  ιατρικού  απορρήτου.  Επειδή,  περαιτέρω,  το 

άρθρο  11  παρ.  3  του  ν.  2472/1997  ορίζει  ότι  εάν  τα  δεδομένα  ανακοινώνονται  σε 

τρίτους, το υποκείμενο ενημερώνεται για την ανακοίνωση πριν από αυτούς.  

2.  Επειδή,  σύμφωνα  με  το  άρθρο  914  ΑΚ,  όποιος  ζημιώσει  άλλον  παράνομα  και 

υπαίτια έχει υποχρέωση  να τον αποζημιώσει.  Περαιτέρω,  σύμφωνα με το άρθρο 932 

ΑΚ,  σε  περίπτωση  αδικοπραξίας  ανεξάρτητα  από  την  αποζημίωση  για  την 

περιουσιακή  ζημία,  το  δικαστήριο  μπορεί  να  επιδικάσει  εύλογη  κατά  την  κρίση  του 

χρηματική ικανοποίηση προς αποκατάσταση της ηθικής βλάβης.  

3. Επειδή περαιτέρω στη διάταξη του άρθρου 931 ΑΚ προβλέπεται ότι «η αναπηρία ή 

η  παραμόρφωση  που  προξενήθηκε  στον  παθόντα  λαμβάνεται  ιδιαίτερα  υπόψη,  κατά 

την επιδίκαση αποζημίωσης, αν επιδρά στο μέλλον του». 

4.  Επειδή,  στην  κρινόμενη  υπόθεση,  ο  Α  ζητεί  με  την  ιδιότητα  του  τρίτου  (άρθρο  2 

στοιχ.  θ΄  του  ν.  2472/1997)  την  χορήγηση  ευαίσθητων  δεδομένων  προσωπικού 

χαρακτήρα (δεδομένων υγείας) που αφορούν στον Γ και τηρούνται στα αρχεία του Ψ 

ως υπευθύνου επεξεργασίας (άρθρο 2 στοιχ. ζ΄ του ν. 2472/1997). Από τα στοιχεία του 

φακέλου  της  υπόθεσης  προκύπτει  ότι  ο  σκοπός  επεξεργασίας  συνίσταται  α)  στο  να 

παραδώσει τα αιτούμενα στον Εισηγητή Δικαστή, κατόπιν της, μετά την από … κλήση 

του  Α,  συζήτησης  της  υπόθεσης  στο  Εφετείο  [περιοχής]  Χ  στις  …,  χωρίς  να  έχει 

εκδοθεί μέχρι σήμερα απόφαση, στο οποίο αναπέμφθηκε η υπόθεση για μετ’ αναίρεση 

εκδίκαση με την υπ’ αρ. … απόφαση του Αρείου Πάγου, β) να αντικρούσει την αγωγή 

αποζημίωσης  από  αυτοκινητικό  ατύχημα  που  έχει  ασκήσει  ο  Γ  εναντίον  του,  της 

ανώνυμης  ασφαλιστικής 

εταιρείας  με 

την 

επωνυμία  «INTERAMERICAN 

 

4 

ΕΛΛΗΝΙΚΗ  ΕΤΑΙΡΕΙΑ  ΑΣΦΑΛΙΣΕΩΝ  ΖΗΜΙΩΝ  Α.Ε.»,  όπως 

νόμιμα 

εκπροσωπείται,  και  της  εταιρείας  με  την  επωνυμία  «ELIT  ΕΠΕ  –  τουριστικές 

επιχειρήσεις  και  εκμισθώσεις  αυτοκινήτων»,  όπως  νόμιμα  εκπροσωπείται,  ενώπιον 

του  Μονομελούς  Πρωτοδικείου  [περιοχής]  Χ  (ειδική  διαδικασία  αυτοκινήτων–

περιουσιακών  διαφορών  –  αρ.  κατάθεσης  …  με  ορισθείσα  δικάσιμο  την  …,  κατόπιν 

αναβολής από τη δικάσιμο της …) και γ) να υποστηρίξει την από … έφεσή του κατά 

του Γ και της υπ’ αρ. … απόφασης του Μονομελούς Πρωτοδικείου [περιοχής] Χ (αρ. 

κατάθεσης  …  και  …  με  ορισθείσα  δικάσιμο  την  …  κατόπιν  αναβολής  από  τη 

δικάσιμο της …). 

Πιο  συγκεκριμένα,  ο  Α  ζητεί  να  του  χορηγηθούν  «αντίγραφα  των  ιατρικών 

βεβαιώσεων  και  γνωματεύσεων  του  ιατρού  Β  και  ιδίως  της  από  …  ιατρικής 

γνωμάτευσης του εν λόγω ιατρού, που αναφέρονται στην κατάσταση της υγείας»  του 

Γ από το τροχαίο ατύχημα της … στο οποίο ενεπλάκησαν αμφότεροι και κατόπιν του 

οποίου  ο  Γ  εισήχθη  στο  Πανεπιστημιακό  Γενικό  Νοσοκομείο  [περιοχής]  Χ  και 

ακολούθως στο Ψ. 

5.  Επειδή  ο  προβαλλόμενος  σκοπός  επεξεργασίας  συνάδει  με  την  προαναφερόμενη 

διάταξη  του  άρθρου  7  παρ.  2  στοιχ.  γ΄  του  ν.  2472/1997.  Επειδή,  επιπλέον,  η 

χορήγηση  των  αιτούμενων  δεδομένων  κρίνεται  εν  προκειμένω  αναγκαία  και 

πρόσφορη για την υπεράσπιση των ανωτέρω δικαιωμάτων του αιτούντος ενώπιον των 

προαναφερόμενων δικαστηρίων και για τους ανωτέρω υπό  στοιχ. α΄ έως γ΄ σκοπούς, 

με αποτέλεσμα να τηρείται η αρχή της αναλογικότητας για την αιτούμενη επεξεργασία 

(άρθρο  4  παρ.  1  στοιχ.  β΄  του  ν.  2472/1997).  Επειδή,  τέλος,  το  Ψ  οφείλει,  ως 

υπεύθυνος επεξεργασίας, να ενημερώσει, σύμφωνα με τα οριζόμενα στη διάταξη του 

άρθρου 11 παρ. 3 του ν. 2472/1997, τον Γ για την διαβίβαση ευαίσθητων προσωπικών 

του δεδομένων στον Α προς χρήση του για τους ανωτέρω αναφερόμενους υπό στοιχ. 

α΄  έως  γ΄  σκοπούς  στο  πλαίσιο  των  περιγραφέντων  ένδικων  διαφορών  από  τροχαίο 

ατύχημα. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή παρέχει την άδεια στο Ψ, ως υπεύθυνο επεξεργασίας, να χορηγήσει στον Α τα 

αιτούμενα αντίγραφα ιατρικών βεβαιώσεων και γνωματεύσεων του ιατρού Β και ιδίως 

 

5 

της από … ιατρικής γνωμάτευσης του εν λόγω ιατρού, που αφορούν τον Γ, τα οποία ο 

αιτών θα χρησιμοποιήσει στο πλαίσιο των ως άνω περιγραφόμενων ένδικων διαφορών 

(υπό στοιχ. α΄ έως γ΄), αφού το Ψ ενημερώσει προηγουμένως τον Γ. 

 

 

           Ο Αν. Πρόεδρος 

                      Η Γραμματέας 

 

 

 

 

     Γεώργιος Μπατζαλέξης 

          Ειρήνη Παπαγεωργοπούλου 

 

 

 

 

 

  

