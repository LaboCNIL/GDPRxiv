 

 

 
      
 
     Αθήνα, 22-12-2021 
     Αριθ. Πρωτ.: 2992      

 

Απόφαση του Προέδρου της Αρχής αριθ. 5/2021  

(κατ’ άρθρο 15 παρ. 8 του ν. 4624/19 σε συνδ. με άρθρο 58 παρ. 2 στ’ ΓΚΠΔ) 

1.  Επειδή  με  την  υπ’  αριθ.  πρωτ.  Αρχής  Γ/ΕΙΣ/6553/11-10-2021  καταγγελία  προς  την 
Αρχή  κατά  του  Υπουργείου  Κλιματικής  Κρίσης  και  Πολιτικής  Προστασίας  και  του 
Πυροσβεστικού  Σώματος,  με  την  οποία  υποβάλλεται  και  αίτημα  χορήγησης 
προσωρινής διαταγής, ο καταγγέλλων, Α, με το βαθμό του … και την ιδιότητα του 
Προϊσταμένου  (Διοικητή)  της  Διοίκησης  Πυροσβεστικών  Υπηρεσιών  Νομού  Χ, 
προβάλλει ότι έλαβε χώρα παράνομη επεξεργασία των προσωπικών δεδομένων του. 
Ειδικότερα, σύμφωνα με τον καταγγέλλοντα, κατόπιν της θέσης του σε κατάσταση 
διαθεσιμότητας  την  …/2021  και  της  συνακόλουθης  παράδοσης  του  υπηρεσιακού 
δελτίου ταυτότητάς του την …/2021, έλαβε προσωρινή βεβαίωση ταυτότητας από την 
Περιφερειακή  Πυροσβεστική  Διεύθυνση  Ψ  με  αριθ.  πρωτ.  …  (συνημμένη  στην  υπ’ 
αριθ.  πρωτ.  Αρχής  Γ/ΕΙΣ/6553/11-10-2021  καταγγελία).  Σύμφωνα  με 
τα 
προβαλλόμενα,  στην  εν  λόγω  βεβαίωση  αναγράφεται  ρητά  η  θέση  του 
καταγγέλλοντος  σε  κατάσταση  διαθεσιμότητας,  ενώ  αναφέρονται  και  οι 
εφαρμοζόμενες διατάξεις για την έκδοση της προσωρινής βεβαίωσης, εκ των οποίων 
δύναται  να  συνάγεται  η  παρούσα  υπηρεσιακή  κατάσταση  του  καταγγέλλοντος. 
Περαιτέρω,  σύμφωνα  με  τους  ισχυρισμούς  του,  ο  καταγγέλλων  διαμαρτυρήθηκε 
αμέσως στον Προϊστάμενο του Γραφείου Διοικητικής Υποστήριξης της Περιφερειακής 
Πυροσβεστικής Διεύθυνσης Ψ για την αναγραφή των ως άνω στοιχείων, πλην όμως, 
σύμφωνα με τον καταγγέλλοντα, δεν έλαβε χώρα τροποποίηση του περιεχομένου της 
προσωρινής βεβαίωσης ταυτότητάς του.  

Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 
 

 

 

 

1 

2.  Επειδή με το υπό εξέταση αίτημα χορήγησης προσωρινής διαταγής ζητείται από τον 
καταγγέλλοντα,  να  διαταχθεί  ο  άμεσος  ολικός  προσωρινός  περιορισμός  της 
επεξεργασίας,  και  ειδικότερα  η  αντικατάσταση  της  προσωρινής  βεβαίωσης 
ταυτότητας με νέα βεβαίωση ταυτότητας χωρίς οποιαδήποτε αναφορά στη θέση του 
καταγγέλλοντος σε διαθεσιμότητα και στις διατάξεις που την προβλέπουν.   

3.  Επειδή η Αρχή κατόπιν του υπ’ αριθ. πρωτ. Αρχής Γ/ΕΞΕ/2388/21-10-2021 εγγράφου 
της,  με  το  οποίο  ζήτησε  από  τους  καταγγελλόμενους  διευκρινίσεις  επί  της 
καταγγελίας και του αιτήματος χορήγησης προσωρινής διαταγής, έλαβε εις απάντηση 
το  με  αριθ.  πρωτ.  …  (υπ’  αριθ.  πρωτ.  Αρχής  Γ/ΕΙΣ/7359/11-11-2021)  έγγραφο  του 
Αρχηγείου του Πυροσβεστικού Σώματος προς την Αρχή. Με το ως άνω έγγραφο, ο 
υπεύθυνος επεξεργασίας ισχυρίζεται πως ήδη από τις …/2021, ο καταγγέλλων εκλήθη 
με το με αριθ. … έγγραφο της Περιφερειακής Πυροσβεστικής Διοίκησης Ψ (συνημμένο 
στο με αριθ. πρωτ.: … (υπ’ αριθ. πρωτ. Αρχής Γ/ΕΙΣ/7359/11-11-2021) έγγραφο) να 
παραδώσει τη με αριθ. … βεβαίωση στοιχείων ταυτότητας, η οποία, σύμφωνα με τους 
ισχυρισμούς  του  υπευθύνου  επεξεργασίας,  εκ  παραδρομής  αναγράφει  την 
υπηρεσιακή  κατάσταση  του  καταγγέλλοντος,  προκειμένου  να  του  χορηγηθεί  νέα 
βεβαίωση στην οποία δεν γίνεται αντίστοιχη μνεία. Κατόπιν αυτών, η Αρχή κάλεσε εκ 
νέου  τον  υπεύθυνο  επεξεργασίας  με  το  υπ’  αριθ.  Πρωτ.  Αρχής  Γ/ΕΞΕ/2621/17-11-
2021 έγγραφο να προσκομίσει στην Αρχή τον τύπο της νέας προσωρινής βεβαίωσης 
στοιχείων  ταυτότητας  ή/και  αντίγραφο  της  βεβαίωσης  που  χορηγήθηκε  στον 
καταγγέλλοντα. Με το υπ’ αριθ. πρωτ. Αρχής Γ/ΕΙΣ/7649/22-11-2021, το Αρχηγείο του 
Πυροσβεστικού  Σώματος  απέστειλε  στην  Αρχή  αντίγραφο  της  νέας  προσωρινής 
βεβαίωσης  με  αριθ.  πρωτ.  …  που  χορηγήθηκε  στον  καταγγέλλοντα,  καθώς  και 
αντίγραφο  του  πρωτοκόλλου  παράδοσης  από  τον  καταγγέλλοντα  της  με  αριθ… 
προσωρινής  βεβαίωσης  και  παραλαβής  της  νέας  προσωρινής  βεβαίωσης  με  αριθ. 
πρωτ. …. 

4.  Επειδή  με  το  υπ’  αριθ.  πρωτ.  Αρχής  Γ/ΕΞΕ/2622/17-11-2021  έγγραφό  της,  η  Αρχή 
κάλεσε  παράλληλα  τον  καταγγέλλοντα  να  επιβεβαιώσει  τη  λήψη  της  σχετικής  υπ’ 
αριθ.  πρωτ.  …  Πρόσκλησης  της  Περιφερειακής  Πυροσβεστικής  Διοίκησης  Ψ  για 

 

 

2 

χορήγηση νέας προσωρινής βεβαίωσης στοιχείων ταυτότητας και την παραλαβή της, 
καθώς  και  να  προσκομίσει  στην  Αρχή  αντίγραφο  της  χορηγηθείσας  βεβαίωσης, 
προκειμένου η Αρχή να είναι σε θέση να κρίνει την περαιτέρω έκβαση της υπ’ αριθ. 
πρωτ.  Αρχής  Γ/ΕΙΣ/6553/11-10-2021  καταγγελίας.  Με  την  υπ’  αριθ.  πρωτ.  Αρχής 
Γ/ΕΙΣ/7672/23-11-2021  απάντησή  του,  ο  καταγγέλλων  επιβεβαίωσε  τη  λήψη  της 
σχετικής υπ’ αριθ. πρωτ. … Πρόσκλησης της Περιφερειακής Πυροσβεστικής Διοίκησης 
Ψ και προσκόμισε στην Αρχή τη νέα προσωρινή βεβαίωση στοιχείων ταυτότητας με 
αριθ. πρωτ. …. 

5.  Επειδή  από  την  εξέταση  της  με  αριθ.  πρωτ.  …  προσωρινής  βεβαίωσης  που 
περιλαμβάνεται τόσο στο υπ’ αριθ. πρωτ. Αρχής Γ/ΕΙΣ/7672/23-11-2021 έγγραφο του 
καταγγέλλοντος,  όσο  και  στην  υπ’  αριθ.  πρωτ.  Αρχής  Γ/ΕΙΣ/7649/22-11-2021 
απάντηση  του  υπεύθυνου  επεξεργασίας,  προκύπτει  ότι  έχει  απαλειφθεί  κάθε 
αναφορά στη θέση του καταγγέλλοντος σε διαθεσιμότητα και στις διατάξεις από τις 
οποίες προβλέπεται.    

6.  Επειδή  εν  προκειμένω,  εκ  των  ανωτέρω  διαπιστώνεται  ότι  εφόσον  ο  υπεύθυνος 
επεξεργασίας προχώρησε σε αντικατάσταση της προσωρινής βεβαίωσης ταυτότητας 
και  σε  χορήγηση  νέας  με  απαλοιφή  των  επίμαχων  δεδομένων  προσωπικού 
χαρακτήρα,  έλαβε  χώρα  παύση  της  προς  εξέταση  επεξεργασίας  και  επομένως  δεν 
συντρέχει περίπτωση έκδοσης προσωρινής διαταγής. Συνεπώς, πρέπει το κρινόμενο 
αίτημα να απορριφθεί, ως άνευ αντικειμένου.   

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η ΑΡΧΗ 

 

 

 

Απορρίπτει το αίτημα έκδοσης προσωρινής διαταγής. 

 

 

 

 
 

 

3 

    Ο Πρόεδρος  

 
 
                                                                                     Κωνσταντίνος Μενουδάκος  
 
 
 
 

 

 

4 

