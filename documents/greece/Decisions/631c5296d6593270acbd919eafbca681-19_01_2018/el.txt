 

 

 

 

Αθήνα, 19-01-2018 
Αριθ. Πρωτ.: Γ/ΕΞ/500/19-01-2018 

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 
 

 

Α Π Ο Φ Α Σ Η  08/2018  

(Ολοµέλεια) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Ολοµέλειας  στην  έδρα  της  την  Τρίτη  16.1.2018  και  ώρα  11:00,  µετά  από  πρόσκληση  του 

Προέδρου  της,  προκειµένου  να  εξετάσει  την  υπόθεση  που  αναφέρεται  στο  ιστορικό  της 

παρούσας.  Παρέστησαν  οι  Κωνσταντίνος  Μενουδάκος,  Πρόεδρος  της  Αρχής  και  τα  τακτικά 

µέλη της Αρχής Κωνσταντίνος Χριστοδούλου, Αντώνιος Συµβώνης, Σπυρίδων Βλαχόπουλος, 

Κωνσταντίνος  Λαµπρινουδάκης,  Ελένη  Μαρτσούκου,  Χαράλαµπος  Ανθόπουλος,  και  το 

αναπληρωµατικό  µέλος,  Γρηγόριος  Τσόλιας,  ως  εισηγητής.  Στη  συνεδρίαση  παρέστησαν 

επίσης,  µε  εντολή  του  Προέδρου,  η  Ευαγγελία  Βασιλοπούλου,  νοµικός  ελεγκτής,  ως  βοηθός 

εισηγητή,  η  οποία  παρέσχε  διευκρινίσεις  και  αποχώρησε  πριν  από  τη  διάσκεψη  και  τη  λήψη 

αποφάσεως  και  η  Ειρήνη  Παπαγεωργοπούλου,  υπάλληλος  του  ∆ιοικητικού  Τµήµατος  της 

Αρχής, ως γραµµατέας.  

Η Αρχή έλαβε υπόψη της τα παρακάτω: 

Με  την  υπ’  αριθ.  πρωτ.  ΑΠ∆ΠΧ  Γ/ΕΙΣ/8200/15.11.2017  αίτησή  του,  δια  του  πληρεξουσίου 

δικηγόρου  του  ∆ηµητρίου  Λαπατώνη,  ο  ιδιώτης  οδοντίατρος  Α  ζητεί  από  την  Αρχή  να  του 

χορηγήσει άδεια χρήσης των στοιχείων του ιατρικού φακέλου που ο ίδιος τηρεί για την ασθενή 

του  Β,  προκειµένου  να  υποστηρίξει  ενώπιον  του  Ειρηνοδικείου  …  την  αγωγή  (αµοιβής 

οδοντιάτρου)  που  έχει  ασκήσει  ο  ίδιος  εναντίον  της  ασθενούς  σχετικά  µε  οφειλόµενη  από 

εκείνη  αµοιβή  του  για  τις  παρασχεθείσες  ιατρικές  του  υπηρεσίες  (ειδική  διαδικασία 

περιουσιακών  διαφορών  αρ.  614  ΚΠολ∆  -  αρ.  καταθ.  δικογρ.  …  µε  ορισθείσα  δικάσιµο  την 

…).  Σύµφωνα  µε  τους  ισχυρισµούς  του  αιτούντος  ιατρού,  η  εν  λόγω  ασθενής  τού  οφείλει 

1 
 

υπόλοιπο  αµοιβής  για  τις  λεπτοµερώς  περιγραφόµενες  στο  ανωτέρω  δικόγραφο  ιατρικές 

υπηρεσίες που της παρείχε.  

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή  και  τις 

διευκρινίσεις από τη βοηθό εισηγητή, η οποία παρέστη χωρίς δικαίωµα ψήφου και αποχώρησε 

µετά  από  τη  συζήτηση  της  υποθέσεως  και  πριν  από  τη  διάσκεψη  και  τη  λήψη  αποφάσεως, 

κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1. Επειδή οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ του ν. 2472/1997 

καθορίζουν  τους  όρους  και  τις  προϋποθέσεις  για  τη  νόµιµη  επεξεργασία  ευαίσθητων 

δεδοµένων προσωπικού χαρακτήρα, µεταξύ των οποίων και όσα αφορούν στην υγεία. Με τις 

διατάξεις  αυτές  καθιερώνονται  ως  θεµελιώδεις  προϋποθέσεις  για  τη  νοµιµότητα  κάθε 

επεξεργασίας  ευαίσθητων  δεδοµένων  προσωπικού  χαρακτήρα,  καθώς  και  για  τη  νοµιµότητα 

της  σύστασης  και  λειτουργίας  αρχείου,  οι  αρχές  του  σκοπού  της  επεξεργασίας  και  της 

αναλογικότητας.  Ο  σκοπός  της  επεξεργασίας  πρέπει  να  είναι  νόµιµος,  σαφής  και 

καθορισµένος,  και  τα  δεδοµένα  να  µην  υπερβαίνουν  το  σκοπό  της  επεξεργασίας.  Επιπλέον, 

κάθε  επεξεργασία  δεδοµένων  προσωπικού  χαρακτήρα  η  οποία  δεν  είναι  πρόσφορη  και 

αναγκαία για την επίτευξή του επιδιωκόµενου σκοπού δεν είναι νόµιµη. Ειδικότερα δε για τα 

ευαίσθητα  προσωπικά  δεδοµένα,  όπως  είναι  εκείνα  που  αφορούν  στην  υγεία,  η  επεξεργασία 

επιτρέπεται  µετά  από  άδεια  της  Αρχής  όταν  πρόκειται  να  χρησιµοποιηθούν  για  άσκηση  ή 

υπεράσπιση δικαιώµατος ενώπιον δικαστηρίου ή πειθαρχικού οργάνου.  

2. Επειδή η διάταξη του άρθρου 11 παρ. 3 στοιχ. β΄ του π.δ. 39/2009 (Κώδικας οδοντιατρικής 

δεοντολογίας)  προβλέπει  ότι  «Η  άρση  του  οδοντιατρικού  απορρήτου  επιτρέπεται  όταν:  β.  Ο 

οδοντίατρος  αποβλέπει  στη  διαφύλαξη  έννοµου,  ή  άλλου  δικαιολογηµένου,  ουσιώδους 

δηµοσίου συµφέροντος, ή συµφέροντος του ίδιου του οδοντιάτρου, ή κάποιου άλλου, το οποίο 

δεν µπορεί να διαφυλαχθεί διαφορετικά». 

3.  Επειδή  σύµφωνα  µε  τη  διάταξη  του  άρθρου  11  παρ.  3  του  ν.  2472/1997  εάν  τα  δεδοµένα 

ανακοινώνονται  σε  τρίτους,  το  υποκείµενο  ενηµερώνεται  για  την  ανακοίνωση  πριν  από 

αυτούς.  

4. Επειδή σύµφωνα µε το άρθρο 614 ΚΠολ∆ «Κατά την ειδική διαδικασία των περιουσιακών 

2 
 

διαφορών  δικάζονται  …  οι  διαφορές  από  αµοιβές»  και  κατά  την  παράγραφο  5  του  ίδιου 

άρθρου  «∆ιαφορές από αµοιβές είναι α) οι διαφορές για τις αµοιβές, τις αποζηµιώσεις και τα 

έξοδα … γιατρών, οδοντογιατρών … ή των καθολικών διαδόχων όλων αυτών και των πελατών 

τους ή των καθολικών διαδόχων τους, όπως και  αν χαρακτηρίζεται η µεταξύ τους σχέση και 

ανεξάρτητα από το αν υπάρχει ή όχι συµφωνία για τον καθορισµό της αµοιβής ή τον τρόπο της 

καταβολής της» 

5. Επειδή, στην κρινόµενη υπόθεση, ο οδοντίατρος Α ζητεί να χρησιµοποιήσει τα απαραίτητα 

κατά την κρίση του στοιχεία από τον ιατρικό φάκελο της ασθενούς Β, τον οποίο τηρεί νοµίµως 

στο  ιατρείο  του,  προκειµένου  να  υποστηρίξει  ενώπιον  του  Ειρηνοδικείου  …  την  αγωγή 

(αµοιβής οδοντιάτρου) που έχει ασκήσει ο ίδιος εναντίον της ασθενούς σχετικά µε οφειλόµενη 

από  εκείνη  αµοιβή  του  για  τις  παρασχεθείσες  ιατρικές  του  υπηρεσίες,  όπως  εκτίθεται  στο 

ιστορικό της παρούσης. Μέσω της χρήσεως των εν λόγω στοιχείων του ιατρικού φακέλου της 

ασθενούς που περιλαµβάνει «φωτογραφίες της ίδιας και της στοµατικής της κοιλότητας, κατά 

την  προσέλευσή  της  (στο  ιατρείο),  την  πρόοδο  της  θεραπείας  της  και  την  αποθεραπεία  της, 

που έλαβε µε τη συναίνεσή της, και όλες τις ιατρικές εξετάσεις που διενήργησε ο ίδιος για τη 

θεραπεία της (ακτινογραφίες κλπ), καθώς και ιατρικά στοιχεία που εκούσια του παρέδωσε της 

Οδοντιατρικής  Σχολής  του  ΑΠΘ,  και  περιλαµβάνονται  νόµιµα  στον  τηρούµενο  ιατρικό  της 

φάκελο» ο οδοντίατρος Α θέλει να αποδείξει ότι διενήργησε τις εν λόγω ιατρικές εργασίες και 

παρείχε τις αντίστοιχες υπηρεσίες χωρίς όµως να του έχει καταβληθεί το σύνολο της αµοιβής 

του. 

6.  Επειδή  ο  προβαλλόµενος  σκοπός  επεξεργασίας  συνάδει  µε  την  προαναφερόµενη  διάταξη 

του άρθρου 7 παρ. 2 στοιχ. γ΄ του ν. 2472/1997, ως προς το σκοπό δε αυτό δεν συντρέχουν οι 

προϋποθέσεις  απαλλαγής  από  την  υποχρέωση  λήψης  άδειας  που  προβλέπονται  στη  διάταξη 

του άρθρου 7Α του ν. 2472/1997. Παράλληλα πληρούται και η αρχή της αναλογικότητας των 

δεδοµένων  (άρθρο  4  παρ.  1  στοιχ.  β΄  του  ν.  2472/1997),    καθώς  µέσω  της  αξιολόγησης  των 

ανωτέρω  στοιχείων  του  ιατρικού  φακέλου  το  αρµόδιο  δικαστήριο  θα  είναι  σε  θέση  να 

αποφασίσει  επί  του  αντικειµένου  της  αγωγής.  Εξάλλου,  ο  οδοντίατρος  Α  οφείλει,  ως 

υπεύθυνος  επεξεργασίας,  να  ενηµερώσει  σύµφωνα  µε  τα  οριζόµενα  στη  διάταξη  του  άρθρου 

11 παρ. 3 του ν. 2472/1997 την Β για τη χρήση των ευαίσθητων δεδοµένων υγείας της από τον 

ίδιο ενώπιον του αρµόδιου ∆ικαστηρίου πριν από τη χρήση αυτή.  

3 
 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  παρέχει  την  άδεια  στον  οδοντίατρο  Α  να  χρησιµοποιήσει  τον  ιατρικό  φάκελο  της 

ασθενούς  του  Β  ενώπιον  του  Ειρηνοδικείου  …  και  στο  πλαίσιο  της  ως  άνω  αναφερόµενης 

ένδικης  διαφοράς  όπως  εξειδικεύεται  στο  ιστορικό  της  παρούσης,  αφού  προηγουµένως  ο 

ιατρός ενηµερώσει τη Β.   

 

 

 

 

 

 

 

 

 

 

 

 

 

 

 

 

 

 

 

 

 

 

Ο Πρόεδρος 

                          Η Γραµµατέας 

 

 

      

Κωνσταντίνος Μενουδάκος 

              Ειρήνη Παπαγεωργοπούλου 

 

4 
 

