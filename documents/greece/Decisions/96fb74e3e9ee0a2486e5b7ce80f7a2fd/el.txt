 

 
 
      
     Αθήνα, 28-02-2018 

     Αριθ. Πρωτ.: Γ/ΕΞ/321-1/28-02-2018     

 

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

Α Π Ο Φ Α Σ Η 22/2018 

 (Τµήµα) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση  Τµήµατος 

στην έδρα της την Τετάρτη 28.02.2018 και ώρα 10:00 π.µ. µετά από πρόσκληση του Προέδρου 

της,  προκειµένου  να  εξετάσει  την  υπόθεση  που  αναφέρεται  στο  ιστορικό  της  παρούσας. 

Παρέστησαν  ο  Αναπληρωτής  Πρόεδρος,  Γεώργιος  Μπατζαλέξης,  κωλυοµένου  του  Προέδρου 

της  Αρχής,  Κωνσταντίνου  Μενουδάκου,  και  τα  αναπληρωµατικά  µέλη  Παναγιώτης 

Ροντογιάννης  και  Γρηγόριος  Τσόλιας,  ως  εισηγητής,  σε  αντικατάσταση  των  τακτικών  µελών 

Αντώνιου  Συµβώνη  και  Χαράλαµπου  Ανθόπουλου,  αντίστοιχα,  οι  οποίοι,  αν  και  εκλήθησαν 

νοµίµως  εγγράφως,  δεν  παρέστησαν  λόγω  κωλύµατος.  Tο  τακτικό  µέλος,  Σπυρίδων 

Βλαχόπουλος,  και  το  αναπληρωµατικό  µέλος,  Χαράλαµπος  Τσιλιώτης,  δεν  παρέστησαν  λόγω 

κωλύµατος,  αν  και  εκλήθησαν  νοµίµως  εγγράφως.  Παρούσες  χωρίς  δικαίωµα  ψήφου  ήταν  η 

Ευαγγελία  Βασιλοπούλου,  νοµικός  ελεγκτής,  ως  βοηθός  εισηγητή  και  η  Ειρήνη 

Παπαγεωργοπούλου, υπάλληλος του τµήµατος διοικητικών υποθέσεων, ως γραµµατέας.  

 
Η Αρχή έλαβε υπόψη της τα παρακάτω:  
 
Με  την  υπ’  αριθµ.  πρωτ.  …  (ΑΠ∆ΠΧ  Γ/ΕΙΣ/321/15.01.2018)  αίτησή  του,  το  Γ.Ν.Α.  «Γ΄ 

ΓΕΝΝΗΜΑΤΑΣ»  διαβιβάζει  στην  Αρχή  την  υπ’  αρ.  πρωτ.  …  αίτηση  του  Α,  ιατρού 

οφθαλµιάτρου,  και  ζητεί  την  άδεια  της  Αρχής  για  την  επεξεργασία  ευαίσθητων  προσωπικών 

δεδοµένων. Συγκεκριµένα, ο Α ζητεί να λάβει από την Κρατική Οφθαλµολογική Κλινική του ως 

άνω  Νοσοκοµείου  αντίγραφο  του  πλήρους  ιατρικού  φακέλου  νοσηλείας  και  παρακολούθησης, 

από  το  …  (όταν  µετά  τη  διενέργεια  της  χειρουργικής  επεµβάσεως  «LEASER  P.R.K.», 

νοσηλεύτηκε  στο  εν  λόγω  νοσοκοµείο  προς  αντιµετώπιση  της  εκδηλωθείσης  από  µύκητα 

µολύνσεως  του  οφθαλµού)  και  µέχρι  τώρα,  του  Β  καθώς  και  ιατρική  γνωµάτευση  επί  των  µε 

βάση τα στοιχεία του φακέλου εκτιµήσεων της κατάστασης της υγείας του, προς αντίκρουση της 

αγωγής  αποζηµίωσης  και  χρηµατικής  ικανοποίησης  λόγω  ηθικής  βλάβης  από  επικαλούµενο 

 

2 

ιατρικό  σφάλµα  και  συνεπεία  της  όπως  επικαλείται  προκληθείσας  βλάβης  της  υγείας  του,  που 

έχει  ασκήσει  ο  τελευταίος  κατά  του  αιτούντος  οφθαλµιάτρου  ενώπιον  του  Μονοµελούς 

Πρωτοδικείου  Χ  (τακτική  διαδικασία  –  αρ.  κατάθεσης  …  µε  καταληκτική  ηµεροµηνία 

προκατάθεσης προτάσεων …). Σύµφωνα µε την  ως άνω αγωγή και κατά τους ισχυρισµούς του 

ενάγοντος Β, ο οφθαλµίατρος Α επέδειξε βαρεία αµέλεια κατά την άσκηση των καθηκόντων του, 

ήτοι αρχικά κατά την πραγµατοποίηση της επέµβασης «ρουτίνας» («LEASER P.R.K.») … και το 

κυριότερο,  δεν  προέβλεψε  και  δεν  αντιµετώπισε  τις  µετεγχειρητικές  επιπλοκές  της  επέµβασης 

και κυρίως διότι δεν αντιλήφθηκε και δεν διέγνωσε (γιατί δεν είχε τις γνώσεις) την εµφάνιση του 

µύκητα και την έγκαιρη αντιµετώπισή του, µε αποτέλεσµα να χαθεί πολύτιµος χρόνος µε όλες τις 

µετέπειτα σοβαρές και επιζήµιες για τον ασθενή µακροχρόνιες συνέπειες, οι οποίες οδήγησαν και 

σε προσβολή του δικαιώµατός του στην προσωπικότητα.  

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή  και  τις 

διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωµα  ψήφου  και  αποχώρησε 

µετά  από  τη  συζήτηση  της  υποθέσεως  και  πριν  από  τη  διάσκεψη  και  τη  λήψη  αποφάσεως, 

κατόπιν διεξοδικής συζητήσεως, 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1. Επειδή οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ του ν. 2472/1997 

καθορίζουν  τους  όρους  και  τις  προϋποθέσεις  για  τη  νόµιµη  επεξεργασία  ευαίσθητων 

προσωπικών δεδοµένων που αφορούν στην υγεία. Οι διατάξεις των άρθρων 5 παρ. 3 και 13 παρ. 

3  στοιχ.  β΄  του  ν. 3418/2005 (Κώδικας  Ιατρικής  ∆εοντολογίας)  προβλέπουν  την  κατ’  εξαίρεση 

χορήγηση  ιατρικών  πιστοποιητικών  και  γνωµατεύσεων  σε  τρίτο  πρόσωπο,  εφόσον  έχει  έννοµο 

συµφέρον  και  το  αποδεικνύει,  καθώς  και  τις  προϋποθέσεις  άρσης  του  ιατρικού  απορρήτου. 

Επειδή,  περαιτέρω,  το  άρθρο  11  παρ.  3  του  ν.  2472/1997  ορίζει  ότι  εάν  τα  δεδοµένα 

ανακοινώνονται σε τρίτους, το υποκείµενο ενηµερώνεται για την ανακοίνωση πριν από αυτούς.  

2.  Επειδή,  σύµφωνα  µε  το  άρθρο  914  ΑΚ,  όποιος  ζηµιώσει  άλλον  παράνοµα  και  υπαίτια  έχει 

υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932  ΑΚ,  σε  περίπτωση 

αδικοπραξίας ανεξάρτητα από την αποζηµίωση για την περιουσιακή ζηµία, το δικαστήριο µπορεί 

να επιδικάσει εύλογη κατά την κρίση του χρηµατική ικανοποίηση λόγω ηθικής βλάβης, η οποία 

οφείλεται και σε περίπτωση προσβολής του δικαιώµατος της προσωπικότητας (57, 59 ΑΚ). 

 

3. Επειδή, στην κρινόµενη υπόθεση, ο Α ζητεί µε την ιδιότητα του τρίτου (άρθρο 2 στοιχ. θ΄ του 

ν. 2472/1997) τη χορήγηση ευαίσθητων δεδοµένων προσωπικού χαρακτήρα (δεδοµένων υγείας) 

 

3 

που  αφορούν  στον  Β  και  τηρούνται  στο  αρχείο  της  Κρατικής  Οφθαλµολογικής  Κλινικής  του 

Γ.Ν.Α. «Γ΄ ΓΕΝΝΗΜΑΤΑΣ» ως υπευθύνου επεξεργασίας, (άρθρο 2 στοιχ. ζ΄ του ν. 2472/1997). 

Από  τα  στοιχεία  του  φακέλου  της  υπόθεσης  προκύπτει  ότι  ο  σκοπός  επεξεργασίας  συνίσταται 

στην αντίκρουση της ως άνω αναφερόµενης αγωγής αποζηµίωσης και χρηµατικής ικανοποίησης 

προς αποκατάσταση της ηθικής βλάβης συνεπεία επικαλούµενου ιατρικού σφάλµατος αλλά και 

προσβολής του δικαιώµατος της προσωπικότητας που έχει ασκήσει ο Β κατά του Α ενώπιον του 

Μονοµελούς Πρωτοδικείου  
4. Ο προβαλλόµενος σκοπός επεξεργασίας της αντίκρουσης της ανωτέρω αγωγής συνάδει µε την 

προαναφερόµενη  διάταξη  του  άρθρου  7  παρ.  2  στοιχ.  γ΄  του  ν.  2472/1997,  ενώ  παράλληλα 

πληρούται  και  η  αρχή  της  αναλογικότητας  των  δεδοµένων  (άρθρο  4  παρ.  1  στοιχ.  β΄  του  ν. 

2472/1997),  διότι  µε  τη  χρήση  των  εν  λόγω  αιτούµενων  δεδοµένων  υγείας  το  αρµόδιο 

∆ικαστήριο θα είναι σε θέση να κρίνει την ύπαρξη ή όχι ιατρικού σφάλµατος και προσβολής της 

προσωπικότητας του ασθενούς και συνακόλουθα να αποφανθεί σχετικά µε την αγώγιµη αξίωση. 

Το Γ.Ν.Α. «Γ΄ ΓΕΝΝΗΜΑΤΑΣ» οφείλει, ως υπεύθυνος επεξεργασίας, να ενηµερώσει, σύµφωνα 

µε  τα  οριζόµενα  στη  διάταξη  του  άρθρου 11  παρ. 3  του  ν. 2472/1997,  τον  Β  για  τη  διαβίβαση 

ευαίσθητων  προσωπικών  του  δεδοµένων  στον  οφθαλµίατρο  Α  για  δικαστική  χρήση  τους  στο 

πλαίσιο της περιγραφείσας ένδικης διαφοράς. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  παρέχει  την  άδεια  στο  Γ.Ν.Α.  «Γ΄  ΓΕΝΝΗΜΑΤΑΣ»,  ως  υπεύθυνο  επεξεργασίας,  να 

χορηγήσει  στον  οφθαλµίατρο  Α  τα  αιτούµενα  δεδοµένα  υγείας  που  αναφέρονται  ανωτέρω  και 

που  αφορούν  στον  Β,  προκειµένου  να  τα  χρησιµοποιήσει  στο  πλαίσιο  της  µεταξύ  τους  ως  άνω 

ένδικης  διαφοράς,  βάσει  της  υπ’  αριθµ.  …  αγωγής,  αφού  το  Νοσοκοµείο  ενηµερώσει 

προηγουµένως τον Β. 

 

 

 

  

Ο Αν. Πρόεδρος 

 

 

 

 

Η Γραµµατέας 

Γεώργιος Μπατζαλέξης 

Ειρήνη Παπαγεωργοπούλου 

