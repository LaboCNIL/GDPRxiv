 

 

 

 

 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

  Αθήνα, 10-07-2019 

 Αριθ. Πρωτ.: Γ/ΕΞ/4872/10-07-2019      

 

Α Π Ο Φ Α Σ Η    24 /2019 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση Τμήματος στην έδρα της την Τετάρτη 03.07.2019 μετά από πρόσκληση του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  ο  Αναπληρωτής  Πρόεδρος  Γεώργιος  Μπατζαλέξης, 

κωλυομένου  του  Προέδρου  της  Αρχής  Κωνσταντίνου  Μενουδάκου,  και  τα 

αναπληρωματικά μέλη της Αρχής Παναγιώτης Ροντογιάννης και  Γρηγόριος Τσόλιας 

ως  εισηγητής,  σε  αντικατάσταση  των  τακτικών  μελών  Αντωνίου  Συμβώνη  και 

Χαράλαμπου  Ανθόπουλου,  αντίστοιχα,  οι  οποίοι,  αν  και  εκλήθησαν  νομίμως 

εγγράφως,  δεν  παρέστησαν  λόγω  κωλύματος.  Το  τακτικό  μέλος  της  Αρχής 

Κωνσταντίνος  Λαμπρινουδάκης  και  το  αναπληρωματικό  μέλος  αυτού  Ευάγγελος 

Παπακωνσταντίνου,  αν  και  εκλήθησαν  νομίμως  εγγράφως,  δεν  παρέστησαν  λόγω 

κωλύματος.  Παρούσες  χωρίς  δικαίωμα  ψήφου  ήταν  η  Kάλλη  Καρβέλη,  ειδική 

επιστήμονας-δικηγόρος, ως βοηθός εισηγητή, η οποία αποχώρησε μετά τη συζήτηση 

της  υπόθεσης  και  πριν  από  τη  διάσκεψη  και  τη  λήψη  απόφασης  και  η  Ειρήνη 

Παπαγεωργοπούλου, υπάλληλος του τμήματος διοικητικών υποθέσεων της Αρχής, ως 

γραμματέας. 

 

Η Αρχή έλαβε υπόψη της τα ακόλουθα:  

 

1 

Με την υπ’ αριθ. πρωτ. Γ/ΕΙΣ/9664/03-12-2018 καταγγελία του στην Αρχή, o A 

καταγγέλλει  ότι  παρά την επανειλημμένη επικοινωνία του  με την εταιρεία  ONLINE 

DELIVERY  S.A.  (e-food)  και  την  αποστολή  αντίστοιχων  ηλεκτρονικών  επιστολών 

στις 01.11.2018 και 01.12.2018,  με τις οποίες ζητούσε τη διαγραφή του προφίλ του, 

η  εταιρεία  δεν  ικανοποίησε  το  αίτημά  του  διαγραφής  εντός  30  ημερών  και  δεν  τον 

ενημέρωσε  για  ενδεχόμενη  καθυστέρηση  ικανοποίησής  του,  κατά  παράβαση  της 

διατάξεως του άρθρου 12 παρ. 4 του ΓΚΠΔ.  

Κατόπιν  αυτών  η  Αρχή  απέστειλε,  στο  πλαίσιο  διερεύνησης  της  καταγγελίας  το 

υπ’  αριθ.  πρωτ.  Γ/ΕΞ/622/25-1-2019  έγγραφο  προς  παροχή  διευκρινίσεων  στην 

Online  Delivery  S.A.  (e-food),  η  οποία  στην  από  08.02.2019  και  με  αριθμό 

πρωτοκόλλου … απάντησή της προς την Αρχή (αρ. πρωτ. Αρχής Γ/ΕΙΣ/1052/08-02-

2019),  ανέφερε  τα  εξής:  α)  ο  A  ζήτησε  κατά  πρώτον  δια  της  από  21.10.2018 

ηλεκτρονικής επιστολής του την αλλαγή του e-mail, το οποίο ήταν συνδεδεμένο με το 

λογαριασμό του, β) κατά δεύτερον ο A αιτήθηκε με την από 1.11.2018 ηλεκτρονική 

του  επιστολή  τη  διαγραφή  των  προσωπικών  του  δεδομένων,  επανερχόμενος  με  νέα 

επιστολή  την  1.12.2018  προκειμένου  να  δοθούν  εξηγήσεις  εκ  μέρους  της  εταιρείας 

για την απουσία ενέργειας προς ικανοποίηση του αιτήματός  του,  γ) και  στις δύο ως 

άνω  περιπτώσεις  η  εταιρεία  συνέστησε  στον  Α  να    ακολουθήσει  την  ενδεδειγμένη 

διαδικασία ενάσκησης του δικαιώματός του, αποστέλλοντας ηλεκτρονικό μήνυμα στη 

διεύθυνση  privacy@e-food.gr,  δ)  ήδη  από  την  αποστολή  του  αρχικού  ηλεκτρονικού 

μηνύματος του Α, η εταιρεία διενήργησε εσωτερικό έλεγχο, από τον οποίο προέκυψε 

το  γεγονός  ότι  ο  τελευταίος  δεν  αποτελεί  χρήστη  των  υπηρεσιών  της,  και  ως  εκ 

τούτου  τα  στοιχεία  του  δεν  τηρούνται  σε  αρχείο  προσωπικών  δεδομένων  της 

εταιρείας και δεν υφίσταται καταχωρημένο προφίλ του, οπότε δεν τίθεται και ζήτημα 

διαγραφής των προσωπικών του  δεδομένων. Συμπερασματικά,  στην από  08.02.2019 

και με αριθμό πρωτοκόλλου Γ/ΕΙΣ/1052/08-02-2019 απάντησή της προς την Αρχή, η 

Online Delivery S.A. (e-food) υποστηρίζει ότι η καταγγελία του είναι ανυπόστατη και 

δεν  υφίσταται  καμία  εκ  μέρους  της  εταιρείας  παραβίαση  του  άρθρου  12  παρ.  4  του 

ΓΚΠΔ, αλλά και οποιασδήποτε άλλης διάταξης του ΓΚΠΔ. 

Η  Αρχή,  μετά  από  εξέταση  των  στοιχείων  του  φακέλου  και  αφού  άκουσε  τον 

εισηγητή  και  τη  βοηθό  εισηγητή,  η  οποία  αποχώρησε  μετά  τη  συζήτηση  της 

υπόθεσης  και  πριν  από  τη  διάσκεψη  και  τη  λήψη  απόφασης,  μετά  από  διεξοδική 

συζήτηση 

 

 

2 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

 

1.    Με  το  άρθρο  94  του  Γενικού  Κανονισμού  Προστασίας  Δεδομένων  (ΓΚΠΔ)  υπ’ 

αρ. 679/2016 καταργήθηκε από τις 25.5.2018 η Οδηγία 95/46/ΕΚ, οπότε και τέθηκε 

σε εφαρμογή ο ΓΚΠΔ κατ’ αρ. 99 παρ. 2 αυτού από τις 25 Μάϊου 2018 .   

 

2. 

Σύμφωνα  με  τις  διατάξεις  του  άρθρου  17  παρ.  1  ΓΚΠΔ  παρέχεται  στο 

υποκείμενο  των  δεδομένων  το  δικαίωμα  διαγραφής  των  δεδομένων  προσωπικού 

χαρακτήρα  που  το  αφορούν  χωρίς  αδικαιολόγητη  καθυστέρηση  και  ο  υπεύθυνος 

επεξεργασίας  υποχρεούται να διαγράψει τα  δεδομένα προσωπικού χαρακτήρα χωρίς 

αδικαιολόγητη καθυστέρηση, αν ισχύει ένας από τους λόγους που προβλέπονται στα 

εδάφια α’ έως στ’ της ίδιας παραγράφου. 

 

Η  άσκηση  του  δικαιώματος  διαγραφής  είναι  απαραίτητο  να  εξετάζεται  από 

τον  υπεύθυνο  επεξεργασίας  και  να  τυγχάνει  απάντησης  εντός  μηνός,  άλλως  ο 

τελευταίος  ενημερώνει  το  υποκείμενο  των  δεδομένων  για  τυχόν  παράταση  του  εν 

λόγω χρονικού διαστήματος, καθώς και για τους λόγους της καθυστέρησης (άρθρο 12 

παρ. 3 ΓΚΠΔ). Εάν ο υπεύθυνος επεξεργασίας δεν ενεργήσει επί του αιτήματος του 

υποκειμένου  των  δεδομένων,  ενημερώνει  εντός  μηνός  από  την  παραλαβή  του 

αιτήματος  το  υποκείμενο  των  δεδομένων  για  τους  λόγους  για  τους  οποίους  δεν 

ενήργησε  και  για  τη  δυνατότητα  υποβολής  καταγγελίας  σε  εποπτική  αρχή  και 

άσκησης δικαστικής προσφυγή (άρθρο 12 παρ. 4 ΓΚΠΔ). 

 

Από τα στοιχεία του φακέλου προέκυψαν τα εξής:  

Ο  καταγγέλλων  Α  με  τις  από  01.11.2018  και  1.12.2018  ηλεκτρονικές 

3. 

  

επιστολές  προς  την  εταιρεία  e-food,  αιτήθηκε  την  επιβεβαίωση  της  διαγραφής  του 

λογαριασμού  του,  λόγω  απενεργοποίησης  του  παλιού  του  e-mail,  καθώς  και  την 

αιτιολόγηση  της  καθυστέρησης  της  συγκεκριμένης  ενέργειας.  Η  εταιρεία  e-food  με 

τις  από  1.11.2018  και  3.12.2018  ηλεκτρονικές  επιστολές  της  συνέστησε  στον 

καταγγέλλοντα  να  ακολουθήσει  την  προβλεπόμενη  από  την  πολιτική  της  εταιρίας 

διαδικασία,  απευθυνόμενος  σχετικά  με  το  αίτημά  του  στην  ηλεκτρονική  διεύθυνση 

privacy@e-food.gr.  Όπως  ειδικότερα  προκύπτει  από  το  έγγραφο  παροχής 

διευκρινίσεων  της  Online  Delivery  S.A.  (e-food),  υπ’  αριθ.  1052/08-02-2019,  προς 

την  Αρχή,  η  εταιρεία  διενήργησε  εσωτερικό  έλεγχο,  από  τον  οποίο  προέκυψε  ότι  ο 

καταγγέλλων δεν αποτελεί χρήστη των υπηρεσιών της, καθώς και ότι τα προσωπικά 

3 

 

του  δεδομένα  δεν  βρίσκονται  καταχωρισμένα  στο  αρχείο  προσωπικών  δεδομένων 

που τηρεί η εταιρεία.  

4..  Επειδή  στη  συγκεκριμένη  περίπτωση  ο  καταγγέλλων  δεν  ακολούθησε  τη 

διαδικασία διαγραφής που προβλέπεται από την οικεία πολιτική της εταιρίας. 

       Επειδή σύμφωνα με τα προαναφερόμενα, δεν αποδείχθηκε η τήρηση δεδομένων 

προσωπικού  χαρακτήρα  του  καταγγέλλοντος  στο  σύστημα  αρχειοθέτησης  της 

καταγγελλομένης  εταιρείας  Online  Delivery  S.A.  (e-food),  καθώς  και  η  χρήση  εκ 

μέρους του των υπηρεσιών της καθώς δεν προσκόμισε σχετικό αποδεικτικό υλικό. 

      Επειδή,  κατά  συνέπεια  δεν  νοείται  παραβίαση  του  δικαιώματος  διαγραφής 

δεδομένων  προσωπικού  χαρακτήρα  και  του  δικαιώματος  σχετικής  ενημέρωσης  επί 

του  αιτήματος  διαγραφής  σε  περίπτωση  κατά  την  οποία  δεν  περιλαμβάνονται 

δεδομένα προσωπικού χαρακτήρα του υποκειμένου στο σύστημα αρχειοθέτησης του 

υπευθύνου επεξεργασίας. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή απορρίπτει την καταγγελία ως κατ’ ουσίαν αβάσιμη. 

          

 

 

             Ο Αναπληρωτής Πρόεδρος    

              

    Η Γραμματέας  

 

 

 

 

 

  

 

 

Γεώργιος Μπατζαλέξης   

 

                  Ειρήνη Παπαγεωργοπούλου 

4 

