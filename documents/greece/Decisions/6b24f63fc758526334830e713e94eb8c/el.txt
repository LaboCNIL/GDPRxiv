 

 
 
      
     Αθήνα, 09-05-2018 

   Αριθ. Πρωτ.: Γ/ΕΞ/2373-1/ 09-05-2018 

 

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 
 

Α Π Ο Φ Α Σ Η 44/2018 

 (Τµήµα) 

 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Τµήµατος  στην  έδρα  της  την  Τετάρτη  18.04.2018  και  ώρα  10:00  π.µ.  µετά  από 

πρόσκληση του Προέδρου της, προκειµένου να εξετάσει την υπόθεση που αναφέρεται 

στο  ιστορικό  της  παρούσας.  Παρέστησαν  ο  Αναπληρωτής  Πρόεδρος,  Γεώργιος 

Μπατζαλέξης, κωλυοµένου του Προέδρου της Αρχής, Κωνσταντίνου Μενουδάκου, και 

τα  αναπληρωµατικά  µέλη  Παναγιώτης  Ροντογιάννης,  Ευάγγελος  Παπακωνσταντίνου 

και  Γρηγόριος  Τσόλιας,  ως  εισηγητής,  σε  αντικατάσταση  των  τακτικών  µελών 

Αντώνιου  Συµβώνη,  Κωνσταντίνου  Λαµπρινουδάκη  και  Χαράλαµπου  Ανθόπουλου, 

αντίστοιχα,  οι  οποίοι,  αν  και  εκλήθησαν  νοµίµως  εγγράφως,  δεν  παρέστησαν  λόγω 

κωλύµατος.  Παρούσες  χωρίς  δικαίωµα  ψήφου  ήταν  η  Ευαγγελία  Βασιλοπούλου, 

νοµικός ελεγκτής, ως βοηθός εισηγητής και η Ειρήνη Παπαγεωργοπούλου, υπάλληλος 

του τµήµατος διοικητικών υποθέσεων, ως γραµµατέας.  

 
Η Αρχή έλαβε υπόψη της τα παρακάτω:  
 
Με  την  υπ’  αριθ.  πρωτ.  ΑΠ∆ΠΧ  Γ/ΕΙΣ/2373/26.03.2018  αίτησή  του,  το  Γ.Ν.Α  «O 

Ευαγγελισµός-Οφθαλµιατρείο Αθηνών-Πολυκλινική» (στο εξής «ΕΥΑΓΓΕΛΙΣΜΟΣ») 

διαβιβάζει στην Αρχή την από … αίτηση του Α, ιατρού µαιευτήρα-γυναικολόγου, και 

ζητεί  την  άδεια  της  Αρχής  για  την  επεξεργασία  ευαίσθητων  προσωπικών  δεδοµένων. 

Συγκεκριµένα, ο Α ζητεί να λάβει από το ως άνω Νοσοκοµείο «πλήρη αντίγραφα του 

ιατρικού  φακέλου  της  Β,  προς  αντίκρουση  της  αγωγής  αποζηµίωσης  και  χρηµατικής 

ικανοποίησης  προς  αποκατάσταση  της  ηθικής  βλάβης  από  ιατρικό  σφάλµα  και 

 

2 

συνεπεία  της,  κατά  τους  ισχυρισµούς  της,  προκληθείσης  βλάβης  της  υγείας  της,  που 

έχει ασκήσει η τελευταία κατά του αιτούντος ιατρού και της ιδιωτικής κλινικής µε την 

επωνυµία «ΡΕΑ ΓΥΝΑΙΚΟΛΟΓΙΚΗ Μ.Χ.Θ.∆», όπως νόµιµα εκπροσωπείται, ενώπιον 

του Μονοµελούς Πρωτοδικείου Αθηνών (τακτική διαδικασία – αρ. κατάθεσης … – µε 

προθεσµία κατάθεσης προτάσεων την …). Σύµφωνα µε την ως άνω αγωγή, η Β κατόπιν 

προγραµµατισµένου ραντεβού µετέβη στην ιδιωτική κλινική ΡΕΑ ΓΥΝΑΙΚΟΛΟΓΙΚΗ 

Μ.Χ.Θ.∆  προκειµένου  να  υποβληθεί  σε  …  .  Κατά  τη  διάρκεια  του  χειρουργείου, 

σύµφωνα  τους  ισχυρισµούς  της,  ο  ιατρός  µαιευτήρας-γυναικολόγος  Α  επέδειξε 

παράνοµη  και  υπαίτια  συµπεριφορά  κατά  την  άσκηση  των  καθηκόντων  του  και  την 

παροχή ιατρικών υπηρεσιών κατά τη διάρκεια της επέµβασης της ενάγουσας αλλά και 

µετεγχειρητικά µε αποτέλεσµα την σοβαρή βλάβη της υγείας της. Κατόπιν, η Β εισήχθη 

στον «ΕΥΑΓΓΕΛΙΣΜΟ» προς αντιµετώπιση των προβληµάτων υγείας της.  

  

Η Αρχή, µετά από εξέταση των στοιχείων του φακέλου, αφού άκουσε τον εισηγητή και 

τις διευκρινίσεις από τη βοηθό εισηγητή, η οποία παρέστη χωρίς δικαίωµα ψήφου και 

αποχώρησε  µετά  από  τη  συζήτηση  της  υποθέσεως  και  πριν  από  τη  διάσκεψη  και  τη 

λήψη αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1.  Επειδή  οι  διατάξεις  των  άρθρων 2  στοιχ.  β΄, 4  παρ. 1  και 7  παρ. 2  στοιχ.  γ΄  του  ν. 

2472/1997  καθορίζουν  τους  όρους  και  τις  προϋποθέσεις  για  τη  νόµιµη  επεξεργασία 

ευαίσθητων προσωπικών δεδοµένων που αφορούν στην υγεία. Οι διατάξεις των άρθρων 

5  παρ.  3  και  13  παρ.  3  στοιχ.  β΄  του  ν.  3418/2005  (Κώδικας  Ιατρικής  ∆εοντολογίας) 

προβλέπουν την κατ’ εξαίρεση χορήγηση ιατρικών πιστοποιητικών και γνωµατεύσεων 

σε  τρίτο  πρόσωπο,  εφόσον  έχει  έννοµο  συµφέρον  και  το  αποδεικνύει,  καθώς  και  τις 

προϋποθέσεις άρσης του ιατρικού απορρήτου. Επειδή, περαιτέρω, το άρθρο 11 παρ. 3 

του ν. 2472/1997 ορίζει ότι εάν τα δεδοµένα ανακοινώνονται σε τρίτους, το υποκείµενο 

ενηµερώνεται για την ανακοίνωση πριν από αυτούς.  

 
2.  Επειδή,  σύµφωνα  µε  το  άρθρο  914  ΑΚ,  όποιος  ζηµιώσει  άλλον  παράνοµα  και 

υπαίτια  έχει  υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932 

 

3 

ΑΚ, σε περίπτωση αδικοπραξίας ανεξάρτητα από την αποζηµίωση για την περιουσιακή 

ζηµία,  το  δικαστήριο  µπορεί  να  επιδικάσει  εύλογη  κατά  την  κρίση  του  χρηµατική 

ικανοποίηση λόγω ηθικής βλάβης. 
3.  Επειδή,  στην  κρινόµενη  υπόθεση,  ο  Α  ζητεί  µε  την  ιδιότητα  του  τρίτου  (άρθρο  2 

στοιχ.  θ΄  του  ν.  2472/1997)  την  χορήγηση  ευαίσθητων  δεδοµένων  προσωπικού 

χαρακτήρα (δεδοµένων  υγείας)  που  αφορούν  στη  Β  και  τηρούνται  στο  αρχείο  του  ως 

άνω  Νοσοκοµείου  ως υπευθύνου  επεξεργασίας, (άρθρο 2  στοιχ.  ζ΄  του  ν. 2472/1997). 

Από  τα  στοιχεία  του  φακέλου  της  υπόθεσης  προκύπτει  ότι  ο  σκοπός  επεξεργασίας 

συνίσταται  στην  αντίκρουση  της  ως  άνω  αναφερόµενης  αγωγής  αποζηµίωσης  και 

χρηµατικής  ικανοποίησης  προς  αποκατάσταση  της  ηθικής  βλάβης  συνεπεία  ιατρικού 

σφάλµατος  που  έχει  ασκήσει  η  Β  κατά  του  αιτούντος  ιατρού  και  της  ανώνυµης 

εταιρείας  µε  την  επωνυµία  «ΡΕΑ  ΓΥΝΑΙΚΟΛΟΓΙΚΗ  Μ.Χ.Θ.∆»,  όπως  νόµιµα 

εκπροσωπείται, ενώπιον του Μονοµελούς Πρωτοδικείου Αθηνών. 
4.  Ο  προβαλλόµενος  σκοπός  επεξεργασίας  της  αντίκρουσης  της  ανωτέρω  αγωγής 

συνάδει  µε  την  προαναφερόµενη  διάταξη  του  άρθρου  7  παρ.  2  στοιχ.  γ΄  του  ν. 

2472/1997, ενώ παράλληλα πληρούται και η αρχή της αναλογικότητας των δεδοµένων 

(άρθρο 4  παρ. 1 στοιχ.  β΄ του ν. 2472/1997), διότι η  χορήγηση του ιατρικού φακέλου 

στον  αιτούντα  ιατρό  κρίνεται  εν  προκειµένω  αναγκαία  και  πρόσφορη  εν  όψει  του  ως 

άνω σκοπού της επεξεργασίας.  

Το  Νοσοκοµείο  οφείλει,  ως  υπεύθυνος  επεξεργασίας,  να  ενηµερώσει,  σύµφωνα  µε  τα 

οριζόµενα στη διάταξη του άρθρου 11 παρ. 3 του ν. 2472/1997, τη Β για τη διαβίβαση 

ευαίσθητων  προσωπικών  της  δεδοµένων  στον  ιατρό  Α  για  δικαστική  χρήση  τους  στο 

πλαίσιο της περιγραφείσας ένδικης διαφοράς. 

 

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  παρέχει  την  άδεια  στο  Γ.Ν.Α.  «O  Ευαγγελισµός-Οφθαλµιατρείο  Αθηνών-

Πολυκλινική»,  ως  υπεύθυνο  επεξεργασίας,  να  χορηγήσει  στον  ιατρό  µαιευτήρα-

γυναικολόγο  Α  τα  αιτούµενα  δεδοµένα  υγείας  που  αναφέρονται  ανωτέρω  και  που 

αφορούν  στη  Β,  προκειµένου  να  τα  χρησιµοποιήσει  στο  πλαίσιο  της  µεταξύ  τους  ως 

 

4 

άνω  ένδικης  διαφοράς,  βάσει  της  µε  αρ.  κατάθ.  …  αγωγής,  αφού  το  Νοσοκοµείο 

ενηµερώσει προηγουµένως τη Β. 

Ο Πρόεδρος 

 

 
 

Η Γραµµατέας 

Κωνσταντίνος Μενουδάκος 

Ειρήνη Παπαγεωργοπούλου 

 

 

 
 

 
 

 
 

 
 

 
 
 

 
 

 
 

 
 

