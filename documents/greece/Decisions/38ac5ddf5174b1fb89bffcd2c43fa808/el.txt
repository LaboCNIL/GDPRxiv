 
 
 
 
 
 
 
Αθήνα, 03-02-2021 
Αριθ. Πρωτ.: 558 
 

 

 

ΑΠΟΦΑΣΗ 1/2021 

(Τμήμα)  

Ανάκληση Απόφασης 47/2020 
 (Άρθρο 11, παρ.1  ν.3471/06) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε σύνθεση 
Τμήματος στην έδρα της την Τετάρτη 20-01-2021 και ώρα 10:00, μετά από πρόσκληση του 
Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό  της 
παρούσας. Παρέστησαν ο Αναπληρωτής Πρόεδρος, Γεώργιος Μπατζαλέξης, κωλυομένου του 
Προέδρου της Αρχής, Κωνσταντίνου Μενουδάκου, και τα αναπληρωματικά μέλη, Ευάγγελος 
Παπακωνσταντίνου 
τακτικών 
μελών,   Κωνσταντίνου  Λαμπρινουδάκη  και  Χαράλαμπου  Ανθόπουλου,  οι  οποίοι,  αν  και 
εκλήθησαν νομίμως εγγράφως, δεν παρέστησαν λόγω κωλύματος. Στη συνεδρίαση παρέστη, 
με εντολή του Προέδρου, ο Λεωνίδας Ρούσσος, ειδικός επιστήμονας – ελεγκτής ως βοηθός 
εισηγητή.  Ως  Γραμματέας  παρέστη  η  Ειρήνη  Παπαγεωργοπούλου,  υπάλληλος  του 
Διοικητικού Τμήματος της Αρχής.  

Τσόλιας  σε  αντικατάσταση 

Γρηγόριος 

των 

και 

 

Η Αρχή έλαβε υπόψη της τα παρακάτω: 

Η Αρχή εξέδωσε την υπ’ αρ. 47/2020 Απόφαση, σύμφωνα με όσα αναφέρονται σε αυτήν. 
Ωστόσο,  η  κλήση  του  καταγγελλόμενου  να  παραστεί  για  ακρόαση  στην  συνεδρίαση  του 
Τμήματος  δεν  παρελήφθη  από  τον  ίδιο,  καθώς  είχε  αποσταλεί  σε  μη  έγκυρη  διεύθυνση 
ηλεκτρονικού  ταχυδρομείου.  Ως  εκ  τούτου,  ο  καταγγελλόμενος  δεν  είχε  την  ευκαιρία  να 
εκθέσει τις απόψεις του αναφορικά με τα καταγγελλόμενα. Για τον λόγο αυτόν, με την υπ’ 
αρ. πρωτ. Γ/ΕΙΣ/8560/14-12-2020 αίτηση, ο καταγγελλόμενος, Α ζήτησε την ανάκληση της 
απόφασης.  
 

1 

Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 

 

 

Η Αρχή, μετά από εξέταση όλων των στοιχείων του φακέλου, αφού άκουσε τον εισηγητή και 
τις  διευκρινίσεις  του  βοηθού  εισηγητή,  ο  οποίος  στη  συνέχεια  αποχώρησε  πριν  από  τη 
διάσκεψη και τη λήψη απόφασης, και κατόπιν διεξοδικής συζήτησης, 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1.  Σύμφωνα  με  το  άρ.  20  παρ.  2  του  Συντάγματος,  το  δικαίωμα  της  προηγούμενης 
ακρόασης του ενδιαφερομένου ισχύει και για κάθε διοικητική ενέργεια ή μέτρο που 
λαμβάνεται σε βάρος των δικαιωμάτων ή συμφερόντων του. 

2.  Σύμφωνα με το άρθρο 8 παρ. 2 του Κανονισμού Λειτουργίας της Αρχής, οι διοικητικές 
κυρώσεις  που  προβλέπονται  για  παράβαση  των  ρυθμίσεων  για  την  επεξεργασία 
δεδομένων προσωπικού χαρακτήρα επιβάλλονται πάντοτε ύστερα από ακρόαση του 
υπεύθυνου επεξεργασίας ή του εκπροσώπου του ή των πληρεξούσιων δικηγόρων 
τους. 

3.  Στην συνεδρίαση της Αρχής, κατά την οποία λήφθηκε η απόφαση που αναφέρεται 
στο  διατακτικό  της  παρούσας  απόφασης,  όπως  προκύπτει  και  από  τα  σχετικά 
πρακτικά,  δεν  συμμετείχε  ο  καταγγελλόμενος.  Αυτό  συνέβη  καθώς  δεν  του 
επιδόθηκε κλήση στην διεύθυνση ηλεκτρονικού ταχυδρομείου που είχε δηλώσει και 
από την οποία είχε απαντήσει στην Αρχή σε προγενέστερη επικοινωνία του, αλλά σε 
εσφαλμένη  διεύθυνση,  λόγω  αναγραμματισμού.  Λαμβανομένου  υπόψη  ότι  οι 
εκδοθείσες αποφάσεις έχουν χαρακτήρα εκτελεστής διοικητικής πράξης, στερήθηκε, 
με  τον  τρόπο  που  περιγράφηκε,  το  δικαίωμα  της  προηγούμενης  ακρόασης  του 
καταγγελλομένου σύμφωνα με το άρ. 20 παρ. 2 του Συντάγματος, αλλά και κατά 
παράβαση του Κανονισμού Λειτουργίας της Αρχής, εφόσον με την εν λόγω απόφαση 
επιβλήθηκε  κύρωση  χωρίς  προηγούμενη  νόμιμη  κλήτευσή  του  υπεύθυνου 
επεξεργασίας και ακρόαση του. Επομένως, συντρέχει νόμιμος λόγος ανακλήσεως της 
σχετικής απόφασης, προκειμένου η υπόθεση να συζητηθεί εκ νέου από την Αρχή με 
την παρουσία του καταγγελλομένου μετά νόμιμη κλήτευσή του. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

 

2 

Η Αρχή ανακαλεί την απόφαση 47/2020, προκειμένου να κληθεί ο καταγγελλόμενος εκ 
νέου  για  να  παραστεί  στη  συνεδρίαση  του  Τμήματος  κατά  την  ημερομηνία  που  θα 
ορισθεί. 

 

Ο Πρόεδρος 

Η Γραμματέας 

 
 

 
 

Γεώργιος Μπατζαλέξης 

Ειρήνη Παπαγεωργοπούλου 

3 

 

 

