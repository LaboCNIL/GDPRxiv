 

     Αθήνα, 24-12-2019 

     Αριθ. Πρωτ.: Γ/ΕΞ/31-1/24-12-2019      

      

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

 

 

Α Π Ο Φ Α Σ Η   47/2019 

(Τμήμα) 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε  σύνθεση 

Τμήματος  στο  κατάστημά  της  την  Τετάρτη  18.12.2019,  μετά  από  πρόσκληση  του 

Προέδρου της, προκειμένου να εξετάσει την υπόθεση που αναφέρεται στο ιστορικό της 

παρούσας. Παρέστησαν ο Γεώργιος Μπατζαλέξης, Αναπληρωτής Πρόεδρος κωλυομένου 

του  Προέδρου  της  Αρχής  Κωνσταντίνου  Μενουδάκου  και  τα  αναπληρωματικά  μέλη 

Γρηγόριος Τσόλιας, Ευάγγελος Παπακωνσταντίνου και  Εμμανουήλ Δημογεροντάκης ως 

εισηγητής  σε  αντικατάσταση  των  τακτικών  μελών  Χαράλαμπου  Ανθόπουλου, 

Κωνσταντίνου  Λαμπρινουδάκη  και  Ελένης  Μαρτσούκου  αντίστοιχα,  οι  οποίοι,  αν  και 

εκλήθησαν  νομίμως  εγγράφως  δεν  παρέστησαν  λόγω  κωλύματος.  Στη  συνεδρίαση 

παρέστησαν,  επίσης,  με  εντολή  του  Προέδρου,  η  Ε.  Μαραγκού,  ειδική  επιστήμονας  - 

ελέγκτρια ως βοηθός εισηγητή, και η Ε. Παπαγεωργοπούλου, υπάλληλος του Τμήματος 

διοικητικών υποθέσεων  της Αρχής, ως γραμματέας. 

Η Αρχή έλαβε υπόψη τα παρακάτω: 

Ο  A,  υπήκοος  Μπανγκλαντές  (γεν.  …),  µε  την  µε  αριθµ.  πρωτοκόλλου 

Α/ΕΙΣ/31/29.03.2019  προσφυγή  του,  όπως  συμπληρώθηκε  με  τα  αριθμ.  πρωτ. 

Α/ΕΙΣ/86/06.12.2019  και  Α/ΕΙΣ/87/06.12.2019  έγγραφά  του  προς  την  Αρχή  ζήτησε  τη 

διαγραφή  του  από  τον  Εθνικό  Κατάλογο  Ανεπιθύµητων  Αλλοδαπών  (στο  εξής, 

Ε.Κ.ΑΝ.Α.). 

 

Με  το  με  αριθμ.  πρωτ.  Α/ΕΞ/31-1/07.08.2019,  έγγραφό  της  η  Αρχή  κάλεσε  τη 

Διεύθυνση  Αλλοδαπών  Αττικής  του  Υπουργείου  Προστασίας  του  Πολίτη  να  την 

ενημερώσει σχετικά με την ύπαρξη καταχώρισης στον ανωτέρω κατάλογο.   

Η  Διεύθυνση  Αλλοδαπών  με  το  με  αριθμ.  πρωτ.  …  (με  αριθμ.  πρωτ.  της  Αρχής 

Α/ΕΙΣ/62/04-09-2019),    έγγραφό  της  ενημέρωσε  την  Αρχή  για  τις  λεπτομέρειες  της 

καταχώρισης του εν θέματι αλλοδαπού επισυνάπτοντας τα σχετικά έγγραφα. 

Όπως προκύπτει από το παραπάνω έγγραφο της Δ/νσης Αλλοδαπών προς την Αρχή, 

ο προσφεύγων A συνελήφθη την … να στερείται νομιμοποιητικών εγγράφων παραμονής 

στη χώρα κατά παράβαση του άρθρ. 76 του ν. 3386/2005 σε συνδυασμό με το άρθρ. 21 

του  ν.  ν.  3907/2011  «περί  αλλοδαπών».  Ως  εκ  τούτου,  εκδόθηκε  εις  βάρος  του  η  με 

αριθμ. … από … διοικητική απόφαση επιστροφής του αρμόδιου αξιωματικού της Δ/νσης 

Αλλοδαπών  και  καταχωρήθηκε  μόνον  στον  Ε.Κ.ΑΝ.Α.  μέχρι  την  ….  Εν  συνεχεία, 

καταχωρίσθηκε εκ νέου στον Ε.Κ.ΑΝ.Α. μέχρι την …, συνεπεία της έκδοσης διοικητικής 

απόφασης  επιστροφής  του  αρμόδιου  αξιωματικού  της  Δ/νσης  Αλλοδαπών  με  αριθμ.  … 

από …. Ειδικότερα, σύμφωνα με την παραπάνω απόφαση ο προσφεύγων συνελήφθη την 

…,  «καθώς  στερείται  νομιμοποιητικών  εγγράφων  παραμονής  στη  χώρα  κατά  παράβαση 

των  διατάξεων  του  άρθρου  76  παρ.  1β,  και  γ  και  3  του  ν.  3386  [«είσοδος,  διαμονή 

υπηκόων τρίτων χωρών»] σε συνδυασμό με το άρθρ. 21 του ν. 3907/2011». Περαιτέρω 

στην  διοικητική  απόφαση  επιστροφής,  αναφέρεται  ότι,  συνελήφθη  αρχικά  την  …  για 

παράβαση  του  ν.  1650/1986  «περί  προστασίας  του  περιβάλλοντος»,  του  ν.  1892/1990 

«απαγόρευση  ρίψεως  υλικών  ή  απορριμμάτων  σε  δάση  και  δασικές  εκτάσεις»,  του  ν. 

2696/1999  «περί  ΚΟΚ-  στέρηση  άδειας  ικανότητας  οδηγήσεως»  με  συνέπεια  να 

καταδικαστεί από το Τριμελές Πλημμελειοδικείο Αθηνών (με την με αριθμ. … απόφασή 

του) σε ποινή φυλάκισης οκτώ (8) μηνών με τριετή αναστολή κατά της οποίας, άσκησε 

έφεση. Η απόφαση επίσης, αναφέρει ότι ως αιτιολογικό λόγο ότι κατά τον κρίσιμο χρόνο 

της  έκδοσή  της  αφενός  ήταν  ήδη  καταχωρημένος  στον  Ε.Κ.ΑΝ.Α.  παραμένοντας  στη 

χώρα  μας  κατά  παράβαση  των  διατάξεων  του  ν.  3907/2011  και  του  ν.  3386/2005  και 

αφετέρου,  ότι,  εκκρεμούσε  η  με  αριθμ.  …  από  …  απόφαση  επιστροφής,  η  οποία  δεν 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

2 

εκτελέστηκε, καθώς αφέθηκε ελεύθερος με την με αριθμ. … απόφαση του προέδρου του 

Διοικητικού Πρωτοδικείου Αθηνών.    

Την  …  ο  προσφεύγων  A  υπέβαλε  αίτημα  διαγραφής  το  οποίο  απορρίφθηκε  με  την 

υπ’ αριθμ. … απόφαση του Διευθυντή της Διεύθυνσης Αλλοδαπών από … «διότι δεν έχει 

παρέλθει  ο  χρόνος  διάρκειας  της  καταχώρισης.  Επίσης,  μέχρι  και  σήμερα  ο  εν  λόγω 

αλλοδαπός δεν έχει καταθέσει αποδεικτικά στοιχεία για την άρση των λόγων της εγγραφής 

που  εξακολουθούν  να  ισχύουν».  Την  δε,  …  ο  προσφεύγων  υπέβαλε  εκ  νέου  αίτημα 

διαγραφής το οποίο απορρίφθηκε με την ίδια αιτιολογία με την υπ’ αριθμ. … απόφαση 

του  Διευθυντή της Διεύθυνσης Αλλοδαπών από …. 

Λόγω  των  προαναφερθέντων  απορριπτικών  αποφάσεων,  ο  προσφεύγων  υπέβαλε 

στην  Αρχή  την  ως  άνω  αναφερόμενη  αίτηση  διαγραφής,  επικαλούμενος  μεταξύ  άλλων 

ότι αρχικά, ο προσφεύγων είχε εγγραφεί στον Ε.Κ.ΑΝ.Α. δυνάμει διοικητικής απόφασης 

απέλασης μέχρι την … , καίτοι από την … έως και το τέλος του έτους 2015 ήταν κάτοχος 

του  ειδικού  δελτίου  αιτούντος  άσυλο  γεγονός,  που  επιβάλλει  την  αναστολή  του 

διοικητικού μέτρου της επιστροφής έως την οριστική κρίση του αιτήματος για χορήγηση 

καθεστώτος  διεθνούς  προστασίας  (βλ.  άρθρο  41  παρ.  1  περ.  δ΄  του  ν.  3907/2011). 

Ωστόσο,  στην  υπό  κρίση  απόφαση  επιστροφής  αριθμ.…  από  …  γίνεται  μνεία  σε 

προυπάρχουσα καταχώριση στον Ε.Κ.ΑΝ.Α. μολονότι η προηγούμενη όπως αναφέρθηκε 

ανωτέρω,  είχε  λήξει  ….  Περαιτέρω,  αμφισβητεί  ο  προσφεύγων  την  αιτιολογία  των 

απορριπτικών  σε  αιτήματα  διαγραφής  αποφάσεων  του  Δ/ντη  της  Δ/νσης  Αλλοδαπών 

Αττικής λόγω του ότι δεν έχει καταθέσει αποδεικτικά στοιχεία για την άρση των λόγων 

εγγραφής δεδομένου ότι είχε ήδη από την … καταθέσει στην Αποκεντρωμένη Διοίκηση 

Αττικής  –  Δ/νση  Αλλοδαπών  αίτηση  για  χορήγηση  άδειας  διαμονής  για  εξαιρετικούς 

λόγους, η οποία ήταν σε γνώση της Δ/νσης Αλλοδαπών και βάσει της οποίας κωλύεται η 

έκδοση  απόφασης  επιστροφής  έως  την  οριστική  κρίση  του  αιτήματος.  Τέλος,  ο 

προσφεύγων  προσκομίζει  αντίγραφο  προσφυγής  που  έχει  υποβάλει  κατά  της  με  αριθμ. 

…  απορριπτικής  απόφασης  του  Αυτοτελούς  Κλιμακίου  Αμυγδαλέζας  Αττικής  για 

χορήγηση  καθεστώτος  διεθνούς  προστασίας.  Η  προσφυγή  αναμένεται  να  εξεταστεί  την 

…. 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

3 

Η  Αρχή,  μετά  από  εξέταση  των  προαναφερόμενων  στοιχείων,  άκουσε  τον  εισηγητή 

και τις διευκρινίσεις από τη βοηθό εισηγητή και κατόπιν διεξοδικής συζήτησης, 

 

 

ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ 

           1.  Στην  Ελλάδα  η  τήρηση  του  Εθνικού  Καταλόγου  Ανεπιθύµητων  Αλλοδαπών 

προβλέπεται  στο  άρθρο  82  του  ν.  3386/2005,  το  οποίο  ορίζει  ότι  «Το  Υπουργείο 

∆ηµόσιας Τάξης τηρεί κατάλογο ανεπιθύµητων αλλοδαπών. Τα κριτήρια και η διαδικασία 

εγγραφής  και  διαγραφής  αλλοδαπών  από  τον  κατάλογο  αυτόν  καθορίζονται  µε  απόφαση 

των  Υπουργών  Εσωτερικών,  ∆ηµόσιας  ∆ιοίκησης  και  Αποκέντρωσης,  Εξωτερικών, 

Εθνικής  Άµυνας,  ∆ικαιοσύνης  και  ∆ηµοσίας  Τάξης».  Με  βάση  την  ανωτέρω 

εξουσιοδοτική  διάταξη  εκδόθηκε  η  µε  αριθµό  4000/4/32-λα΄/17.10.2012  ΚΥΑ,  όπως 

αντικαταστάθηκε και ισχύει με την ΚΥΑ4000/4/32-ν’/31.03.2017, τα άρθρα 1 και 3 της 

οποίας προβλέπουν αντίστοιχα τις προϋποθέσεις εγγραφής αλλοδαπών στον Ε.Κ.ΑΝ.Α. 

και την αυτεπάγγελτη επανεξέταση της κάθε εγγραφής ανά τριετία. Ειδικότερα σύµφωνα 

µε το άρθρο 1 αυτής : «1. Στον Εθνικό Κατάλογο Ανεπιθύµητων Αλλοδαπών (Ε.Κ.ΑΝ.Α.) 

εγγράφονται:  α.  Αλλοδαποί  σε  βάρος  των  οποίων  εκδόθηκε  δικαστική  ή  διοικητική 

απόφαση απέλασης από τη χώρα ή απόφαση επιστροφής, εφόσον δεν έχουν συµµορφωθεί 

µε  την  υποχρέωση  επιστροφής.  β.  Αλλοδαποί,  η  παρουσία  των  οποίων  στο  ελληνικό 

έδαφος  αποτελεί  απειλή  για  την  εθνική  ασφάλεια,  τη  δημόσια  ασφάλεια  ή  τη  δημόσια 

τάξη…»,  ενώ  σύμφωνα  µε  το  άρθρο  3  :  «1.  Η  διάρκεια  ισχύος  της  εγγραφής  στον 

Ε.Κ.ΑΝ.Α., καθορίζεται από το αποφασίζον την εγγραφή όργανο, µε κριτήριο τους λόγους 

για  τους  οποίους  επιβάλλεται  και  δεν  υπερβαίνει  τα  πέντε  (5)  έτη.  Η  ως  άνω  διάρκεια 

εγγραφής στον Ε.Κ.ΑΝ.Α. είναι δυνατόν, να υπερβαίνει την πενταετία σε περίπτωση που ο 

αλλοδαπός  αποτελεί  σοβαρή  απειλή  για  την  εθνική  ασφάλεια,  τη  δημόσια  ασφάλεια  ή  τη 

δημόσια  τάξη  καθώς  και  σε  περίπτωση  που  επιβληθεί  µε  απόφαση  ποινικού  δικαστηρίου 

απέλαση και απαγόρευση επανεισόδου του  αλλοδαπού στη Χώρα, για όσο χρόνο ορίζεται 

σ’ αυτήν (παρ. 3 άρθρου 74 Π.Κ., όπως ισχύει). Κάθε περίπτωση εγγραφής στον Ε.Κ.ΑΝ.Α. 

επανεξετάζεται  αυτεπαγγέλτως  ανά  τριετία…».  Επιπλέον,  σύμφωνα  µε  το  άρθρο  6  της 

ανωτέρω  ΚΥΑ,  για  την  τήρηση  του  Ε.Κ.ΑΝ.Α.  και  την  επεξεργασία  των  αντιστοίχων 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

4 

δεδομένων  προσωπικού  χαρακτήρα  εφαρμόζονται  οι  σχετικές  διατάξεις  του  ν. 

2472/1997, και ιδίως των άρθ. 4 και 13 αυτού ενώ, το άρθρο 83 του ν. 4624/2019 ορίζει 

ότι  «όπου  σε  διατάξεις  της  κείμενης  νομοθεσίας  γίνεται  αναφορά  στον  ν.  2472/1997 

νοείται ως αναφορά στις οικείες διατάξεις του ΓΚΠΔ και του παρόντος».  

2. Επειδή, από τη συνδυαστική ερμηνεία των ανωτέρω και του άρθρου 76 παρ. 1 

στοιχ. α΄ του ν. 3386/2005 προκύπτει ότι ως «σοβαρές αξιόποινες πράξεις» νοούνται όχι 

μόνον  αυτές  που  επισύρουν  ποινή  στερητική  της  ελευθερίας  τουλάχιστον  ενός  έτους 

αλλά  και  όσες  ρητά  απαριθμούνται  στη  διάταξη  του    άρθρου  76  παρ.  1  στοιχ.  α΄  του 

ανωτέρω νόμου (βλ. Γνμδ. Αρχής με αριθμ. 3/2012). 

 

3. Επειδή, από τη συνδυαστική ερμηνεία των ανωτέρω και του άρθρου 76 παρ. 1 

στοιχ.  γ΄  του  ν.  3386/2005  προκύπτει  ότι  η  καταχώρηση  αλλοδαπού  στον  ΕΚΑΝΑ 

επιτρέπεται,  εφόσον  η  παρουσία  του  στο  ελληνικό  έδαφος  είναι  επικίνδυνη  για  τη 

δημόσια τάξη ή ασφάλεια της χώρας. 

      

  4. Επειδή, για τη νομιμότητα της καταχώρισης τόσο σε περίπτωση καταδίκης όσο 

και  σε  περίπτωση  ύπαρξης  αποχρωσών  ενδείξεων  για  την  τέλεση  «σοβαρής  αξιόποινης 

πράξης»,  από  τις  ανωτέρω  αναφερόμενες,  το  αρμόδιο  για  την  καταχώρηση  όργανο  θα 

πρέπει  στην  απόφασή  του  να  λαμβάνει  υπόψη  και  να  συνεκτιμά  όλες  τις  συνθήκες 

τέλεσης  της  αξιόποινης  πράξης  και  να  εκφέρει  ειδικώς  αιτιολογημένη  κρίση  για  την 

«απειλή»  που  συνιστά  η  παρουσία  ενός  αλλοδαπού  επί  του  εθνικού  εδάφους  (βλ. 

προηγούμενη σκέψη).  

5.  Στην  υπό  εξέταση  περίπτωση,  από  τα  στοιχεία  του  φακέλου  και  τις 

διευκρινίσεις  της  ∆/νσης  Αλλοδαπών  Αττικής  προέκυψε  ότι  ο  προσφεύγων  A 

καταχωρίσθηκε  στον  Ε.Κ.ΑΝ.Α.  δυνάμει  της  διοικητικής  απόφασης  επιστροφής  του 

αρμόδιου  αξιωματικού  της  Δ/νσης  Αλλοδαπών  Αττικής  με  αριθμ.  …  για  λόγους 

δημόσιας  τάξης  και  ασφάλειας  την  …  μέχρι  την  ….  Η  καταχώρησή  του  έγινε,  γιατί 

συνελήφθη  να  στερείται  νομιμοποιητικών  εγγράφων  διαμονής  στη  χώρα.  Συνεπώς, 

καταχωρίσθηκε  για  παραβίαση  των  διατάξεων  του  νόμου  3386/2005  για  την  είσοδο, 

διαμονή και κοινωνική ένταξη υπηκόων τρίτων χωρών στην Ελληνική Επικράτεια καθώς 

και  για  το  λόγο  ότι  εκκρεμούσε  σε  βάρος  του  η  με  αριθμ.  …  από  …  απόφαση 

επιστροφής, που δεν εκτελέστηκε και επειδή ήταν ήδη, καταχωρημένος στον Ε.Κ.ΑΝ.Α.  

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

5 

Κατά  συνέπεια,  σύμφωνα  µε  τις  προαναφερόμενες  διατάξεις,  η  καταχώριση  του 

προσφεύγοντος  στον  Ε.Κ.ΑΝ.Α.  είναι  νόμιμη,  καθότι  καταχωρίσθηκε  στους  ανωτέρω 

καταλόγους  για  λόγους  δημόσιας  τάξης  και  ασφάλειας,  ενόψει  του  ότι  συνελήφθη  να  

στερείται  νομιμοποιητικών  έγγραφων  παραμονής  στη  χώρα  ενώ  έχει  καταδικαστεί  σε 

ποινή  φυλάκιση  οκτώ  μηνών  και  εκκρεμεί  εις  βάρος  του  προηγούμενη  απόφαση 

επιστροφής.  Σημειώνεται  ότι,  δεν  έχει  παρέλθει  τριετία  από  την  υπό  κρίση,  τελευταία 

καταχώριση,  ώστε  να  απαιτείται  επανεξέταση  της  καταχώρισης.  Κατ’  ακολουθία,  η 

προσφυγή του πρέπει να απορριφθεί ως αβάσιμη. 

 

Για τους λόγους αυτούς 

 

Η Αρχή απορρίπτει την προσφυγή του Α για τη διαγραφή των δεδομένων του από 

τον Ε.Κ.ΑΝ.Α. 

 

 

Ο Αναπληρωτής Πρόεδρος 

Η Γραμματέας 

 

 

 

 

 

 

Γεώργιος Μπατζαλέξης 

Ειρήνη Παπαγεωργοπούλου 

 

 

 

 

 

 

 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr 

6 

