 

 

 
      
     Αθήνα, 04-04-2018 
     Αριθ. Πρωτ.: Γ/ΕΞ/2649/04-04-2018  

 

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

Α Π Ο Φ Α Σ Η 32/2018 

 (Τµήµα) 

 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση  Τµήµατος 

στην έδρα της την Τετάρτη 04.04.2018 και ώρα 10:00 π.µ. µετά από πρόσκληση του Προέδρου 

της,  προκειµένου  να  εξετάσει  την  υπόθεση  που  αναφέρεται  στο  ιστορικό  της  παρούσας. 

Παρέστησαν ο Πρόεδρος της Αρχής, Κωνσταντίνος Μενουδάκος και τα αναπληρωµατικά µέλη 

Παναγιώτης  Ροντογιάννης,  Ευάγγελος  Παπακωνσταντίνου  και  Γρηγόριος  Τσόλιας,  ως 

εισηγητής,  σε  αντικατάσταση  των  τακτικών  µελών  Αντώνιου  Συµβώνη,  Κωνσταντίνου 

Λαµπρινουδάκη  και  Χαράλαµπου  Ανθόπουλου,  αντίστοιχα,  οι  οποίοι,  αν  και  εκλήθησαν 

νοµίµως εγγράφως, δεν παρέστησαν λόγω κωλύµατος. Παρούσες χωρίς δικαίωµα ψήφου ήταν η 

Ευαγγελία  Βασιλοπούλου,  νοµικός  ελεγκτής,  ως  βοηθός  εισηγητή  και  η  Ειρήνη 

Παπαγεωργοπούλου, υπάλληλος του τµήµατος διοικητικών υποθέσεων, ως γραµµατέας.  

 
Η Αρχή έλαβε υπόψη της τα παρακάτω:  
 
Με την υπ’ αριθµ. πρωτ. … (ΑΠ∆ΠΧ Γ/ΕΙΣ/7607/23.10.2017) αίτησή του, το Πανεπιστηµιακό 

Γενικό  Νοσοκοµείο  [περιοχής]  X  (στο  εξής  Νοσοκοµείο)  διαβιβάζει  στην  Αρχή  την  υπ’  αρ. 

πρωτ.  …  αίτηση  του  A, ιατρού  µαιευτήρα,  και  ζητεί  την  άδεια  της  Αρχής  για  την  επεξεργασία 

ευαίσθητων  προσωπικών  δεδοµένων.  Συγκεκριµένα,  ο  A  ζητεί  να  λάβει  από  το  ως  άνω 

Νοσοκοµείο  «αντίγραφα  του  ιατρικού  φακέλου  της  B  και  ιδίως  επίσηµα  αντίγραφα  από  τις 

εξετάσεις  α)  καλλιέργεια  κολπικού  και  τραχηλικού  υγρού,  β)  καλλιέργεια  αίµατος,  γ) 

καλλιέργεια  περιτοναϊκού  υγρού,  δ)  καλλιέργεια  τραύµατος  και  ε)  κυττατολογική  εξέταση 

περιτοναϊκού  υγρού  που  λήφθηκε  στο  χειρουργείο  κατά  την  επέµβαση»  προς  αντίκρουση  της 

αγωγής  χρηµατικής  ικανοποίησης  λόγω  ηθικής  βλάβης  από  ιατρικό  σφάλµα  και  συνεπεία  της, 

 

2 

κατά  τους  ισχυρισµούς  της,  προκληθείσας  βλάβης  της  υγείας  της  και  της  προσβολής  του 

δικαιώµατος  στην  ελεύθερη  ανάπτυξη  της  προσωπικότητάς  της,  που  έχει  ασκήσει  η  τελευταία 

κατά  του  αιτούντος  ιατρού,  της  ανώνυµης  εταιρείας  µε  την  επωνυµία  «EUROMEDICA 

Ανώνυµη  Εταιρία  Παροχής  Ιατρικών  Υπηρεσιών»,  όπως  νόµιµα  εκπροσωπείται,  και  έτερου 

ιατρού γυναικολόγου ενώπιον του Μονοµελούς Πρωτοδικείου [περιοχής] X (τακτική διαδικασία 

– αρ. κατάθεσης … µε δικάσιµο την …, κατόπιν αναβολής – όπως πληροφορήθηκε η Αρχή µε το 

υπ’  αρ.  πρωτ.  ΑΠ∆ΠΧ  8456/24.11.2017  συµπληρωµατικό  έγγραφο).  Περαιτέρω,  µε  το  υπ’  αρ. 

πρωτ. ΑΠ∆ΠΧ 8828/06.12.2017 συµπληρωµατικό έγγραφό του προς την Αρχή, ο A ζητεί από το 

ως  άνω  Νοσοκοµείο  να  του  χορηγηθούν  αντίγραφα  και  «α)  των  γνωµατεύσεων  των  υπερήχων 

που έγιναν πριν το χειρουργείο, β) των films των υπερήχων σε ψηφιακή µορφή ή σε φωτοτυπία, 

γ)  της  ιστολογικής  εξέτασης  από  το  χειρουργείο,  δ)  της  κυτταρολογικής  εξέτασης  από  το 

χειρουργείο,  ε)  των  διαγραµµάτων  θερµοκρασίας  πριν  και  µετά  το  χειρουργείο  και  σε  όλη  τη 

νοσηλεία της, στ) των ορών και των φαρµάκων που χορηγήθηκαν σε όλη τη νοσηλεία της, ζ) των 

καλλιεργειών αίµατος, κολπικού και τραχηλικού υγρού, περιτοναϊκού υγρού και τραύµατος και 

η) της εξέτασης β – HCG».  

Σύµφωνα  µε  την  ως  άνω  αγωγή,  και  κατά  τους  ισχυρισµούς  της  ενάγουσας  B,  ο  ιατρός 

µαιευτήρας  A,  ως  εφηµερεύων  ιατρός  της  δεύτερης  εναγοµένης  δεν  εκπλήρωσε  το  καθήκον 

µέριµνας και ιατρικής επιµέλειας, προέβη σε εσφαλµένη ή/και καµία διάγνωση της κατάστασης 

της  υγείας  της  και  της  χορήγησε  εσφαλµένη  φαρµακευτική  αγωγή,  όταν  εισήχθη  ως  επείγον 

περιστατικό  στην  Κλινική-δεύτερη  εναγοµένη  µε  έντονα  άλγη  κατόπιν  υποβολής  της  σε 

διαδικασία υποβοήθησης της γονιµοποίησης και εµβρυοµεταφοράς. 

 

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή  και  τις 

διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωµα  ψήφου  και  αποχώρησε 

µετά  από  τη  συζήτηση  της  υποθέσεως  και  πριν  από  τη  διάσκεψη  και  τη  λήψη  αποφάσεως, 

κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1. Επειδή οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ του ν. 2472/1997 

καθορίζουν  τους  όρους  και  τις  προϋποθέσεις  για  τη  νόµιµη  επεξεργασία  ευαίσθητων 

προσωπικών δεδοµένων που αφορούν στην υγεία. Οι διατάξεις των άρθρων 5 παρ. 3 και 13 παρ. 

3  στοιχ.  β΄  του  ν.  3418/2005  (Κώδικας  Ιατρικής  ∆εοντολογίας)  προβλέπουν  την  κατ’  εξαίρεση 

χορήγηση  ιατρικών  πιστοποιητικών  και  γνωµατεύσεων  σε  τρίτο  πρόσωπο,  εφόσον  έχει  έννοµο 

 

3 

συµφέρον  και  το  αποδεικνύει,  καθώς  και  τις  προϋποθέσεις  άρσης  του  ιατρικού  απορρήτου. 

Επειδή,  περαιτέρω,  το  άρθρο  11  παρ.  3  του  ν.  2472/1997  ορίζει  ότι  εάν  τα  δεδοµένα 

ανακοινώνονται σε τρίτους, το υποκείµενο ενηµερώνεται για την ανακοίνωση πριν από αυτούς.  

2.  Επειδή,  σύµφωνα  µε  το  άρθρο  914  ΑΚ,  όποιος  ζηµιώσει  άλλον  παράνοµα  και  υπαίτια  έχει 

υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932  ΑΚ,  σε  περίπτωση 

αδικοπραξίας ανεξάρτητα από την αποζηµίωση για την περιουσιακή ζηµία, το δικαστήριο µπορεί 

να επιδικάσει εύλογη κατά την κρίση του χρηµατική ικανοποίηση λόγω ηθικής βλάβης, η οποία 

οφείλεται και σε περίπτωση προσβολής του δικαιώµατος της προσωπικότητας (57, 59 ΑΚ). 

3. Επειδή, στην κρινόµενη υπόθεση, ο A ζητεί µε την ιδιότητα του τρίτου (άρθρο 2 στοιχ. θ΄ του 

ν. 2472/1997) την χορήγηση ευαίσθητων δεδοµένων προσωπικού χαρακτήρα (δεδοµένων υγείας) 

που  αφορούν  στην  B  και  τηρούνται  στο  αρχείο  του  ως  άνω  Νοσοκοµείου  ως  υπευθύνου 

επεξεργασίας, (άρθρο 2 στοιχ. ζ΄ του ν. 2472/1997). Από τα στοιχεία του φακέλου της υπόθεσης 

προκύπτει  ότι  ο  σκοπός  επεξεργασίας  συνίσταται  στην  αντίκρουση  της  ως  άνω  αναφερόµενης 

αγωγής  χρηµατικής 

ικανοποίησης  προς  αποκατάσταση  της  ηθικής  βλάβης  συνεπεία 

επικαλούµενου ιατρικού σφάλµατος αλλά και προσβολής του δικαιώµατος της προσωπικότητας 

που  έχει  ασκήσει  η  B  κατά  του  αιτούντος  ιατρού,  της  ανώνυµης  εταιρείας  µε  την  επωνυµία 

«EUROMEDICA  Ανώνυµη  Εταιρία  Παροχής 

Ιατρικών  Υπηρεσιών,  όπως 

νόµιµα 

εκπροσωπείται,  και  έτερου  ιατρού  γυναικολόγου  ενώπιον  του  Μονοµελούς  Πρωτοδικείου 

[περιοχής] X. 

4. Ο προβαλλόµενος σκοπός επεξεργασίας της αντίκρουσης της ανωτέρω αγωγής συνάδει µε την 

προαναφερόµενη  διάταξη  του  άρθρου  7  παρ.  2  στοιχ.  γ΄  του  ν.  2472/1997,  ενώ  παράλληλα 

πληρούται  και  η  αρχή  της  αναλογικότητας  των  δεδοµένων  (άρθρο  4  παρ.  1  στοιχ.  β΄  του  ν. 

2472/1997),  διότι  µε  τη  χρήση  των  εν  λόγω  αιτούµενων  δεδοµένων  υγείας  το  αρµόδιο 

∆ικαστήριο θα είναι σε θέση να κρίνει την ύπαρξη ή µη ιατρικού σφάλµατος και συνακόλουθα 

να αποφανθεί σχετικά µε την αγώγιµη αξίωση.  

Το Νοσοκοµείο οφείλει, ως υπεύθυνος επεξεργασίας, να ενηµερώσει, σύµφωνα µε τα οριζόµενα 

στη  διάταξη  του  άρθρου  11  παρ.  3  του  ν.  2472/1997,  την  B  για  την  διαβίβαση  ευαίσθητων 

προσωπικών  της  δεδοµένων  στον  ιατρό  A  για  δικαστική  χρήση  τους  στο  πλαίσιο  της 

περιγραφείσας ένδικης διαφοράς. 

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή παρέχει την άδεια στο Πανεπιστηµιακό Γενικό Νοσοκοµείο [περιοχής] X ως υπεύθυνο 

 

4 

επεξεργασίας,  να  χορηγήσει  στον  ιατρό  µαιευτήρα  A  τα  αιτούµενα  δεδοµένα  υγείας  που 

αναφέρονται ανωτέρω και που αφορούν στην B, προκειµένου να τα χρησιµοποιήσει στο πλαίσιο 

της  µεταξύ  τους  ως  άνω  ένδικης  διαφοράς,  βάσει  της  µε  αρ.  κατάθ.  …  αγωγής,  αφού  το 

Νοσοκοµείο ενηµερώσει προηγουµένως την B. 

Ο Πρόεδρος 

 

 

 

 

Η Γραµµατέας 

Κωνσταντίνος Μενουδάκος 

Ειρήνη Παπαγεωργοπούλου 

 

 

 

 

 

 

 

 

 

 

 

 

 

 

 

 

