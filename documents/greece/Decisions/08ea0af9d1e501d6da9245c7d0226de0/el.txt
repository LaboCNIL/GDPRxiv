 

 

 

 
    Αθήνα, 24-04-2018 

    Αριθ. Πρωτ.: Γ/ΕΞ/1708-1/24-04-2018      

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

Α Π Ο Φ Α Σ Η 35/2018  

(Τμήμα) 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε  σύνθεση 

Τμήματος στην έδρα της την Τετάρτη 18.04.2018 και ώρα 10:00 μ.μ. μετά από πρόσκληση 

του Προέδρου της, προκειμένου να εξετάσει την υπόθεση που αναφέρεται στο ιστορικό της 

παρούσας.  Παρέστησαν  ο  Αναπληρωτής  Πρόεδρος,  Γεώργιος  Μπατζαλέξης,  κωλυομένου 

του  Προέδρου  της  Αρχής,  Κωνσταντίνου  Μενουδάκου,  και  τα  αναπληρωματικά  μέλη 

Παναγιώτης  Ροντογιάννης,  Ευάγγελος  Παπακωνσταντίνου  και  Γρηγόριος  Τσόλιας,  ως 

εισηγητής,  σε  αντικατάσταση  των  τακτικών  μελών  Αντώνιου  Συμβώνη,  Κωνσταντίνου 

Λαμπρινουδάκη  και  Χαράλαμπου  Ανθόπουλου,  αντίστοιχα,  οι  οποίοι,  αν  και  εκλήθησαν 

νομίμως  εγγράφως,  δεν  παρέστησαν  λόγω  κωλύματος.  Παρούσες  χωρίς  δικαίωμα  ψήφου 

ήταν  η  Ευαγγελία  Βασιλοπούλου,  νομικός  ελεγκτής,  ως  βοηθός  εισηγητή  και  η  Ειρήνη 

Παπαγεωργοπούλου, υπάλληλος του τμήματος διοικητικών υποθέσεων, ως γραμματέας.  

 
Η Αρχή έλαβε υπόψη της τα παρακάτω:  
 

Με  την  με  αρ.  πρωτ.  ΑΠΔΠΧ  Γ/ΕΙΣ/1199/12.02.2018  αίτηση  και  κατ’  ορθή  εκτίμηση 

αυτής  οι  Α  και  Β,  δια  του  πληρεξουσίου  δικηγόρου  τους  Δημήτρη  Αϋφαντή  ζητούν  την 

άδεια  της  Αρχής  για  την  επεξεργασία  ευαίσθητων  προσωπικών  δεδομένων  και 

συγκεκριμένα  τη  χορήγηση  σε  αυτούς  «αντιγράφου  του  ιατρικού  φακέλου  του  Γ»  για 

δικαστική  χρήση.  Κατόπιν,  και  έπειτα  από  σχετική  ενημέρωση  των  αιτούντων  για  τη 

διαδικασία  ενώπιον  της  Αρχής  όπως  αυτή  προβλέπεται  στο  άρθρο  7  παρ.  3  του  ν. 

2472/1997,  το Γ.Ν.Α.  «Γ. ΓΕΝΝΗΜΑΤΑΣ»  (στο εξής  «ΓΕΝΝΗΜΑΤΑΣ») με το υπ’ αρ. 

πρωτ. … (ΑΠΔΠΧ Γ/ΕΙΣ/1708/28.02.2018) συμπληρωματικό έγγραφο, μας διαβίβασε την 

από  …  αίτηση  των  ως  άνω  αιτούντων,  δια  του  πληρεξουσίου  δικηγόρου  τους  Δημήτρη 

 

2 

Αϋφαντή,  προς  το  «ΓΕΝΝΗΜΑΤΑΣ»  και  ζητεί  να  γνωμοδοτήσει  η  Αρχή  σχετικά  με  τη 

νομιμότητα  της  αιτούμενης  επεξεργασίας.  Συγκεκριμένα,  οι  Α  και  Β  ζητούν  «να  τους 

χορηγηθεί  αντίγραφο  του  ιατρικού  φακέλου  του  Γ,  το  οποίο  τηρείται  στο  Γ.Ν.Α.  «Γ. 

ΓΕΝΝΗΜΑΤΑΣ» λόγω των δύο εγχειρήσεων στις οποίες υποβλήθηκε στις … και … και 

της  νοσηλείας  του  συνεπεία  μετεγχειρητικών  επιπλοκών  από  τις  …  έως  τις  …».  Την 

χορήγηση  των  αιτούμενων  στοιχείων  ζητούν  οι  ως  άνω  αιτούντες  προκειμένου  να 

αντικρούσουν την αγωγή αποζημίωσης και χρηματικής ικανοποίησης προς αποκατάσταση 

της  ηθικής  βλάβης  από  τροχαίο  ατύχημα  και  βλάβη  της  υγείας  που  έχει  ασκήσει  ο  Γ 

εναντίον 

τους  και  της  ανώνυμης  ασφαλιστικής  εταιρείας  με  την  επωνυμία 

«ΙΝΤΕΡΣΑΛΟΝΙΚΑ  ΑΝΩΝΥΜΗ  ΑΣΦΑΛΙΣΤΙΚΗ  ΕΤΑΙΡΙΑ  ΖΗΜΙΩΝ»  ενώπιον  του 

Μονομελούς  Πρωτοδικείου  Αθηνών  (ειδική  διαδικασία  αυτοκινήτων–περιουσιακών 

διαφορών – αρ. κατάθεσης … με ορισθείσα δικάσιμο την …)   

 

Η Αρχή, μετά από εξέταση των στοιχείων του φακέλου, αφού άκουσε τον εισηγητή και τις 

διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωμα  ψήφου  και 

αποχώρησε μετά από τη συζήτηση της υποθέσεως και πριν από τη διάσκεψη και τη λήψη 

αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1.  Επειδή  οι  διατάξεις  των  άρθρων  2  στοιχ.  β΄,  4  παρ.  1  και  7  παρ.  2  στοιχ.  γ΄  του  ν. 

2472/1997  καθορίζουν  τους  όρους  και  τις  προϋποθέσεις  για  τη  νόμιμη  επεξεργασία 

ευαίσθητων προσωπικών δεδομένων που αφορούν στην υγεία. Οι διατάξεις των άρθρων 5 

παρ.  3  και  13  παρ.  3  στοιχ.  β΄  του  ν.  3418/2005  (Κώδικας  Ιατρικής  Δεοντολογίας) 

προβλέπουν την  κατ’ εξαίρεση χορήγηση ιατρικών πιστοποιητικών  και γνωματεύσεων  σε 

τρίτο  πρόσωπο,  εφόσον  έχει  έννομο  συμφέρον  και  το  αποδεικνύει,  καθώς  και  τις 

προϋποθέσεις άρσης του ιατρικού απορρήτου. Επειδή, περαιτέρω, το άρθρο 11 παρ. 3 του 

ν.  2472/1997  ορίζει  ότι  εάν  τα  δεδομένα  ανακοινώνονται  σε  τρίτους,  το  υποκείμενο 

ενημερώνεται για την ανακοίνωση πριν από αυτούς.  

2.  Επειδή,  σύμφωνα  με  το  άρθρο  914  ΑΚ,  όποιος  ζημιώσει  άλλον  παράνομα  και  υπαίτια 

έχει  υποχρέωση  να  τον  αποζημιώσει.  Περαιτέρω,  σύμφωνα  με  το  άρθρο  932  ΑΚ,  σε 

περίπτωση  αδικοπραξίας ανεξάρτητα από την αποζημίωση για την περιουσιακή ζημία, το 

δικαστήριο μπορεί να επιδικάσει εύλογη κατά την κρίση του χρηματική ικανοποίηση προς 

 

3 

αποκατάσταση της ηθικής βλάβης.  

4.  Επειδή  περαιτέρω  το  άρθρο  930  παρ.  3  ΑΚ  ορίζει  ότι  «η  αξίωση  αποζημίωσης  δεν 

αποκλείεται εκ του ότι κάποιος άλλος έχει την υποχρέωση να αποζημιώσει ή να διατρέφει 

αυτόν που αδικήθηκε». 

5.  Επειδή  ακόμα  στη  διάταξη  του  άρθρου  931  ΑΚ  προβλέπεται  ότι  «η  αναπηρία  ή  η 

παραμόρφωση  που  προξενήθηκε  στον  παθόντα  λαμβάνεται  ιδιαίτερα  υπόψη,  κατά  την 

επιδίκαση αποζημίωσης, αν επιδρά στο μέλλον του». 

6. Επειδή, στην κρινόμενη υπόθεση, οι Α και Β ζητούν με την ιδιότητα του τρίτου (άρθρο 2 

στοιχ. θ΄ του ν. 2472/1997) την χορήγηση ευαίσθητων δεδομένων προσωπικού χαρακτήρα 

(δεδομένων  υγείας)  που  αφορούν  στον  Γ  και 

τηρούνται  στα  αρχεία 

του 

«ΓΕΝΝΗΜΑΤΑΣ», ως υπευθύνου επεξεργασίας (άρθρο 2 στοιχ. ζ΄ του ν. 2472/1997). Από 

τα  στοιχεία  του  φακέλου  της  υπόθεσης  προκύπτει  ότι  ο  σκοπός  επεξεργασίας  συνίσταται 

στην  αντίκρουση  της  αγωγής  αποζημίωσης  και  χρηματικής 

ικανοποίησης  προς 

αποκατάσταση  της  ηθικής  βλάβης  από  τροχαίο  ατύχημα  και  βλάβη  της  υγείας  που  έχει 

ασκήσει  ο  Γ  εναντίον  τους  και  της  ανώνυμης  ασφαλιστικής  εταιρείας  με  την  επωνυμία 

«ΙΝΤΕΡΣΑΛΟΝΙΚΑ  ΑΝΩΝΥΜΗ  ΑΣΦΑΛΙΣΤΙΚΗ  ΕΤΑΙΡΙΑ  ΖΗΜΙΩΝ»  ενώπιον  του 

Μονομελούς  Πρωτοδικείου  Αθηνών.  Πιο  συγκεκριμένα,  οι  Α  και  Β  ζητούν  «να  τους 

χορηγηθεί  αντίγραφο  του  ιατρικού  φακέλου  του  Γ,  το  οποίο  τηρείται  στο  Γ.Ν.Α.  «Γ. 

ΓΕΝΝΗΜΑΤΑΣ»  λόγω  των  δύο  εγχειρήσεων  στις  οποίες  υποβλήθηκε  στις  …  (πιθανό 

λάθος  των  αιτούντων  εκ  παραδρομής  καθώς  ο  ως  άνω  ενάγων  εισήχθη  στο 

«ΓΕΝΝΗΜΑΤΑΣ» στις … όπως προκύπτει από την αγωγή) και … και της νοσηλείας του 

συνεπεία μετεγχειρητικών επιπλοκών από τις … έως τις …». 

7.  Ο  προβαλλόμενος  σκοπός  επεξεργασίας  συνάδει  με  την  προαναφερόμενη  διάταξη  του 

άρθρου  7  παρ.  2  στοιχ.  γ΄  του  ν.  2472/1997.  Ωστόσο,  προκειμένου  να  πληρούται 

παράλληλα και η αρχή της αναλογικότητας των δεδομένων (άρθρο 4 παρ. 1 στοιχ. β΄ του ν. 

2472/1997), δέον είναι να χορηγηθεί  από το  «ΓΕΝΝΗΜΑΤΑΣ», υπεύθυνο επεξεργασίας, 

στους αιτούντες Α και Β, μόνον ιατρικό πιστοποιητικό του ή των θεραπόντων ιατρών του 

Γ, στο οποίο να αναφέρεται η αιτία νοσηλείας του, η εξέλιξη της καταστάσεως της υγείας 

του  μέχρι  σήμερα  και  ποία  η  ενεστώσα  κατάσταση  αυτής.  Η  χορήγηση  του  ιατρικού 

πιστοποιητικού  με  τα  ανωτέρω  στοιχεία  κρίνεται  εν  προκειμένω  αναγκαία  και  πρόσφορη 

για  την  υπεράσπιση  των  ανωτέρω  δικαιωμάτων  των  αιτούντων  ενώπιον  του 

προαναφερόμενου δικαστηρίου, με αποτέλεσμα να τηρείται η αρχή της αναλογικότητας για 

την αιτούμενη επεξεργασία (άρθρο 4 ν. 2472/1997).  

 

4 

Το  «ΓΕΝΝΗΜΑΤΑΣ»  οφείλει, ως υπεύθυνος επεξεργασίας,  να ενημερώσει, σύμφωνα με 

τα οριζόμενα στη διάταξη του άρθρου 11 παρ. 3 του ν. 2472/1997, τον Γ για την διαβίβαση 

ευαίσθητων προσωπικών του δεδομένων στους Α και Β προς χρήση τους κατά τη δικάσιμο 

της … στο πλαίσιο της περιγραφείσας ένδικης διαφοράς. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  παρέχει  την  άδεια  στο  «ΓΕΝΝΗΜΑΤΑΣ»,  ως  υπεύθυνο  επεξεργασίας,  να 

χορηγήσει  στους  Α  και  Β  μόνον  ιατρικό  πιστοποιητικό  με  τα  στοιχεία  που  αναφέρονται 

στο 

ιστορικό  της  παρούσας  και  αφορούν  στον  Γ,  το  οποίοι  οι  αιτούντες  θα 

χρησιμοποιήσουν στο πλαίσιο της ως άνω περιγραφόμενης ένδικης διαφοράς βάσει της με 

αρ. καταθ. … αγωγής, αφού το «ΓΕΝΝΗΜΑΤΑΣ» ενημερώσει προηγουμένως τον Γ.  

 

 

          Ο Αν. Πρόεδρος 

                      Η Γραμματέας 

 

 

 

 

     Γεώργιος Μπατζαλέξης 

          Ειρήνη Παπαγεωργοπούλου 

 

 

 

 

 

  

