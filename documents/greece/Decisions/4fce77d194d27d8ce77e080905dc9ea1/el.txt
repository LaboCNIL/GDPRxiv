 

 
     Αθήνα, 09-05-2018 

     Αριθ. Πρωτ.: Γ/ΕΞ/3527/09-05-2018 

 

 
ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 
 

 

 

Α Π Ο Φ Α Σ Η   39/2018 

(Τμήμα) 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση Τμήματος, στην έδρα της, την Τετάρτη 22-11-2017 και ώρα 10:00, μετά από 

πρόσκληση  του  Προέδρου  της,  προκειμένου  να  εξετάσει  την  υπόθεση  που 

αναφέρεται  στο  ιστορικό  της  παρούσας.  Παρέστησαν  οι  Γεώργιος  Μπατζαλέξης, 

Αναπληρωτής  Πρόεδρος,  κωλυομένου  του  Προέδρου  της  Αρχής  Κων/νου 

Μενουδάκου,  και  τα  αναπληρωματικά  μέλη  της  Αρχής  Παναγιώτης  Ροντογιάννης, 

Χαράλαμπος  Τσιλιώτης  και  Γρηγόρης  Τσόλιας,  ως  εισηγητής.  σε  αναπλήρωση  των 

τακτικών  μελών  Αντώνη  Συμβώνη,  Σπύρου  Βλαχόπουλου  και  Χαράλαμπου 

Ανθόπουλου,  οι  οποίοι,  αν  και  κλήθηκαν  νομίμως  εγγράφως,  δεν  παρέστησαν  λόγω 

κωλύματος.  Στη  συνεδρίαση  παρέστη,  με  εντολή  του  Προέδρου,  ο  Δημήτρης 

Ζωγραφόπουλος, Δικηγόρος (ΔΝ) – Νομικός ελεγκτής, ως βοηθός εισηγητή. Επίσης, 

παρέστη,  με  εντολή  του  Προέδρου,  και  η  Ειρήνη  Παπαγεωργοπούλου,  υπάλληλος 

του Διοικητικού Τμήματος της Αρχής, ως γραμματέας. 

Η Αρχή έλαβε υπόψη τα ακόλουθα: 

Υποβλήθηκε στην Αρχή Προστασίας Δεδομένων Προσωπικού Χαρακτήρα η υπ’ 

αρ. πρωτ. … (και υπ’ αρ. πρωτ. Αρχής Γ/ΕΙΣ/4306/07-07-2016) αίτηση της αρμόδιας 

υπηρεσίας  (Δ/νση  …)  του  Δήμου  Θεσσαλονίκης,  ως  υπευθύνου  επεξεργασίας, 

προκειμένου να διαβιβάσει στο Ειδικό Δημοτικό Σχολείο – Νηπιαγωγείο Τυφλών Χ 

τα  ζητηθέντα  στοιχεία  ανήλικων  ατόμων  με  οπτική  αναπηρία,  που  τηρούνται  στα 

αρχεία του, για το σκοπό της εγγραφής τους στο σχολείο αυτό. 

Μετά από εξέταση των στοιχείων του φακέλου της υπόθεσης, αφού διαβάστηκαν 

τα  πρακτικά  της  συνεδρίασης  της  20-09-2017,  αφού  άκουσε  την  πρόταση  του 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

1 

εισηγητή και του βοηθού εισηγητή, ο οποίος στη συνέχεια αποχώρησε, και μετά από 

διεξοδική συζήτηση, 

Η Αρχή, 

 

 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

1.  Επειδή,  η  διάταξη  του  άρθρου  2  στοιχ.  (β΄)  του  Ν.  2472/1997  για  την 

Προστασία  του  ατόμου  από  την  επεξεργασία  δεδομένων  προσωπικού  χαρακτήρα  , 

ερμηνευόμενη υπό το φως των διατάξεων του Χάρτη Θεμελιωδών Δικαιωμάτων της 

Ευρωπαϊκής Ένωσης, και, ιδίως, εκείνων του άρθρου 8, καθώς επίσης και υπό το φως 

των  διατάξεων  της  Οδηγίας  95/46/ΕΚ  του  Ευρωπαϊκού  Κοινοβουλίου  και  του 

Συμβουλίου,  της  24ης  Οκτωβρίου  1995,  για  την  προστασία  των  φυσικών  προσώπων 

έναντι  της  επεξεργασίας  δεδομένων  προσωπικού  χαρακτήρα  και  για  την  ελεύθερη 

κυκλοφορία  των  δεδομένων  αυτών  ορίζει,  για  τους  σκοπούς  του  νόμου  αυτού,  ως 

ευαίσθητα δεδομένα προσωπικού χαρακτήρα και εκείνα που αφορούν στην υγεία του 

υποκειμένου τους. 

2.  Επειδή,  από  το  συνδυασμό  των  διατάξεων  των  άρθρων  5  και  7  του  Ν. 

2472/1997,  ερμηνευομένων  υπό  το  φως  των  αυτών  ως  άνω  διατάξεων  του  Χάρτη 

Θεμελιωδών  Δικαιωμάτων 

της  Ευρωπαϊκής  Ένωσης,  και, 

εκείνων 

της 

προαναφερόμενης  Οδηγίας  95/46/ΕΚ,  προκύπτει  ότι  η  συλλογή  και  κάθε  περαιτέρω 

επεξεργασία απλών και ευαίσθητων δεδομένων προσωπικού χαρακτήρα επιτρέπεται, 

καταρχήν,  εφόσον  το  υποκείμενο  των  δεδομένων  έχει  δώσει  τη  συγκατάθεσή  του. 

Ωστόσο,  η  συλλογή  και  κάθε  περαιτέρω  επεξεργασία  τόσο  των  απλών  όσο  και  των 

ευαίσθητων  δεδομένων  προσωπικού  χαρακτήρα  επιτρέπεται,  κατ’  εξαίρεση,  και 

χωρίς  τη  συγκατάθεση  ή  παρά  την  άρνηση  του  υποκειμένου  τους,  στις  περιπτώσεις 

που περιοριστικά προβλέπει ο νόμος. 

3.  Επειδή,  για  τη  νομιμότητα  επεξεργασίας  είτε  απλών  είτε  ευαίσθητων 

δεδομένων προσωπικού χαρακτήρα πρέπει, σύμφωνα με τα οριζόμενα στις διατάξεις 

του άρθρου 4 παρ. 1 στοιχ. (α΄) και (β΄) του Ν. 2472/1997, να πληρούνται επιπλέον 

και  οι  θεμελιώδεις  αρχές  του  σκοπού  της  επεξεργασίας  και  της  αναλογικότητας 

(αναγκαιότητας  και  προσφορότητας)  των  δεδομένων  σε  σχέση  πάντα  με  τον 

προβαλλόμενο  σκοπό  της  επεξεργασίας.  Συνεπώς,  τα  δεδομένα  προσωπικού 

χαρακτήρα πρέπει να συλλέγονται κατά τρόπο θεμιτό και νόμιμο για καθορισμένους, 

σαφείς  και  νόμιμους  σκοπούς  και  να  υφίστανται  θεμιτή  και  νόμιμη  επεξεργασία  εν 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

2 

όψει  των  σκοπών  αυτών,  ενώ  κάθε  επεξεργασία  προσωπικών  δεδομένων,  η  οποία 

γίνεται πέραν του επιδιωκόμενου σκοπού ή δεν είναι πρόσφορη και αναγκαία για την 

επίτευξή του, δεν είναι νόμιμη.  

4. Επειδή, το άρθρο 11 παρ. 3 του Ν. 2472/1997 ρητά ορίζει ότι «εάν τα δεδομένα 

ανακοινώνονται σε τρίτους, το υποκείμενο ενημερώνεται για την ανακοίνωση πριν από 

αυτούς». 

5.  Επειδή,  το  άρθρο  16  του  Συν/τος  ορίζει,  μεταξύ  άλλων,  ότι:  «2.  Η  παιδεία 

αποτελεί  βασική  αποστολή  του  Κράτους  και  έχει  σκοπό  την  ηθική,  πνευματική, 

επαγγελματική  και  φυσική  αγωγή  των  Ελλήνων,  την  ανάπτυξη  της  εθνικής  και 

θρησκευτικής συνείδησης και τη διάπλασή τους σε ελεύθερους και υπεύθυνους πολίτες». 

3. Τα έτη υποχρεωτικής φοίτησης δεν μπορεί  να  είναι  λιγότερα από εννέα. 4. Όλοι οι 

Έλληνες  έχουν  δικαίωμα  δωρεάν  παιδείας,  σε  όλες  τις  βαθμίδες  της,  στα  κρατικά 

εκπαιδευτήρια.  Το  Κράτος  ενισχύει  τους  σπουδαστές  που  διακρίνονται,  καθώς  και 

αυτούς που έχουν ανάγκη από βοήθεια ή ειδική προστασία, ανάλογα με τις ικανότητές 

τους. (…)». 

6.  Επειδή,  ο  Χάρτης  Θεμελιωδών  Δικαιωμάτων  της  ΕΕ  κατοχυρώνει,  μεταξύ 

άλλων, το δικαίωμα του ατόμου στην ανθρώπινη αξιοπρέπεια (άρθρο 1), το δικαίωμα 

στην ακεραιότητα του προσώπου (άρθρο 3), το δικαίωμα στο σεβασμό της ιδιωτικής 

και οικογενειακής ζωής του ατόμου (άρθρο 7) και το δικαίωμα στην προστασία των 

δεδομένων του προσωπικού χαρακτήρα (άρθρο 8), το δικαίωμα στην εκπαίδευση και 

στην  πρόσβαση  στην  επαγγελματική  και  συνεχή  κατάρτιση  (άρθρο  14),  την 

απαγόρευση  των  διακρίσεων  (άρθρο  21)  και  την  ένταξη  των  ατόμων  με  ειδικές 

ανάγκες (άρθρο 26). 

7. Επειδή, το άρθρο 24 της Σύμβασης των Ηνωμένων Εθνών για τα δικαιώματα 

των  Ατόμων  με  Αναπηρίες  (ΑμεΑ)  –  η  οποία  κυρώθηκε  μαζί  με  το  Προαιρετικό 

Πρωτόκολλο στη Σύμβαση αυτή με το άρθρο πρώτο του Ν. 4074/2012 (ΦΕΚ Α΄, 88) 

– ορίζει για το δικαίωμα εκπαίδευσης των ΑμεΑ:  «1. Τα Κράτη Μέρη αναγνωρίζουν 

το δικαίωμα των ΑμεΑ στην εκπαίδευση. Με σκοπό να πραγματοποιήσουν το δικαίωμα 

αυτό χωρίς διάκριση και βάσει των ίσων ευκαιριών, τα Κράτη Μέρη εξασφαλίζουν ένα 

σύστημα  ενταξιακής  εκπαίδευσης  σε  όλα  τα  επίπεδα  και  δια  βίου  μάθηση  που 

αποσκοπεί:  (α)  στην  πλήρη  ανάπτυξη  των  ανθρώπινων  δυνατοτήτων  και  την  αίσθηση 

αξιοπρέπειας και αυτοεκτίμησης, και την ενίσχυση του σεβασμού για τα δικαιώματα του 

ανθρώπου,  τις  θεμελιώδεις  ελευθερίες  και  την  ανθρώπινη  ποικιλομορφία,  (β)  την 

ανάπτυξη  της  προσωπικότητας,  των  ταλέντων  και  της  δημιουργικότητας  των  ΑμεΑ, 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

3 

όπως επίσης και των διανοητικών και σωματικών ικανοτήτων, στο μέγιστο βαθμό, (γ) 

στη  διευκόλυνση  των  ΑμεΑ  προκειμένου  να  συμμετέχουν  αποτελεσματικά  σε  μια 

ελεύθερη  κοινωνία.  2.  Για  την  πραγματοποίηση  αυτού  του  δικαιώματος,  τα  Κράτη 

Μέρη  εξασφαλίζουν  ότι:  (α)  τα  ΑμεΑ  δεν  αποκλείονται  από  το  γενικό  εκπαιδευτικό 

σύστημα λόγω της αναπηρίας, και ότι τα παιδιά με αναπηρία δεν αποκλείονται από τη 

δωρεάν  και  υποχρεωτική  πρωτοβάθμια  εκπαίδευση,  ή  τη  δευτεροβάθμια  εκπαίδευση, 

λόγω  της  αναπηρίας,  (β)  τα  ΑμεΑ  μπορούν  να  έχουν  πρόσβαση  σε  μια  ενταξιακή, 

ποιοτική και  δωρεάν πρωτοβάθμια εκπαίδευση και  δευτεροβάθμια εκπαίδευση, σε ίση 

βάση  με  τους  άλλους,  στις  κοινότητες  στις  οποίες  ζουν,  (γ)  παρέχεται  εύλογη 

προσαρμογή των αναγκών του ατόμου, (δ) τα ΑμεΑ θα λαμβάνουν την υποστήριξη που 

απαιτείται,  εντός  του  γενικού  εκπαιδευτικού  συστήματος,  για  να  διευκολύνουν  την 

αποτελεσματική 

τους  εκπαίδευση, 

(ε)  αποτελεσματικά  εξατομικευμένα  μέτρα 

υποστήριξης  παρέχονται  σε  περιβάλλοντα  που  μεγιστοποιούν  την  ακαδημαϊκή  και 

κοινωνική  ανάπτυξη,  σύμφωνα  με  το  σκοπό  της  πλήρους  ένταξης.  3.  Τα  Κράτη  Μέρη 

διευκολύνουν τα ΑμεΑ να αποκτήσουν δεξιότητες τόσον ως προς το πως θα διάγουν τη 

ζωή  τους,  όσον  και  ως  προς  την  κοινωνική  ανάπτυξη  τους  για  να  διευκολύνουν  την 

πλήρη και ίση συμμετοχή τους στην εκπαίδευση και ως μέλη της κοινωνίας. Γι’ αυτό, τα 

Κράτη Μέρη λαμβάνουν τα κατάλληλα μέτρα, συμπεριλαμβανομένων: (α) διευκόλυνση 

της  εκμάθησης  Braille,  των  εναλλακτικών  κειμένων,  βοηθητικών  και  εναλλακτικών 

μεθόδων,  μέσων  και  μορφών  επικοινωνίας  και  προσανατολισμού  και  κινητικών 

δεξιοτήτων, και διευκόλυνσης της υποστήριξης και της καθοδήγησης από / προς άτομα / 

ομάδες  σχετικές  με  την  αναπηρία,  (β)  διευκόλυνση  της  εκμάθησης  της  νοηματικής 

γλώσσας και της προώθησης της γλωσσικής ταυτότητας της κοινότητας των κωφών, (γ) 

διασφάλιση  ότι  η  εκπαίδευση  των  ατόμων  και  συγκεκριμένα  των  παιδιών  που  είναι 

τυφλά, κωφά ή κωφώτυφλα, παρέχεται στις πιο κατάλληλες γλώσσες και μεθόδους και 

μέσα  επικοινωνίας για το άτομο, και  σε περιβάλλον που μεγιστοποιεί την ακαδημαϊκή 

και  κοινωνική  ανάπτυξη.  4.  Για  να  βοηθήσουν  στη  διασφάλιση  της  πραγματοποίησης 

αυτού του δικαιώματος, τα Κράτη Μέρη λαμβάνουν κατάλληλα μέτρα για την πρόσληψη 

δασκάλων,  συμπεριλαμβανομένων  και  δασκάλων  με  αναπηρία,  οι  οποίοι  είναι 

ειδικευμένοι  στην  νοηματική  γλώσσα  και  /  ή  στην  γλώσσα  Braille,  και  για  την 

εκπαίδευση επαγγελματιών και προσωπικού οι οποίοι εργάζονται σε όλες τις βαθμίδες 

της  εκπαίδευσης.  Τέτοια  εκπαίδευση  ενσωματώσει  την  ευαισθησία  για  θέματα 

αναπηρίας  και  τη  χρήση  κατάλληλων  βοηθητικών  και  εναλλακτικών  μεθόδων,  μέσων 

και  μορφών  επικοινωνίας,  εκπαιδευτικών  τεχνικών  και  υλικού  για  υποστήριξη  των 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

4 

ΑμεΑ.  5.  Τα  Κράτη  Μέρη  διασφαλίζουν  ότι  τα  ΑμεΑ  έχουν  τη  δυνατότητα  να  έχουν 

πρόσβαση στη γενική τριτοβάθμια εκπαίδευση, στην τεχνική επαγγελματική εκπαίδευση, 

στην ενήλικη εκπαίδευση και στη δια βίου μάθηση χωρίς διάκριση και σε ίση βάση με 

τους  άλλους.  Ως  προς  αυτό,  τα  Κράτη  Μέρη  διασφαλίζουν  την  παροχή  εύλογης 

προσαρμογής στα ΑμεΑ». 

8.  Επειδή,  με  τις  διατάξεις  του  Ν.  3699/2008  για  την  Ειδική  Αγωγή  και 

Εκπαίδευση  ατόμων  με  αναπηρία  ή  με  ειδικές  εκπαιδευτικές  ανάγκες  (ΦΕΚ  Α΄,  199, 

02-10-2008), θεσπίζεται – σύμφωνα με την εισαγωγική του έκθεση – ο υποχρεωτικός 

χαρακτήρας  της  ειδικής  αγωγής  και  εκπαίδευσης  ως  αναπόσπαστο  μέρος  της 

υποχρεωτικής  και  δωρεάν  δημόσιας  εκπαίδευσης  και  προσδιορίζεται  η  ελάχιστη 

διάρκειά  της,  προς  συμμόρφωση  του  εθνικού  νομοθέτη  προς  τις  προαναφερόμενες 

διατάξεις  του  Χάρτη  Θεμελιωδών  Δικαιωμάτων  της  ΕΕ,  θεσμοθετείται  ότι  η 

εκπαιδευτική διαδικασία πρέπει να λαμβάνει χώρα σε εγκαταστάσεις (σχολικά κτίρια, 

εργαστήρια,  εκπαιδευτικές  δομές  κ.λπ.),  οι  οποίες  πληρούν  όλες  τις  προϋποθέσεις 

προσβασιμότητας (κτιριακές υποδομές) για τα άτομα με αναπηρία, και ορίζεται ότι η 

εκπαιδευτική  διαδικασία  πρέπει  να  παρέχει  όλες  τις  ενδεχόμενες  ειδικές 

διευκολύνσεις (εκπαιδευτικό προσωπικό, ειδικό εκπαιδευτικό υλικό, εφαρμογή νέων 

τεχνολογιών,  έρευνα  και  ανάπτυξη  καινοτόμων  εργαλείων,  βοηθημάτων  κ.λπ.)  που 

είναι απαραίτητες, ώστε να διευκολύνεται η παραμονή, αλλά και η ενσωμάτωση των 

μαθητών με αναπηρία στη γενική εκπαιδευτική διαδικασία. 

9.  Επειδή,  με  τα  άρθρα  59επ.  του  Ν.  4488/2017  Συνταξιοδοτικές  ρυθμίσεις 

Δημοσίου  και  λοιπές  ασφαλιστικές  διατάξεις,  ενίσχυση  της  προστασίας  των 

εργαζομένων,  δικαιώματα  ατόμων  με  αναπηρίες  και  άλλες  διατάξεις  (ΦΕΚ  Α΄,  137, 

13-09-2017),  τίθεται  ένα  γενικό  πλαίσιο  ρυθμίσεων  κατ’  εφαρμογή  διατάξεων  της 

προαναφερόμενης Σύμβασης  των Ηνωμένων Εθνών για τα δικαιώματα των Ατόμων 

με Αναπηρίες και του Προαιρετικού Πρωτοκόλλου στη Σύμβαση για τα δικαιώματα 

των Ατόμων με Αναπηρίες, που κυρώθηκαν με το άρθρο πρώτο του Ν. 4074/2012, με 

σκοπό την άρση των εμποδίων που δυσχεραίνουν την πλήρη και ισότιμη συμμετοχή 

των ΑμεΑ στην κοινωνική, οικονομική και πολιτική ζωή της χώρας. 

10. Επειδή, στην υπό κρίση περίπτωση, από τα στοιχεία του φακέλου προκύπτει 

ότι  η  αρμόδια  υπηρεσία  (Δ/νση  …)  του  Δήμου  Θεσσαλονίκης,  ως  υπευθύνου 

επεξεργασίας, ζητεί από την Αρχή όπως χορηγήσει την απαιτούμενη από τις διατάξεις 

του άρθρου 7 παρ. 2 του Ν. 2472/1997 άδεια, προκειμένου ο Δήμος Θεσσαλονίκης να 

διαβιβάσει  στο  Ειδικό  Δημοτικό  Σχολείο  –  Νηπιαγωγείο  Τυφλών  Χ  τα  ζητηθέντα 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

5 

στοιχεία ανήλικων ατόμων με οπτική αναπηρία, που τηρούνται στα αρχεία του, για το 

σκοπό  της  εγγραφής  τους  στο  σχολείο  αυτό,  σύμφωνα  με  τα  οριζόμενα  στις  οικείες 

διατάξεις  της  ισχύουσας  νομοθεσίας,  και,  προεχόντως,  τις  διατάξεις  του  Ν. 

3699/2008  για  την  Ειδική  αγωγή  και  Εκπαίδευση  ατόμων  με  αναπηρία  ή  με  ειδικές 

εκπαιδευτικές ανάγκες, και εκείνες του ΠΔ 79/2017 για την Οργάνωση και λειτουργία 

νηπιαγωγείων  και  δημοτικών  σχολειών 

(ΦΕΚ  Α΄,  109,  01-08-2017),  που 

αντικατέστησαν  εκείνες  του  ΠΔ  200/1998  για  την  οργάνωση  και  λειτουργία 

Νηπιαγωγείων  και  του  ΠΔ  201/1998  για  την  οργάνωση  και  λειτουργία  Δημοτικών 

Σχολείων.  

11.  Επειδή,  τα  ως  άνω  ζητηθέντα  από  το  Ειδικό  Δημοτικό  Σχολείο  – 

Νηπιαγωγείο  Τυφλών  Χ  στοιχεία  ανήλικων  ατόμων  με  οπτική  αναπηρία,  που 

τηρούνται  στα  αρχεία  του  Δήμου  Θεσσαλονίκης,  ως  υπευθύνου  επεξεργασίας, 

συνιστούν  ευαίσθητα  δεδομένα  προσωπικού  χαρακτήρα  των  υποκειμένων  τους, 

καθόσον  αφορούν  την  κατάσταση  της  υγείας  τους,  και  η  επεξεργασία  τους  διέπεται 

από τις διατάξεις του άρθρου 7 του Ν. 2472/1997, ερμηνευόμενες σύμφωνα προς τα 

διαλαμβανόμενα  στις  διατάξεις  του  Χάρτη  Θεμελιωδών  Δικαιωμάτων  της 

Ευρωπαϊκής  Ένωσης,  και,  ιδίως,  σε  εκείνες  του  άρθρου  8,  καθώς  επίσης  και  στις 

διατάξεις του άρθρου 8 της προαναφερόμενης Οδηγίας 95/46/ΕΚ. 

12.  Επειδή,  ο  σκοπός  επεξεργασίας,  τον  οποίο  προβάλλει  το  Ειδικό  Δημοτικό 

Σχολείο – Νηπιαγωγείο Τυφλών Χ για τη διαβίβαση από την αρμόδια υπηρεσία του 

Δήμου  Θεσσαλονίκης,  ως  υπεύθυνου  επεξεργασίας,  των  ως  άνω  ζητηθέντων 

ευαίσθητων  δεδομένων  (ονοματεπωνύμων  και  στοιχείων  επικοινωνίας)  προσωπικού 

χαρακτήρα  ανήλικων  ατόμων  με  οπτική  αναπηρία,  που  τηρούνται  στα  αρχεία  του, 

συνίσταται  στην  εγγραφή  τους  στο  σχολείο  αυτό  και  στην  παροχή  εκπαίδευσης  και 

παιδείας,  σύμφωνα  με  τα  οριζόμενα  στις  ως  άνω  διατάξεις  των  άρθρων  16  του 

Συν/τος,  1,  3,  14,  21  και  26  του  Χάρτη  Θεμελιωδών  Δικαιωμάτων  της  ΕΕ,  24  της 

Σύμβασης  των  Ηνωμένων  Εθνών  για  τα  δικαιώματα  των  Ατόμων  με  Αναπηρίες, 

καθώς,  επίσης,  και  εκείνων  του  Ν.  3699/2008  για  την  ειδική  αγωγή  και  εκπαίδευση 

ατόμων με αναπηρία ή με ειδικές εκπαιδευτικές ανάγκες, και εκείνων του ΠΔ 79/2017 

για  την  Οργάνωση  και  λειτουργία  νηπιαγωγείων  και  δημοτικών  σχολειών  (που 

αντικατέστησαν  εκείνες  του  ΠΔ  200/1998  για  την  οργάνωση  και  λειτουργία 

Νηπιαγωγείων  και  του  ΠΔ  201/1998  για  την  οργάνωση  και  λειτουργία  Δημοτικών 

Σχολείων). 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

6 

13.  Επειδή,  στην  υπό  κρίση  περίπτωση,  για  την  πλήρωση  των  επιταγών  των 

προαναφερόμενων διατάξεων του Ν. 3699/2008 για την Ειδική Αγωγή και Εκπαίδευση 

ατόμων με αναπηρία ή με ειδικές εκπαιδευτικές ανάγκες, του άρθρου 24 της Σύμβασης 

των Ηνωμένων Εθνών για τα δικαιώματα των Ατόμων με Αναπηρίες (ΑμεΑ), η οποία 

κυρώθηκε  μαζί  με  το  Προαιρετικό  Πρωτόκολλο  στη  Σύμβαση  αυτή  με  το  άρθρο 

πρώτο  του  Ν.  4074/2012,  και  του  ΠΔ  79/2017  για  την  Οργάνωση  και  λειτουργία 

νηπιαγωγείων  και  δημοτικών  σχολειών,  είναι  αναγκαία  η  επεξεργασία  ευαίσθητων 

δεδομένων των ατόμων με αναπηρία ή με ειδικές εκπαιδευτικές ανάγκες για το σκοπό 

της  διασφάλισης  της  ειδικής  αγωγής  και  εκπαίδευσης  των  εν  λόγω  ατόμων,  ως 

αναπόσπαστου  μέρους  της  υποχρεωτικής  και  δωρεάν  δημόσιας  εκπαίδευσης  χωρίς 

διάκριση και σε ίση βάση με τους άλλους. Για την πλήρωση του σκοπού αυτού έχει 

μεν  προβλεφθεί  από  τις  προαναφερόμενες  νομοθετικές  διατάξεις  η  επεξεργασία 

ευαίσθητων δεδομένων των ατόμων με αναπηρία ή με ειδικές εκπαιδευτικές ανάγκες 

ιδίως από τις σχολικές μονάδες ειδικής αγωγής και εκπαίδευσης, αλλά δεν έχει ρητά 

προβλεφθεί  η διαβίβαση από τις κατά τόπους αρμόδιες δημόσιες υπηρεσίες  – όπως, 

στην  υπό  κρίση  υπόθεση,  η  Δ/νση  …  του  Δήμου  Θεσσαλονίκης  –  των  ευαίσθητων 

δεδομένων  προσωπικού  χαρακτήρα  των  ενδιαφερομένων  ατόμων  με  αναπηρία  ή  με 

ειδικές  εκπαιδευτικές  ανάγκες,  που  τηρούν  στα  αρχεία  τους,  στις  κατά  τόπους 

αρμόδιες σχολικές μονάδες ειδικής αγωγής και εκπαίδευσης. Οι διατάξεις του άρθρου 

1  της  ΚΥΑ  Γ4/Φ.421/οικ.  1143  για  την  αύξηση  χρηματικών  βοηθημάτων  που 

χορηγούνται  σε  τυφλούς  κλπ.,  τις  οποίες  επικαλείται  το  Ειδικό  Δημοτικό  Σχολείο  – 

Νηπιαγωγείο  Τυφλών  Χ  για  την  υπό  κρίση  διαβίβαση,  δεν  συνιστούν  επαρκή 

νομιμοποιητική  βάση  για  τη  διαβίβαση  αυτή,  καθόσον  αυτές  απονέμουν  απλώς 

εξουσία  στις  κατά  τόπο  αρμόδιες  υπηρεσίες  κοινωνικής  πρόνοιας  να  ελέγξουν  τους 

λόγους  της  μη  φοίτησης  σε  σχολείο  των  δικαιούχων  επιδομάτων  τυφλών  ανηλίκων 

και  να  αποφασίζουν  τη  διακοπή  της  χορήγησης  επιδομάτων  στις  περιπτώσεις  που 

κρίνουν ανεπαρκείς τους λόγους της μη φοίτησης αυτών. Συνακολούθως, εν απουσία 

ρητής διάταξης νόμου, που να προβλέπει τη διαβίβαση από τις κατά τόπους αρμόδιες 

δημόσιες  υπηρεσίες  –  όπως  αυτές  του  Δήμου  Θεσσαλονίκης  –  στις  κατά  τόπους 

αρμόδιες  σχολικές  μονάδες  ειδικής  αγωγής  και  εκπαίδευσης,  υπό  την  έννοια  των 

προαναφερομένων διατάξεων, η υπό κρίση ζητηθείσα διαβίβαση των συγκεκριμένων 

ευαίσθητων  δεδομένων  (ονοματεπωνύμων  και  στοιχείων  επικοινωνίας)  ανήλικων 

ατόμων με οπτική αναπηρία από την αρμόδια υπηρεσία του Δήμου Θεσσαλονίκης, ως 

υπεύθυνου  επεξεργασίας,  στο  Ειδικό  Δημοτικό  Σχολείο  –  Νηπιαγωγείο  Τυφλών  Χ 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

7 

δύναται  να  θεμελιωθεί  στην  έγγραφη  συγκατάθεση  των  γονέων  και  νομίμων 

κηδεμόνων  και  εκπροσώπων  των  συγκεκριμένων  ανηλίκων  με  οπτική  αναπηρία, 

σύμφωνα με τα οριζόμενα στις διατάξεις των άρθρων 2 παρ. 1 στοιχ. (ια΄) και 7 παρ. 

2 στοιχ. (α΄) του Ν. 2472/1997. 

14. Επειδή, περαιτέρω ως προς την ως άνω ζητηθείσα επεξεργασία πληρούται η 

αρχή  της  αναλογικότητας  (αναγκαιότητας  και  προσφορότητας)  των  ως  άνω 

ζητηθέντων  δεδομένων  προσωπικού  χαρακτήρα  των  συγκεκριμένων  ατόμων  με 

αναπηρία  ή  με  ειδικές  εκπαιδευτικές  ανάγκες  εν  όψει  του  προβαλλόμενου  για  τη 

διαβίβασή  τους  σκοπού  επεξεργασίας,  σύμφωνα με  τα  οριζόμενα  στις  διατάξεις  του 

άρθρου  4  παρ.  1  στοιχ.  (β΄)  του  Ν.  2472/1997.  Και  τούτο,  διότι  τα  συγκεκριμένα 

ευαίσθητα  δεδομένα  (ονοματεπώνυμα  και  στοιχεία  επικοινωνίας)  ανήλικων  ατόμων 

με  οπτική  αναπηρία,  που  τηρούνται  στα  αρχεία  του  Δήμου  Θεσσαλονίκης,  είναι 

αναγκαία  και  πρόσφορα  για  το  σκοπό  της  διασφάλισης  της  ειδικής  αγωγής  και 

εκπαίδευσης  των  εν  λόγω  ατόμων,  ως  αναπόσπαστου  μέρους  της  υποχρεωτικής  και 

δωρεάν δημόσιας εκπαίδευσης χωρίς διάκριση και σε ίση βάση με τους άλλους, κατ’ 

επιταγή των προαναφερομένων διατάξεων ανώτερης τυπικής ισχύος του Συν/τος, του 

Χάρτη  Θεμελιωδών  Δικαιωμάτων  της  ΕΕ  και  της  Σύμβασης  των  Ηνωμένων  Εθνών 

για τα δικαιώματα των Ατόμων με Αναπηρίες και των διατάξεων του Ν. 3699/2008, 

εκείνων των άρθρων 59επ. του Ν. 4488/2017 και εκείνων του ΠΔ 79/2017. 

15.  Επειδή,  ο  Δήμος  Θεσσαλονίκης,  ως  υπεύθυνος  επεξεργασίας,  οφείλει 

σύμφωνα με τα οριζόμενα στη διάταξη του άρθρου 11 παρ. 3 του Ν. 2472/1997, να 

ενημερώσει  τους  γονείς  και  τους  νόμιμους  κηδεμόνες  και  εκπροσώπους  των 

ενδιαφερομένων  ανηλίκων  με  οπτική  αναπηρία  για  τη  διαβίβαση  των  ως  άνω 

ζητηθέντων  ευαίσθητων  δεδομένων  τους 

(ονοματεπωνύμων  και  στοιχείων 

επικοινωνίας)  προσωπικού χαρακτήρα στο Ειδικό Δημοτικό Σχολείο  – Νηπιαγωγείο 

Τυφλών Χ, για το σκοπό της εγγραφής τους στο σχολείο αυτό. 

 

 

Η Αρχή,  

ΓΙΑ ΤΟΥΣ ΛΟΓΟΥΣ ΑΥΤΟΥΣ 

1)  Παρέχει  στο  Δήμο  Θεσσαλονίκης,  ως  υπεύθυνο  επεξεργασίας,  την  άδεια  να 

διαβιβάσει  στο  Ειδικό  Δημοτικό  Σχολείο  –  Νηπιαγωγείο  Τυφλών  Χ  τα  ως  άνω 

ζητηθέντα  ευαίσθητα  δεδομένα  προσωπικού  χαρακτήρα  (ονοματεπώνυμα  και 

στοιχεία  επικοινωνίας)  των  ανήλικων  ατόμων  με  οπτική  αναπηρία,  που  τηρούνται 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

8 

στα  αρχεία  του,  στη  βάση  της  έγγραφης  συγκατάθεσης  των  γονέων  και  νομίμων 

κηδεμόνων  και  εκπροσώπων  των  ανηλίκων  αυτών  κατά  τα  αναφερόμενα  στο 

σκεπτικό  της  παρούσας  απόφασης,  για  το  σκοπό  της  εγγραφής  τους  στο  σχολείο 

αυτό. 

2)  Ο  Δήμος  Θεσσαλονίκης,  ως  υπεύθυνος  επεξεργασίας,  υποχρεούται  να 

ενημερώσει  τους  γονείς  και  τους  νόμιμους  κηδεμόνες  και  εκπροσώπους  των 

ενδιαφερομένων  ανηλίκων  με  οπτική  αναπηρία  πριν  από  τη  διαβίβαση  των 

προαναφερομένων  ευαίσθητων  δεδομένων  τους  προσωπικού  χαρακτήρα  στο  Ειδικό 

Δημοτικό Σχολείο – Νηπιαγωγείο Τυφλών Χ. 

 

 

 

Ο Αναπληρωτής Πρόεδρος 

Η Γραμματέας 

 

 

 

 

 

 

Γεώργιος Μπατζαλέξης 

Ειρήνη Παπαγεωργοπούλου 

  

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr          

9 

