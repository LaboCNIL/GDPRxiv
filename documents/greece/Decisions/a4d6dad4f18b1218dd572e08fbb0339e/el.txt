 

 

 
 
     Αθήνα, 09-05-2018 

     Αριθ. Πρωτ.: Γ/ΕΞ/2810-/09-05-2018    

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

Α Π Ο Φ Α Σ Η 43/2018  

(Τµήµα) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Τµήµατος στην έδρα της την Τετάρτη 09.05.2018 και ώρα 10:00 µ.µ. µετά από πρόσκληση 

του Προέδρου της, προκειµένου να εξετάσει την υπόθεση που αναφέρεται στο ιστορικό της 

παρούσας.  Παρέστησαν  ο  Αναπληρωτής  Πρόεδρος,  Γεώργιος  Μπατζαλέξης,  κωλυοµένου 

του  Προέδρου  της  Αρχής,  Κωνσταντίνου  Μενουδάκου,  και  τα  αναπληρωµατικά  µέλη 

Παναγιώτης  Ροντογιάννης,  Ευάγγελος  Παπακωνσταντίνου,  ως  εισηγητής,  και  Γρηγόριος 

Τσόλιας,  σε  αντικατάσταση  των  τακτικών  µελών  Αντώνιου  Συµβώνη,  Κωνσταντίνου 

Λαµπρινουδάκη  και  Χαράλαµπου  Ανθόπουλου,  αντίστοιχα,  οι  οποίοι,  αν  και  εκλήθησαν 

νοµίµως  εγγράφως,  δεν  παρέστησαν  λόγω  κωλύµατος.  Παρούσες  χωρίς  δικαίωµα  ψήφου 

ήταν  η  Ευαγγελία  Βασιλοπούλου,  νοµικός  ελεγκτής,  ως  βοηθός  εισηγητή  και  η  Ειρήνη 

Παπαγεωργοπούλου, υπάλληλος του τµήµατος διοικητικών υποθέσεων, ως γραµµατέας.  

 
Η Αρχή έλαβε υπόψη της τα παρακάτω:  
 
Με  το  µε  αρ.  πρωτ.  ΑΠ∆ΠΧ  Γ/ΕΙΣ/2664/05.04.2018  έγγραφο  του,  ο  A,  δια  του 

πληρεξουσίου  δικηγόρου  του,  ενηµέρωσε  την  Αρχή  ότι  έχει  υποβάλει  αίτηµα  µε  το  εκεί 

αναφερόµενο  περιεχόµενο  στην  εταιρεία  µε  την  επωνυµία  «ΝΟΣΗΛΕΥΤΙΚΗ  Α.Ε.»  και 

τον  διακριτικό  τίτλο  κλινική  «Άγιος  Λουκάς»  (εφεξής  Κλινική  «Άγιος  Λουκάς»)  και  η 

οποία  Κλινική  θα  υποβάλει  άµεσα  το  αίτηµα  στην  Αρχή  προκειµένου  η  τελευταία  να 

προβεί  στις  νόµιµες  ενέργειες.  Με  την  µε  αρ.  πρωτ.  ΑΠ∆ΠΧ  Γ/ΕΙΣ/2810/13.04.2018 

αίτησή  της,  η  Κλινική  «Άγιος  Λουκάς»  διαβίβασε  στην  Αρχή  αίτηση  του  A,  δια  του 

πληρεξουσίου δικηγόρου του Αθανάσιου Γεωργιάδη, και κατ’ αυτόν τον τρόπο ζητεί από 

την  Αρχή  την  άδεια  σχετικά  µε  τη  χορήγηση  ευαίσθητων  δεδοµένων  που  αφορούν  τη 

 

2 

νοσηλεία  του B  στην  ως  άνω  Κλινική  και  συγκεκριµένα  τη  χορήγηση  στον  αιτούντα  «1) 

αντιγράφου του εισιτηρίου του B της … στην ως άνω Κλινική ή οποιουδήποτε συναφούς 

εγγράφου του ιατρικού του φακέλου από το οποίο να προκύπτει η αιτία της επίσκεψής του 

στην Κλινική, 2) αντιγράφου του ιστορικού υγείας που κατά την είσοδο ενός ασθενούς σε 

νοσηλευτικό ίδρυµα λαµβάνουν οι ιατροί, ώστε να προκύπτουν οι δηλώσεις του, ιδίως δε οι 

ισχυρισµοί του ότι έχει καρδιακό πρόβληµα συνεπεία τροχαίου ατυχήµατος, 3) αντιγράφου 

του  φύλλου  νοσηλείας,  ώστε  να  διαπιστωθεί  εάν  η  νοσηλεία  του  είχε  σχέση  µε 

οποιαδήποτε  καρδιοπάθεια,  4)  αντιγράφου  ιατρικών  παρατηρήσεων-οδηγιών  ή  άλλου 

συναφούς  εγγράφου  ώστε  να  διαπιστωθεί  οµοίως  η  αιτία  νοσηλείας  του  και  5)  καθενός 

τυχόν  άλλου  συναφούς  εγγράφου  εκ  του  φακέλου  του  τότε  ασθενούς  σχετικό  µε  πιθανή 

καρδιοπάθειά  του  ως  απότοκη  τροχαίου  ατυχήµατος»  για  δικαστική  χρήση,  ήτοι  προς 

αντίκρουση  της  αγωγής  αποζηµίωσης  και  χρηµατικής  ικανοποίησης  προς  αποκατάσταση 

της ηθικής βλάβης από τροχαίο ατύχηµα και επικαλούµενη βλάβη της υγείας που άσκησε ο 

B  ενώπιον  του  Μονοµελούς  Πρωτοδικείου  X  κατά,  µεταξύ  άλλων,  του  A  (ειδική 

διαδικασία περιουσιακών διαφορών/αυτοκινήτων/άρθρο 614 παρ. 6 Κ.Πολ.∆. - αρ. καταθ. 

… µε ορισθείσα δικάσιµο την …). 

 

Η Αρχή, µετά από εξέταση των στοιχείων του φακέλου, αφού άκουσε τον εισηγητή και τις 

διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωµα  ψήφου  και 

αποχώρησε µετά από τη συζήτηση της υποθέσεως και πριν από τη διάσκεψη και τη λήψη 

αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1.  Επειδή  οι  διατάξεις  των  άρθρων  2  στοιχ.  β΄,  4  παρ.  1  και  7  παρ.  2  στοιχ.  γ΄  του  ν. 

2472/1997  καθορίζουν  τους  όρους  και  τις  προϋποθέσεις  για  τη  νόµιµη  επεξεργασία 

ευαίσθητων προσωπικών δεδοµένων που αφορούν στην υγεία. Οι διατάξεις των άρθρων 5 

παρ.  3  και  13  παρ.  3  στοιχ.  β΄  του  ν.  3418/2005  (Κώδικας  Ιατρικής  ∆εοντολογίας) 

προβλέπουν την  κατ’ εξαίρεση χορήγηση ιατρικών πιστοποιητικών  και γνωµατεύσεων σε 

τρίτο  πρόσωπο,  εφόσον  έχει  έννοµο  συµφέρον  και  το  αποδεικνύει,  καθώς  και  τις 

προϋποθέσεις άρσης του ιατρικού απορρήτου. Επειδή, περαιτέρω, το άρθρο 11 παρ. 3 του 

ν.  2472/1997  ορίζει  ότι  εάν  τα  δεδοµένα  ανακοινώνονται  σε  τρίτους,  το  υποκείµενο 

ενηµερώνεται για την ανακοίνωση πριν από αυτούς.  

 

3 

2.  Επειδή,  σύµφωνα  µε  το  άρθρο 914  ΑΚ,  όποιος  ζηµιώσει  άλλον  παράνοµα  και  υπαίτια 

έχει  υποχρέωση  να  τον  αποζηµιώσει.  Περαιτέρω,  σύµφωνα  µε  το  άρθρο  932  ΑΚ,  σε 

περίπτωση  αδικοπραξίας ανεξάρτητα από την αποζηµίωση για την περιουσιακή ζηµία, το 

δικαστήριο µπορεί να επιδικάσει εύλογη κατά την κρίση του χρηµατική ικανοποίηση προς 

αποκατάσταση της ηθικής βλάβης.  
3.  Επειδή  ακόµα  στη  διάταξη  του  άρθρου  931  ΑΚ  προβλέπεται  ότι  «η  αναπηρία  ή  η 

παραµόρφωση  που  προξενήθηκε  στον  παθόντα  λαµβάνεται  ιδιαίτερα  υπόψη,  κατά  την 

επιδίκαση αποζηµίωσης, αν επιδρά στο µέλλον του». 

4.  Επειδή,  στην  κρινόµενη  υπόθεση,  ο A,  δια  του  πληρεξουσίου  δικηγόρου  του,  ζητεί  µε 

την  ιδιότητα  του  τρίτου, (άρθρο 2  στοιχ.  θ΄  του  ν. 2472/1997)  την  χορήγηση  ευαίσθητων 

δεδοµένων  προσωπικού  χαρακτήρα  (δεδοµένων  υγείας)  που  αφορούν  στον  B  και 

τηρούνται στα αρχεία της Κλινικής «Άγιος Λουκάς», ως υπευθύνου επεξεργασίας (άρθρο 2 

στοιχ.  ζ΄  του  ν. 2472/1997).  Από  τα  στοιχεία  του  φακέλου  της  υπόθεσης  προκύπτει  ότι  ο 

σκοπός  επεξεργασίας  συνίσταται  στην  αντίκρουση  της  αγωγής  αποζηµίωσης  και 

χρηµατικής  ικανοποίησης  προς  αποκατάσταση  της  ηθικής  βλάβης  από  τροχαίο  ατύχηµα 

και επικαλούµενη βλάβη της υγείας που έχει ασκήσει ο B εναντίον, µεταξύ άλλων, του A 

ενώπιον  του  Μονοµελούς  Πρωτοδικείου  X.  Πιο  συγκεκριµένα,  o  A  ζητεί  «να  του 

χορηγηθεί 1) αντίγραφο του εισιτηρίου του B της … στην ως άνω Κλινική ή οποιοδήποτε 

συναφές  έγγραφο  του  ιατρικού  του  φακέλου  από  το  οποίο  να  προκύπτει  η  αιτία  της 

επίσκεψής  του  στην  ως  άνω  Κλινική,  2)  αντίγραφο  του  ιστορικού  υγείας  που  κατά  την 

είσοδο ενός ασθενούς σε νοσηλευτικό ίδρυµα λαµβάνουν οι ιατροί, ώστε να προκύπτουν οι 

δηλώσεις του, ιδίως δε οι ισχυρισµοί του ότι έχει καρδιακό πρόβληµα συνεπεία τροχαίου 

ατυχήµατος,  αντίγραφο  του  φύλλου  νοσηλείας,  ώστε  να  διαπιστωθεί  εάν  η  νοσηλεία  του 

είχε σχέση µε οποιαδήποτε καρδιοπάθεια, 4) αντίγραφο ιατρικών παρατηρήσεων-οδηγιών 

ή  άλλου  συναφούς  εγγράφου  ώστε  να  διαπιστωθεί  οµοίως  η  αιτία  νοσηλείας  του  και  5) 

κάθε τυχόν άλλο συναφές έγγραφο εκ του φακέλου του τότε ασθενούς σχετικό µε πιθανή 

καρδιοπάθειά του ως απότοκη τροχαίου ατυχήµατος». 
5.  Ο  προβαλλόµενος  σκοπός  επεξεργασίας  συνάδει  µε  την  προαναφερόµενη  διάταξη  του 

άρθρου  7  παρ.  2  στοιχ.  γ΄  του  ν.  2472/1997.  Ωστόσο,  προκειµένου  να  πληρούται 

παράλληλα και η αρχή της αναλογικότητας των δεδοµένων (άρθρο 4 παρ. 1 στοιχ. β΄ του ν. 

2472/1997),  δέον  είναι  να  χορηγηθεί  από  την  Κλινική  «Άγιος  Λουκάς»  στον  αιτούντα 

µόνον  ιατρικό  πιστοποιητικό  του  ή  των  θεραπόντων  ιατρών  του  B,  στο  οποίο  να 

αναφέρεται  η  ηµεροµηνία  καθώς  και  η  αιτία  της  επίσκεψης  και  της  εισαγωγής  του  στην 

 

4 

Κλινική,  η  διάρκεια  και  αιτία  της  νοσηλείας  του  καθώς  και  η  διάγνωση  σχετικά  µε  την 

ασθένεια  από  την  οποία  πάσχει,  όπως  και  η  εφαρµοσθείσα  θεραπευτική  αγωγή  προς 

αντιµετώπιση  του  προβλήµατος  ή  των  προβληµάτων  που  εµφάνιζε  των  οποίων  να 

καθορισθεί  στο  µέτρο  του  δυνατού  η  γενεσιουργός  αιτία.  Η  χορήγηση  του  ιατρικού 

πιστοποιητικού  µε  τα  ανωτέρω  στοιχεία  κρίνεται  εν  προκειµένω  αναγκαία  και  πρόσφορη 

για  την  υπεράσπιση  των  ανωτέρω  δικαιωµάτων  του  αιτούντος  ενώπιον  του 

προαναφερόµενου δικαστηρίου, µε αποτέλεσµα να τηρείται η αρχή της αναλογικότητας για 

την αιτούµενη επεξεργασία (άρθρο 4 ν. 2472/1997).  

Η Κλινική «Άγιος Λουκάς» οφείλει, ως υπεύθυνος επεξεργασίας, να ενηµερώσει σύµφωνα 

µε  τα  οριζόµενα  στη  διάταξη  του  άρθρου  11  παρ.  3  του  ν.  2472/1997  τον  B  για  την 

διαβίβαση ευαίσθητων προσωπικών του δεδοµένων στον αιτούντα A προς χρήση του κατά 

τη δικάσιµο της … στο πλαίσιο της ως άνω περιγραφείσας ένδικης διαφοράς. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή παρέχει την άδεια στην Κλινική «Άγιος Λουκάς», ως υπεύθυνο επεξεργασίας, να 

χορηγήσει  στον  A  µόνον  ιατρικό  πιστοποιητικό  µε  τα  στοιχεία  που  αναφέρονται  στο 

ιστορικό  της  παρούσας  και  αφορούν  στον  B,  το  οποίο  ο  αιτών  θα  χρησιµοποιήσει  στο 

πλαίσιο της ως άνω περιγραφόµενης ένδικης διαφοράς βάσει της µε αρ. καταθ. … αγωγής, 

αφού η Κλινική «Άγιος Λουκάς» ενηµερώσει προηγουµένως τον B.  

 
           Ο Αν. Πρόεδρος 

 

 

 

                      Η Γραµµατέας 

 

 

     Γεώργιος Μπατζαλέξης 

          Ειρήνη Παπαγεωργοπούλου 

 

