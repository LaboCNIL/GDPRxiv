 

 
 
 
 

 

 

 
      
 
     Αθήνα, 29-07-2021 
     Αριθ. Πρωτ.: 1805      

Aπόφαση του Προέδρου της Αρχής αριθ. 4/2021  

(κατ’ άρθρο 15 παρ. 8 του ν. 4624/19 σε συνδ. με άρθρο 58 παρ. 2 στ’ ΓΚΠΔ) 

 1.  Επειδή με την υπ’ αριθ. πρωτ. Γ/ΕΙΣ/4381/02.07.21, όπως συμπληρώθηκε 
με τα με αριθ. πρωτ. Γ/ΕΙΣ/4382/02.07.21 και Γ/ΕΙΣ/4474/07.07.21 έγγραφα, 
καταγγελία του προς την Αρχή κατά της Ιδιωτικής Κεφαλαιουχικής Εταιρείας με 
την επωνυμία «A» και κατά της ετερρόρυθμης εταιρείας με την επωνυμία «Β», 
με  την  οποία  υποβάλλεται  και  αίτημα  χορήγησης  προσωρινής  διαταγής,  ο 
καταγγέλλων, Γ, πρώην διαχειριστής και νυν εταίρος της ως άνω ΙΚΕ, προβάλλει 
ότι  έχει  παραβιαστεί  το  δικαίωμα  πρόσβασης  στο  λογαριασμό  του 
ηλεκτρονικού  ταχυδρομείου  με  διεύθυνση  …    καθώς  και  στον  εταιρικό 
εξυπηρετητή  (server)  της  εν  λόγω  εταιρείας.  Eιδικότερα,  σύμφωνα  με  τον 
καταγγέλλοντα, από τις 12.04.2021 απώλεσε τη δυνατότητα πρόσβασης στον 
ανωτέρω  λογαριασμό του  ενώ  δεν  υπήρξε  ανταπόκριση  από  τη  δεύτερη ως 
άνω εκτελούσα την επεξεργασία εταιρεία για την αποκατάσταση της εν λόγω 
πρόσβασης.  Eκ  των  στοιχείων  δε  του  φακέλου  της  υπό  εξέταση  υπόθεσης 
προκύπτει  ότι  με  την  από  14.05.2021  εξώδικη  δήλωσή  του  έναντι,  μεταξύ 
άλλων, και των δύο ήδη καταγγελλομένων εταιρειών, ο καταγγέλλων αξίωσε 
και αποκατάσταση του δικαιώματος πρόσβασης στο προσωπικό του email και 
στον server της εταιρείας Α αλλά και ενημέρωση για το ποιοι και σε ποιους 
1 

 

Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 
 

 

 

χρόνους  απέκτησαν  πρόσβαση  στο  mail  και  σε  λοιπά  προσωπικά  του 
δεδομένα.  Τα  ανωτέρω  αιτήματα  επανέλαβε  και  στο  πλαίσιο  της  από 
07.06.2021  εξώδικης  δήλωσής  του  έναντι  ωσαύτως  και  των  δύο 
καταγγελλομένων  εταιρειών  ζητώντας  επιπλέον  και  πλήρες  αντίγραφο  των 
προσωπικών του δεδομένων καθώς και μη διαγραφή τους από το mail και τον 
server  της  εταιρείας  μέχρι  την  ικανοποίηση  του  σχετικού  αιτήματος.  Σε 
απάντηση των ανωτέρω εξωδίκων ο διαχειριστής της εταιρείας Α με την από 
10.06.2021 επιστολή του προς τον καταγγέλλοντα κάλεσε τον τελευταίο όπως 
ορίσουν  από  κοινού  συνάντηση  εντός  μίας  εβδομάδας  από  την  ανωτέρω 
ημερομηνία,  ώστε,  παρουσία  εκπροσώπου  της εκτελούσας  την  επεξεργασία 
εταιρείας,  να  αποκτήσει  πρόσβαση  στο  email  του  και  να  συλλέξει  τυχόν 
προσωπικά του δεδομένα διαγράφοντας το υπόλοιπο περιεχόμενο αυτού.   

Τέλος, έχει προσκομιστεί και το από 02.07.2021 mail της εταιρείας Α προς 
τον καταγγέλλοντα δυνάμει του οποίου λόγω μη προσέλευσης του τελευταίου 
στην εταιρεία προς απόκτηση πρόσβασης στο εταιρικό του mail, τίθεται στον 
καταγγέλλοντα εκ νέου προθεσμία μέχρι τις 03.08.2021  για τον αυτό ως άνω 
σκοπό  με  την επισήμανση  ότι,  άλλως,  στις  04.08.2021  ο επίμαχος  εταιρικός 
λογαριασμός θα καταργηθεί και θα διαγραφεί οριστικά.  
Με το υπό εξέταση αίτημα χορήγησης προσωρινής διαταγής ζητείται από 
 
τον καταγγέλλοντα, να διαταχθεί η άμεση αποκατάσταση της πρόσβασης στο 
εταιρικό  του  mail,  η  ενημέρωσή  του  για  το  σύνολο  των  προσωπικών  του 
δεδομένων που τηρούνται στο mail του και στον server της εταιρείας ή σε κάθε 
άλλο φυσικό και άϋλο αρχείο αυτού, η απαγόρευση πρόσβασης στο mail του 
και τα λοιπά προσωπικά του δεδομένα από τον υπεύθυνο επεξεργασίας, τον 
εκτελούντα  την  επεξεργασία  όπως  και  από  κάθε  εταίρο  καθώς  και  η 
απαγόρευση διαγραφής των προσωπικών του δεδομένων μέχρι τη λήψη του 
πλήρους αρχείου με τα δεδομένα αυτά.  
Η Αρχή κατόπιν  του με αριθ. πρωτ. Γ/ΕΞΕ/1651/08.07.2021 εγγράφου της, 
 
με  το  οποίο  ζήτησε  από  τις  ανωτέρω  δύο  καταγγελλόμενες  εταιρείες 

 

 

2 

διευκρινήσεις επί της καταγγελίας και του αιτήματος χορήγησης προσωρινής 
διαταγής,  έλαβε  εις  απάντηση  τα  με  αριθ.  πρωτ.  Γ/ΕΙΣ/4567/09.07.2021  και 
Γ/ΕΙΣ/4598/12.07.2021  έγγραφα  των  καταγγελλομένων,  ήδη  κοινοποιηθέντα 
αμφότερα στον καταγγέλλοντα με το με αριθ. πρωτ. Γ/ΕΞΕ/1688/13.07.2021 
έγγραφο της Αρχής κατόπιν του με αριθ πρωτ. Γ/ΕΙΣ/4618/13.07.2021 σχετικού 
αιτήματος. Στο πρώτο εκ των ανωτέρω έγγραφο ο διαχειριστής της εταιρείας 
Α, αφού επαναφέρει εν πολλοίς τους ισχυρισμούς της ως άνω από 10.06.2021 
επιστολής  του,  αναφέρει  ότι  η  αφαίρεση  του  εταιρικού  e-mail  …  από  τον 
καταγγέλλοντα  κρίθηκε  επιβεβλημένη  χάριν  της  προστασίας  των  εταιρικών 
συμφερόντων ενώ επισημαίνει ότι δεν παραβιάστηκε το δικαίωμα πρόσβασης 
του καταγγέλλοντος αφού εκλήθη από την εταιρεία να προσέλθει για να λάβει 
τα ζητηθέντα αρχεία και ουδέποτε προσήλθε. Η δε εκτελούσα την επεξεργασία, 
δεύτερη καταγγελλόμενη, αφού διευκρινίζει τις συμβατικές υποχρεώσεις της 
προς την υπεύθυνη επεξεργασίας – εταιρεία Α (προσκομίζοντας και τη σχετική 
μεταξύ  τους  σύμβαση),  αναφέρει  ότι  εκτέλεσε  εντολή  της  υπεύθυνης 
επεξεργασίας  προς  αλλαγή  του  κωδικού  πρόσβασης  στο  εταιρικό  mail  του 
καταγγέλλοντος  και  αλλαγής  του  τηλεφωνικού  αριθμού  στον  οποίο 
αποστέλλεται  μήνυμα για  την  ανάκτηση  του  λογαριασμού    τονίζοντας ότι  η 
εταιρεία  Α  είναι  δικαιούχος  των  αδειών  χρήσης  των  ηλεκτρονικών 
διευθύνσεων.  Επισημαίνει,  επιπλέον,  ότι  στερείται  της  δυνατότητας 
ικανοποίησης  του  επίμαχου  δικαιώματος  πρόσβασης  και  απαγόρευσης 
διαγραφής στο mail του και αποκρούει την επίμαχη καταγγελία στο σύνολό της 
καθώς και το αίτημα χορήγησης προσωρινής διαταγής. 
2. Επειδή τόσο ο καταγγέλλων διά της πληρεξούσιας δικηγόρου του, Βασιλικής 
Βλαστού (ΑΜ …) όσο και οι καταγγελλόμενες εταιρείες, ο μεν διαχειριστής της 
υπεύθυνης  επεξεργασίας  μετά  της  πληρεξούσιας  δικηγόρου  του,  Ειρήνης 
Κορωναίου - Ρουσάκη (ΑΜ …), ο δε νόμιμος εκπρόσωπος της εκτελούσας μετά 
της δικηγόρου του, Ευγενίας Ζαχαροπούλου (ΑΜ …),  ακούστηκαν ενώπιον της 
Αρχής  στην  από  15.07.2021  ακρόαση  μέσω  τηλεσυνεδρίασης  και  υπέβαλαν 

 

 

3 

εμπροθέσμως Υπομνήματα σε συνέχεια της τελευταίας. Ειδικότερα, με το με 
αριθ. πρωτ. Γ/ΕΙΣ/4854/21.07.2021 έγγραφο ο καταγγέλλων, αφού τονίζει τον 
παράνομο  χαρακτήρα  της  διακοπής  της  πρόσβασης  στο  εταιρικό  του  mail, 
επαναφέρει εν πολλοίς το σύνολο των ως άνω εκτιθέμενων ισχυρισμών του 
προς  στήριξη  του  αιτήματος  προσωρινής  διαταγής  επισημαίνοντας,  μεταξύ 
άλλων,    ότι  η  μη  πρόσβαση  στο  εταιρικό  του  mail  εγκυμονεί  τον  κίνδυνο 
αδυναμίας  προσκόμισης  αποδεικτικών  στοιχείων  ενώπιον  των  αρμόδιων 
δικαστηρίων,  όπου  εκκρεμεί  η  συζήτηση  διαφορών  του  με  την  ως  άνω 
υπεύθυνη επεξεργασίας – εταιρεία.   
 
Με  το  με  αριθ.  πρωτ.  Γ/ΕΙΣ/4853/21.07.2021  έγγραφό  της  η  υπεύθυνη 
επεξεργασίας, αφού επισημαίνει αφενός ότι δεν διαθέτει server, αφετέρου ότι 
ουδέποτε παραβίασε τα προσωπικά δεδομένα του καταγγέλλοντος, καθώς και 
ότι ουδέποτε επιχειρήθηκε είσοδος στο εταιρικό του mail, τονίζει ότι ουδέποτε 
αρνήθηκε στον καταγγέλλοντα την πρόσβαση στο επίμαχο mail, καθώς κάλεσε 
τον τελευταίο να προσέλθει στην εταιρεία προς ικανοποίηση του σχετικού του 
δικαιώματος. Μάλιστα, με το ανωτέρω έγγραφο που υπεβλήθη ενώπιον της 
Αρχής επαναλαμβάνουν  την  πρόσκληση  προς  ικανοποίηση  του  δικαιώματος 
πρόσβασης διευκρινίζοντας εκ νέου ότι η διαγραφή του λογαριασμού θα λάβει 
χώρα  αφού  μεταφερθούν  από  το  επίμαχο  mail  τα  στοιχεία  που  αποτελούν 
προσωπικά    δεδομένα  του  καταγγέλλοντος  καθώς  και  ότι  η  προταθείσα 
παρουσία τεχνικού κατά την πρόσβαση του καταγγέλλοντος στο εταιρικό του 
mail έχει την έννοια της τεχνικής συνδρομής  για την ασφαλή επίτευξη της εν 
λόγω  πρόσβασης.  Ζητεί  δε  η  καταγγελλόμενη  την  απόρριψη  του  αιτήματος 
περί εκδόσεως προσωρινής διαταγής ισχυριζόμενη ότι, ενόψει των ανωτέρω, 
δεν συντρέχει άμεσος κίνδυνος για τον καταγγέλλοντα.  
 
Tέλος, η εκτελούσα την επεξεργασία, δεύτερη καταγγελλόμενη εταιρεία, 
με το με αριθ. πρωτ. Γ/ΕΙΣ/4857/21.07.2021 έγγραφό της, αφού επισημαίνει 
ότι  ουδέποτε  ανέλαβε  την  τεχνική  υποστήριξη  server  στην  εταιρεία, 
επαναφέρει  ωσαύτως  τους  ήδη  προβληθέντες  ισχυρισμούς  της  και  ζητεί 

 

 

4 

απόρριψη του αιτήματος χορήγησης προσωρινής διαταγής.          
3. Επειδή απαραίτητη προϋπόθεση για την έκδοση προσωρινής διαταγής είναι 
η    ισχυρή  πιθανολόγηση  ότι  η  σκοπούμενη  επεξεργασία  ή  η  άρνηση 
ικανοποίησης  δικαιώματος  του  υποκειμένου  θα  προκαλέσει  σημαντικό 
κίνδυνο για τα προσωπικά δεδομένα του,  για την αποτροπή του οποίου είναι 
αναγκαίο  να  διαταχθεί  από  την  Αρχή  η  απαγόρευση  ή  ο  περιορισμός  της 
επεξεργασίας ή η ικανοποίηση του δικαιώματος, αντιστοίχως.  
4.  Εν  προκειμένω,  εκ  των  ανωτέρω  διαπιστώνεται  ότι  εφόσον  η  υπεύθυνη 
επεξεργασίας αφενός δίδει τη δυνατότητα πρόσβασης στο εταιρικό mail του 
καταγγέλλοντα,  προκειμένου  να  παραλάβει  από  αυτό  τα  προσωπικά  του 
δεδομένα,  και  μάλιστα  με  το  σχετικό  από  02.07.2021  έγγραφό  της,  που 
ακολούθησε  του  από  10.06.2021  πρώτου  εγγράφου  προς  ικανοποίηση  του 
δικαιώματος πρόσβασης, έθεσε για το σκοπό αυτό εύλογη προθεσμία μέχρι τις 
03.08.2021, και αφετέρου διαβεβαιώνει με τα υπομνήματά της προς την Αρχή 
ότι ο εταιρικός λογαριασμός του θα καταργηθεί και θα διαγραφεί μετά τη λήψη 
από  τον  ίδιο  των  προσωπικών  του  δεδομένων,  δεν  προκύπτει  κίνδυνος 
απώλειας  των  εν  λόγω προσωπικών    δεδομένων  ώστε  να  συντρέχει  ανάγκη 
έκδοσης προσωρινής διαταγής για την αποτροπή του κινδύνου αυτού. Και ναι 
μεν  στο  παραπάνω  από  10.06.2021  έγγραφο  της  εταιρείας  αναφέρεται  ότι 
κατά την πρόσβαση του καταγγέλλοντος στο εταιρικό mail του θα είναι παρών 
και  τεχνικός  της  ανωτέρω  εκτελούσας  την  επεξεργασία,  και  ήδη  επίσης 
καταγγελλομένης, εταιρείας,  αλλά δεν προκύπτει από το έγγραφο αυτό ότι ο 
τεχνικός της εταιρείας αυτής θα υποδείξει σε ποια στοιχεία ο καταγγέλλων θα 
έχει πρόσβαση, όπως διευκρινίστηκε δε κατά την ακρόαση και αναφέρεται στο 
από 20.07.2021 υπόμνημα της καταγγελλόμενης υπευθύνου επεξεργασίας η 
ανωτέρω  παρουσία  έχει  την  έννοα  της  διευκόλυνσης  της  πρόσβασης  από 
τεχνική  άποψη.  Ενόψει  αυτού,  η  παρουσία  του  τεχνικού,  η  οποία  είναι 
επιτρεπτή μόνο με την παραπάνω έννοια, δεν δυσχεραίνει την πρόσβαση του 
καταγγέλλοντος  στο  εταιρικό  του  mail  και  δεν  δημιουργεί  κίνδυνο  για  τα 

 

 

5 

προσωπικά δεδομένα του.    
5.   Επειδή οι λοιποί προβαλλόμενοι από τον καταγγέλλοντα ισχυρισμοί, που 
έχουν ως βάση το αίτημά του να διατηρήσει το εταιρικό mail, δεν θεμελιώνουν 
λόγο χορήγησης προσωρινής διαταγής.  
6. Επειδή ενόψει των ανωτέρω δεν πιθανολογείται απειλή για τα προσωπικά 
δεδομένα  του  καταγγέλλοντος  ούτε  προκύπτει  ότι  συντρέχει  άλλος  λόγος 
κατεπείγοντος  και,  συνεπώς  δεν  συντρέχει  περίπτωση  έκδοσης  προσωρινής 
διαταγής. Πρέπει, επομένως, να απορριφθεί το κρινόμενο αίτημα.   

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η ΑΡΧΗ 

 
Απορρίπτει το αίτημα έκδοσης προσωρινής διαταγής.  
 
 

 

 

 

 
 
    Ο Πρόεδρος  

 
 
                                                                                     Κωνσταντίνος Μενουδάκος  
 
 
 
 

 

 

6 

