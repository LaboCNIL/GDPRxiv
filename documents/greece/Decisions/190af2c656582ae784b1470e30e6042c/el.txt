 

 

Αθήνα, 01-09-2022 

Αριθ. Πρωτ.: 2163 
 

 

Απόφαση του Προέδρου της Αρχής αριθ. 1/2022 

(Μονοπρόσωπο Όργανο) 

 

Ο Πρόεδρος της Αρχής ως μονοπρόσωπο όργανο κατά τα άρθρα 17 παρ. 1 του ν. 
4624/2019  (ΦΕΚ  Α΄  137),  στο  πλαίσιο  των  αρμοδιοτήτων  που  προβλέπονται  στα 
άρθρα,  4 παρ. 3 περ. α΄ και 10 παρ. 4 του Κανονισμού Λειτουργίας της Αρχής (ΦΕΚ 
Β΄879/25.02.2022) και των εξουσιών που προβλέπονται στο άρθρο 15 παρ. 8 του ν. 
4624/2019 σε συνδυασμό με το άρθρο 58 παρ. 2 στ΄ του ΓΚΠΔ,  συνεδρίασε μέσω 
τηλεδιάσκεψης  την  30.3.2022  προκειμένου  να  εξετάσει  την  υπόθεση  που 
αναφέρεται  κατωτέρω  στο  ιστορικό  της  παρούσας  απόφασης.  Παρούσες  χωρίς 
δικαίωμα ψήφου ήταν η Ελένη Μαρτσούκου, νομική ελέγκτρια, καθώς και η Ειρήνη 
Παπαγεωργοπούλου,  υπάλληλος  του  Τμήματος  Διοικητικών  Υποθέσεων,  ως 
γραμματέας. 

Η Αρχή έλαβε υπ’ όψιν της τα παρακάτω: 

1.  Επειδή  με  την  υπ’  αριθ.  πρωτ.  Γ/ΕΙΣ/8434/28-12-2021  αναφορά  της  Γενικής 
Συνομοσπονδίας Εργατών Ελλάδας (ΓΣΕΕ), που υποβλήθηκε στην Αρχή με το με αριθ. 
πρωτ. Γ/ΕΙΣ/8017/8-12-2021 σχετικό έντυπο καταγγελίας και με την υπ’ αριθ. πρωτ. 
Γ/ΕΙΣ/2147/11-2-2022 
Τραπεζοϋπαλληλικών 
Οργανώσεων Ελλάδος (ΟΤΟΕ), οι ως άνω συνδικαλιστικές οργανώσεις στρέφονται 
κατά  του  Υπουργείου  Εργασίας  και  Κοινωνικών  Υποθέσεων  υπό  την  ιδιότητα  του 
 

της  Ομοσπονδίας 

αναφορά 

1 

Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 

 

επεξεργασίας 

και  πρόκειται 

των  δεδομένων  προσωπικού 
να  περιληφθούν  στο 

χαρακτήρα  που 
υπευθύνου 
περιλαμβάνονται 
Γενικό  Μητρώο 
Συνδικαλιστικών  Οργανώσεων  Εργαζομένων  (εφεξής:  ΓΕ.ΜΗ.Σ.Ο.Ε.),  το  οποίο 
τηρείται σύμφωνα με τις διατάξεις της υπ’ αριθ. 62599/2021 υπουργικής απόφασης 
(ΦΕΚ Β΄ 4279/16-9-2021) και ζητούν, μεταξύ άλλων, η μεν ΓΣΕΕ να εκδοθεί από τον 
Πρόεδρο  της  Αρχής  προσωρινή  διαταγή  για  τον  άμεσο  ολικό  περιορισμό  της 
λειτουργίας  του  ΓΕ.ΜΗ.Σ.Ο.Ε.  και  συνακόλουθα  απαγόρευση  καταχώρησης 
δεδομένων σε αυτό από την πλευρά των συνδικαλιστικών οργανώσεων, μέχρι την 
έκδοση  οριστικής  απόφασης  της  Αρχής  περί  απαγόρευσης  λειτουργίας  του 
ΓΕ.ΜΗ.Σ.Ο.Ε.,  λόγω  του  επείγοντος  χαρακτήρα  της  ανάγκης  προστασίας  από  την 
έναρξη λειτουργίας του Μητρώου και την αναφερόμενη ως παράνομη επεξεργασία 
δεδομένων  προσωπικού  χαρακτήρα  από  το  Υπουργείο  Εργασίας  και  Κοινωνικών 
Υποθέσεων  σε  βάρος  θεμελιωδών  συλλογικών  και  ατομικών  δικαιωμάτων  των 
συνδικαλιστικών  οργανώσεων  και  των  φυσικών  προσώπων  των  μελών  τους,  η  δε 
ΟΤΟΕ  να  εκδοθεί  από  τον  Πρόεδρο  της  Αρχής  προσωρινή  διαταγή  για  την 
απαγόρευση  λειτουργίας  του  ΓΕ.ΜΗ.Σ.Ο.Ε.  μέχρι  την  έκδοση  οριστικής  απόφασης 
από την Αρχή, καθώς και να συνεξεταστεί η αναφορά της με την αναφορά της ΓΣΕΕ. 
Ειδικότερα, οι καταγγέλλουσες αναφέρουν μεταξύ άλλων ότι με την λειτουργία του 
ΓΕ.ΜΗ.Σ.Ο.Ε.  εισάγεται  ανεπίτρεπτη  κρατική  εποπτεία  και  παρέμβαση  στην 
διαδικασία απόκτησης νομικής προσωπικότητας της οργάνωσης κατά παράβαση του 
άρθρου 23 παρ. 1 του Συντάγματος και έλεγχος στην άσκηση των συνδικαλιστικών 
δικαιωμάτων,  ότι  η  προβλεπόμενη  από  το  νόμο  δυνατότητα  των  υπηρεσιών  του 
Υπουργείου  Εργασίας  και  Κοινωνικών  Υποθέσεων  να  αρνηθούν  την  εγγραφή  στο 
μητρώο  ισοδυναμεί  με  διαδικασία  αδειοδότησης,  δηλαδή  με  πρόσθετο  και  μη 
αναγκαίο  διοικητικό  κριτήριο  για  την  άσκηση  των  συνταγματικά  κατοχυρωμένων 
δικαιωμάτων των άρθρων 2, 22 παρ. 2 και 23 παρ. 1 του Συντάγματος και, ως εκ 
τούτων, ότι είναι μη νόμιμος ο σκοπός της επεξεργασίας των δεδομένων. 
Περαιτέρω,  οι  καταγγέλλουσες  ισχυρίζονται  ότι  κατά  την  καταχώρηση  των 
δεδομένων  στο  μητρώο  δεν  προσδιορίζεται  σαφώς  ποιος  είναι  ο  υπεύθυνος 
επεξεργασίας  ή  ποιοι  οι  από  κοινού  υπεύθυνοι  επεξεργασίας  ή  ποιος  ο  εκτελών 
αυτήν, ώστε να καθίσταται αποτελεσματική η προστασία των δεδομένων από τους 
υπόχρεους αυτής, ότι αποκλείεται η θεμελίωση της κοινολόγησης δεδομένων που 

 

2 

αφορούν στη συμμετοχή σε συνδικαλιστική οργάνωση σε νομική βάση άλλη πλην της 
συγκατάθεσης  του  μέλους  της,  ότι  διευρύνεται  η  πρόσβαση  τρίτων  στα 
καταχωρούμενα στο μητρώο δεδομένα και η επεξεργασία τους για άλλους σκοπούς, 
ότι  δεν  προβλέπεται  ρητώς  η  ελάχιστη  περίοδος  διατήρησης  των  δεδομένων  ή 
τουλάχιστον τα κριτήρια προσδιορισμού της και ότι δεν πραγματοποιήθηκε εκτίμηση 
αντικτύπου  της  επεξεργασίας  στα  προσωπικά  δεδομένα  ούτε  ζητήθηκε  ή 
διατυπώθηκε Γνώμη της Αρχής επί των διατάξεων του σχεδίου νόμου του μετέπειτα 
ν. 4808/2021 για το ΓΕ.ΜΗ.Σ.Ο.Ε. 
Η Αρχή κατόπιν των με αριθ. πρωτ. Γ/ΕΞΕ/3034/31-12-2021 και Γ/ΕΞΕ/438/16-2-2022 
εγγράφων  της,  με  τα  οποία  ζήτησε  από  το  Υπουργείο  Εργασίας  και  Κοινωνικών 
Υποθέσεων  διευκρινίσεις  επί  των  αναφορών  και  των  αιτημάτων  χορήγησης 
προσωρινής διαταγής, έλαβε εις απάντηση το με αριθ. πρωτ. Γ/ΕΙΣ/864/24-1-2022 
έγγραφο  (επί  της  αναφοράς  ΓΣΕΕ)  με  συνημμένη  σχετική  εκτίμηση  αντικτύπου 
σχετικά  με  την  προστασία  δεδομένων,  που  διενεργήθηκε  πριν  από  την  επίμαχη 
επεξεργασία, και το με αριθ. πρωτ. Γ/ΕΙΣ/2986/1-3-2022 έγγραφο (επί αμφοτέρων 
των  αναφορών)  αυτού,  ήδη  κοινοποιηθέντα  στις  αναφέρουσες  μέσω  μηνύματος 
ηλεκτρονικού  ταχυδρομείου  κατόπιν  των  με  αριθ  πρωτ.  Γ/ΕΙΣ/1569/1-2-2022  και 
Γ/ΕΙΣ/3276/4-3-2022 σχετικών αιτημάτων αυτών. Με τα έγγραφα αυτά το Υπουργείο 
ισχυρίζεται ότι η υπό κρίση επεξεργασία δεν επιβάλλει την άμεση λήψη απόφασης, 
διότι δεν ενδέχεται να προκαλέσει σημαντικό κίνδυνο για τα προσωπικά δεδομένα 
των  εμπλεκόμενων  υποκειμένων  των  δεδομένων  και  ζητεί  να  απορριφθούν  τα 
αιτήματα έκδοσης προσωρινής διαταγής, για τους αναφερόμενους σε αυτά λόγους. 
Κατά  τη  συνεδρίαση  μέσω  τηλεδιάσκεψης  της Αρχής  η  μεν ΓΣΕΕ  παρέστη  διά  της 
πληρεξουσίας  δικηγόρου  της  Έλλης  Βαρχαλαμά  (α.μ.  ΔΣΑ  …),  η  ΟΤΟΕ  διά  του 
πληρεξουσίου  δικηγόρου  της  Ξενοφώντα  Κοντιάδη  (α.μ.  ΔΣΑ  …),  το  δε  Υπουργείο 
Εργασίας  και  Κοινωνικών  Υποθέσεων  διά  του  πληρεξουσίου  δικηγόρου  του 
Γρηγορίου Λαζαράκου (α.μ. ΔΣΑ …). Κατά τη συνεδρίαση οι παριστάμενοι ανέπτυξαν 
τις  απόψεις  τους  και  στη  συνέχεια  υπέβαλαν  σχετικά  υπομνήματα  εντός  της 
προθεσμίας που είχε οριστεί για το σκοπό αυτό από τον Πρόεδρο.  
2.  Επειδή  σύμφωνα  με  την  παρ.  4  του  άρθρου  54  του  ν.  4635/2019,  «α)  Όλες  οι 
συνδικαλιστικές οργανώσεις των εργαζομένων, οι ενώσεις προσώπων εργαζομένων 
και  οι  οργανώσεις  των  εργοδοτών  και  ειδικά  αυτές  που  συνάπτουν  συλλογικές 

 

3 

Γενικό  Μητρώο 

συμβάσεις εργασίας ή και ορίζουν εκπροσώπους τους στις διοικήσεις των φορέων 
που εποπτεύονται από το Υπουργείο Εργασίας και Κοινωνικών Υποθέσεων, καθώς και 
στα  συλλογικά  όργανα  αυτού,  έχουν  υποχρέωση  να  εγγράφονται  στο  Μητρώο 
Συνδικαλιστικών  Οργανώσεων  Εργαζομένων  και  Οργανώσεων  Εργοδοτών  του 
Υπουργείου  που  τηρείται  στο  πληροφοριακό  σύστημα  ΕΡΓΑΝΗ  του  Υπουργείου 
Εργασίας  και  Κοινωνικών  Υποθέσεων.  β)  Στο  Υπουργείο  Εργασίας  και  Κοινωνικών 
Υποθέσεων  δημιουργείται 
Συνδικαλιστικών  Οργανώσεων 
Εργαζομένων  (ΓΕ.ΜΗ.Σ.Ο.Ε.),  στο  οποίο  τηρούνται  τα  ακόλουθα  στοιχεία:  α)  το 
καταστατικό  της  συνδικαλιστικής  οργάνωσης  και  οι  τυχόν  τροποποιήσεις  αυτού, 
καθώς και η τυχόν πράξη διάλυσής της, β) ο αριθμός των μελών της συνδικαλιστικής 
οργάνωσης που έλαβαν μέρος στις εκλογές για ανάδειξη διοίκησης, γ) η σύνθεση των 
οργάνων  διοίκησης  αυτής,  δ) η  έδρα της  συνδικαλιστικής  οργάνωσης  και  στοιχεία 
επικοινωνίας και ε) οι οικονομικές της καταστάσεις, εφόσον υφίστανται κρατικές ή 
συγχρηματοδοτούμενες  πηγές  χρηματοδότησης  στην  ίδια  την  οργάνωση  ή  στις 
συνδεδεμένες με αυτή οντότητες. […] δ) Με απόφαση του Υπουργού Εργασίας και 
Κοινωνικών  Υποθέσεων  ρυθμίζεται  κάθε  θέμα  σχετικά  με  τη  δημιουργία  του 
Μητρώου Συνδικαλιστικών Οργανώσεων Εργαζομένων και Οργανώσεων Εργοδοτών, 
τη δημοσιότητα των στοιχείων του και κάθε αναγκαία τεχνική λεπτομέρεια καθώς και 
τη χορήγηση πληροφοριών σε σχέση με τα στοιχεία του μητρώου και με την τήρηση 
της  προστασίας  των  δεδομένων  προσωπικού  χαρακτήρα,  ιδίως  σε  σχέση  με  την 
αντιπροσωπευτικότητα συνδικαλιστικών οργανώσεων εργαζομένων και εργοδοτών». 
Σύμφωνα, εξάλλου, με το άρθρο 2 του ν. 1264/1982 παρ. 4 και 6, όπως το άρθρο αυτό 
αντικαταστάθηκε με το άρθρο 83 του ν. 4808/2021 «4. Στο ΓΕ.ΜΗ.Σ.Ο.Ε. τηρούνται σε 
ψηφιακή μορφή τα ακόλουθα στοιχεία για κάθε συνδικαλιστική οργάνωση, τα οποία 
η ίδια οφείλει να καταθέτει στο ΓΕ.ΜΗ.Σ.Ο.Ε.: α) τα αναφερόμενα στο άρθρο 81 του 
Αστικού  Κώδικα,  β)  το  καταστατικό  της  συνδικαλιστικής  οργάνωσης  και  οι  τυχόν 
τροποποιήσεις αυτού, καθώς και η τυχόν πράξη διάλυσής της, γ) ο αριθμός των μελών 
της που είχαν δικαίωμα ψήφου κατά την εκάστοτε πιο πρόσφατη γενική συνέλευση 
για εκλογή οργάνων διοίκησης της συνδικαλιστικής οργάνωσης, ο αριθμός των μελών 
που ψήφισαν στις εκλογές αυτές, η σειρά εκλογής των εκλεγμένων και η σύνθεση των 
οργάνων  διοίκησης  της  συνδικαλιστικής  οργάνωσης,  όπως  προκύπτουν  από 
υπεύθυνη  δήλωση  του  προέδρου  του  διοικητικού  συμβουλίου  της,  δ)  εφόσον 

 

4 

υφίστανται κρατικές ή συγχρηματοδοτούμενες πηγές χρηματοδότησης προς την ίδια 
την οργάνωση ή συνδεδεμένες με αυτήν οντότητες, οι οικονομικές της καταστάσεις 
και τα κύρια οικονομικά της μεγέθη ως προς τα έσοδα κατά κατηγορία εσόδων, ιδίως 
συνδρομές  μελών,  δωρεές  και  χορηγίες,  επιχορηγήσεις  και  επιδοτήσεις  του 
Δημοσίου, πόροι από εισφορές που παρακρατούνται υποχρεωτικά ή άλλες, καθώς 
και λοιπά έσοδα, και ως προς τις δαπάνες κατά κατηγορία δαπανών, ιδίως μισθοί 
υπαλλήλων,  αποζημιώσεις,  οδοιπορικά  και  κάθε  είδους  λοιπές  παροχές  προς 
συνδικαλιστές, αμοιβές τρίτων, ενοίκια, καθώς και λοιπά λειτουργικά έξοδα. […] 6. 
Αν η συνδικαλιστική οργάνωση δεν εγγραφεί στο ΓΕ.ΜΗ.Σ.Ο.Ε. ή δεν καταθέσει σε 
αυτό τα στοιχεία της παρ. 4 ή δεν τα τηρεί επικαιροποιημένα, τότε, για όσο χρόνο 
διαρκεί  η  παράλειψή  της  και  μέχρι  αυτή  να  αποκατασταθεί,  τελούν  σε  αναστολή 
ειδικώς τα παρακάτω δικαιώματα της συνδικαλιστικής οργάνωσης και των στελεχών 
της,  τα  οποία,  είτε  για  να  ασκηθούν  είτε  για  να  ελεγχθεί  η  άσκησή  τους, 
προϋποθέτουν την αποκατάσταση της συγκεκριμένης παράλειψης και συγκεκριμένα: 
α) Μέχρι να αποκατασταθεί οποιαδήποτε παράλειψη σχετική με τα στοιχεία των περ. 
α`, β` και γ` της παρ. 4, αναστέλλονται το δικαίωμα της συνδικαλιστικής οργάνωσης 
να διαπραγματεύεται συλλογικώς και να καταρτίζει συλλογικές συμβάσεις εργασίας, 
σύμφωνα  με  το  άρθρο  6  του  ν.  1876/1990,  η  προστασία  των  στελεχών  της 
συνδικαλιστικής οργάνωσης έναντι της απόλυσης και της μετάθεσης, σύμφωνα με το 
άρθρο  14,  με  εξαίρεση  τις  περ.  β`  και  γ`  της  παρ.  5,  και  τα  δικαιώματα  της 
συνδικαλιστικής  οργάνωσης  και  των  στελεχών  της,  σύμφωνα  με  τα  άρθρα  16  και 
17…». 
Σύμφωνα με το άρθρο 1 της με αριθ. 62599/2021 (ΦΕΚ Β΄ 4279/16-9-2021) απόφασης 
του  Υπουργού  Εργασίας  και  Κοινωνικών  Ασφαλίσεων  με  τίτλο  «Μητρώο 
Συνδικαλιστικών  Οργανώσεων  Εργαζομένων  και  Οργανώσεων  Εργοδοτών»,  «Στο 
Πληροφοριακό  Σύστημα  ΕΡΓΑΝΗ  II  (ΠΣ  ΕΡΓΑΝΗ  ΙΙ)  του  Υπουργείου  Εργασίας  και 
Κοινωνικών  Υποθέσεων,  δημιουργείται  το  Μητρώο  Συνδικαλιστικών  Οργανώσεων 
Εργαζομένων και Οργανώσεων Εργοδοτών, του άρθρου 54 του ν. 4635/2019 (Α΄ 167). 
Το Μητρώο τηρείται σε ηλεκτρονική μορφή ως βάση δεδομένων στο ΠΣ ΕΡΓΑΝΗ II και 
αποτελείται  από  τα  εξής  επιμέρους  Μητρώα:  α)  Γενικό  Μητρώο  Συνδικαλιστικών 
Οργανώσεων  Εργαζομένων  (ΓΕ.ΜΗ.Σ.Ο.Ε.)  και  β)  Γενικό  Μητρώο  Οργανώσεων 
Εργοδοτών (ΓΕ. ΜΗ.Ο.Ε.)». 

 

5 

Περαιτέρω,  σύμφωνα  με  το  άρθρο  2  της  ίδιας  υ.α.,  με  τίτλο  «Εγγραφή  στο 
ΓΕ.ΜΗ.Σ.Ο.Ε.», «1. Οι συνδικαλιστικές οργανώσεις της παρ. 3 του άρθρου 1 του ν. 
1264/1982  (ορθό:  «της  παρ.  2»,  όπου  διάκριση  συνδικαλιστικών  οργανώσεων  σε 
πρωτοβάθμιες,  δευτεροβάθμιες  και  τριτοβάθμιες),  συμπεριλαμβανομένων  των 
συνδικαλιστικών οργανώσεων του άρθρου 30 του ν. 1264/1982, καθώς και οι ενώσεις 
προσώπων της παρ. 5 του άρθρου 3 του ν. 1876/1990, υποχρεούνται να εγγραφούν 
ηλεκτρονικά  στο  ΓΕ.ΜΗ.Σ.Ο.Ε.,  μέσω  ειδικής  διαδικτυακής  πλατφόρμας,  η  οποία 
τηρείται  στο  ΠΣ  ΕΡΓΑΝΗ  ΙΙ.  Η  υποχρέωση  αυτή  δεν  ισχύει  για  τις  ναυτεργατικές 
οργανώσεις. 2. Η αίτηση εγγραφής στην πλατφόρμα συμπληρώνεται και υποβάλλεται 
από τον νόμιμο εκπρόσωπο της συνδικαλιστικής οργάνωσης ή από πρόσωπο ειδικά 
εξουσιοδοτημένο από αυτόν, στο όνομα και για λογαριασμό αυτής. 3. Η μη εγγραφή 
στο  ΓΕ.ΜΗ.Σ.Ο.Ε.  καθώς  και  η  παράλειψη  κατάθεσης  ή  επικαιροποίησης  των 
στοιχείων της παρ. 4 του άρθρου 2 του ν. 1264/1982, επιφέρει τα αποτελέσματα της 
παρ. 6 του ίδιου άρθρου. 4. α) Οι οργανώσεις της παρ. 1 του παρόντος άρθρου, οι 
οποίες  ιδρύονται  μετά  την  έναρξη  ισχύος  της  παρούσας,  αποκτούν  νομική 
προσωπικότητα  και  τα  αποτελέσματα  των  άρθρων  83  επ.  του  Αστικού  Κώδικα 
επέρχονται  από  τη  στιγμή  της  εγγραφής  τους  στο  ΓΕ.ΜΗ.Σ.Ο.Ε.  β)  Η  εγγραφή  στο 
ΓΕ.ΜΗ.Σ.Ο.Ε.  αντικαθιστά  την  υποχρέωση  εγγραφής  των  οργανώσεων  στο  ειδικό 
βιβλίο συνδικαλιστικών οργανώσεων του κατά τόπον αρμόδιου Πρωτοδικείου». 
Στο άρθρο 10 παρ. 1 και 3 της υ.α. με τίτλο  «Χορήγηση στοιχείων» ορίζεται ότι «1. Οι 
συνδικαλιστικές οργανώσεις των εργαζομένων, οι ενώσεις προσώπων της παρ. 5 του 
άρθρου  3  του  ν.  1876/1990  και  οι  οργανώσεις  των  εργοδοτών,  οι  οποίες  είναι 
εγγεγραμμένες  στο  Μητρώο  Συνδικαλιστικών  Οργανώσεων  Εργαζομένων  και 
Οργανώσεων  Εργοδοτών  του  Υπουργείου  Εργασίας  και  Κοινωνικών  Υποθέσεων, 
καθώς  και  μεμονωμένοι  εργοδότες,  δύνανται,  για  την  άσκηση  των  από  τους  ν. 
1876/1990  και  1264/1982  δικαιωμάτων  τους  και  την  ανταπόκρισή  τους  στις 
αντίστοιχες  υποχρεώσεις,  να  αιτηθούν  τη  χορήγηση  στοιχείων  και  αντιγράφων 
αρχείων  από  την  υπηρεσία,  κατόπιν  ειδικής  προς  τούτο  αιτήσεώς  τους  μέσω  της 
πλατφόρμας και εφόσον αποδεικνύουν ειδικό έννομο συμφέρον. Η αίτηση εξετάζεται 
από την υπηρεσία και εφόσον πληρούνται οι όροι, χορηγούνται ηλεκτρονικά μέσω 
της  πλατφόρμας,  τα  ζητούμενα  στοιχεία  ή  μέρος  αυτών.  Σε  κάθε  περίπτωση,  δεν 
επιτρέπεται η χορήγηση οποιουδήποτε στοιχείου αφορά τις οικονομικές καταστάσεις 

 

6 

αυτών. 2. … 3. Τυχόν υποβολή αίτησης χορήγησης στοιχείων από φυσικό πρόσωπο, 
μέλος ή μη οργάνωσης εργαζομένων ή εργοδοτών, απορρίπτεται από την υπηρεσία 
ως απαράδεκτη. Η πρόσβαση αυτών των προσώπων σε στοιχεία και δεδομένα που 
αφορούν  στις  οργανώσεις  των  εργαζομένων  ή  των  εργοδοτών  ή  των  ενώσεων 
προσώπων, πραγματοποιείται με τους υφιστάμενους, έως την έκδοση της παρούσας, 
τρόπους, ήτοι μέσω των δικαστικών υπηρεσιών ή των ίδιων των οργανώσεων». 
Τέλος, σύμφωνα με το άρθρο 12 της με αριθ. 62599/2021 υ.α., με τίτλο «Προστασία 
δεδομένων προσωπικού χαρακτήρα», «Τα στοιχεία και αρχεία, τα οποία εισάγονται 
στο Γενικό Μητρώο, διατηρούνται στην Γενική Γραμματεία Εργασίας του Υπουργείου 
Εργασίας και Κοινωνικών Υποθέσεων, τηρουμένων όλων των απαιτούμενων κανόνων 
προστασίας των προσωπικών δεδομένων, που περιλαμβάνονται σε αυτό. Η Γενική 
Γραμματεία  Εργασίας  αποτελεί  τον  υπεύθυνο  για  την  επεξεργασία  τους.  Όλοι  οι 
εμπλεκόμενοι φορείς λαμβάνουν τα απαιτούμενα τεχνικά και οργανωτικά μέτρα για 
τη  διασφάλιση  της  προστασίας  των  δεδομένων  των  υποκειμένων.  Η  παρούσα 
απόφαση  ισχύει  από  1.1.2022».  Ωστόσο,  σύμφωνα  με  ανακοίνωση  τύπου  του 
Υπουργείου Εργασίας και Κοινωνικών Υποθέσεων, το Μητρώο των Συνδικαλιστικών 
Οργανώσεων 
1-2-2022 
(https://ypergasias.gov.gr/xekina-tin-1i-fevrouariou-i-leitourgia-tou-mitroou-ton-
syndikalistikon-organoseon/). 
3.  Επειδή  απαραίτητη  προϋπόθεση  για  την  έκδοση  προσωρινής  διαταγής  είναι  η 
ισχυρή́  πιθανολόγηση  ότι  η  σκοπούμενη  επεξεργασία  δύναται  να  προκαλέσει 
κίνδυνο  για  τα  θεμελιώδη  δικαιώματα  και  ελευθερίες  των  υποκειμένων  των 
δεδομένων,  για  την  αποτροπή́  του  οποίου  είναι  αναγκαία  η  απαγόρευση  ή  ο 
περιορισμός. Ανεξαρτήτως των ζητημάτων νομιμότητας της προβλεπόμενης από τις 
προαναφερόμενες  διατάξεις  επεξεργασίας  προσωπικών  δεδομένων,  τα  οποία 
ανακύπτουν και θα κριθούν από την Αρχή κατά την εξέταση των αναφορών των ως 
άνω  συνδικαλιστικών  οργανώσεων  και  ήδη  αιτουσών,  δεν  συντρέχει  στην 
προκειμένη  περίπτωση  η  ανωτέρω  προϋπόθεση  για  τη  χορήγηση  προσωρινής 
διαταγής για την προστασία των φυσικών προσώπων έναντι της επεξεργασίας των 
δεδομένων προσωπικού χαρακτήρα από την εφαρμογή των διατάξεων αυτών, για τα 
οποία (φυσικά πρόσωπα) μόνο είναι αρμόδια η Αρχή, δεδομένου και ότι με τις εν 
λόγω ρυθμίσεις δεν διευρύνεται, αλλά, σύμφωνα με τις διατάξεις του άρθρου 10 της 

λειτουργία 

ξεκίνησε 

του 

την 

τη 

 

7 

με αριθ. 62599/2021 υ.α., εξειδικεύεται ο κύκλος των προσώπων που δικαιούνται 
πρόσβασης  στα  δεδομένα  προσωπικού  χαρακτήρα  που  καταχωρούνται  και 
τηρούνται  στο  ΓΕ.ΜΗ.Σ.Ο.Ε.  και  περιορίζεται  σε  αυτά  που  αποδεικνύουν  ειδικό 
έννομο συμφέρον λήψης των στοιχείων για την άσκηση των προβλεπόμενων από το 
ν. 1876/1990 και το ν. 1264/1982 δικαιωμάτων τους και την ανταπόκρισή τους στις 
αντίστοιχες υποχρεώσεις. 
Επειδή, ενόψει των ανωτέρω, δεν συντρέχει λόγος έκδοσης προσωρινής διαταγής. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η ΑΡΧΗ 

Απορρίπτει τα αιτήματα έκδοσης προσωρινής διαταγής. 

 

Ο Πρόεδρος 

 
 

Κωνσταντίνος Μενουδάκος 

 
 

 
 
 

 
 

 

 

 

 

 

 

 

 

 

 

 

 

8 

