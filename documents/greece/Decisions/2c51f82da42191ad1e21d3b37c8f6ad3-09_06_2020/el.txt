 

ΕΛΛΗΝΙΚΗ ΔΗΜΟΚΡΑΤΙΑ 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

 
 

 

 

 

 
 

 

 

     Αθήνα, 09-06-2020 

Αριθ. πρωτ.: Γ/ΕΞ/3973/09-06-2020 

Α Π Ο Φ Α Σ Η    ΑΡ.  13/2020 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε  σύνθεση 

Τμήματος  στην  έδρα  της  την  29-01-2020  μετά  από  πρόσκληση  του  Προέδρου  της, 

προκειμένου  να  εξετάσει  την  υπόθεση  που  αναφέρεται  στο  ιστορικό  της  παρούσας. 

Παρέστησαν  οι  Γεώργιος  Μπατζαλέξης,  Αναπληρωτής  Πρόεδρος,  κωλυομένου  του 

Προέδρου της Αρχής Κωνσταντίνου Μενουδάκου, και τα αναπληρωματικά μέλη Γρηγόριος 

Τσόλιας  και  Εμμανουήλ  Δημογεροντάκης,  ως  εισηγητής,  σε  αντικατάσταση  των  τακτικών 

μελών  Χαράλαμπου  Ανθόπουλου  και  Ελένης  Μαρτσούκου  αντίστοιχα,  οι  οποίοι,  αν  και 

εκλήθησαν  νομίμως  εγγράφως  δεν  παρέστησαν  λόγω  κωλύματος.  Δεν  παρέστησαν  λόγω 

κωλύματος,  αν  και  εκλήθησαν  νομίμως  εγγράφως  το  τακτικό  μέλος  Κωνσταντίνος 

Λαμπρινουδάκης  και  το  αναπληρωματικό  του  Ευάγγελος  Παπακωνσταντίνου. 

  Στη 

συνεδρίαση παρέστησαν, με εντολή του Προέδρου, οι Κωνσταντίνος Λιμνιώτης και Γεωργία 

Παναγοπούλου,  ειδικοί  επιστήμονες  –  ελεγκτές  ως  βοηθοί  εισηγητή  και  η  Ειρήνη 

Παπαγεωργοπούλου,  υπάλληλος  του  τμήματος  διοικητικών  υποθέσεων  της  Αρχής,  ως 

γραμματέας. 

 

Η Αρχή έλαβε υπόψη της τα παρακάτω: 

 

Υποβλήθηκαν στην Αρχή οι: α) με αρ. πρωτ. Γ/ΕΙΣ/4269/14-06-2019 καταγγελία β) με 

αρ.  πρωτ.  Γ/ΕΙΣ/4279/18-06-2019  καταγγελία  γ)  με  αρ.  πρωτ.  Γ/ΕΙΣ/4280/18-06-2019 

καταγγελία, δ) η με αρ. πρωτ. Γ/ΕΙΣ/4283/18-06-2019 καταγγελία, οι οποίες αφορούν λήψη 

αζήτητης πολιτικής επικοινωνίας από τον Α (εφεξής «καταγγελλόμενος») για την προώθηση 

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr  

της υποψηφιότητάς του στις βουλευτικές εκλογές.  

Σε  όλες  τις  ως  άνω  καταγγελίες  αναφέρεται  ότι  στις  …,  την  ίδια  περίπου  ώρα,  οι 

καταγγέλλοντες έλαβαν σύντομο γραπτό μήνυμα (SMS) από τον καταγγελλόμενο,  το οποίο 

ήταν  πολιτικού  χαρακτήρα  με  σκοπό  την  προώθηση  της  υποψηφιότητάς  του  για  τις 

επικείμενες,  κατά  την  επίμαχη  περίοδο,  βουλευτικές  εκλογές  της  7ης  Ιουλίου  2019,  χωρίς  – 

όπως ισχυρίζονται οι καταγγέλλοντες – να έχουν οποιαδήποτε προηγούμενη σχέση μαζί του. 

Σύμφωνα  με  τις  ως  άνω  αναφερόμενες  α’  και  δ’  καταγγελίες,  ο  τηλεφωνικός  αριθμός  στον 

οποίο  ελήφθη  το  μήνυμα  ήταν  απόρρητος  και  τον  γνώριζε    μικρός  αριθμός  κοντινών  

ανθρώπων. 

Η  Αρχή,  στο  πλαίσιο  εξέτασης  των  εν  λόγω  καταγγελιών,  απέστειλε  στον 

καταγγελλόμενο  το  με  αρ.  πρωτ.  Γ/ΕΞ/4283-1/27-06-2019  έγγραφο  με  το  οποίο  ζήτησε  τις 

απόψεις του επί των καταγγελλομένων, θέτοντας υπόψη τις κατευθυντήριες γραμμές που έχει 

εκδώσει η Αρχή για την πολιτική επικοινωνία. Ο καταγγελλόμενος απάντησε στην Αρχή με 

το με αρ. πρωτ. Γ/ΕΙΣ/4949/12-07-2019 έγγραφο.  

Στο  έγγραφο  αυτό  αναφέρεται  ότι    ουδέποτε  στο  παρελθόν  έχει  δημιουργηθεί 

πρόβλημα  όχλησης  αναφορικά  με  την  πολιτική  επικοινωνία  που  πραγματοποιεί  ο 

καταγγελλόμενος,  στέλνοντας  τακτικά  μηνύματα  ηλεκτρονικού  ταχυδρομείου  στους 

πολιτικούς του φίλους. 

Ο καταγγελλόμενος θέτει ζήτημα ως προς το ανυπόστατο – κατά τους ισχυρισμούς του 

–  των  καταγγελιών,  λόγω  του  ότι  καμία  εξ  αυτών  δεν  φέρει  ιδιόχειρη  ή  ηλεκτρονική 

υπογραφή του καταγγέλλοντος. 

Ειδικά  ως  προς  την  καταγγελία  γ’  ο  καταγγελλόμενος  θεωρεί  ότι  είναι  ελλιπής 

αναφέροντας ότι  δεν αναγράφεται  σε αυτή ο αριθμός τηλεφώνου της καταγγέλλουσας στον 

οποίο έγινε η λήψη του προωθητικού μηνύματος. 

Κατά  τους  ισχυρισμούς  του  καταγγελλόμενου,  το  υποκείμενο  των  δεδομένων  πρέπει 

πρώτα  να  προσφύγει  στον  υπεύθυνο  επεξεργασίας  και  μόνο  αν  δεν  ικανοποιηθεί  να 

προσφύγει  στην  Αρχή.  Ως  προς  τις  συγκεκριμένες  περιπτώσεις,  μόνο  ο  καταγγέλλων  της 

περίπτωσης  α’  ζήτησε  από  τον  καταγγελλόμενο  τη  διαγραφή  των  στοιχείων  του,  την  οποία 

και ο ίδιος ικανοποίησε. 

Στη συνέχεια, η Αρχή κάλεσε με το με αρ. πρωτ. Γ/ΕΞ/6199/12-09-2019 έγγραφο τον 

καταγγελλόμενο  σε  ακρόαση  προκειμένου  να  συζητηθούν  οι  ως  άνω  α’-  δ’  καταγγελίες 

καθώς  και  η  γενική  πρακτική  που  ακολουθήθηκε  από  τον  υποψήφιο  για  την  επικοινωνία 

 

2 

πολιτικού χαρακτήρα με ηλεκτρονικά μέσα.  

 

Στη  συνεδρίαση  της  25-09-2019  παρέστη  ο  καταγγελλόμενος  και  ο  δικηγόρος  του  

Λεωνίδας  Κοτσαλής  με  ΑΜΔΣΑ  …,  οι  οποίοι  εξέθεσαν  προφορικά  τις  απόψεις  τους.  Ο 

καταγγελλόμενος, αφού έλαβε προθεσμία, κατέθεσε το με αρ. πρωτ. Γ/ΕΙΣ/8534/06-12-2019 

υπόμνημα. 

Στο υπόμνημα επαναλαμβάνονται οι ισχυρισμοί περί του ανυπόστατου και αβάσιμου 

των καταγγελιών και τη μη προηγούμενη προσφυγή στον υπεύθυνο επεξεργασίας όπως είχαν 

αναπτυχθεί  στο  με  αρ.  πρωτ.  Γ/ΕΙΣ/4949/12-07-2019  έγγραφό  του.    Αναφέρει    ότι  η 

συγκεκριμένη  αποστολή μηνυμάτων  SMS σε πρόσωπα που  δεν ήταν προγραμματισμένο να 

λάβουν  επικοινωνία  πολιτικού  χαρακτήρα  οφείλεται  σε  ανθρώπινο  λάθος,  ασυνείδητη 

αμέλεια,  διότι  κατά  την  συγκεκριμένη  μαζική  αποστολή  συμπεριλήφθηκαν  και  κάποιοι 

τηλεφωνικοί  αριθμοί  από  την  προσωπική  ατζέντα  του  καταγγελλόμενου  στους  οποίους  δεν 

είχε  πρόθεση  να  απευθυνθεί.  Η  προσωπική  ατζέντα  του  καταγγελλόμενου  περιλαμβάνει 

αρκετές χιλιάδες επαφές λόγω των θέσεων ευθύνης που κατείχε κατά καιρούς.  

Επισημαίνει  ότι  δεν  έχει  κατατεθεί  αγωγή  ή  μήνυση  σχετικά  με  την  εν  λόγω 

αποστολή μηνυμάτων SMS αλλά και δεν έχει υπάρξει στο παρελθόν άλλη καταγγελία. 

Ισχυρίζεται    ότι  η  ανάγκη  για  μνεία  στο  δικαίωμα  αντίρρησης  στα  μηνύματα  SMS 

είναι αμφίβολη, καθώς δεν γίνεται ειδική αναφορά στα μηνύματα SMS στην παρ. 1 και 3 του 

άρθρου 11 του ν.3471/2006 και λόγω του περιορισμένου περιεχομένου του μηνύματος SMS 

δεν  υπάρχει  χώρος  για  να  γίνει  η  ειδική  αυτή  μνεία.  Σε  κάθε  περίπτωση,  θα  φροντίσει  σε 

κάθε μελλοντική αποστολή να περιλαμβάνει τον κατάλληλο σύνδεσμο. 

Όσον αφορά τη συμμόρφωσή του με τη νομοθεσία για τα προσωπικά δεδομένα, την 

οποία  γνωρίζει  πολύ  καλά  και  λόγω  της  επαγγελματικής  του  ιδιότητας,  αναφέρει  ότι  στο 

πολιτικό  του  γραφείο  τηρείται  έγγραφο  αρχείο  με  συγκαταθέσεις  πολιτών  για  τη  λήψη 

μηνυμάτων  πολιτικής  επικοινωνίας.  Επίσης  αναφέρει  ότι  δεν  προκλήθηκε  ζημία  στους 

καταγγέλλοντες  και  ότι    προσπάθησε  να  άρει  τις  συνέπειες  με  τη  μη  αποστολή  άλλων 

μηνυμάτων.   

Η Αρχή, μετά από εξέταση των στοιχείων του φακέλου, την ακροαματική διαδικασία και 

αφού  άκουσε  τον  εισηγητή  και  τους  βοηθούς  εισηγητή,  οι  οποίοι  αποχώρησαν  μετά  τη 

συζήτηση  της  υπόθεσης  και  πριν  από  τη  διάσκεψη  και  τη  λήψη  απόφασης,  μετά  από 

διεξοδική συζήτηση, 

 

 

3 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

 

1.  Σύμφωνα με το άρ. 4 στοιχ. 7 του Γενικού Κανονισμού (ΕΕ) 2016/679 για την προστασία 

των φυσικών προσώπων έναντι της επεξεργασίας δεδομένων προσωπικού χαρακτήρα και 

για  την  ελεύθερη  κυκλοφορία  των  δεδομένων  αυτών  (εφεξής,  Κανονισμός),  ο  οποίος 

είναι  σε  εφαρμογή  από  τις  25  Μαΐου  2018,  ως  υπεύθυνος  επεξεργασίας  ορίζεται  «το 

φυσικό ή νομικό πρόσωπο, η δημόσια αρχή, η υπηρεσία ή άλλος φορέας που, μόνα ή από 

κοινού  με  άλλα,  καθορίζουν  τους  σκοπούς  και  τον  τρόπο  της  επεξεργασίας  δεδομένων 

προσωπικού χαρακτήρα». 

 

2.  Το  ζήτημα,  της  πραγματοποίησης  μη  ζητηθεισών  επικοινωνιών  με  οποιοδήποτε  μέσο 

ηλεκτρονικής    επικοινωνίας,  χωρίς  ανθρώπινη  παρέμβαση,  για  σκοπούς  απευθείας 

εμπορικής    προώθησης  προϊόντων  ή  υπηρεσιών  και  για  κάθε  είδους  διαφημιστικούς 

σκοπούς,  ρυθμίζεται  στο  άρθρο  11  του  ν.  3471/2006  για  την  προστασία  προσωπικών 

δεδομένων στον τομέα των ηλεκτρονικών επικοινωνιών. Σύμφωνα με το άρθρο αυτό, μία 

τέτοια  επικοινωνία  επιτρέπεται  μόνο  εφόσον  ο  συνδρομητής  συγκατατεθεί  εκ  των 

προτέρων  ρητώς.  Κατ’  εξαίρεση,  σύμφωνα  με  το  άρθ.  11  παρ.  3  του  ν.  3471/2006,  τα 

στοιχεία επαφής ηλεκτρονικού ταχυδρομείου που αποκτήθηκαν νομίμως, στο πλαίσιο της 

πώλησης  προϊόντων  ή  υπηρεσιών  ή  άλλης  συναλλαγής,  μπορούν  να  χρησιμοποιούνται 

για την απευθείας προώθηση παρόμοιων  προϊόντων ή υπηρεσιών του προμηθευτή  ή για 

την  εξυπηρέτηση  παρόμοιων  σκοπών,  ακόμη  και  όταν  ο  αποδέκτης  του  μηνύματος  δεν 

έχει δώσει εκ των προτέρων τη συγκατάθεση του, υπό την προϋπόθεση ότι του παρέχεται 

κατά  τρόπο  σαφή  και  ευδιάκριτο  η  δυνατότητα  να  αντιτάσσεται,  με  εύκολο  τρόπο  και 

δωρεάν,  στη  συλλογή  και  χρησιμοποίηση  των  ηλεκτρονικών  του  στοιχείων  και  αυτό 

κατά τη συλλογή των στοιχείων επαφής, καθώς και σε κάθε μήνυμα, σε περίπτωση που ο 

χρήστης αρχικά δεν είχε διαφωνήσει σε αυτή τη χρήση. 

 

3.  Ειδικά  για  την  πολιτική  επικοινωνία  μέσω  ηλεκτρονικών  μέσων  χωρίς  ανθρώπινη 

παρέμβαση  και  σύμφωνα  με  τις  κατευθυντήριες  οδηγίες  της  Αρχής  σχετικά  με  την 

επεξεργασία  προσωπικών  δεδομένων  με  σκοπό  την  επικοινωνία  πολιτικού  χαρακτήρα, 

λαμβάνοντας υπόψη τόσο το  άρθρο 11 του ν. 3471/2006, όσο και την Οδηγία 1/2010 της 

Αρχής  για  την  πολιτική  επικοινωνία  αλλά    και  το  Γενικό  Κανονισμό  (ΕΕ)  2016/679  για 

την προστασία των φυσικών προσώπων έναντι της επεξεργασίας  δεδομένων προσωπικού 

χαρακτήρα ο οποίος είναι σε εφαρμογή από τις 25 Μαΐου 2018, ισχύουν τα εξής: 

 

4 

Η πολιτική επικοινωνία1 ενδιαφέρει από την άποψη της προστασίας των προσωπικών 

δεδομένων,  πραγματοποιείται  σε  οποιαδήποτε  χρονική  περίοδο,  προεκλογική  ή  μη,  από 

πολιτικά κόμματα,  βουλευτές, ευρωβουλευτές, παρατάξεις και κατόχους αιρετών θέσεων 

στην  τοπική  αυτοδιοίκηση  ή  υποψηφίους  στις  βουλευτικές  εκλογές,  τις  εκλογές  του 

Ευρωπαϊκού  Κοινοβουλίου  και  τις  εκλογές  τοπικής  αυτοδιοίκησης.    Τα  πρόσωπα  αυτά 

καθίστανται υπεύθυνοι επεξεργασίας, σύμφωνα με τον Κανονισμό (ΕΕ) 2016/679, άρθρο 

4, στοιχ.. 7) εφόσον ορίζουν το σκοπό και τον τρόπο της επεξεργασίας. Για παράδειγμα, 

όταν  οι  βουλευτές  ή  οι  υποψήφιοι  βουλευτές  λαμβάνουν  δεδομένα  από  τα  πολιτικά 

κόμματα  και  τα  επεξεργάζονται  για  προσωπική  τους  πολιτική  επικοινωνία,  καθίστανται 

και  αυτοί  υπεύθυνοι  επεξεργασίας.  Με  την  ιδιότητα  αυτή  και  με  βάση  την  αρχή  της 

λογοδοσίας2  πρέπει  να  είναι  σε  θέση  να  αποδεικνύουν  την  τήρηση  των  υποχρεώσεών 

τους και των κανόνων επεξεργασίας.   

 

4.  Όταν  η  πολιτική  επικοινωνία  πραγματοποιείται  με  χρήση  ηλεκτρονικών  μέσων 

επικοινωνίας, χωρίς ανθρώπινη παρέμβαση, μέσω δημοσίων δικτύων επικοινωνίας, όπως 

είναι  η  περίπτωση  μηνυμάτων  ηλεκτρονικού  ταχυδρομείου  (e-mail),  η  επικοινωνία 

προϋποθέτει,  σύμφωνα  με  το  άρθρο  11  παρ.  1  ν.  3471/2006,  όπως  ισχύει,  την 

προηγούμενη  συγκατάθεση  του  υποκειμένου  των  δεδομένων,  με  την  επιφύλαξη  της 

παραγράφου 3 του ιδίου άρθρου, όπως ισχύει. Επισημαίνεται επίσης ότι σύντομα γραπτά 

μηνύματα (SMS) αποτελούν επίσης μηνύματα  ηλεκτρονικού  ταχυδρομείου σύμφωνα με 

τους ορισμούς του ν. 3471/2006 και της Οδηγίας 2002/58/ΕΚ. 

 

5.  Επιτρέπεται  η    πολιτική  επικοινωνία  με  χρήση  ηλεκτρονικών  μέσων  χωρίς  ανθρώπινη 

παρέμβαση  και  χωρίς  τη  συγκατάθεση  του  υποκειμένου  των  δεδομένων  μόνο  εφόσον 

συντρέχουν σωρευτικά οι ακόλουθες προϋποθέσεις:  

(α)  Τα  στοιχεία  επικοινωνίας  έχουν  αποκτηθεί  νομίμως  στο  πλαίσιο  προηγούμενης, 

παρόμοιας επαφής με τα υποκείμενα των δεδομένων, και το υποκείμενο κατά τη συλλογή 

των δεδομένων ενημερώθηκε για τη χρήση τους με σκοπό την πολιτική επικοινωνία, του 

δόθηκε η δυνατότητα να εκφράσει αντίρρηση για αυτή τη χρήση αλλά δεν την εξέφρασε . 

Η  προηγούμενη  επαφή  δεν  είναι  απαραίτητο  να  έχει  αμιγώς  πολιτικό  χαρακτήρα,  π.χ. 

είναι  νόμιμη  η  αποστολή  μηνυμάτων  όταν  τα  στοιχεία  ηλεκτρονικού  ταχυδρομείου 

συλλέχθηκαν  στο  πλαίσιο  προηγούμενης  πρόσκλησης  για  συμμετοχή  σε  κάποια 

                                                 
1 Βλέπε ορισμό στο άρθρο 1 παρ. 2 της οδηγίας 1/2010 της Αρχής  
2 Όπως ορίζεται στο άρθρο 5 παρ. 2 του ΓΚΠΔ 

 

5 

εκδήλωση  ή  δράση,  ανεξαρτήτως  του  πολιτικού  χαρακτήρα  της.  Αντιθέτως,  δεν 

θεωρείται ότι συνιστά παρόμοια επαφή και δεν είναι νόμιμη η χρήση των ηλεκτρονικών 

στοιχείων επικοινωνίας προς το σκοπό της πολιτικής επικοινωνίας όταν τα στοιχεία αυτά 

αποκτήθηκαν  στο  πλαίσιο  επαγγελματικής  σχέσης,  όπως  για  παράδειγμα  η  χρήση  του 

αρχείου πελατών από υποψήφιο βουλευτή. 

(β) O υπεύθυνος επεξεργασίας οφείλει να παρέχει στο υποκείμενο των δεδομένων τη 

δυνατότητα  να  ασκεί  το  δικαίωμα  αντίρρησης  με  τρόπο  εύκολο  και  σαφή,  και  αυτό  σε 

κάθε  μήνυμα  πολιτικής  επικοινωνίας.  Σε  κάθε  επικοινωνία  απαιτείται  να  αναφέρεται 

ευδιάκριτα  και  σαφώς  η  ταυτότητα  του  αποστολέα  ή  του  προσώπου  προς  όφελος  του 

οποίου αποστέλλεται το μήνυμα, καθώς  επίσης  και μια έγκυρη διεύθυνση στην οποία  ο 

αποδέκτης του μηνύματος μπορεί να ζητεί τον τερματισμό της επικοινωνίας.  

 

6.  Στη  συγκεκριμένη  περίπτωση,  ο  καταγγελλόμενος,  ως  υπεύθυνος  επεξεργασίας 

πραγματοποίησε  πολιτική  επικοινωνία  με  αποστολή  σύντομων  γραπτών  μηνυμάτων 

(SMS). Η νομιμότητα της αποστολής εξασφαλίζεται εάν έχουν τηρηθεί τα αναφερόμενα 

στις ανωτέρω Σκέψεις 4, 5. Από τις απαντήσεις του υπευθύνου επεξεργασίας προκύπτουν 

τα εξής: 

 

7.  Ο ισχυρισμός του υπευθύνου επεξεργασίας περί μη παραδεκτών προσφυγών προβάλλεται 

αλυσιτελώς,  καθώς  δεν  αμφισβητείται  η  αποστολή  των  συγκεκριμένων  μηνυμάτων.  Σε 

κάθε περίπτωση, η Αρχή εξετάζει καταγγελίες που υποβάλλονται ηλεκτρονικά, χωρίς να 

απαιτείται  να  είναι  ιδιοχείρως  ή  ψηφιακά  υπογεγραμμένες.  Εξάλλου,  ανεξαρτήτως  της 

κάθε  μεμονωμένης  καταγγελίας,  η  Αρχή  διατηρεί  την  δυνατότητα  να  εξετάσει 

αυτεπαγγέλτως  την  τήρηση  της  νομοθεσίας  περί  προστασίας  δεδομένων  προσωπικού 

χαρακτήρα  (νόμος  4624/19  αρ.  13  παρ.  η’).  Για  αυτό  και  η  Αρχή  εξέτασε  τη  γενική 

πρακτική  που  ακολουθήθηκε  κατά  την  χρήση  μέσων  ηλεκτρονικής  επικοινωνίας,  πέραν 

των συγκεκριμένων καταγγελιών. 

 

8.  Ως  προς  τον  ισχυρισμό  του  υπευθύνου  επεξεργασίας  ότι  η  καταγγελία  γ’  είναι  ελλιπής, 

επειδή  δεν  αναγράφεται  σε  αυτή  ο  αριθμός  τηλεφώνου  στον  οποίο  έγινε  η  λήψη  του 

προωθητικού  μηνύματος,  επισημαίνεται  ότι ο αριθμός αυτός προκύπτει  από  τα  στοιχεία 

επικοινωνίας  της  καταγγέλλουσας  που  αναγράφεται  στην  καταγγελία  και  η  οποία 

κοινοποιήθηκε στον καταγγελλόμενο. 

 

 

6 

9.  Σε  απάντηση  του  ισχυρισμού  του  υπευθύνου  επεξεργασίας  ότι  το  υποκείμενο  των 

δεδομένων  πρέπει  πρώτα  να  προσφύγει  στον  υπεύθυνο  επεξεργασίας  και  μόνο  αν  δεν 

ικανοποιηθεί να προσφύγει στην Αρχή, επισημαίνεται ότι η παραβίαση έχει ήδη τελεσθεί 

με  την  αποστολή  του  SMS,  ανεξαρτήτως  της  άσκησης    ή  μη  εκ  των  υστέρων  των 

δικαιωμάτων του υποκειμένου ενώπιον του υπευθύνου επεξεργασίας. Σε κάθε περίπτωση 

δεν  αποτελεί  προϋπόθεση  για  την  καταγγελία  στην  Αρχή,  η  προηγούμενη  άσκηση 

δικαιώματος ενώπιον του υπευθύνου επεξεργασίας. 

 

10. Ο  υπεύθυνος  επεξεργασίας  δεν  προσκόμισε  στοιχεία  που  να  αποδεικνύουν  ότι  είχε 

εξασφαλιστεί  η  απαιτούμενη  προηγούμενη  συγκατάθεση  των  παραληπτών  των 

μηνυμάτων  SMS,  ή  ότι  είχε  υπάρξει  προηγούμενη  παρόμοια  επαφή/επικοινωνία. 

Αντιθέτως,  αποδείχθηκε  ότι  τα  προσωπικά  τους  στοιχεία    αποκτήθηκαν  στο  πλαίσιο  

επαγγελματικής  σχέσης,  η  οποία  δεν  σχετίζεται  με  την  πολιτική  δραστηριότητα  του 

υπευθύνου  επεξεργασίας.  Σημειώνεται  επίσης  ότι,  πέραν  των  συγκεκριμένων  τεσσάρων 

καταγγελιών, ο υπεύθυνος επεξεργασίας δεν προσκόμισε σχετικά στοιχεία ούτε για άλλα 

πρόσωπα στα οποία απέστειλε μηνύματα πολιτικής επικοινωνίας. Συνεπώς γίνεται δεκτό 

ότι  ο  υπεύθυνος  επεξεργασίας,  κατά  παράβαση  του  άρθρου  11  παρ.  1  και  3  του  ν. 

3471/2006, απέστειλε μηνύματα πολιτικής επικοινωνίας τόσο στους καταγγέλλοντες, όσο 

και  σε  χιλιάδες  –κατά  δήλωσή  του-  παραλήπτες  τα  στοιχεία  των  οποίων  κατείχε  στην 

προσωπική  του  ατζέντα  και  για  τους  οποίους  δεν  μπορεί  να  αποδειχθεί  προηγούμενη 

παρόμοια επαφή. 

 

11. Ο  υπεύθυνος  επεξεργασίας  δεν  παρείχε  στην  Αρχή  πληροφορία  αναφορικά  με    τον 

ακριβή αριθμό παραληπτών των μηνυμάτων αυτών ενώ αυτό ζητήθηκε ρητά, συνεπώς δε 

συνεργάστηκε με την Αρχή ως προς αυτό το ζήτημα. 

 

12. O υπεύθυνος επεξεργασίας δεν παρείχε στο υποκείμενο των δεδομένων τη δυνατότητα να 

ασκεί  το  δικαίωμα  εναντίωσης  με  τρόπο  εύκολο  και  σαφή,  σε  κάθε  μήνυμα  SMS 

πολιτικής επικοινωνίας, κατά παράβαση του άρθρου 11 παρ. 4 του ν. 3471/2006 . 

 

13. O  υπεύθυνος  επεξεργασίας,  και  λόγω  επαγγελματικής  ιδιότητας,  είχε  πλήρη  γνώση  του 

ισχύοντος  νομικού  πλαισίου  για  την  πολιτική  επικοινωνία  πολιτικού  χαρακτήρα  και  τις 

κατευθυντήριες  γραμμές  της  Αρχής  που  είχαν  δημοσιευτεί  και  αποσταλεί  στα  πολιτικά 

κόμματα  ήδη από τις αρχές Απριλίου 2019. 

 

 

7 

14. O  υπεύθυνος  επεξεργασίας,  με  εξαίρεση  του  γεγονότος  που  αναφέρεται  στη  σκέψη  11, 

συνεργάστηκε  με  την  Αρχή  απαντώντας  χωρίς  καθυστέρηση  στα  έγγραφα  για 

διευκρινίσεις,  παρέχοντας  τις  πληροφορίες  που  ζητήθηκαν  και  κατά  τη  συνεδρίαση  της 

Αρχής και στο υπόμνημα που κατέθεσε. 

 

15. Δεν  έχει  δεν  έχει  επιβληθεί  στο  παρελθόν  διοικητική  κύρωση  από  την  Αρχή  στον 

υπεύθυνο επεξεργασίας, 

 

Λαμβάνοντας υπόψη τα παραπάνω, η Αρχή κρίνει ότι, λαµβάνοντας υπόψη και το άρθρο 

13 του ν. 3471/2006, συντρέχουν οι προϋποθέσεις επιβολής σε βάρος του της κατ’ άρθρο 21 

παρ. 1 στοιχ. β΄ του ν. 2472/1997 διοικητικής κύρωσης, που αναφέρεται στο διατακτικό της 

παρούσας, η οποία κρίνεται ανάλογη με τη βαρύτητα της παραβάσεως. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή Προστασίας Δεδομένων Προσωπικού Χαρακτήρα: 

 

Επιβάλλει, με βάση τα άρθρα 19 παρ. 1 στοιχ. στ΄ και 21 του ν. 2472/1997 και 13 παρ. 1 

και  4  του  ν.  3471/2006,  στον  Α  το  αποτελεσματικό,  αναλογικό  και  αποτρεπτικό  διοικητικό 

χρηματικό πρόστιμο που αρμόζει στην συγκεκριμένη περίπτωση σύμφωνα με τις ειδικότερες 

περιστάσεις αυτής, ύψους τρεις χιλιάδων πεντακοσίων ευρώ (3.500,00) ευρώ, για τις ως άνω 

διαπιστωθείσες παραβιάσεις του άρθρου 11 του ν. 3471/2006. 

 

 

 

 

 

 

Ο Αναπληρωτής Πρόεδρος 

Η γραμματέας 

 

 

Γεώργιος Μπατζαλέξης 

Ειρήνη Παπαγεωργοπούλου 

8 

