 

 

 

 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

ΠΡΟΣΩΠΙΚΟΥ ΧΑΡΑΚΤΗΡΑ 

  Αθήνα, 30-05-2019 

 Αριθ. Πρωτ.: Γ/ΕΞ/3880/30-05-2019      

 

Α Π Ο Φ Α Σ Η  16 /2019 

(Τμήμα) 

 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση Τμήματος στην έδρα της την Τετάρτη 15.05.2019 μετά από πρόσκληση του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  ο  Αναπληρωτής  Πρόεδρος  Γεώργιος  Μπατζαλέξης, 

κωλυομένου  του  Προέδρου  της  Αρχής  Κωνσταντίνου  Μενουδάκου,  και  τα 

αναπληρωματικά μέλη της Αρχής Παναγιώτης Ροντογιάννης, Γρηγόριος Τσόλιας και 

Ευάγγελος  Παπακωνσταντίνου,  ως  εισηγητής,  σε  αντικατάσταση  των  τακτικών 

μελών  Αντωνίου  Συμβώνη,  Χαράλαμπου  Ανθόπουλου  και  Κωνσταντίνου 

Λαμπρινουδάκη  αντίστοιχα,  οι  οποίοι,  αν  και  εκλήθησαν  νομίμως  εγγράφως,  δεν 

παρέστησαν  λόγω  κωλύματος.  Παρούσες  χωρίς  δικαίωμα  ψήφου  ήταν  η  Kάλλη 

Καρβέλη,  ειδική  επιστήμονας-δικηγόρος,  ως  βοηθός  εισηγητή,  η  οποία  αποχώρησε 

μετά τη συζήτηση της υπόθεσης και πριν από τη διάσκεψη και τη λήψη απόφασης και 

η Ειρήνη Παπαγεωργοπούλου, υπάλληλος του τμήματος διοικητικών υποθέσεων της 

Αρχής, ως γραμματέας. 

 

Η Αρχή έλαβε υπόψη της τα ακόλουθα:  

Με την υπ’ αριθ. πρωτ. Γ/ΕΙΣ/8188/16-10-2018 καταγγελία του στην Αρχή, ο  Α 

καταγγέλλει ότι ο Β, ιδιοκτήτης διαμερίσματος της πολυκατοικίας όπου διαμένει και 

ο καταγγέλλων και επί διετίας διαχειριστής της πολυκατοικίας, προέβη σε παράνομη 

επεξεργασία  των  προσωπικών  του  δεδομένων.  Όπως,  ειδικότερα,  αναφέρει  στην 

καταγγελία  του  προς  την  Αρχή,  ο  καταγγελλόμενος  στις  …  υπέβαλε  στη  Δ/νση 

 

1 

Προσωπικού  του  Πολεμικού  Ναυτικού,  στο  οποίο  ο  καταγγέλλων  υπηρετεί  με  τον 

βαθμό  του  Πλοιάρχου,  την  από  …  πειθαρχική  αναφορά  σε  βάρος  του,  εκθέτοντας 

στοιχεία  αντιπαραθέσεων,  που  έλαβαν  χώρα  στην  πολυκατοικία  που  διαμένουν 

αμφότεροι,  και  προσκομίζοντας  εξοφλητικές αποδείξεις κοινοχρήστων δαπανών του 

διαμερίσματός του, που έφεραν την ημερομηνία καταβολής εκάστου εξ αυτών με την 

υπογραφή της συζύγου του, Γ, τις οποίες είχε στην κατοχή του ο καταγγελλόμενος ως 

διαχειριστής  της  πολυκατοικίας,  γνωστοποιώντας  με  τον  τρόπο  αυτό στην  υπηρεσία 

του προσωπικά του δεδομένα, όπως το ύψος των οφειλών του, τον χρόνο καταβολής 

των  κοινοχρήστων  δαπανών  και  στοιχεία  της  ακινήτου  ιδιοκτησίας  του,  για  σκοπό 

άσχετο από τον σκοπό της τήρησής τους, και χωρίς τη συναίνεσή του για τη διάθεσή 

τους με τον τρόπο αυτό.  

Κατόπιν τούτων η Αρχή απέστειλε, στο πλαίσιο διερεύνησης της καταγγελίας το 

υπ’  αριθ.  πρωτ.  Γ/ΕΞ/8188-1/06.12.2018  έγγραφο  προς  παροχή  διευκρινίσεων  στον 

καταγγελλόμενο,  ο  οποίος  στην  από  18.02.2019  απάντησή  του  προς  την  Αρχή  (αρ. 

πρωτ. Αρχής Γ/ΕΙΣ/396/21.01.2019), ανέφερε  τα εξής: α) τα επίμαχα στοιχεία είχαν 

ήδη  αναρτηθεί  στον  πίνακα  ανακοινώσεων  της  πολυκατοικίας  κατ’  απαίτηση  των 

συνιδιοκτητών  και  ενοίκων  της  πολυκατοικίας  και  κατά  την  πάγια  τηρούμενη 

πρακτική,  δηλ.  είχαν  δημοσιοποιηθεί,  ευρισκόμενα  σε  κοινή  θέα  παντός 

εισερχόμενου  στην  πολυκατοικία,  β)  ο  καταγγέλλων,  ως  Πλοίαρχος  του  Πολεμικού 

Ναυτικού και …, υπόκειται στη διάταξη του άρθρου 1.410 εδ. α’ του Π.Δ. 210/1993 

και σε πειθαρχικό έλεγχο της εκτός υπηρεσίας συμπεριφοράς του, που πρέπει να είναι 

άψογη, σοβαρή και ευπρεπής, γ) η εν λόγω διάταξη παρείχε στον καταγγελλόμενο το 

νόμιμο  δικαίωμα  τόσο  για  την  υποβολή  της  συγκεκριμένης  πειθαρχικής  αναφοράς 

κατά του καταγγέλλοντος, όσο και για την απόδειξη της βασιμότητας των ισχυρισμών 

του  με  την  υποβολή  των  επίμαχων  αποδείξεων,  δ)  ειδικότερα  με  την  από  … 

πειθαρχική  αναφορά  του  ζήτησε  να  ελεγχθεί  ο  καταγγέλλων  διότι,  αν  και 

υψηλόβαθμος  αξιωματικός,  κατέστη  υπερήμερος  αναφορικά  με  την  καταβολή  προς 

τον  καταγγελλόμενο  ως  διαχειριστή  της  πολυκατοικίας  της  αναλογίας  των 

κοινοχρήστων  δαπανών  των  μηνών  Ιανουαρίου,  Φεβρουαρίου,  Μαρτίου  και 

Απριλίου 2018 και δεν πειθαρχεί στις συνεχείς εκκλήσεις και προτροπές του για την 

απομάκρυνση  από  τον  κοινόχρηστο  χώρο  του  υπογείου  γκαράζ  της  πολυκατοικίας 

της  μοτοσυκλέτας  του,  παρότι  ο  ίδιος  διαθέτει  ιδιόκτητη  θέση  στάθμευσης,  ε)  ο 

καταγγέλλων  χορήγησε  τις  επίμαχες  αποδείξεις  προς  τον 

ίδιο  ατομικά,  ως 

 

2 

προσωπικός  του  οφειλέτης,  λόγω  του  ότι  προεξοφλεί  τις  κοινόχρηστες  δαπάνες  εξ 

ιδίων  χρημάτων  του  και  στη  συνέχεια  τις  εισπράττει  από  τους  συνιδιοκτήτες  και 

ενοίκους  της  πολυκατοικίας  κατά  την  αναλογία  τους  στ)  κατά  συνέπεια,  ως  εκ  της 

ιδιότητός του ως δανειστή των συνιδιοκτητών και ενοίκων της πολυκατοικίας και του 

καταγγέλλοντος,  οι  επίμαχες  αποδείξεις  αποτέλεσαν  από  τη  στιγμή  της  περιέλευσής 

τους  σε  εκείνον,  στοιχεία  του  προσωπικού  του  αρχείου,  τα  οποία  δικαιούται  να 

χρησιμοποιεί  και  διαθέτει  για  την  προστασία  του  εννόμου  συμφέροντός  του  ζ)  τα 

στοιχεία  αυτά  δεν  χρησιμοποιήθηκαν  για  σκοπό  άλλον  από  τον  αρχικό  σκοπό 

τήρησής  τους,  διότι  δεν  ήταν  από  αυτά  που  σύμφωνα  με  τον  κανονισμό  της 

πολυκατοικίας  έχει  υποχρέωση  να  τηρεί  ως  διαχειριστής,  η)  ο  καταγγέλλων 

προειδοποιήθηκε  και  συναίνεσε  ως  προσωπικός  οφειλέτης  του  στη  χρήση  τους  για 

απόδειξη  των  ισχυρισμών  του,  αρχικά  δια  της  συζύγου  του  και  μετέπειτα  δια  της 

παροχής από τον καταγγελλόμενο και άλλων αποδείξεων και μάλιστα της  απόδειξης 

εξόφλησης κοινοχρήστων μηνός Μάιου 2018 με εκπρόθεσμη ημερομηνία εξόφλησης 

20.7.2018  και  θ)  ο  καταγγέλλων  την  …  άσκησε  ενώπιον  του  Μονομελούς 

Πρωτοδικείου  Αθηνών  την  με  αριθμό  κατάθεσης  …  αγωγή  εναντίον  του,  με  την 

οποία  ζητά  να  αναγνωρισθεί  η  σε  βάρος  του  προσβολή  προσωπικότητας  και 

επαγγελματικής πίστης και φήμης και να του καταβληθεί από τον καταγγελλόμενο το 

ποσό των σαράντα χιλιάδων Ευρώ, ως χρηματική ικανοποίηση λόγω ηθικής βλάβης. 

Η  Αρχή,  μετά  από  εξέταση  των  στοιχείων  του  φακέλου  και  αφού  άκουσε  τον 

εισηγητή  και  τη  βοηθό  εισηγητή,  η  οποία  αποχώρησε  μετά  τη  συζήτηση  της 

υπόθεσης  και  πριν  από  τη  διάσκεψη  και  τη  λήψη  απόφασης,  μετά  από  διεξοδική 

συζήτηση 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

1.  Ο  Γενικός  Κανονισμός  (ΕΕ)  2016/679  (Γενικός  Κανονισμός  Προστασίας 

Δεδομένων –εφεξής ΓΚΠΔ), ο οποίος αντικατέστησε την Οδηγία 95/56 ΕΚ είναι σε 

εφαρμογή από τις 25 Μαΐου 2018. Σύμφωνα με τις διατάξεις του άρθρου 5 παρ. 1 του 

ΓΚΠΔ, τα δεδομένα προσωπικού χαρακτήρα πρέπει να υποβάλλονται σε σύννομη και 

θεμιτή  επεξεργασία  και  με  διαφανή  τρόπο  για  το  υποκείμενο  των  δεδομένων,  να 

συλλέγονται  για  σαφείς,  καθορισμένους,  ρητούς  και  νόμιμους  σκοπούς  και  να  μην 

υποβάλλονται  σε  περαιτέρω  επεξεργασία  κατά  τρόπο  ασύμβατο  με  αυτούς,  να  είναι 

συναφή,  πρόσφορα  και  όχι  περισσότερα  από  όσα  κάθε  φορά  απαιτείται  ενόψει  των 

 

3 

σκοπών  επεξεργασίας,  καθώς  και  να  είναι  ακριβή  και  εφόσον  χρειάζεται  να 

υποβάλλονται σε ενημέρωση. Συνεπώς, δεδομένα τα οποία δεν είναι αναγκαία για τον 

σκοπό της επεξεργασίας δεν τυγχάνουν νόμιμης επεξεργασίας.  

Ακόμη σύμφωνα με τις διατάξεις του άρθρου 6 παρ. 1 του ΓΚΠΔ, η επεξεργασία 

προσωπικών δεδομένων είναι σύννομη, μόνον εάν και εφόσον συντρέχει τουλάχιστον 

μια  από  τις  έξι  προβλεπόμενες  στο  άρθρο  προϋποθέσεις,  όπως  η  ικανοποίηση  του 

εννόμου συμφέροντος του υπευθύνου επεξεργασίας (στοιχ. στ΄).  

Επίσης όταν ο υπεύθυνος επεξεργασίας προτίθεται να επεξεργαστεί περαιτέρω τα 

δεδομένα  για  άλλον  σκοπό  από  εκείνον  για  τον  οποίο  τα  συνέλεξε,  πρέπει  να 

ενημερώσει  το  υποκείμενο  των  δεδομένων  για  την  εν  λόγω  περαιτέρω  επεξεργασία 

(άρθρα 13 και 14 παρ. 3 του ΓΚΠΔ). 

Τέλος, σύμφωνα το άρθρο 58 παρ. 2 στοιχ. β’ του ΓΚΠΔ, η εποπτική αρχή είναι 

μεταξύ  άλλων  αρμόδια  να  απευθύνει  επιπλήξεις  στον  υπεύθυνο  επεξεργασίας,  όταν 

πράξεις επεξεργασίας έχουν παραβεί διατάξεις του κανονισμού. 

 

2. Από τα στοιχεία του φακέλου προέκυψαν τα εξής:  

Ο  καταγγελλόμενος  στις  …  υπέβαλε  στη  Δ/νση  Προσωπικού  του  Πολεμικού 

Ναυτικού, στο οποίο ο καταγγέλλων υπηρετεί με τον βαθμό του Πλοιάρχου, την από 

…  πειθαρχική  αναφορά  σε  βάρος  του,  ζητώντας  να  ελεγχθεί  πειθαρχικά  για  την 

συμπεριφορά  του  που  συνίσταται  α)  στην  άρνησή  του  παρά  τις  συνεχείς  εκκλήσεις 

και προτροπές του ιδίου ως διαχειριστή της πολυκατοικίας για την απομάκρυνση από 

τον  κοινόχρηστο  χώρο  του  υπογείου  γκαράζ  της  πολυκατοικίας  της  μοτοσυκλέτας 

του,  παρότι  ο  ίδιος  διαθέτει  ιδιόκτητη  θέση  στάθμευσης,  και  β)  στην  εκπρόθεσμη 

εξόφληση  των  μηνιαίων  κοινοχρήστων  δαπανών  που  τον  βαρύνουν  ως  ιδιοκτήτη 

διαμερίσματος στην πολυκατοικία, εκθέτοντας στοιχεία αντιπαραθέσεων, που έλαβαν 

χώρα στην πολυκατοικία που διαμένουν αμφότεροι, και προσκομίζοντας εξοφλητικές 

αποδείξεις  κοινοχρήστων  δαπανών  του  διαμερίσματός  του,  που  έφεραν  την 

ημερομηνία καταβολής εκάστου εξ αυτών με την υπογραφή της συζύγου του,  Γ, τις 

οποίες είχε στην κατοχή του ο καταγγελλόμενος.  

Το  Τμήμα  Διοικητικού  Ελέγχου  της  Δ/νσης  Διοικήσεως  &  Σταδιοδρομίας 

Στρατιωτικού  Προσωπικού  με  το  από  …  έγγραφό  του  προς  τον  καταγγελλόμενο 

απάντησε ότι α) το Πολεμικό Ναυτικό δεν υποχρεούται να εξετάσει καταγγελίες που 

άπτονται  του  ιδιωτικού  βίου  στελεχών  του  Πολεμικού  Ναυτικού,  όπου  αρμόδια,  να 

 

4 

κρίνουν,  είναι  τα  αστικά  δικαστήρια,  β)  παρά  ταύτα,  προέβη  στη  διαβίβαση 

αυτούσιας  της  αναφοράς  στο  φερόμενο  καταγγελλόμενο  στέλεχος  του  Πολεμικού 

Ναυτικού, με την προτροπή ανάληψης, τυχόν απαιτούμενων εκ μέρους του ενεργειών 

και γ) η εκ με τους του Πολεμικού Ναυτικού ανάληψη περαιτέρω ενεργειών επί του 

παρόντος έχει ολοκληρωθεί.  

Κατόπιν  τούτου,  ο  καταγγέλλων  την  …  άσκησε  ενώπιον  του  Μονομελούς 

Πρωτοδικείου  Αθηνών  την  με  αριθμό  κατάθεσης  …  αγωγή  εναντίον  του,  με  την 

οποία  ζητά  να  αναγνωρισθεί  η  σε  βάρος  του  προσβολή  προσωπικότητας  και 

επαγγελματικής πίστης και φήμης και να του καταβληθεί από τον καταγγελλόμενο το 

ποσό των σαράντα χιλιάδων Ευρώ, ως χρηματική ικανοποίηση λόγω ηθικής βλάβης. 

Επίσης ο καταγγέλλων υπέβαλε στην Εισαγγελία Πλημμελειοδικών Αθηνών την από 

… έγκλησή του ζητώντας την ποινική δίωξη του καταγγελλομένου. 

 

3.  Επειδή,  στην  κρινόμενη  περίπτωση,  σύμφωνα  με  τα  προαναφερόμενα,  η 

προσκόμιση και κατάθεση στη Δ/νση Προσωπικού του Πολεμικού Ναυτικού από τον 

καταγγελλόμενο  αντιγράφων  των  εξοφλητικών  αποδείξεων  κοινοχρήστων  δαπανών 

του  διαμερίσματος  του  καταγγέλλοντος,  τα  οποία  είχε  στην  κατοχή  του  ως 

διαχειριστής  της  πολυκατοικίας,  έγινε  νομίμως  για  την  υποστήριξη  της  από  … 

πειθαρχικής  αναφοράς  του  σε  βάρος  του  καταγγέλλοντος,  σύμφωνα  με  τις 

προαναφερόμενες  διατάξεις  του  άρθρου  6  παρ.  2  στοιχ.  στ’  του  ΓΚΠΔ,  χωρίς  να 

απαιτείτο η συγκατάθεση του καταγγέλλοντος για την επεξεργασία αυτή. Πλην όμως 

ο  καταγγελλόμενος  δεν  ενημέρωσε  τον  καταγγέλλοντα,  ως  όφειλε,  κατά  παράβαση 

των προαναφερόμενων διατάξεων του άρθρου 13 παρ. 3 του ΓΚΠΔ, ότι προτίθεται να 

προβεί  σε  περαιτέρω  επεξεργασία  των  προσωπικών  δεδομένων  του  καταγγέλλοντος 

για άλλον σκοπό από εκείνον για τον οποίο τα συνέλεξε, και ειδικότερα ότι πρόκειται 

να  χρησιμοποιήσει  τις  εξοφλητικές  αποδείξεις  των  κοινοχρήστων  δαπανών  του 

καταγγέλλοντος,  που  είχε  συλλέξει  ως  διαχειριστής  της  πολυκατοικίας,  για  την 

υποστήριξη της από … πειθαρχικής του αναφοράς σε βάρος του καταγγέλλοντος. 

 

4. Ενόψει της παράβασης αυτής της μη ενημέρωσης του καταγγέλλοντος από τον 

καταγγελλόμενο για την περαιτέρω επεξεργασία των προσωπικών του δεδομένων για 

άλλον  σκοπό  από  εκείνον  για  τον  οποίο  τα  συνέλεξε,  και  πιο  συγκεκριμένα  για  τη 

χρήση  και  κατάθεσή  τους  ως  αποδεικτικών  στοιχείων  στην  από  …  πειθαρχική 

αναφορά  του  σε  βάρος  του  καταγγέλλοντος,  η  Αρχή  κρίνει  ομόφωνα  ότι  πρέπει  να 

5 

 

ασκήσει  την  προβλεπόμενη  στο  άρθρο  58  παρ.  2  εδ.  β΄  ΓΚΠΔ  εξουσία  της,  όπως 

αναφέρεται  στο  διατακτικό  της  παρούσας,  και  η  οποία  κρίνεται  ανάλογη  με  τη 

βαρύτητα της διαπιστωθείσας παράβασης. 

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή λαμβάνοντας υπόψη τα παραπάνω: 

Απευθύνει με βάση το άρθρο 58 παρ. 2 β΄ του Κανονισμού (ΕΕ) 2016/679 επίπληξη 

στον  Β  για  την  παραβίαση  των  διατάξεων  του  άρθρου  13  παρ.  3  του  Κανονισμού 

(ΕΕ) 2016/679. 

              

 

           Ο Αναπληρωτής Πρόεδρος     

              

    Η Γραμματέας  

 

 

 

Γεώργιος Μπατζαλέξης   

 

                  Ειρήνη Παπαγεωργοπούλου 

6 

