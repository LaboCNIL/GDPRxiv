 

 

 

 

 

 

 

 

 

Αθήνα, 02-12-2022 

Αριθ. Πρωτ.: 3094 

 

 

ΑΠΟΦΑΣΗ 63/2022 

Η Αρχή Προστασίας Δεδομένων Προσωπικού Χαρακτήρα συνήλθε σε συνεδρίαση στην έδρα 
της Αρχής την 22-11-2022, ημέρα Τρίτη και ώρα 10:00 μετά από πρόσκληση του Προέδρου 
της,  προκειμένου  να  επανεξετάσει  αυτεπαγγέλτως  υποθέσεις  επιβολής  κυρώσεων  κατ’ 
εφαρμογή  του  άρθρου  11  του  ν.  3471/2006  στο  πλαίσιο  μη  ζητηθείσας  πολιτικής 
επικοινωνίας,  ενόψει  της  μεταγενέστερης  έκδοσης  αποφάσεων  του  Συμβουλίου  της 
Επικρατείας ως προς την έννοια του άρθρου αυτού. Παρέστησαν ο Πρόεδρος της Αρχής, 
Κωνσταντίνος  Μενουδάκος  και  τα  τακτικά  μέλη  της  Αρχής,  Σπυρίδων  Βλαχόπουλος, 
Χαράλαμπος  Ανθόπουλος,  Γρηγόριος  Τσόλιας  και  Αικατερίνη  Ηλιάδου,  ως  εισηγητές, 
Χρήστος  Καλλονιάτης  και  Κωνσταντίνος  Λαμπρινουδάκης.  Παρούσες,  χωρίς  δικαίωμα 
ψήφου  ήταν  οι  ελέγκτριες  Κυριακή  Καρακάση,  Χάρις  Συμεωνίδου,  ειδικοί  επιστήμονες 
νομικής  και  Γεωργία  Παναγοπούλου,  ειδική  επιστήμονας  πληροφορικής,  ως  βοηθοί 
εισηγητών, καθώς και η Ειρήνη Παπαγεωργοπούλου, υπάλληλος του τμήματος διοικητικών 
υποθέσεων, ως γραμματέας.  

Η Αρχή αφού άκουσε τους Εισηγητές  

Λ. Κηφισίας 1-3, 11523 Αθήνα, Τηλ: 210 6475600, Fax: 210 6475628, contact@dpa.gr / www.dpa.gr  

               

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

1.  Το  Δ’  Τμήμα  του  Συμβουλίου  της  Επικρατείας,  στο  πλαίσιο  εξέτασης  αιτήσεων 
ακυρώσεως κατά Αποφάσεων της Αρχής με τις οποίες  επιβλήθηκαν πρόστιμα  για 
μη ζητηθείσα πολιτικής επικοινωνία, επί τη βάσει της διάταξης του άρθρου 11 του 
ν.  3471/2006,  έκανε  δεκτό  ότι:  «…Για  τον  περιορισμό  της,  αναγκαίας  για  τη 
λειτουργία του δημοκρατικού πολιτεύματος, επικοινωνίας του υποψηφίου βουλευτή 
κατά τη διάρκεια της προεκλογικής περιόδου με τους εκλογείς της περιφέρειας στην 
οποία θέτει υποψηφιότητα, απαιτείται ειδική ρύθμιση. Τέτοια ειδική ρύθμιση δεν 
μπορεί να θεωρηθεί το άρθρο 11 παρ. 1 του ν. 3471/2006 […] το οποίο ρυθμίζει τις 
μη  ζητηθείσες  επικοινωνίες  για  σκοπούς  απευθείας  εμπορικής  προώθησης 
προϊόντων  ή  υπηρεσιών  και  για  κάθε  είδους  διαφημιστικούς  σκοπούς, 
μεταφέροντας  την  αντίστοιχη  διάταξη  του  άρθρου  13  της  οδηγίας  2002/58,  περί 
αυτόκλητων κλήσεων για σκοπούς απευθείας εμπορικής προώθησης, καθώς στην 
περιγραφείσα στις ως άνω διατάξεις επικοινωνία δεν εμπίπτει πάντως η επικοινωνία 
του υποψήφιου βουλευτή κατά την προεκλογική περίοδο. [...] Η ερμηνεία αυτή δεν 
θίγει  την  προστασία  των  προσωπικών  δεδομένων  των  εμπλεκόμενων  φυσικών 
προσώπων, […], δεδομένου ότι εξακολουθούν να τυγχάνουν εφαρμογής οι γενικές 
διατάξεις  του  ΓΚΠΔ,  βάσει  των  οποίων  δύναται  να  κριθεί  η  νομιμότητα  κάθε 
επεξεργασίας». (βλ. ΣτΕ 1343, 1344, 1345/2022). 

2.  Στις αποφάσεις της Αρχής με αριθ. 19 του έτους 2019, 12, 14, 17, 19, 24, 28, 34, 35, 
36, 37, 38, 39, 40, 41, 42, 43, 44, 56, 58 του έτους 2020, 3, 4, 7, 8, 9, 14, 19 και 46 του 
έτους 2021 και 17 και 26 του έτους 2022, έχουν επιβληθεί κυρώσεις για μη ζητηθείσα 
πολιτική  επικοινωνία  επί  τη  βάσει  της  ως  άνω  διάταξης  του  άρθρου  11  του  ν. 
3471/2006.  Λαμβανομένων  υπ΄  όψιν  των  προαναφερόμενων  αποφάσεων  του 
Συμβουλίου της Επικρατείας, συντρέχει νόμιμος λόγος ανακλήσεως των ανωτέρω 
αποφάσεων    της  Αρχής,  με  τις  οποίες  επιβλήθηκαν    κυρώσεις  ερειδόμενες  στη 
διάταξη  του  άρθρου  11  του  ν.  3471/2006  και  όχι  στις  διατάξεις  του  ΓΚΠΔ  που 
εξακολουθεί  να  εφαρμόζεται  για  την  αξιολόγηση  της  νομιμότητας  κάθε 
επεξεργασίας. 

 

 

2 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η Αρχή ανακαλεί τις με αριθ. 19 του έτους 2019, 12, 14, 17, 19, 24, 28, 34, 35, 36, 37, 
38, 39, 40, 41, 42, 43, 44, 56, 58 του έτους 2020, 3, 4, 7, 8, 9, 14, 19 και 46 του έτους 2021 
και 17 και 26 του έτους 2022 ως άνω αναφερόμενες αποφάσεις της.  

                   Ο Πρόεδρος                                                                                                           

                         Η Γραμματέας 

 

 

 

      Κωνσταντίνος Μενουδάκος 

               Ειρήνη Παπαγεωργοπούλου 

3 

 

 

 

