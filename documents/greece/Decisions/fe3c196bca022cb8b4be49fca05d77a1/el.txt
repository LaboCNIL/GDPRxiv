 

 

Αθήνα, 26-03-2018 

Αριθ. Πρωτ.: Γ/ΕΞ/2375/26-03-2018 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

      

 

AΠ Ο Φ Α Σ Η  28/2018 

(Τμήμα) 

Η  Αρχή  Προστασίας  Δεδομένων  Προσωπικού  Χαρακτήρα  συνεδρίασε  σε 

σύνθεση  Τμήματος  στο  κατάστημά  της  την  13.12.2017,  μετά  από  πρόσκληση  του 

Προέδρου  της,  προκειμένου  να  εξετάσει  την  υπόθεση  που  αναφέρεται  στο  ιστορικό 

της  παρούσας.  Παρέστησαν  οι  Γεώργιος  Μπατζαλέξης,  Αναπληρωτής  Πρόεδρος 

κωλυομένου 

του  Προέδρου 

της  Αρχής  Κων/νου  Μενουδάκου  και 

τα 

αναπληρωματικά  μέλη  Γρηγόριος  Τσόλιας,  ως  εισηγητής,  Χαράλαμπος  Τσιλιώτης 

και Παναγιώτης Ροντογιάννης, σε αντικατάσταση των τακτικών μελών Χαράλαμπου 

Ανθόπουλου,  Σπυρίδωνα  Βλαχόπουλου  και  Αντώνιου  Συμβώνη,  αντίστοιχα,  οι 

οποίοι,  αν  και  εκλήθησαν  νομίμως  εγγράφως,  δεν  παρέστησαν  λόγω  κωλύματος. 

Παρούσα  χωρίς  δικαίωμα  ψήφου  ήταν  η  Ε.  Μαραγκού,  Ε.Ε.Π.  -  Δικηγόρος  ως 

βοηθός  εισηγητή,  και  η  Ειρήνη  Παπαγεωργοπούλου,  υπάλληλος  του  τμήματος  

διοικητικών υποθέσεων της Αρχής, ως γραμματέας. 

 
 
      Η Αρχή έλαβε υπόψη τα παρακάτω:  

Με την υπ’ αριθμ. πρωτ. … (με αριθμ. πρωτ. Αρχής Γ/ΕΙΣ/6085/16.08.2017) αίτηση 

του Οργανισμού Απασχόλησης Εργατικού Δυναμικού Περιφερειακής Δ/νσης Αττικής 

& Νήσων (εφεξής ΟΑΕΔ) και τα συνημμένα έγγραφα της αιτούσας με αριθμ. πρωτ. 

…  καθώς  και  την  αίτηση  της  αιτούσας  προς  την  Αρχή  με  αριθμ.  πρωτ. 

Γ/ΕΙΣ/6155/18.08.2017  και  το  συμπληρωματικό  έγγραφό  της  με  αριθμ.  πρωτ. 

Γ/ΕΙΣ/6924/27.09.2017  ζητείται  η  γνώμη  της  Αρχής  σχετικά  με  το  εάν  μπορούν  να 

χορηγηθούν  νομίμως  στην  Α,  υποψήφια  στον  διαγωνισμό  που  προκηρύχθηκε 

σύμφωνα με τον ν. 2643/1998 από την Περιφερειακή Διεύθυνση Αττικής και Νήσων, 

για πλήρωση μόνιμης θέσεως ΠΕ ΑμεΑ στο δημόσιο σε 14 επιτροπές πανελλαδικά, η 

υπεύθυνη  δήλωση  και  τα  δικαιολογητικά  της  συνυποψήφιάς  της,  Β,  αντίγραφο  του 

αποσπάσματος  του  πρακτικού  τοποθέτησης  της  Πρωτοβάθμιας  Επιτροπής,  το  οποίο 

αφορά  στη  Β  ως  επιτυχούσα  στη  θέση  στο  Ταμείο  Παρακαταθηκών  και  Δανείων 

καθώς  και  τα  μέλη  που  το  υπογράφουν,  τα  πρακτικά  και  φωτοαντίγραφα 

αποσπασμάτων που να δικαιολογούν τις αλλαγές των μορίων σε συγκεκριμένα άτομα 

από  τους  ενδεικτικούς  πίνακες  μοριοδότησης  στους  πρώτους  πίνακες  μοριοδότησης 

και την αλλαγή ατόμων από απορριπτέους στον πρώτο πίνακα λόγω έλλειψης ορθής 

απόδειξης  τυπικών  προσόντων  σε  επιτυχόντες  και  επιλαχόντες  στον  τελικό  πίνακα, 

αντίγραφα  των  αιτήσεων-υπευθύνων  δηλώσεων  και  των  δικαιολογητικών  όλων  των 

επιτυχόντων  κι  επιλαχόντων  και  τυχόν  ενστάσεις  που  αυτοί  κατέθεσαν.  Η  αιτούσα 

ζητά  τα  ως  άνω  στοιχεία  διότι  κατατάχθηκε  ως  επιλαχούσα,  για  τη  πλήρωση  της 

θέσης  στο  Ταμείο  Παρακαταθηκών  και  Δανείων,  και  στον  οριστικό  πίνακα 

τοποθέτησης κρίθηκε μεταξύ άλλων ως επιτυχούσα η Β. Ως εκ τούτου, προτίθεται να 

ασκήσει  ενδικοφανή  προσφυγή  κατά  των  οριστικών  πινάκων  επιτυχόντων  - 

επιλαχόντων  του  διαγωνισμού  ενώπιον  της  Δευτεροβάθμιας  Επιτροπής  του  άρθρου 

10 του ν. 2643/1998, δεδομένου ότι έχει ήδη ασκήσει αίτηση θεραπείας ζητώντας την 

αναμόρφωση των πινάκων, για την οποία εκδόθηκε απορριπτική απόφαση από την … 

της Περιφερειακής Διεύθυνσης Αττικής και Νήσων του ΟΑΕΔ.  

Η Αρχή, μετά  από εξέταση  όλων  των στοιχείων  του  φακέλου, αφού  άκουσε τον 

εισηγητή  και  τις  διευκρινίσεις  της  βοηθού  εισηγητή,  η  οποία  στη  συνέχεια 

αποχώρησε  πριν  από  τη  διάσκεψη  και  τη  λήψη  απόφασης,  και  κατόπιν  διεξοδικής 

συζήτησης, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

Σύμφωνα με το άρθρο 2 του ν. 2472/1997 «Για τους σκοπούς του παρόντος νόμου 

νοούνται  ως:  α)  «Δεδομένα  προσωπικού  χαρακτήρα»,  κάθε  πληροφορία  που 

αναφέρεται  στο  υποκείμενο  των  δεδομένων…….γ)  «Υποκείμενο  των  δεδομένων»  το 

φυσικό  πρόσωπο  στο  οποίο  αναφέρονται  τα  δεδομένα…..δ)  «Επεξεργασία  δεδομένων 

προσωπικού  χαρακτήρα»  («επεξεργασία»),  κάθε  εργασία  ή  σειρά  εργασιών  που 

πραγματοποιείται,  από  το  Δημόσιο  ή  από  νομικό  πρόσωπο  δημοσίου  δικαίου  ή 

ιδιωτικού  δικαίου  ή  ένωση  προσώπων  ή  φυσικό  πρόσωπο  με  ή  χωρίς  τη  βοήθεια 

αυτοματοποιημένων μεθόδων και εφαρμόζονται  σε δεδομένα προσωπικού χαρακτήρα, 

όπως  η  συλλογή,  η  καταχώριση,  η  οργάνωση,  η  διατήρηση  ή  αποθήκευση,  η 

τροποποίηση,  η  εξαγωγή,  η  χρήση,  η  διαβίβαση,  η  διάδοση  ή  κάθε  άλλης  μορφής 

διάθεση,  η  συσχέτιση  ή  ο  συνδυασμός,  η  διασύνδεση,  η  δέσμευση  (κλείδωμα),  η 

διαγραφή,  η  καταστροφή  ε)  «Αρχείο  δεδομένων  προσωπικού  χαρακτήρα»  («αρχείο»), 

σύνολο  δεδομένων  προσωπικού  χαρακτήρα,  τα  οποία  αποτελούν  ή  μπορεί  να 

αποτελέσουν αντικείμενο επεξεργασίας, και τα οποία τηρούνται  είτε από το Δημόσιο ή 

από  νομικό  πρόσωπο  δημοσίου  δικαίου,  ή  ιδιωτικού  δικαίου  ή  ένωση  προσώπων  ή 

φυσικό πρόσωπο ζ) «Υπεύθυνος επεξεργασίας», οποιοσδήποτε καθορίζει το σκοπό και 

τον  τρόπο  επεξεργασίας  των  δεδομένων  προσωπικού  χαρακτήρα,  όπως  φυσικό  ή 

νομικό πρόσωπο, δημόσια αρχή ή υπηρεσία ή οποιοσδήποτε άλλος οργανισμός. Όταν ο 

σκοπός και ο τρόπος της επεξεργασίας καθορίζονται με διατάξεις νόμου ή κανονιστικές 

διατάξεις εθνικού ή κοινοτικού δικαίου, ο υπεύθυνος επεξεργασίας ή τα ειδικά κριτήρια 

βάσει  των  οποίων  γίνεται  η  επιλογή  του  καθορίζονται  αντίστοιχα  από  το  εθνικό  ή  το 

κοινοτικό δίκαιο».   

Περαιτέρω, σύμφωνα με τις διατάξεις του άρθρου 4 παρ. 1 στοιχ. β΄ και γ΄ του ν. 

2472/1997, τα δεδομένα προσωπικού χαρακτήρα για να τύχουν νόμιμης επεξεργασίας 

θα  πρέπει  να  είναι  συναφή,  πρόσφορα  και  όχι  περισσότερα  από  όσα  κάθε  φορά 

απαιτείται  ενόψει  των  σκοπών  της  επεξεργασίας,  καθώς  και  να  είναι  ακριβή  και, 

εφόσον χρειάζεται, να υποβάλλονται σε ενημέρωση. 

Eπίσης,  η  διαβίβαση  προσωπικών  δεδομένων  σε  τρίτο  αποτελεί  επεξεργασία 

προσωπικών  δεδομένων,  η  οποία  δεν  επιτρέπεται  καταρχήν  χωρίς  την  συγκατάθεση 

του  υποκειμένου  (άρθρο  5  παρ.  1  του  ν.  2472/1997).  Κατ’  εξαίρεση  επιτρέπεται  η 

χορήγησή τους σε τρίτο, και χωρίς τη συγκατάθεση του υποκειμένου των δεδομένων, 

μόνον στις εξαιρετικές περιπτώσεις του άρθρου 5 παρ. 2 του ν. 2472/1997. Μία από 

αυτές τις περιπτώσεις είναι όταν το έννομο συμφέρον του τρίτου υπερέχει προφανώς 

των  δικαιωμάτων  και  συμφερόντων  του  προσώπου  στο  οποίο  αναφέρονται  τα 

δεδομένα,  και  ταυτόχρονα  δεν  θίγονται  οι  θεμελιώδεις  ελευθερίες  του  (βλ.  στοιχ.  ε΄ 

του προαναφερόμενου άρθρου).  

Σύμφωνα  με  το  άρθρο  7  παρ.  2  στοιχ.  γ΄  του  ν.  2472/1997  «Κατ’  εξαίρεση 

επιτρέπεται η συλλογή και η επεξεργασία ευαίσθητων δεδομένων, καθώς και η ίδρυση 

και  λειτουργία  σχετικού  αρχείου,  ύστερα  από  άδεια  της  Αρχής,  όταν  …η  επεξεργασία 

είναι  αναγκαία  για  την  αναγνώριση,  άσκηση  ή  υπεράσπιση  δικαιώματος  ενώπιον 

δικαστηρίου…».  

Σύμφωνα  με  το  άρθρο  11  παρ.  3  του  ν.  2472/1997  «Εάν  τα  δεδομένα 

ανακοινώνονται σε τρίτους, το υποκείμενο ενημερώνεται για την ανακοίνωση πριν από 

αυτούς». 

Από 

τα 

στοιχεία 

του 

φακέλου 

προέκυψαν 

τα 

εξής: 

  Η  Α,  υποψήφια  στο  διαγωνισμό  που  προκηρύχθηκε  σύμφωνα  με  τον  ν.  2643/1998 

από την Περιφερειακή Διεύθυνση Αττικής και Νήσων, για πλήρωση μόνιμης  θέσεως 

στη  κατηγορία  Α.Μ.Ε.Α.  Π.Ε.,  με  αίτησή  της  προς  την  Περιφερειακή  Διεύθυνση 

ΟΑΕΔ  Αττικής  &  Νήσων  και  με  αίτηση  προς  την  Αρχή,  ζήτησε  να  της 

κοινοποιηθούν  η  υπεύθυνη  δήλωση  και  τα  δικαιολογητικά  της  Β,  αντίγραφο  του 

αποσπάσματος  του  πρακτικού  τοποθέτησης  της  Πρωτοβάθμιας  Επιτροπής,  το  οποίο 

αφορά  στη  Β  ως  επιτυχούσα  στη  θέση  στο  Ταμείο  Παρακαταθηκών  και  Δανείων 

καθώς  και  των  μελών  που  το  υπογράφουν,  τα  πρακτικά  και  φωτοαντίγραφα 

αποσπασμάτων  τα  οποία  δικαιολογούν  τις  αλλαγές  των  μορίων  σε  συγκεκριμένα 

άτομα  από  τους  ενδεικτικούς  πίνακες  μοριοδότησης  στους  πρώτους  πίνακες 

μοριοδότησης  και  την  αλλαγή  ατόμων  από  απορριπτέους  στον  πρώτο  πίνακα  λόγω 

έλλειψης ορθής απόδειξης τυπικών προσόντων στον πρώτο πίνακα σε επιτυχόντες και 

επιλαχόντες στον τελικό πίνακα, αντίγραφα των αιτήσεων-υπευθύνων δηλώσεων και 

των δικαιολογητικών όλων των επιτυχόντων κι επιλαχόντων και τυχόν ενστάσεις που 

αυτοί κατέθεσαν. Η Α καθώς κρίθηκε ως επιλαχούσα για τη πλήρωση της θέσης στο 

Ταμείο  Παρακαταθηκών  και  Δανείων  ενώ  η  Β  ως  επιτυχούσα  στον  πίνακα 

τοποθέτησης  της  Πρωτοβάθμιας  Επιτροπής,  αιτείται  τα  παραπάνω  προκειμένου  να 

ασκήσει  ενδικοφανή  προσφυγή  κατά  των  οριστικών  πινάκων  επιτυχόντων  - 

επιλαχόντων  του  διαγωνισμού  ενώπιον  της  Δευτεροβάθμιας  Επιτροπής  του  άρθρου 

10 του ν. 2643/1998, δεδομένου ότι έχει ήδη ασκήσει αίτηση θεραπείας ζητώντας την 

αναμόρφωση  των  πινάκων,  για  την  οποία  έλαβε  απορριπτική  απόφαση  από  την 

προϊσταμένη της Περιφερειακής Διεύθυνσης Αττικής και Νήσων του ΟΑΕΔ.  

Επειδή  στον  αιτούμενο  φάκελο  της  συνυποψήφιας  της  Α  περιέχονται  εκτός  από 

έγγραφα  που  περιλαμβάνουν  απλά  δεδομένα  προσωπικού  χαρακτήρα,  τα  οποία 

αποτέλεσαν  την  βάση  της  αξιολόγησης  και  έγγραφα  που  αποκαλύπτουν  και 

ευαίσθητα  προσωπικά  δεδομένα,  όπως  βεβαιώσεις  αναπηρίας  και  βεβαιώσεις 

ανεργίας  η  Περιφερειακή  Διεύθυνση  ΟΑΕΔ  Αττικής  &  Νήσων  με  το  υπ’  αριθμ. 

πρωτ. … έγγραφό  της (με αριθμ. πρωτ. της Αρχής Γ/ΕΙΣ/6085/16.08.2017) ζητεί να 

της  χορηγηθεί  η  προβλεπόμενη  στις  διατάξεις  του  άρθρ.  7  παρ.  2  του  ν.  2472/1997 

άδεια της Αρχής. 

  Οι  αιτήσεις  και  τα  δικαιολογητικά  της  υποψήφιας  αποτελούν  προσωπικά 

δεδομένα αυτών κατά την έννοια του ν. 2472/1997. Όπως έχει ήδη κρίνει η Αρχή, η 

ανακοίνωση  των  στοιχείων  των  επιλεχθέντων  συνυποψηφίων  σε  άλλον  υποψήφιο 

είναι  νόμιμη  χωρίς  τη  συγκατάθεσή  τους,  υπό  τις  εξής  σωρευτικά  εξεταζόμενες 

προϋποθέσεις:  

      α)  Τα  δεδομένα  ζητούνται  με  τη  νόμιμη  διαδικασία  (έγγραφη  αίτηση  από  τον 

ενδιαφερόμενο  στον  υπεύθυνο  επεξεργασίας  και  τεκμηρίωση  υπέρτερου  έννομου 

συμφέροντος). Το υπέρτερο έννομο συμφέρον συνίσταται στο δικαίωμα της αιτούσας 

να  ασκήσει  τα  εκ  του  νόμου  δικαιώματά  της  προσβολής  των  σχετικών  αποφάσεων 

κατ’ εφαρμογή του άρθρου 5 παρ. 2 του ν. 2472/1997. Εξάλλου, η Αρχή με την υπ’ 

αριθμ. 17/2002 απόφασή της απηύθυνε σύσταση σε όλους τους αρμόδιους φορείς του 

δημόσιου  τομέα  σε  κάθε  προκήρυξη  δημόσιου  διαγωνισμού-το  ίδιο  ισχύει  και  ως 

προς τη διαδικασία επιλογής προσωπικού με βάση άλλες διατάξεις- να γίνεται μνεία 

της  δυνατότητας  πρόσβασης  των  υποψηφίων  σε  στοιχεία  που  αφορούν  λοιπούς 

συνυποψηφίους, προκειμένου να ασκήσουν τα εκ του  νόμου δικαιώματά  τους. Στην 

υπό  κρίση  περίπτωση  το  υπέρτερο  έννομο  συμφέρον  της  αιτούσας  συνίσταται  στο 

δικαίωμά  της  να  ασκήσει  ενδικοφανή  προσφυγή  ενώπιον  της  Δευτεροβάθμιας 

Επιτροπής.  Η  ύπαρξη  υπέρτερου  έννομου  συμφέροντος  προϋποθέτει,  επίσης,  ότι  η 

αιτούσα υποβάλλει το αίτημά της εμπρόθεσμα, γεγονός που οφείλει να ελεγχθεί πριν 

την ανακοίνωση των δεδομένων. 

β) Η ανακοίνωση στοιχείων των συνυποψηφίων περιορίζεται στη χορήγηση των 

δικαιολογητικών εκείνων που αποτέλεσαν τη βάση της αξιολόγησης των υποψηφίων 

για  την  κατάληψη  των  προκηρυχθεισών  θέσεων.  Στην  περίπτωση  δηλαδή  που  οι 

υποψήφιοι επικαλέστηκαν και πρόσθετα προσόντα μπορούν να χορηγηθούν και αυτά 

τα  δικαιολογητικά  στον  συνυποψήφιο  που  απορρίφθηκε,  με  την  προϋπόθεση  ότι 

υπήρξε σύγκριση των υποψηφίων και επί των πρόσθετων αυτών προσόντων. 

γ)  Τα  στοιχεία  που  ανακοινώνονται  δεν  περιλαμβάνουν  ευαίσθητα  προσωπικά 

δεδομένα,  αν  όμως  και  τέτοια  στοιχεία  αποτέλεσαν  τη  βάση  αξιολόγησης  των 

υποψηφίων  για  την  κατάληψη  των  προκηρυχθεισών  θέσεων,  δίνεται,  ενόψει  της 

διατάξεως  του  άρθρου  7  παρ.  2  του  ν.  2472/1997,  η  άδεια  στον  υπεύθυνο 

επεξεργασίας  να επιτρέψει την πρόσβαση στα στοιχεία αυτά σε κάθε υποψήφιο που 

δεν επιλέχθηκε, προκειμένου να ασκήσει τα δικαιώματά του προσβολής της επιλογής 

άλλου  συνυποψήφιου  (βλ.  με  αριθμ.  17/2002,  56/2003,  40/2005  και  75/2011, 

10/2012, 124/2016 αποφάσεις της ΑΠΔΠΧ).  

δ)  Η  ανακοίνωση  των  στοιχείων  των  συνυποψηφίων  στην  αιτούσα  προϋποθέτει 

σύμφωνα με το άρθρο 11 παρ. 3 του ν. 2472/1997 την προηγούμενη ενημέρωση των 

υποκειμένων  των  δεδομένων,  η  οποία  δύναται  να  λάβει  χώρα  και  μέσω  της 

προκήρυξης. 

   Επειδή,  στην  συγκεκριμένη  περίπτωση,  η  αιτούσα,  προκειμένου  να  ασκήσει  το  εκ 

του  νόμου  δικαίωμα  της  άσκησης  ενδικοφανούς  προσφυγής  ενώπιον  της 

Δευτεροβάθμιας  Επιτροπής  κατά  των  τελικών  πινάκων  επιτυχόντων,  έχει  έννομο 

συμφέρον, σύμφωνα με τις διατάξεις του άρθρου 5 παρ. 2 στοιχ. ε΄ του ν. 2472/1997, 

να  της  κοινοποιηθούν  η  υπεύθυνη  δήλωση  και  τα  δικαιολογητικά  της  Β,  αντίγραφο 

του  αποσπάσματος  του  πρακτικού  τοποθέτησης  της  Πρωτοβάθμιας  Επιτροπής  το 

οποίο  αφορά  στη  Β  ως  επιτυχούσα  στη  θέση  στο  Ταμείο  Παρακαταθηκών  και 

Δανείων  καθώς  και  του  σχετικού  αποσπάσματος  στο  οποίο  αποτυπώνονται  τα  μέλη 

που το υπογράφουν, για το λόγο ότι η αιτούσα στο τελικό πίνακα κατάταξης φέρεται 

ως  επιλαχούσα  στη  συγκεκριμένη  θέση,  στην  οποία  τελικώς,  επιλέχθηκε  η 

προαναφερθείσα  Β με συνέπεια μεταβαλλομένου του  πίνακα κατάταξης να δύναται, 

να  καταλάβει  την  εν  λόγω  θέση.  Εν  τούτοις,  δεν  θεμελιώνεται  η  ύπαρξη  έννομου 

συμφέροντος  για  τη  χορήγηση  στην  αιτούσα  των  υπόλοιπων  αιτούμενων  στοιχείων, 

που  αφορούν  στους  λοιπούς  επιτυχόντες,  καθώς  από  τα  υποβληθέντα  στην  Αρχή 

έγγραφα  δεν  προκύπτει  η  θέση  κατάταξης  της  αιτούσας  ως  επιλαχούσα  σε 

συγκεκριμένες  θέσεις,  ώστε  να  καταστεί  δυνατή  η  κρίση  περί  της  συνδρομής  του 

έννομου  συμφέροντος,  ήτοι  του  δικαιώματος  προσβολής  του  πίνακα  κατάταξης  ως 

προς τον επιτυχόντα σε συγκεκριμένη θέση, προκειμένου να καταλάβει τη θέση του 

επιτυχόντος.  

Επειδή όσον αφορά τα απλά προσωπικά δεδομένα των συνυποψηφίων δεν τίθεται 

ζήτημα χορήγησης άδειας της Αρχής. 

Επειδή  όμως  στα  αιτούμενα  στοιχεία  περιλαμβάνονται  και  ευαίσθητα  δεδομένα, 

όπως  οι  βεβαιώσεις  ανεργίας  και  αναπηρίας  τα  οποία  ελήφθησαν  υπ’  όψιν  με  τα 

υπόλοιπα  δικαιολογητικά  και  αποτέλεσαν  με  αυτά  τη  βάση  αξιολόγησης  για  την 

κατάληψη των θέσεων που προκηρύχθηκαν, η χορήγησή τους δε, κρίνεται αναγκαία 

για 

την  αναγνώριση  και 

ενάσκηση 

των 

δικαιωμάτων 

της  αιτούσας. 

                                                                                                                            

                                             Για τους λόγους αυτούς 

 

Η Αρχή χορηγεί άδεια στην Περιφερειακή Διεύθυνση ΟΑΕΔ Αττικής & Νήσων, 

να  διαθέσει  στην  αιτούσα  Α  αντίγραφο  του  αποσπάσματος  του  πρακτικού 

τοποθέτησης  της  Πρωτοβάθμιας  Επιτροπής,  το  οποίο  αφορά  στη  Β  ως  επιτυχούσα 

στο  Ταμείο  Παρακαταθηκών  και  Δανείων  και  του  αποσπάσματος  στο  οποίο 

αναφέρονται τα μέλη που το υπογράφουν, καθώς και της υπεύθυνης δήλωσης και των 

δικαιολογητικών  της,  αφού  προηγουμένως  την  ενημερώσει  ως  υπεύθυνος 

επεξεργασίας για τη διαβίβαση αυτή.  

 

            Ο Αναπληρωτής Πρόεδρος                                 Η Γραμματέας 

 

 

 

              Γεώργιος Μπατζαλέξης                           Ειρήνη Παπαγεωργοπούλου 

  

 

 

 

 

 

 

 

 

 

 

 

 

