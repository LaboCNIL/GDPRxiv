 

 

 
 
     Αθήνα, 20-02-2018 

     Αριθ. Πρωτ.: Γ/ΕΞ/1450/20-02-2018     

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 

Α Π Ο Φ Α Σ Η 15/2018  

(Τµήµα) 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Τµήµατος στην έδρα της την Τετάρτη 31.01.2018 και ώρα 10:00 π.µ. µετά από πρόσκληση 

του Προέδρου της, προκειµένου να εξετάσει την υπόθεση που αναφέρεται στο ιστορικό της 

παρούσας.  Παρέστησαν  ο  Αναπληρωτής  Πρόεδρος,  Γεώργιος  Μπατζαλέξης,  κωλυοµένου 

του  Προέδρου  της  Αρχής,  Κωνσταντίνου  Μενουδάκου,  τα  αναπληρωµατικά  µέλη 

Παναγιώτης Ροντογιάννης, Χαράλαµπος Τσιλιώτης, ως εισηγητής, και Γρηγόριος Τσόλιας 

σε αντικατάσταση των τακτικών µελών Αντώνιου Συµβώνη, Σπυρίδωνος Βλαχόπουλου και 

Χαράλαµπου  Ανθόπουλου,  αντίστοιχα,  οι  οποίοι,  αν  και  εκλήθησαν  νοµίµως  εγγράφως, 

δεν  παρέστησαν  λόγω  κωλύµατος.  Παρούσες  χωρίς  δικαίωµα  ψήφου  ήταν  η  Ευαγγελία 

Βασιλοπούλου, νοµικός ελεγκτής, ως βοηθός εισηγητή και η Ειρήνη Παπαγεωργοπούλου, 

υπάλληλος του τµήµατος διοικητικών υποθέσεων, ως γραµµατέας.  

 
Η Αρχή έλαβε υπόψη της τα παρακάτω:  
 
Με την από … (ΑΠ∆ΠΧ Γ/ΕΙΣ/8839/07.12.2017) αίτησή της ενώπιον της Αρχής, η Α, για 

τον  εαυτό  της  ατοµικά  και  ως  ασκούσα  τη  γονική  µέριµνα  και  επιµέλεια  του  ανήλικου 

τέκνου  της,  Β,  ηλικίας  12  µηνών,  αιτείται  να  της  χορηγηθούν  από  την  Περιφερειακή 

∆ιεύθυνση  Ε.Ο.Π.Υ.Υ.  Χ  (στο  εξής  Ε.Ο.Π.Υ.Υ.)    «α.  αντίγραφα  των  ιατρικών  και 

φαρµακευτικών  φακέλων  των  πρωήν  πεθερικών  της,  Γ  και  ∆,  β.  βεβαιώσεις  για  τις 

περιόδους  και  τις  αιτίες  νοσηλείας  τους  σε  δηµόσια  ή  ιδιωτικά  νοσοκοµεία  ή  άλλα 

θεραπευτήρια,  σχετικά  µε  τα  επικαλούµενα  από  τους  ίδιους  προβλήµατα,  γ.  βεβαιώσεις 

λήψης φαρµακευτικής αγωγής, δ. ιατρικές γνωµατεύσεις και όποιο άλλο στοιχείο κρίνεται 

αναγκαίο,  ώστε  να  αποδείξει  την  πραγµατική  κατάσταση  της  υγείας  τους»,  για  δικαστική 

χρήση,  συνάπτοντας  το  δικόγραφο  της  υπ’  αριθµ.  …  αγωγής  ενώπιον  του  Μονοµελούς 

Πρωτοδικείου  Χ,  την  υπ’  αρ.  πρωτ.  …  αίτησή  της  προς  τον  Ε.Ο.Π.Υ.Υ.  και  την  υπ’  αρ. 

 

1

πρωτ.  οικ.  …  αρνητική  απάντηση  του  Ε.Ο.Π.Υ.Υ.  για  τη  χορήγηση  των  αιτούµενων 

δεδοµένων  χωρίς  προηγούµενη  άδεια  της  Αρχής.  Κατόπιν,  και  έπειτα  από  σχετική 

τηλεφωνική  ενηµέρωση  της  αιτούσας  για  την  ακολουθουµένη  διαδικασία  ενώπιον  της 

Αρχής  όπως  αυτή  προβλέπεται  στο  άρθρο  7  παρ.  3  του  ν.  2472/1997  και  σχετική 

τηλεφωνική  επικοινωνία  µε  τον  Ε.Ο.Π.Υ.Υ.,  ο  Ε.Ο.Π.Υ.Υ.  µε  το  υπ’  αρ.  πρωτ.  … 

(ΑΠ∆ΠΧ  Γ/ΕΙΣ/9071/15.12.2017)  έγγραφό  του,  µας  διαβίβασε  την  υπ’  αρ.  πρωτ.  … 

αίτηση  της  Α  προς  τον  Ε.Ο.Π.Υ.Υ.  και  τα  εις  αυτό  σχετικά  έγγραφα  και  κατ’  αυτόν  τον 

τρόπο  ο  Ε.Ο.Π.Υ.Υ.  ζητεί  την  άδεια  της  Αρχής  για  την  επεξεργασία  ευαίσθητων 

προσωπικών δεδοµένων. Συγκεκριµένα ο Ε.Ο.Π.Υ.Υ. υποβάλλει ερώτηµα προς την Αρχή 

εάν  η  αιτούσα  δύναται  να  λάβει  από  τον  Ε.Ο.Π.Υ.Υ.  «α.  αντίγραφα  των  ιατρικών  και 

φαρµακευτικών  φακέλων  των  πρωήν  πεθερικών  της,  Γ  και  ∆,  β.  βεβαιώσεις  για  τις 

περιόδους  και  τις  αιτίες  νοσηλείας  τους  σε  δηµόσια  ή  ιδιωτικά  νοσοκοµεία  ή  άλλα 

θεραπευτήρια, σχετικά µε τα επικαλούµενα από τους ίδιους προβλήµατα, γ. βεβαιώσεις λήψης 

φαρµακευτικής αγωγής, δ. ιατρικές γνωµατεύσεις και όποιο άλλο στοιχείο κρίνεται αναγκαίο, 

ώστε  να  αποδείξει  την  πραγµατική  κατάσταση  της  υγείας  τους»,  για  δικαστική  χρήση  και 

ειδικότερα  προκειµένου  να  αντικρούσει  την  ασκηθείσα  σε  βάρος  της  αγωγή  οριστικής 

ρύθµισης  του  δικαιώµατος  της  επικοινωνίας  ανήλικου  τέκνου  ενώπιον  του  Μονοµελούς 

Πρωτοδικείου Χ (ειδική διαδικασία οικογενειακών διαφορών - αρ. καταθ. … – δικάσιµος 

…) που έχει ασκήσει ο εν διαστάσει σύζυγός της Ε και οι ανιόντες (γονείς) του, Γ και ∆ και 

µε την οποία ζητούν την οριστική ρύθµιση του δικαιώµατος επικοινωνίας µε τον ανήλικο 

κατιόντα τους (τέκνο και εγγόνι αντίστοιχα) όπως εξειδικεύεται στο αγωγικό αίτηµα αυτής 

(διανυκτερεύσεις  τέκνου  και  κοινές  διακοπές  µε  τους  ανιόντες  της  πατρικής  γραµµής), 

καθώς  και  να  χρησιµοποιήσει  τα  αιτούµενα  δεδοµένα  τους  «σε  οποιαδήποτε  άλλη  δική 

παραστεί ανάγκη για την προάσπιση των συµφερόντων του τέκνου της».  

 

Η Αρχή, µετά από εξέταση των στοιχείων του φακέλου, αφού άκουσε τον εισηγητή και τις 

διευκρινίσεις  από  τη  βοηθό  εισηγητή,  η  οποία  παρέστη  χωρίς  δικαίωµα  ψήφου  και 

αποχώρησε µετά από  τη συζήτηση της υποθέσεως και πριν από τη διάσκεψη και τη λήψη 

αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1.  Επειδή  οι  διατάξεις  των  άρθρων  2  στοιχ.  β΄,  4  παρ.  1  και  7  παρ.  2  στοιχ.  γ΄  του  ν. 

2472/1997  καθορίζουν  τους  όρους  και  τις  προϋποθέσεις  για  τη  νόµιµη  επεξεργασία 

ευαίσθητων προσωπικών δεδοµένων που αφορούν στην υγεία. Οι διατάξεις των άρθρων 5 

παρ.  3  και  13  παρ.  3  στοιχ.  β΄  του  ν.  3418/2005  (Κώδικας  Ιατρικής  ∆εοντολογίας) 

 

2

προβλέπουν την  κατ’ εξαίρεση χορήγηση ιατρικών πιστοποιητικών  και γνωµατεύσεων σε 

τρίτο  πρόσωπο,  εφόσον  έχει  έννοµο  συµφέρον  και  το  αποδεικνύει,  καθώς  και  τις 

προϋποθέσεις άρσης του ιατρικού απορρήτου. Επειδή, περαιτέρω, το άρθρο 11 παρ. 3 του 

ν.  2472/1997  ορίζει  ότι  εάν  τα  δεδοµένα  ανακοινώνονται  σε  τρίτους,  το  υποκείµενο 

ενηµερώνεται για την ανακοίνωση πριν από αυτούς.  

2. Επειδή το άρθρο 1520 ΑΚ προβλέπει στην παρ. 2 ότι «Οι γονείς δεν έχουν το δικαίωµα 

να  εµποδίζουν  την  επικοινωνία  του  τέκνου  µε  τους  απώτερους  ανίοντές  του,  εκτός  αν 

υπάρχει  σοβαρός  λόγος»  και  στην  παρ.  3.  «Στις  περιπτώσεις  των  προηγούµενων 

παραγράφων, τα σχετικά µε την επικοινωνία κανονίζονται ειδικότερα από το δικαστήριο». 

3. Επειδή, στην κρινόµενη υπόθεση, η Α ζητεί µε την ιδιότητα του τρίτου (άρθρο 2 στοιχ. 

θ΄  του  ν.  2472/1997),  για  τον  εαυτό  της  και  ως  ασκούσα  τη  γονική  µέριµνα  και  την 

επιµέλεια  του  ανήλικου  τέκνου  της,  τη  χορήγηση  ευαίσθητων  προσωπικών  δεδοµένων 

(δεδοµένων  υγείας)  που  αφορούν  τους  απώτερους  ανιόντες  (παππούδες  από  την  πατρική 

γραµµή), Γ και ∆, του τέκνου της. Από τα στοιχεία του φακέλου της υποθέσεως προκύπτει 

ότι  ο  σκοπός  επεξεργασίας  συνίσταται  πρώτον  (1)  στην  αντίκρουση  της  ασκηθείσας  σε 

βάρος της αγωγής οριστικής ρύθµισης του δικαιώµατος της επικοινωνίας ανήλικου τέκνου 

ενώπιον  του  Μονοµελούς  Πρωτοδικείου  Χ (ειδική  διαδικασία  οικογενειακών  διαφορών - 

αρ.  καταθ.  …  –  δικάσιµος  …)  που  έχει  ασκήσει  ο  εν  διαστάσει  σύζυγός  της  Ε  και  οι 

ανιόντες  (γονείς)  του,  Γ  και  ∆  και  µε  την  οποία  ζητούν  την  οριστική  ρύθµιση  του 

δικαιώµατος  επικοινωνίας  µε  το  ανήλικο  τέκνο  όπως  εξειδικεύεται  στο  αγωγικό  αίτηµα 
αυτής, και δεύτερον (2) στη χρήση των αιτούµενων δεδοµένων «σε οποιαδήποτε άλλη δίκη 

παραστεί ανάγκη για την προάσπιση των συµφερόντων του τέκνου της».  Σύµφωνα δε µε τα 

αναφερόµενα  στην  αίτηση  της  Α  οι  ενάγοντες  -  απώτεροι  ανιόντες  (παππούδες  από  την 

πατρική  γραµµή)  του  τέκνου  της  βρίσκονται  σε  κατάσταση  υγείας  και  διαβιούν  σε 

συνθήκες που τους καθιστούν «ανίκανους και επικίνδυνους να αναλάβουν για λίγα λεπτά της 

ώρας την φροντίδα του παιδιού της». Ως εκ τούτου, ζητεί να λάβει από τον Ε.Ο.Π.Υ.Υ. «α. 

αντίγραφα των ιατρικών και φαρµακευτικών φακέλων των πρωήν πεθερικών της, Γ και ∆, β. 

βεβαιώσεις για τις περιόδους και τις αιτίες νοσηλείας τους σε δηµόσια ή ιδιωτικά νοσοκοµεία 

ή  άλλα  θεραπευτήρια,  σχετικά  µε  τα  επικαλούµενα  από  τους  ίδιους  προβλήµατα,  γ. 

βεβαιώσεις λήψης φαρµακευτικής αγωγής, δ. ιατρικές γνωµατεύσεις και όποιο άλλο στοιχείο 

κρίνεται  αναγκαίο,  ώστε  να  αποδείξει  την  πραγµατική  κατάσταση  της  υγείας  τους», 

προκειµένου  να  τα  χρησιµοποιήσει  στο  ορισθέν  αρµόδιο  ∆ικαστήριο  και  σε  οποιαδήποτε 

άλλη δίκη για την απόδειξη του ως άνω ισχυρισµού της. 

4.  Ο  υπό  στοιχ.  (1)  προβαλλόµενος  σκοπός  επεξεργασίας  συνάδει  κατ’  αρχήν  µε  την 

προαναφερόµενη  διάταξη  του  άρθρου  7  παρ.  2  στοιχ.  γ΄  του  ν.  2472/1997.  Ωστόσο,  δεν 

 

3

προκύπτει από την υπ’ αρ. πρωτ. … αίτηση της Α προς τον Ε.Ο.Π.Υ.Υ. κατά ποιόν τρόπο 

τα  αιτούµενα  υπό  στοιχ.  α-δ  δεδοµένα  συνδέονται  µε  τη  ρύθµιση  της  επικοινωνίας  των 

εναγόντων  -  ανιόντων  µε  το  ανήλικο  τέκνο  της  αιτούσας  στο  πλαίσιο  της  ένδικης 

υπόθεσης.  Σηµειωτέον  ότι  ούτε  η  αιτούσα  προσδιορίζει  επακριβώς  και  ορισµένως  κατά 

ποιο  τρόπο  τα  στοιχεία  αυτά  τυγχάνουν  αναγκαία  και  πρόσφορα  προς  αντίκρουση  της 

ανωτέρω σε βάρος της αγωγής καθόσον αφορά τους ενάγοντες γονείς του συζύγου της σε 

διάσταση. 

Αναφορικά µε τον υπό στοιχ. (2) προβαλλόµενο σκοπό επεξεργασία, αυτός δεν συνάδει 

µε  τη  διάταξη  του  άρθρου  7  παρ.  2  στοιχ.  γ΄  του  ν.  2472/1997,  καθώς  όπως  παγίως  έχει 

κρίνει  η  Αρχή  αλλά  και  το  Συµβούλιο  της  Επικρατείας  ο  τρίτος  πρέπει  όχι  µόνο  να 

επικαλείται  αλλά  και  να  αποδεικνύει  µε  την  προσκόµιση  του  σχετικού  δικογράφου  στην 

Αρχή,  την  επιδίωξη  του  εννόµου  συµφέροντος  συνισταµένου  στην  άσκηση  του 

δικαιώµατος  υπερασπίσεώς  του  στο  δικαστήριο  και  την  προς  τούτο  αναγκαιότητα  και 

προσφορότητα  χορηγήσεως  των  αιτούµενων  στοιχείων.  Παράλληλα  πρέπει  να 

διευκρινίζεται  πότε  είναι  η  ορισθείσα  δικάσιµος  ή  πότε  λήγει  η  προθεσµία  καταθέσεως 

προτάσεων.  

Κατ’ ακολουθία τούτων δεν µπορεί να παρασχεθεί η αιτούµενη άδεια. 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η Αρχή δεν παρέχει άδεια στον Ε.Ο.Π.Υ.Υ. να χορηγήσει στην Α τα αιτούµενα υπό στοιχ. 

α-δ δεδοµένα προσωπικού χαρακτήρα του Γ και της ∆. 

 

 

 

 

           Ο Αν. Πρόεδρος 
 

 
     Γεώργιος Μπατζαλέξης 

                      Η Γραµµατέας 
 

 
          Ειρήνη Παπαγεωργοπούλου 

4

