 

 

 

 
     Αθήνα, 04-04-2018 

     Αριθ. Πρωτ.: Γ/ΕΞ/2487/04-04-2018    

 

ΑΡΧΗ ΠΡΟΣΤΑΣΙΑΣ ∆Ε∆ΟΜΕΝΩΝ 
ΠΡΟΣΩΠΙΚΟΥ ΧΑΡΑΚΤΗΡΑ 

 

 

 
 

Α Π Ο Φ Α Σ Η 30/2018 

(Τµήµα) 

 

Η  Αρχή  Προστασίας  ∆εδοµένων  Προσωπικού  Χαρακτήρα  συνεδρίασε  σε  σύνθεση 

Τµήµατος  στην  έδρα  της  την  Τετάρτη  04.04.2018  και  ώρα  10:00  π.µ.  µετά  από 

πρόσκληση του Προέδρου της, προκειµένου να εξετάσει την υπόθεση που αναφέρεται 

στο  ιστορικό  της  παρούσας.  Παρέστησαν  ο  Πρόεδρος  της  Αρχής,  Κωνσταντίνος 

Μενουδάκος  και  τα  αναπληρωµατικά  µέλη  Παναγιώτης  Ροντογιάννης,  Ευάγγελος 

Παπακωνσταντίνου  και  Γρηγόριος  Τσόλιας,  ως  εισηγητής,  σε  αντικατάσταση  των 

τακτικών  µελών  Αντώνιου  Συµβώνη,  Κωνσταντίνου  Λαµπρινουδάκη  και 

Χαράλαµπου  Ανθόπουλου,  αντίστοιχα,  οι  οποίοι,  αν  και  εκλήθησαν  νοµίµως 

εγγράφως, δεν παρέστησαν λόγω κωλύµατος. Παρούσες χωρίς δικαίωµα ψήφου ήταν 

η  Ευαγγελία  Βασιλοπούλου,  νοµικός  ελεγκτής,  ως  βοηθός  εισηγητή  και  η  Ειρήνη 

Παπαγεωργοπούλου,  υπάλληλος  του  τµήµατος  διοικητικών  υποθέσεων,  ως 

γραµµατέας.  

 
Η Αρχή έλαβε υπόψη της τα παρακάτω:  
 
Με την υπ’ αρ. πρωτ. ΑΠ∆ΠΧ Γ/ΕΙΣ/2487/28.03.2018 αίτησή του το Ιατρικό Κέντρο 

Αθηνών διαβιβάζει στην Αρχή την από … αίτηση των A και B ζητούν την άδεια της 

Αρχής  για  την  επεξεργασία  ευαίσθητων  προσωπικών  δεδοµένων.  Συγκεκριµένα,  ο  Α 

και ο Β ζητούν να λάβουν από την ανωτέρω Κλινική «πλήρη αντίγραφα του συνόλου 

των δεδοµένων, στοιχείων, αποτελεσµάτων, εξετάσεων και ιατρικών αναφορών ή/και 

βεβαιώσεων ή/και πιστοποιητικών του ιατρικού φακέλου του πατέρα τους Γ … από τις 

 

2 

αρχές  του  έτους  …  έως  και  σήµερα»  προκειµένου  να  υποστηρίξουν  ενώπιον  του 

Μονοµελούς Πρωτοδικείου Αθηνών την αίτηση που έχουν καταθέσει για την υποβολή 

του  πατέρα  τους  σε  καθεστώς  πλήρους  στερητικής  δικαστικής  συµπαράστασης 

(διαδικασία εκουσίας δικαιοδοσίας – αρ. κατάθεσης … µε ορισθείσα δικάσιµο την…). 

 

Η  Αρχή,  µετά  από  εξέταση  των  στοιχείων  του  φακέλου,  αφού  άκουσε  τον  εισηγητή 

και τις διευκρινίσεις από τη βοηθό εισηγητή, η οποία παρέστη χωρίς δικαίωµα ψήφου 

και αποχώρησε µετά από τη συζήτηση της υποθέσεως και πριν από τη διάσκεψη και 

τη λήψη αποφάσεως, κατόπιν διεξοδικής συζητήσεως, 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

 

1. Επειδή οι διατάξεις των άρθρων 2 στοιχ. β΄, 4 παρ. 1 και 7 παρ. 2 στοιχ. γ΄ του ν. 

2472/1997  καθορίζουν  τους  όρους  και  τις  προϋποθέσεις  για  τη  νόµιµη  επεξεργασία 

ευαίσθητων  προσωπικών  δεδοµένων  που  αφορούν  στην  υγεία.  Οι  διατάξεις  των 

άρθρων  5  παρ.  3  και  13  παρ.  3  στοιχ.  β΄  του  ν.  3418/2005  (Κώδικας  Ιατρικής 

∆εοντολογίας) προβλέπουν την κατ’ εξαίρεση χορήγηση ιατρικών πιστοποιητικών και 

γνωµατεύσεων σε τρίτο πρόσωπο, εφόσον έχει έννοµο συµφέρον και το αποδεικνύει, 

καθώς  και  τις  προϋποθέσεις  άρσης  του  ιατρικού  απορρήτου.  Επειδή,  περαιτέρω,  το 

άρθρο  11  παρ.  3  του  ν.  2472/1997  ορίζει  ότι  εάν  τα  δεδοµένα  ανακοινώνονται  σε 

τρίτους, το υποκείµενο ενηµερώνεται για την ανακοίνωση πριν από αυτούς.  

2. Επειδή, το άρθρο 1666 ΑΚ προβλέπει ότι σε δικαστική συµπαράσταση υποβάλλεται 

ο  ενήλικος,  µεταξύ  άλλων,  όταν  λόγω  ψυχικής  ή  διανοητικής  διαταραχής  ή  λόγω 

σωµατικής  αναπηρίας  αδυνατεί  εν  όλω  ή  εν  µέρει  να  φροντίζει  µόνος  του  για  τις 

υποθέσεις  του.  Περαιτέρω,  το  άρθρο  1667  ΑΚ  ορίζει  ότι  η  υποβολή  στη  δικαστική 

συµπαράσταση αποφασίζεται από το δικαστήριο, ύστερα από αίτηση, µεταξύ άλλων, 

των τέκνων του πάσχοντος. 

 
3.  Επειδή,  στην  κρινόµενη  υπόθεση,  ο  Α  και  ο  Β  ζητούν  µε  την  ιδιότητα  του  τρίτου 

(άρθρο  2  στοιχ.  θ΄  του  ν.  2472/1997)  την  χορήγηση  ευαίσθητων  δεδοµένων 

(δεδοµένων  υγείας)  που  αφορούν  στον  πατέρα  τους  Γ  και  τηρούνται  στα  αρχεία  του 

Ιατρικού  Κέντρου  Αθηνών,  ως  υπευθύνου  επεξεργασίας  (άρθρο  2  στοιχ.  ζ΄  του  ν. 

 

3 

2472/1997).  Από  τα  στοιχεία  του  φακέλου  της  υπόθεσης  προκύπτει  ότι  ο  σκοπός 

επεξεργασίας  συνίσταται  στην  υποστήριξη  της  αίτησης  για  τη  θέση  σε  δικαστική 

συµπαράσταση που έχουν καταθέσει οι ίδιοι ενώπιον του Μονοµελούς Πρωτοδικείου 

Αθηνών για την υποβολή του Γ σε πλήρη στερητική δικαστική συµπαράσταση και τον 

διορισµό  τους  ως  µελών  του  εποπτικού  συµβουλίου  (άρθρα  1666  επ.  Α.Κ.,  801  επ. 

ΚΠολ∆).  

4.  Ο  προβαλλόµενος  σκοπός  επεξεργασίας  συνάδει  µε  την  προαναφερόµενη  διάταξη 

του άρθρου 7 παρ. 2 στοιχ. γ΄ του ν. 2472/1997. Ωστόσο, προκειµένου να πληρούται 

παράλληλα και η αρχή της αναλογικότητας των δεδοµένων (άρθρο 4 παρ. 1 στοιχ. β΄ 

του  ν.  2472/1997),  πρέπει  να  χορηγηθεί  από  το  Ιατρικό  Κέντρο  Αθηνών  στους 

αιτούντες  µόνον  ιατρικό  πιστοποιητικό  στο  οποίο  να  αναγράφεται  η  περίοδος  και  οι 

λόγοι  νοσηλείας,  η  παρούσα  κατάσταση  της  υγείας  αλλά  και  η  µορφή  και  ο  βαθµός 

της  διανοητικής/ψυχικής  και  σωµατικής  νόσου  του  Γ  (βλ.  ενδεικτικά  τις  υπ’  αρ. 

108/2016,  137/2017  αποφάσεις  της  Αρχής  σε  www.dpa.gr).  Συνεπώς,  η  χορήγηση, 

σύµφωνα µε τα οριζόµενα στις διατάξεις των άρθρων 5 παρ. 2 και 3, 13 παρ. 3 στοιχ. 

β΄ του ν. 3418/2005, του ιατρικού πιστοποιητικού µε τα ανωτέρω στοιχεία κρίνεται εν 

προκειµένω  αναγκαία  και  πρόσφορη  για  υποστήριξη  της  αίτησης  για  τη  θέση  σε 

δικαστική  συµπαράσταση 

ενώπιον 

του  προαναφερόµενου  δικαστηρίου,  µε 

αποτέλεσµα  να  τηρείται  η  αρχή  της  αναλογικότητας  για  την  αιτούµενη  επεξεργασία 

(άρθρο 4 ν. 2472/1997). 

Το  Ιατρικό  Κέντρο  Αθηνών  οφείλει,  ως  υπεύθυνος  επεξεργασίας,  να  ενηµερώσει, 

σύµφωνα µε τα οριζόµενα στη διάταξη του άρθρου 11 παρ. 3 του ν. 2472/1997, τον Γ , 

κατά  το  µέτρο  που  αυτό  κρίνεται  δυνατό  από  τους  θεράποντες  ιατρούς,  για  την 

διαβίβαση  ευαίσθητων  προσωπικών  του  δεδοµένων  στους  Α  και  Β  προς  χρήση  τους 

κατά τη δικάσιµο της … στο πλαίσιο της ανωτέρω αιτήσεως εκουσίας δικαιοδοσίας. 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

Η  Αρχή  παρέχει  την  άδεια  στο  Ιατρικό  Κέντρο  Αθηνών,  ως  υπεύθυνο  επεξεργασίας, 

να  χορηγήσει  στους  Α  και  Β,  το  κατά  τα  αναφερθέντα  στη  µείζονα  σκέψη  της 

παρούσας ιατρικό  πιστοποιητικό, στο πλαίσιο της ως άνω ένδικης υπόθεσης, αφού η 

Κλινική ενηµερώσει προηγουµένως τον Γ, στο µέτρο που αυτός, κατά την κρίση των 

 

4 

θεραπόντων  ιατρών  της  Κλινικής,  είναι  σε  θέση  να  αντιληφθεί  την  έννοια  και  το 

περιεχόµενο της ενηµέρωσης αυτής.  

 

Ο Πρόεδρος 

 
 

 

Η Γραµµατέας 

 
 

Κωνσταντίνος Μενουδάκος 

Ειρήνη Παπαγεωργοπούλου 

 

 
 

 
 

 
 

 
 

 
 
 

 
 

 

 

  

 

