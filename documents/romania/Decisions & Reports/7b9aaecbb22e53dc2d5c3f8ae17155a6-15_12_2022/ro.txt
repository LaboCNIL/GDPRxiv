15.12.2022
Sancțiune pentru nerespectarea RGPD
 
Autoritatea Națională de Supraveghere a finalizat în cursul lunii noiembrie 2022 o investigație la operatorul Societatea Energetică Electrica S.A. și a constatat încălcarea art. 28 alin. (3) lit. a) din Regulamentul (UE) 2016/679.
Operatorul a fost sancționat contravențional cu amendă în cuantum de  24.654,50 lei, echivalentul sumei de 5.000 EURO.
Investigația a fost demarată ca urmare a transmiterii de către operatorul Societatea Energetică Electrica S.A. a unei notificări cu privire la producerea unei încălcări a confidențialității datelor cu caracter personal, raportat la dispozițiile Regulamentului General privind Protecția Datelor.
Pe lângă sancțiunea cu amendă, operatorului i s-a recomandat să ia toate măsurile necesare pentru respectarea prevederilor art. 46 - 49 din RGPD.
 
Direcția juridică și comunicare
 
A.N.S.P.D.C.P.