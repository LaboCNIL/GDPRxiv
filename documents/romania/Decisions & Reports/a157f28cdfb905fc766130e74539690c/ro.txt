Comunicat de presă
 
Pe data de 16 decembrie 2019 a avut loc Colocviul româno-francez organizat de Uniunea Națională a Notarilor Publici, care a abordat și problematica obligațiilor notarilor publici din perspectiva reglementărilor specifice domeniul protecției datelor cu caracter personal.
La acest eveniment a fost reprezentată și Autoritatea Națională de Supraveghere a Prelucrării Datelor cu Caracter Personal, iar dezbaterile au urmărit efectiva aplicare, în activitatea notarială,  a prevederilor Regulamentului General privind protecția datelor, ale Legii nr. 129/2018, ale Legii nr. 190/2018 privind unele măsuri de punere în aplicare a Regulamentului General privind protecția datelor, precum și ale Deciziilor emise de Autoritatea Națională de Supraveghere.
Astfel, au fost abordate aspecte de aplicabilitate practică referitoare, în special, la regulile de prelucrare a datelor, asigurarea drepturilor persoanelor vizate, măsurile de asigurare a securității și confidențialității codurile de conduită, notificarea încălcării securității datelor cu caracter personal și calitatea de operator a entităților prevăzute de Legea nr. 36/1995 a notarilor publici și activității notariale.
 
ANSPDCP