Întâlniri de lucru cu reprezentanții FIC și AmCham
             
Pe data de 18 decembrie 2019, la sediul Autorității de Supraveghere a avut loc o întrevedere cu reprezentanţii Consiliului Investitorilor Străini (FIC), în cadrul căreia au fost discutate diverse aspecte privind modalitatea de aplicare a Regulamentului General privind Protecția Datelor (RGPD) în contextul încălcării securității datelor, asigurării transparenței operatorului în legătură cu activitățile de prelucrare a datelor, precum și încadrarea unor prelucrări pe temeiul consimțământului și/sau al interesului legitim. 
 
De asemenea, pe data de 19 decembrie 2019, reprezentanții Autorității de Supraveghere au participat la o întâlnire cu reprezentanţii AmCham România, în cadrul căreia au fost discutate unele aspecte referitoare în principal la: cerințele RGPD privind elaborarea codurilor de conduită, evaluarea incidentelor de securitate, stabilirea calității de operator, împuternicit și operatori asociați, informarea persoanelor vizate, prelucrarea unor categorii de date speciale, monitorizarea/supravegherea video a angajaților.
Direcția juridică și comunicare
A.N.S.P.D.C.P.