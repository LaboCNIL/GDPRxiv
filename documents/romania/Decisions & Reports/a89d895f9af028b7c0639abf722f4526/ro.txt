ZIUA PORȚILOR DESCHISE – 31 ianuarie 2020
 
Pe data de 31 ianuarie 2020, cu ocazia sărbătoririi Zilei  Europene a Protecţiei Datelor, Autoritatea Naţională de Supraveghere a Prelucrării Datelor cu Caracter Personal organizează “Ziua porţilor deschise”.
Cu acest prilej, în cursul zilei de vineri, între orele 10:00 - 14:00, invităm persoanele interesate de domeniul protecţiei datelor cu caracter personal la sediul instituţiei noastre din B-dul Magheru nr. 28-30, et. 5, cam. 3. 
Veți avea posibilitatea de a vizita zonele deschise publicului cu această ocazie şi de a primi informaţii generale privind aplicarea Noului Regulament General privind Protecția Datelor și a reglementărilor naționale incidente, precum și cu privire la activitatea specifică a Autorităţii naţionale de supraveghere.
 
ANSPDCP