22.12.2020
Sancțiune pentru încălcarea RGPD  
 
Autoritatea Națională de Supraveghere a Prelucrării Datelor cu Caracter Personal a finalizat în data de 20.11.2020 o investigație la S.C. C&V Water Control S.A., căreia i-a aplicat o amendă, ca urmare a faptului că acest operator nu a furnizat informațiile solicitate de instituția noastră, încălcând astfel prevederile art. 83 alin. (5) lit. e) corelate cu dispozițiile art. 58 alin. (1) lit. (a) și (e) și art. 58 alin. (2) lit. i) din Regulamentul General privind Protecția Datelor. 
Ca atare, operatorul S.C. C&V Water Control S.A. a fost sancționat contravențional cu amendă în cuantum de 9746 lei, echivalentul sumei de 2000 EURO.
Totodată, operatorului i-a fost aplicată și măsura corectivă de a transmite instituției noastre toate informațiile solicitate prin adresele anterioare.
 
Directia juridică și comunicare
A.N.S.P.D.C.P.