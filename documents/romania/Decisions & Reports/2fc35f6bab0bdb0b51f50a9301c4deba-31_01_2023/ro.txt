31.01.2023
Conferință
 
La conferința on-line intitulată „Efectivitatea aplicării GDPR într-o lume conectată”, organizată, pe data de 27 ianuarie 2023, de Autoritatea Naţională de Supraveghere a Prelucrării Datelor cu Caracter Personal, pentru sărbătorirea Zilei Europene a Protecţiei Datelor, au luat parte reprezentanţi importanţi ai unor ministere, instituţii publice centrale, precum și numeroși reprezentanți ai celor mai importante asociații și uniuni profesionale, alături de cei ai unor companii private din diverse sectoare de activitate.
Participarea numeroasă a atestat interesul deosebit pentru aplicarea la standarde înalte a principiilor și regulilor de protecție a datelor personale.
Principalele subiecte prezentate s-au referit la:

 prelucrarea datelor minorilor
 transferuri internaționale de date
 implicațiile utilizării noilor tehnologii
 raportul EDPB privind cookies
 condițiile răspunderii operatorilor
 prelucrarea datelor în contextul investigațiilor fiscale.

În încheierea conferinței, președintele Autorităţii a mulţumit invitaţilor pentru implicare şi a exprimat deschiderea instituţiei noastre pentru continuarea colaborării cu mediul public şi privat, în vederea asigurării unei efective respectări a regulilor de utilizare a datelor personale.
                             
Direcția Juridică și Comunicare
A.N.S.P.D.C.P