Plenara din luna noiembrie 2019 a EDPB
 
În perioada 12-13 noiembrie 2019, a avut loc Plenara Comitetului European pentru Protecția Datelor în cadrul căreia s-au adoptat, în principal, următoarele documente:

 Ghidul nr. 3/2018 privind aplicabilitatea teritorială a Regulamentului General privind Protecția Datelor (art. 3) – forma finală, după consultare  publică

Comitetul a adoptat forma finală a acestui ghid destinat să clarifice aplicabilitatea art. 3 din Regulamentul General privind Protecția Datelor (GDPR), luând în considerare propunerile primite în etapa consultării publice. Acest instrument conține numeroase exemple, fiind destinat asigurării unei interpretări și aplicări unitare a dispozițiilor art. 3 din GDPR la nivelul tuturor statelor membre, în situații diverse.

 Ghidul nr. 4/2019 privind Art. 25 Protecția datelor by design si by default – versiune pentru consultare publică   

Ghidul adoptat conține aspecte importante referitoare la interpretarea si aplicarea efectivă a principiilor privacy by design si by default, evidențiind obligațiile operatorilor de a lua măsurile adecvate tehnice și organizatorice pentru a asigura efectiva respectare a principiilor de prelucrare a datelor personale și a drepturilor persoanelor vizate. De asemenea, în acest document sunt prezentate exemple operaționale în contextul specific al anumitor prelucrări.
Acest Ghid se află în consultare publică timp de 8 săptămâni, în care pot fi transmise propuneri și observații.
De asemenea a fost aprobat al treilea Raport de evaluare a Scutului de confidențialitate UE -SUA (Privacy Shield).
Mai multe informații sunt disponibile la adresa: https://edpb.europa.eu/news/news_en
 
Direcția juridică și comunicare
ANSPDCP