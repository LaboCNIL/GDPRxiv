Concurs on-line de desene pentru copii cu vârsta de până la 14 ani
 
Autoritatea Națională de Supraveghere organizează un concurs on-line de desene pentru copii cu vârsta de până la 14 ani, cu tema: ”Ce înseamnă datele personale/protecția datelor personale” cu ocazia împlinirii, pe 25 mai 2020, a doi ani de la data la care Regulamentul (UE) 2016/679 privind protecția persoanelor fizice în ceea ce privește prelucrarea datelor cu caracter personal și privind libera circulație a acestor date și de abrogare a Directivei 95/46/CE (Regulamentul general privind protecția datelor) a devenit aplicabil.
Concursul este adresat copiilor cu vârsta de până la 14 ani, înscrierea la concurs urmând a se realiza de către părintele/tutorele/reprezentantul legal al minorului participant la concurs prin transmiterea desenului acestuia de pe adresa sa de e-mail împreună cu consimțământul său, până pe 28 mai 2020, ora 12.00.
Vă rugăm să consultați ”Informarea în vederea prelucrării datelor cu caracter personal pentru înscrierea la concursul organizat de ANSPDCP cu prilejul a 2 ani de RGPD”
Desenele pot fi transmise pe adresa de e-mail dedicată concursului: desene@dataprotection.ro. 
Câștigătorul concursului va fi desemnat pe data de 2 iunie 2020 și va primi diplomă, medalie, stick, agenda și materiale promoționale ANS.
De asemenea, câștigătorul va putea vizita sediu Autorității naționale de supraveghere, la o dată ce va fi stabilită ulterior, de comun acord.