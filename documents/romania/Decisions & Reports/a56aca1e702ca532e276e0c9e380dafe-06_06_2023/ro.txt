06.06.2023
Sancțiune pentru încălcarea RGPD
 
Autoritatea Națională de Supraveghere a finalizat, în luna mai 2023, o investigație la operatorul S.C. Apollo Salon S.R.L. și a constatat încălcarea dispozițiilor art. 83 alin. (5) lit. e) din Regulamentul (UE) 2016/679.
Ca atare, operatorul a fost sancționat contravențional cu amendă în cuantum de 14.766,3 lei (echivalentul a 3 000 EURO).
Investigația a fost demarată ca urmare a unei sesizări transmise de o persoană vizată care a reclamat faptul că operatorul S.C. Apollo Salon S.R.L. îi trimite mesaje nesolicitate prin SMS, pe telefon, deși aceasta, în repetate rânduri, și-a exercitat dreptul de ștergere, conform Regulamentului (UE) 2016/679.
În cadrul investigației efectuate, s-a constatat că operatorul nu a comunicat Autorității Naționale de Supraveghere informațiile solicitate, ceea ce reprezintă o încălcare a prevederilor art. 83 alin. (5) lit. e) din Regulamentul (UE) 2016/679.
 
Direcția juridică și comunicare
A.N.S.P.D.C.P.