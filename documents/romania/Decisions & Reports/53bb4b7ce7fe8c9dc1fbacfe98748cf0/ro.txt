Plenara din luna ianuarie 2020 a EDPB
 
În perioada 28-29 ianuarie 2020, a avut loc Plenara Comitetului European pentru Protecția Datelor în cadrul căreia s-au adoptat, în principal, următoarele documente:

 Ghidul nr. 3/2019 privind prelucrarea datelor prin mijloace de supraveghere video

În urma analizării propunerilor transmise în faza de consultare publică, a  fost adoptat în formă finală acest ghid, care constituie un instrument util în activitatea operatorilor și persoanelor împuternicite ce utilizează mijloace de supraveghere video. În cuprinsul acestuia sunt abordate, în principal, aspecte privind legalitatea prelucrării, dezvăluirea imaginilor către terți, confidențialitatea și securitatea prelucrărilor, cu numeroase exemple relevante.

 Ghidul privind vehiculele conectate

Acest document urmărește analizarea prelucrării datelor personale în contextul în care volumul acestor date utilizate de vehicule a crescut semnificativ.
Ghidul este supus consultării publice.

 Opiniile cu privire la proiectele cerințelor de acreditare a organismelor de certificare, supuse analizei de autoritățile din Marea Britanie și Luxemburg în temeiul art. 43 alin. (3) din GDPR.

Mai multe informații sunt disponibile la adresa:
    https://edpb.europa.eu/news/news_en
Direcția juridică și comunicare 
ANSPDCP