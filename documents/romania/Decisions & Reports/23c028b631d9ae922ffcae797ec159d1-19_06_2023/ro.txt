19.06.2023
Decizia nr. 64/2023 - art. 41 GDPR
 
Autoritatea Națională de Supraveghere a Prelucrării Datelor cu Caracter Personal a emis Decizia nr. 64 din 17 mai 2023 privind aprobarea Cerințelor de acreditare a unui organism de monitorizare a codurilor de conduită în temeiul art. 41 din Regulamentul (UE) 2016/679.
Aceasta a fost publicată în Monitorul Oficial al României cu numărul nr. 527 din data de 14 iunie 2023, Partea I și a intrat în vigoare la data publicării. Prin această decizie se stabilesc, în temeiul art. 41 din Regulamentul (UE) 2016/679, cerințele de acreditare a unui organism de monitorizare a codurilor de conduită.
Decizia publicată pe site-ul Autorității la secțiunea ”Legislație/Decizii ANSPDCP/Publicate”, poate fi consultată și aici.
 
Direcția juridică şi comunicare - ANSPDCP