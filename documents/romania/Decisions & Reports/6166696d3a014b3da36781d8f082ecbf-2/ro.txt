NoiNoi Ghiduri adoptate de EDPB  
 
În cadrul Plenarei Comitetului European pentru Protecția Datelor, desfășurată online pe 21 aprilie 2020 s-au adoptat, în principal, următoarele documente:

 Ghidul nr. 3/2020 privind prelucrarea datelor de sănătate în scop de cercetare științifică în contextul pandemiei Covid-19

Prin acest Ghid s-a urmărit clarificarea aspectelor privind utilizarea datelor de sănătate, în special temeiul legal al prelucrării, utilizarea ulterioară a datelor în scop de cercetare științifică, inclusiv sub aspect transfrontalier, precum și asigurarea drepturilor persoanelor vizate.

 Ghidul nr. 4/2020 privind utilizarea datelor de localizare și a instrumentelor de depistare în contextul pandemiei Covid-19

Documentul urmărește evidențierea condițiilor și principiilor de utilizare proporțională a datelor de localizare în scopul monitorizării răspândirii virusului,  respectiv a instrumentelor de depistare pentru a anunța persoanele aflate în apropierea altor persoane depistate ca infectate. Cu acest prilej, Comitetul subliniază că utilizarea acestor date trebuie să se facă voluntar de fiecare persoană și să nu se ajungă la monitorizarea deplasărilor persoanei respective, iar principiile necesității și proporționalității trebuie să fie respectate în stabilirea măsurilor din această perioadă.
Mai multe informații sunt disponibile la adresa: https://edpb.europa.eu/news/news_en
Direcția juridică și comunicare
ANSPDCP