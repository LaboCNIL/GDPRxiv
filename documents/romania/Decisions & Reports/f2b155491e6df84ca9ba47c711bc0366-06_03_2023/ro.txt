06.03.2023
Plenara EDPB – 28.02.2023
În cadrul Plenarei on-line din data de 28 februarie 2023, Comitetul European pentru Protecția Datelor a adoptat Opinia nr. 5/2023 privind proiectul Deciziei Comisiei Europene referitor la un nivel adecvat de protecție potrivit Cadrului general SUA și UE în domeniul protecției datelor.
În acest context, menționăm că, pe data de 13.12.2022, Comisia Europeană a publicat proiectul de Deciziei privind Noul Cadru General  SUA-UE, în baza căruia se vor realiza transferurile de date personale (care va înlocui acordul anterior cunoscut ca Scutul de confidențialitate, invalidat de Curtea de Justiție a UE în Cauza Schrems II din 2020).
Mai multe informații sunt disponibile la adresa: https://edpb.europa.eu/news
Direcția juridică și comunicare
A.N.S.P.D.C.P.