
Danas, 5. studenog, predstavnice Agencije za zaštitu osobnih podatka održale su online edukaciju na temu zaštite osobnih podataka za nastavnike srednjih škola Grada Zagreba i Zagrebačke županije, u okviru Županijskog vijeća za Građanski odgoj i obrazovanje.
Tako je šezdesetak nastavnika imali priliku steći nova znanja o Općoj uredbi o zaštiti podataka, između ostalog o službeniku za zaštitu podataka, pravima ispitanika, kao i primjerima iz prakse u obrazovnom sektoru, ali i postavljati pitanja te riješiti eventualne nedoumice s kojima se susreću prilikom usklađivanja s pravnim okvirom za zaštitu osobnih podataka.
Nastavnici koji su sudjelovali na edukaciji stečeno znanje prenijet će i svojim učenicima, kako bi i mlađe generacije bile svjesne važnosti zaštite osobnih podataka.
