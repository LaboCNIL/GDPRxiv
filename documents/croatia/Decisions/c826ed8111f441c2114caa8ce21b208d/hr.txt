
17.10.2022.
Projektni partneri (Agencija za zaštitu osobnih podataka, Fakultet organizacije i informatike, talijansko tijelo za zaštitu podataka Garante Privacy, Sveučilište Vrije u Bruxellesu i Sveučilište u Firenci) na projektu “Kampanja podizanja razine svijesti o zaštiti podataka za male i srednje poduzetnike II – ARC II”, u srijedu 12. listopada, održali su uvodni sastanak u Bruxellesu. Bila je to prilika da se predstavnici koordinatora projekta (AZOP) i korisnika detaljno razgovaraju o aktivnostima koje će se poduzeti u okviru projekta, s fokusom na razvoj specifikacija i modula za web alat Olivia, projektnu dokumentaciju, zahtjeve za izvješćivanje pod Programom za građanstvo, jednakost, prava i vrijednosti, rodno osviještenu politiku, pridržavanje vrijednosti EU-a, kampanju širenja informacija i Plan komunikacije i vidljivosti, kao i uspostavu Vanjskog savjetodavnog odbora.
Inače, ARC II nastavak je uspješno provedenog ARC projekta, koji je imao za cilj pružiti podršku mikro, malim i srednjim poduzećima u nastojanju da svoje poslovanje usklade s GDPR-om. Očekivani izravni rezultat projekta ARC II je viši nivo znanja i razumijevanja malih i srednjih poduzeća o njihovim obvezama koje proizlaze iz GDPR-a te talijanskog i hrvatskog pravnog okvira za zaštitu podataka.
Projekt će rezultirati digitalnim alatom za usklađenost s GDPR-om koji će se razvijati u otvorenom izvornom kodu, kako bi ga sva tijela za zaštitu podataka mogla prilagoditi svom nacionalnom zakonodavstvu i jeziku. Tako će mala i srednja poduzeća diljem EU-a imati koristi od rezultata projekta ARC II.
Napredak projekta ARC II pratit će članovi Upravnog odbora: Zdravko Vukić (AZOP), Luigi Montuori (Garante Privacy), Paul Quinn (VUB), Andrea Simoncini (UNIFI) i voditeljica projekta Anamarija Mladinić (AZOP).
 
Više o projektu:
Radni paket 1: Upravljanje i koordinacija projekta
Radni paket 2: Razvoj digitalnog alata Olivia (general data prOtection reguLatIon VIrtual Assistant)
Očekivani rezultati:

Specifikacije i moduli za digitalni alat Olivia
Edukativni materijali za alat Olivia (10 upitnika, 10 video zapisa za obuku u trajanju do 5 minuta s praktičnim i lako razumljivim informacijama)
Olivia digitalni alat
Korisnički priručnik i video

Radni paket 3: Aktivnosti podizanja svijesti (radionice i međunarodne konferencije)
Očekivani rezultati:

10 online interaktivnih radionica za hrvatska mala i srednja poduzeća i 10 online radionica za talijanska mala i srednja poduzeća
10 radionica u Hrvatskoj i 10 u Italiji
5 interaktivnih online treninga trenera u Hrvatskoj i 5 u Italiji
2 međunarodne konferencije (Rim i Zagreb)
2 validacijske radionice (Varaždin i Firenca)

Radni paket 4: Diseminacija i komunikacija
Očekivani rezultati:

Plan komunikacije i podizanja svijesti
Izvještaj o medijskoj kampanji
Priručnik o zaštiti podataka za mala i srednja poduzeća: Priručnik s otvorenim pristupom koji sadrži najbolje prakse, obrazovne materijale, često postavljana pitanja i iskustva talijanskih i hrvatskih malih i srednjih poduzeća te tijela za zaštitu podataka

 
Broj projekta: 101072630
Naziv projekta: Awareness Raising Campaign for SMEs – ARC II (Kampanja podizanja razine svijesti o zaštiti podataka za male i srednje poduzetnike II)
Akronim projekta: ARC II
Poziv: CERV-2021-DATA
Tema: CERV-2021-DATA
EU program: Građanstvo, jednakost, prava i vrijednosti
Tijelo koje daje potporu: Europska komisija-EU
Datum početka projekta: fiksni datum: 2. rujna 2022
Datum završetka projekta: 1. rujna 2024
Trajanje projekta: 24 mjeseca
Iznos potpore: 360.514,43 EUR
Ukupni troškovi: 400.571,62 EUR
 


































































