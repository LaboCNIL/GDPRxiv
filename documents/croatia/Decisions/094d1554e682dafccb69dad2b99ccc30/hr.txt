
U okviru Specijalističkog diplomskog stručnog studija ”Elektroničko poslovanje u privatnom i javnom sektoru” na Ekonomskom fakultetu Zagreb, 22. prosinca 2021., Iva Katić, viša savjetnica za međunarodnu i EU suradnju, pravne poslove održala je gostujuće predavanje studentima na temu “Zaštita osobnih podataka u digitalno doba”.
Tom prilikom studentima je prezentiran odnos prava na zaštitu osobnih podataka s drugim temeljnim pravima, primjerice pravo na pristup informacijama te pravo na slobodu izražavanja i informiranja, pravni okvir zaštite osobnih podataka u Republici Hrvatskoj, ali i zakonitost obrade osobnih podataka te temeljna načela. Isto tako, studenti su imali priliku naučiti više o politici privatnosti, kolačićima te tehničkim i organizacijskim mjerama zaštite.
Predavanje je održano na poziv prof. dr. sc. Hane Horak s Ekonomskog fakulteta u Zagrebu za studente na kolegijima Osnove prava digitalnog tržišta i Uvod u pravo digitalnog tržišta. Riječ je o kolegijima stručnog studija koje pohađaju studenti koji se već nalaze na tržištu rada, a ideja predavanja je omogućiti polaznicima stjecanje uvida u praktične probleme vezane uz  provedbu prava zaštite podataka u Republici Hrvatskoj.
 

















