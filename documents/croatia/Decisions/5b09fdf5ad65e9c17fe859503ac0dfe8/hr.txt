

Povodom obilježavanja Europskog dana zaštite osobnih podataka, Zdravko Vukić, ravnatelj Agencije za zaštitu osobnih podataka, razgovarao je sa novinarima Jutarnjeg lista o informiranosti i pravima građana proisteklima iz Opće uredbe o zaštiti podataka, pogreškama pravnih osoba, kaznama za prekršitelje obaveza iz Opće uredbe o zaštiti podatka te o planovima Agencije u ovoj godini.
“Građani su svjesni da imaju prava koja im jamči Opća uredba o zaštiti podataka, ali nisu dovoljno upoznati s njima i često ih krivo tumače. U Agenciji intenzivno radimo kako bismo podigli svijest o zaštiti osobnih podataka kod građana, ali se i dalje susrećemo s čestim jednakim upitima zbog pogrešnog tumačenja određenih odredbi Uredbe. Najčešća je zabluda to što građani misle da otkad je GDPR stupio na snagu, za sve moraju dati svoju privolu i, ako ne žele dati privolu, da se tada njihovi podaci ne smiju obrađivati, što apsolutno nije točno. Privola je samo jedan od pravnih temelja za obradu osobnih podataka”. Cijeli intervju možete pročitati ovdje.
 
