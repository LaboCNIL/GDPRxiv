

S ciljem što bolje informiranosti poduzetnika o propisima koje imaju otežanu primjenu u praksi, Agencija za zaštitu osobnih podataka u suradnji s Hrvatskom gospodarskom komorom organizira besplatnu radionicu “Kako uskladiti poslovanje s Općom uredbom o zaštiti podataka (GDPR)?” koja će se održati u utorak, 5. srpnja 2022. s početkom u 11,00 sati u HGK – Županijskoj komori Varaždin, P. Preradovića 17, Varaždin (3. kat).
Interaktivna radionica namijenjena je mikro, malim i srednjim poduzetnicima s ciljem pružanja potpore prilikom usklađivanja s GDPR-om kroz praktične primjere i savjete. Prijaviti se možete putem registracijskog obrasca dostupnog na poveznici https://www.hgk.hr/zupanijska-komora-varazdin/radionicakako-uskladiti-poslovanje-s-opcom-uredbom-o-zastiti-podataka
Radionica će se održati u sklopu projekta ARC – Kampanje podizanja svijesti o zaštiti podataka za male i srednje poduzetnike, sufinanciranog iz EU Programa o pravima, jednakosti i građanstvu.
Na EU razini prepoznato je kako najviše problema s usklađivanjem imaju upravo mikro, mali i srednji poduzetnici, koji nemaju financijskih i ljudskih resursa potrebnih za usklađivanje s GDPR-om. U anketama provedenim  diljem EU, mikro, mali i srednji poduzetnici izjašnjavaju se da za njih GDPR predstavlja veliki administrativni i financijski teret.
Iako je Opća uredba o zaštiti podataka (GDPR), na snazi od 25. svibnja 2018. godine, iskustva iz prakse pokazuju da i dalje postoje mnogobrojne nejasnoće u primjeni ovog zakonskog propisa, osobito kod mikro, malih i srednjih poduzetnika.
Cilj ove radionice je rastumačiti polaznicima nedoumice s kojima se susreću u praksi, a program radionice je sljedeći:
11:00 – 11:30               Opća uredba o zaštiti podataka – GDPR – ključni pojmovi
11:30 – 12:00              Načela zakonite obrade osobnih podataka, pravni temelji za zakonitu obradu, politika privatnosti i prava ispitanika
12:00 – 12:15               Vođenje evidencije aktivnosti obrade
12:15 – 12:30               Pauza
12:30 – 13:00              Kolačići, tehničke i organizacijske mjere zaštite osobnih podataka
13:00 – 13:15               Izvješćivanje o povredi osobnih podataka
13:15 – 13:35               Službenik za zaštitu osobnih podataka
13:35                           Pitanja sudionika radionice i diskusija
Radionica je besplatna za sve sudionike, a prijave se zaprimaju do ponedjeljka, 4. srpnja 2022., prema redoslijedu prijavljivanja.
Interes za sudjelovanje potvrđuje se obaveznim popunjavanjem online obrasca na poveznici: https://www.hgk.hr/zupanijska-komora-varazdin/radionicakako-uskladiti-poslovanje-s-opcom-uredbom-o-zastiti-podataka
