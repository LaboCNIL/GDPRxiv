
Proljetna konferencija je stalna i najveća konferencija europskih povjerenika za zaštitu osobnih podataka koja se održava najmanje jednom godišnje i na kojoj se razmjenjuju iskustva o temama iz područja zaštite osobnih podataka, donose zaključci i prijedlozi za odgovarajuća tijela EU, Vijeće Europe i dr.
Domaćin jubilarne 30. po redu Proljetne konferencije europskih nadzornih tijela za zaštitu podataka u 2021. je Agencija za zaštitu osobnih podataka. Održat će se u Cavtatu u razdoblju od 13. – 15. svibnja 2021. godine.
Također, Agencija za zaštitu osobnih podataka je i član Podskupine za budućnost konferencije, čiji je cilj aktivno doprinositi unapređenju područja zaštite osobnih podataka u Europi i šire te ostvarivanju strateških ciljeva Proljetne konferencije.
