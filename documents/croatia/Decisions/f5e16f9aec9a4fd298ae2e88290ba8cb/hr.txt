

Potaknuti mnogobrojnim pitanjima građana vezano za obradu njihovih osobnih podataka, AZOP organizira webinar “Kako zaštititi svoje osobne podatke i koja su moja prava”, koji će se održati online putem 21. veljače 2022. godine u trajanju od 10:00 – 12:00 sati.
Sva mjesta na webinaru su popunjena. Prijave više nisu moguće. Idući webinar održat će se u ožujku, a datum će biti objavljen uskoro.
Na webinaru ćete imati priliku doznati:

tko smije napraviti presliku vaše osobne iskaznice,
tko smije tražiti vaš OIB,
smiju li vas zvati trgovci ako im niste dali svoju privolu,
smiju li vaši susjedi postaviti videonadzor i snimati vašu imovinu;
smiju li vam trgovci slati marketinške poruke,
što napraviti u slučaju krađe identiteta, lažnih profila na društvenim mrežama i lažnih pretplatničkih ugovora,
zašto ne smijete nepoznatim osobama slati svoje osobne podatke,
zašto je posebno važna zaštita osobnih podataka djece,
kako se zaštititi od zlouporaba osobnih podatka na internetu,
što su kolačići i ciljano oglašavanje,
te koja su vaša prava zagarantirana Općom uredbom o zaštiti podataka i Zakonom o provedbi Opće uredbe o zaštiti podataka.

 
