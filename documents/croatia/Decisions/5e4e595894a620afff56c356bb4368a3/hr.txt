
NAJAVA DOGAĐANJA
SVJETSKI DAN PRAVA POTROŠAČA 15. OŽUJKA 2019.
Pametno s pametnim tehnologijama – Zaštita potrošača u digitalnom svijetu“

Agencija za zaštitu osobnih podataka, 15. ožujka 2019. godine, svojom prisutnošću s Info točkom AZOP-a, sudjelovat će na obilježavanju Svjetskog dana potrošača (World Consumer Rights Day – WCRD) kojeg i ove godine, organizira Ministarstvo gospodarstva, poduzetništva i obrta u suradnji sa svim dionicima međuresornog dijaloga za prava potrošača.
Događaj namijenjen svim građanima/potrošačima bit će priređen u izložbenoj dvorani Tehničkog muzeja Nikola Tesla s početkom u 10:00 i predviđenim vremenom trajanja do 18:00 sati.
Tema ovogodišnjeg obilježavanja Svjetskog dana potrošača je „Pametno s pametnim tehnologijama – Zaštita potrošača u digitalnom svijetu“, a unutar navedene teme, građani/potrošači imat će mogućnost u direktnoj komunikaciji s predstavnicima Agencije, saznati više informacija o svojim pravima iz područja zaštite osobnih podataka.
Na ovom najavljenom događaju bit će prisutni i predstavnici Ministarstva znanosti i obrazovanja, Ministarstva unutarnjih poslova, Državnog zavoda za intelektualno vlasništvo, Hrvatske regulatorne agencije za mrežne djelatnosti, Agencije za elektroničke medije, Hrvatske agencije za nadzor financijskih usluga, Hrvatske narodne banke, Nacionalnog CERT-a Hrvatske akademske i istraživačke mreže, Fakulteta elektronike i računarstva te Fakulteta organizacije i informatike.



  Preuzmite dokumente:

Plakat wcrd 2019 – (27.5 KB)
