
Agencija za zaštitu osobnih podataka u okviru podizanja svijesti o važnosti zaštitu osobnih podataka, koju je pokrenula u suradnji sa Hrvatskom gospodarskom komorom, započinje  dugo najavljivanu kampanju sustavnog educiranja službenika za zaštitu podataka u realnom sektoru.
Uzimajući u obzir bitnu ulogu i brojne zadaće koje službenicima nameće Opća uredba o zaštiti podataka, prepoznata je potreba za provođenjem ciljanih edukacija iz područja zaštite osobnih podataka i informacijske sigurnosti koja uključuje specijalizirana znanja i vještine iz prava i prakse zaštite osobnih podataka i informacijske sigurnosti.
Kampanja jačanja kapaciteta službenika za zaštitu podataka započet će s besplatnom ONLINE edukacijom koja će se održati 2. prosinca 2020.
Sudjelovanje na edukaciji je besplatno, broj polaznika je ograničen na 200, a prijaviti se možete putem online obrasca dostupnog na poveznici https://www.hgk.hr/edukacija-sluzbenika-za-zastitu-osobnih-podataka-2-prosinca-najava, najkasnije do utorka, 1. prosinca, u 14 sati.
Ova kampanja predstavlja jedan kontinuirani proces stjecanja znanja o zaštiti osobnih podataka te će se većim djelom bazirati na praktičnim primjerima iz prakse Agencije za zaštitu osobnih podataka.
