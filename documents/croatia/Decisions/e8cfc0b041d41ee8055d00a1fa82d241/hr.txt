

Agencija za zaštitu osobnih podataka u suradnji s Hrvatskom gospodarskom komorom poziva vas na besplatnu online radionicu Zaštita osobnih podataka i usklađivanje s GDPR-om u zdravstvenom sektoru, koja će se održati u četvrtak, 19. studenoga, u 9 sati.
Prijaviti se možete putem online obrasca na poveznici:
https://www.hgk.hr/besplatna-online-radionica-zastita-osobnih-podataka-i-uskladivanje-s-opcom-uredbom-gdpr-om-u-zdravstvenom-sektoru-najava najkasnije do utorka, 17. studenoga, u 13 sati.
Radionica je namijenjeno isključivo voditeljima i izvršiteljima obrade iz zdravstvenog sektora stoga joj je program prilagođen specifičnim potrebama i nedoumicama s kojima se zdravstveni radnici susreću u svom svakodnevnom radu u vezi s usklađivanjem s odredbama Opće uredbe o zaštiti podataka (GDPR) i pravnim okvirom za zaštitu osobnih podataka.
Sudionici radionice imat će priliku upoznati se sa zakonskim okvirom iz područja zaštite osobnih podataka, a fokus radionice je na specifičnostima iz područja zaštite osobnih podataka u zdravstvenom sektoru, kao što su interni dokumenti za usklađivanje s GDPR-om, tehničke i organizacijske mjere, odnosno mjerama koje je potrebno poduzeti kako bi se zaštitili osobni podaci, otkrivanje, obrada osobnih podataka u kontekstu pandemije COVID-19, prosljeđivanje, davanje na uvid osobnih podataka trećim stranama (npr. osiguravajućim društvima), uvid u medicinske kartone u kaznenim predmetima i drugo.
Pritom, kroz konkretne primjere bit će razjašnjene i određene nejasnoće vezane za zaštitu osobnih podataka koje se pojavljuju u svakodnevnom radu djelatnika u zdravstvenom sektoru.
Ova radionica je jedna od aktivnosti Agencije za zaštitu osobnih podataka u okviru provedbe EU projekta ARC (Awareness Raising Campaign for SMEs), s ciljem pružanja potpore mikro, malim i srednjim poduzetnicima prilikom usklađivanja poslovnih procesa s odredbama Opće uredbe o zaštiti podataka (poznatijom pod akronimom GDPR).
Sudjelovanje na radionici je besplatno, a broj sudionika je ograničen na 200. Kad se prijavljujete, u prijavnoj formi možete postaviti pitanje kako bi se predavači što kvalitetnije pripremili za davanje odgovora. Nakon što se prijavite, pravovremeno ćete dobiti pristupne podatke za radionicu.
 

