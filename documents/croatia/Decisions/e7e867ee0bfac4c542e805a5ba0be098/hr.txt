
Poziv na sudjelovanje na međunarodnoj konferenciji „GDPR 3 years on: The experiences and challenges of the European SMEs”

Pozivamo sve zainteresirane na online sudjelovanje na međunarodnoj konferenciji
Link za besplatno online sudjelovanje https://www.youtube.com/watch?v=G7aIsgJjJI8
 „3 godine primjene GDPR-a: iskustva i izazovi europskih malih i srednjih poduzetnika u usklađivanju s Općom uredbom o zaštiti podataka“ (GDPR 3 years on: The experiences and challenges of the European SMEs), koja će se održati 25. svibnja 2021. s početkom u 11 sati. Konferenciju organizira Agencija za zaštitu osobnih podataka u suradnji s Hrvatskom gospodarskom komorom, u okviru EU projekta ARC – kampanje za podizanje svijesti o zaštiti podataka za mikro, male i srednje poduzetnike, sufinanciranog iz programa Europske unije „Prava jednakost i građanstvo“, a na ovaj način ujedno i obilježavamo treću godišnjicu pune primjene Opće uredbe o zaštiti podataka.
Prijavite se za besplatno online sudjelovanje
PROGRAM:

Poziv na sudjelovanje na međunarodnoj konferenciji „GDPR 3 years on: The experiences and challenges of the European SMEs”
Pozivamo sve zainteresirane na online sudjelovanje na međunarodnoj konferenciji „GDPR 3 years on: The experiences and challenges of the European SMEs“, koja će se održati 25. svibnja 2021. s početkom u 11 sati. Konferenciju organizira Agencija za zaštitu osobnih podataka u suradnji s Hrvatskom gospodarskom komorom, u okviru EU projekta ARC – kampanje za podizanje svijesti o zaštiti podataka za mikro, male i srednje poduzetnike, sufinanciranog iz programa Europske unije „Prava jednakost i građanstvo“, a na ovaj način ujedno i obilježavamo treću godišnjicu pune primjene Opće uredbe o zaštiti podataka.
Prijavite se za besplatno online sudjelovanje
PROGRAM:
11:00 – 11:15

predstavljanje promotivnog ARC videa
uvodni govori:
g. Zdravko Vukić, ravnatelj Agencije za zaštitu osobnih podataka
dr.sc. Dražen Lučić, voditelj Odjela za informacijsku sigurnost, Hrvatska gospodarska komora
gđa Nataša Tramišak, ministrica regionalnoga razvoja i fondova Europske unije Republike Hrvatske

11:15 – 11:25 – keynote govor g. Olivier Micol, Glavna uprava za pravosuđe i zaštitu potrošača, Europska komisija

11:25 – 12:25 – panel rasprava na engleskom jeziku „The impact of the GDPR across the industries: state of play and future developments“
Moderator: prof. dr. sc. Tihomir Katulić, Pravni fakultet, Sveučilište u Zagrebu,
Panelisti:  g. Igor Vulje, zamjenik ravnatelja Agencije za zaštitu osobnih podataka, gđa MB Donnelly, pomoćnica irske Povjerenice za zaštitu podataka (DPC), prof. dr. Paul de Hert s Vrije Universiteit Brussels – Tilburg University, dr.sc. Paolo Balboni, profesor na Pravnom fakultetu, Sveučilište Maastricht, Marija Bošković Batarelo, odvjetnica, Parser Compliance d.o.o., Marijan Bračić, direktor odjela Data Privacy u Poslovnoj inteligenciji, član tematskog inovacijskog vijeća Sigurnost RH

12:25 – 12:35 –  pauza
12:35 – 13:35 – panel rasprava na hrvatskom jeziku „Kako je Opća uredba o zaštiti podataka utjecala na poslovanje hrvatskih malih i srednjih poduzetnika“
Moderator: gđa Sanja Smiljanić Grubišić, novinarka HRT-a, urednica emisije “Potrošački kod”

Panelisti: Zdravko Vukić, ravnatelj Agencije za zaštitu osobnih podataka,  prof. dr. sc. Tihomir Katulić, Pravni fakultet, Sveuličište Zagreb, gđa Natalija Parlov Una, certifikacijska auditorica informacijske sigurnosti i privatnosti (TÜV NORD), gđa Dijana Kladar, odvjetnica specijalizirana za GDPR, Igor Barlek (GDPR CROATIA)

13:35 – 13:45 – pitanja sudionika
Cilj održavanja ove konferencije je podizanje razine svijesti o važnosti zaštite osobnih podataka kod mikro, malih i srednjih poduzetnika, ali i cjelokupne javnosti.
S kakvim se sve izazovima i nedoumicama susreću hrvatski i europski mali i srednji poduzetnici prilikom usklađivanja poslovnih procesa s GDPR-om, raspravljat će stručnjaci za zaštitu podataka, informacijske sigurnosti, predstavnici regulatornih tijela i članovi nadzornog odbora EU ARC projekta:
g. Zdravko Vukić, ravnatelj Agencije za zaštitu osobnih podataka, g. Igor Vulje, zamjenik ravnatelja Agencije za zaštitu osobnih podataka, gđa MB Donnelly, pomoćnica irske Povjerenice za zaštitu podataka (DPC), prof. dr. Paul de Hert s Vrije Universiteit Brussels – Tilburg University,  dr.sc. Paolo Balboni, profesor na Pravnom fakultetu, Sveučilište Maastricht, gđa Dijana Kladar, odvjetnica specijalizirana za GDPR, gđa Natalija Parlov Una, certifikacijska auditorica informacijske sigurnosti i privatnosti (TÜV NORD), prof. dr. sc. Tihomir Katulić s Pravnog fakulteta u Zagrebu, g. Igor Barlek (GDPR CROATIA), gđa Marija Bošković Batarelo (Parser compliance) i g. Marijan Bračić (Poslovna Inteligencija).
Prvu panel raspravu na engleskom jeziku The impact of the GDPR across the industries: state of play and future developments moderirat će Tihomir Katulić, a predstavnici nadzornih tijela, IT i GDPR stručnjaci diskutirat će o utjecaju GDPR-a na IT industriju. Kako je biti regulator u zemlji u kojoj se nalaze europska sjedišta najvećih američkih IT kompanija? Je li ideja da nadzorna tijela za zaštitu podataka mogu nadzirati i sankcionirati big tech igrače utopistička? Usporava li i otežava GDPR razvoj IT tehnologija i inovacije? Mogu li uopće GDPR, ePrivacy direktiva i nova regulativa u područuju umjetne inteligencije odgovoriti na izazove u eri velikih podataka, IoT-a i industrije 4.0? Postoji li adekvatno IT rješenje za usklađivanje poslovanja s GDPR-om? Kako će Akt o digitalnim uslugama i Akt o digitalnim tržištima utjecati na male i srednje poduzetnike? Želite li biti dio ove zanimljive rasprave? Pratite nas i postavite svoje pitanje! Prijavite se za besplatno online sudjelovanje
Drugu panel raspravu na hrvatskom jeziku pod nazivom „Kako je Opća uredba o zaštiti podataka utjecala na poslovanje hrvatskih malih i srednjih poduzetnika“ moderirat će gđa Sanja Smiljanić Grubišić, novinarka HRT-a i urednica emisije Potrošački kod, a raspravljat će se o temama iz područja zaštite podataka koje su relevantne za hrvatske poduzetnike. Kakvo je stanje razine svijesti o zaštiti podataka kod malih i srednjih poduzetnika tri godine nakon pune primjene GDPR-a? S kakvim problemima se najčešće susreću, odnosno koje su njihove nedoumice prilikom usklađivanja sa zakonskim propisima o zaštiti podataka? Koja je uloga nadzornog tijela za zaštitu podataka i trebaju li se mali i srednji poduzetnici bojati kazni? Jesu li građani uopće svjesni svojih prava na zaštitu osobnih podataka te primjenjuju li ih? Samo su od nekih pitanja na koje će panelisti dati odgovore.
Značaj malih i srednjih poduzeća u Republici Hrvatskoj ogleda se u činjenici da mala i srednja poduzeća čine više od 99% od ukupnog broja svih poduzeća. U fokusu konferencije „GDPR 3 years on: The experiences and challenges of the European SMEs“ bit će iskustva i potrebe malih i srednjih poduzetnika prilikom implemenatacije GDPR-a, a koji su tijekom COVID-19 pandemije postali najugroženiji dio gospodarskog sustava u Hrvatskoj i Europskoj uniji.
Kako bi malim i srednjim poduzetnicima pružila neophodnu potporu prilikom usklađivanja s GDPR-om, Agencija za zaštitu osobnih podataka od ožujka 2020. godine koordinira provedbu EU projekta ARC-Awareness Raising Campaing for SMEs (Kampanje podizanja svijesti o zaštiti podataka za mikro, male i srednje poduzetnike), sufinanciranog iz programa Europske unije za Prava, jednakost i građanstvo. Ovaj značajan projekt AZOP provodi u suradnji s irskim nadzornim tijelom za zaštitu podataka (Data Protection Commission) i Sveučilištem Vrije Bruxelles. ARC ima za cilj pružiti podršku malim i srednjim poduzetnicima prilikom usklađivanja s GDPR-om kroz provedbu različitih projektnih aktivnosti, kao što su održavanje savjetodavnih aktivnosti i izrada edukativnih materijala prilagođenih specifičnim potrebama mikro, malih i srednjih poduzetnika. Projektne aktivnosti odvijat će se do ožujka 2022. godine. Podršku u organizaciji i provedbi svih aktivnosti AZOP-u pruža Hrvatska gospodarska komora. Saznajte više o projektu EU ARC
Mali i srednji poduzetnici s pravom smatraju da su se u novom sustavu zaštite osobnih podataka našli u nepovoljnijem položaju u odnosu na velika poduzeća, jer za razliku od velikih poduzeća nemaju dovoljno financijskih i ljudskih resursa potrebnih za usklađivanje s novim propisima o zaštiti podataka. Također, potreba za pružanjem potpore malim i srednjim poduzetnicima istaknuta je i u Evaluacijskom izvješću Europske komisije o provedbi Opće uredbe o zaštiti podataka, a u kojem je naglasak stavljen na potrebu izrade praktičnih alata i predložaka za usklađivanje s GDPR-om namijenjenih malim i srednjim poduzetnicima. 
Stoga je upravo  malim i srednjim poduzetnicima Agencija za zaštitu osobnih podataka posvetila posebnu pažnju u 2020. i 2021. godini, pružajući im potporu prilikom usklađivanja poslovnih procesa s Općom uredbom o zaštiti podatka u vidu održavanja online radionica prilagođenih njihovim specifičnim potrebama. U svim našim aktivnostima, punu podršku pružila nam je Hrvatska gospodarska komora, kojoj se ovim putem zahvaljujemo na suradnji i bezrezervnoj podršci EU ARC projektu.
Želimo istaknuti da je Opća uredba o zaštiti podataka opsežan zakonodavni akt koji se temelji na pouzdanosti i jačanju povjerenja korisnika u digitalne usluge kao ključa razvoja digitalne ekonomije na jedinstvenom unutarnjem tržištu. O važnosti zaštite osobnih podataka, svjedoči i istraživanje koje je provela Agencija EU za temeljna prava, pa tako je 69% stanovništva EU u dobi od 16 godina i više upoznato sa postojanjem GDPR-a, a 71% ispitanika u EU zna koje je njihovo nacionalno tijelo za zaštitu podataka. Jasno je da su pojedinci sve osvješteniji te poduzeće koje vodi računa o zaštiti osobnih podataka i poduzimanju svih tehničkih i organizacijskih mjera kako bi podaci bili adekvatno zaštićeni, može ostvariti konkurentnu prednost pred drugim poduzećima koje nisu uložile u taj segment poslovanja. Takvo ulaganje je nužno kako bi poduzeća u budućnosti opstala na tržištu te minimizirala  financijske i reputacijske rizike.
Ovim putem želimo ohrabriti poduzetnike i istaknuti da usklađivanje s Općom uredbom nije nepremostiva prepreka niti admnistrativni teret koji  nužno iziskuje velike financijske i ljudske resurse. Prvi i najvažniji korak, a ne košta ništa, u usklađivanju s GDPR-om je informiranje o vašim obvezama koje proizlaze iz zakonskih propisa o zaštiti osobnih podataka: zato pozivamo sve mikro, male i srednje poduzetnike na besplatne AZOP-ove GDPR online radionice.
Saznajte više na EU ARC projekt
