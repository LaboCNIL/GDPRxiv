
Predstavnici Agencije za zaštitu osobnih podataka, u srijedu 6. srpnja, sudjelovali su na sastanku HUP-ove GDPR Privacy grupe, koju je moderirala HUP-ova pravna savjetnica i voditeljica grupe Iva Nappholz.
Naime, HUP okuplja stručnjake koji se bave područjem zaštite osobnih podataka te redovito organizira sastanke na kojima stručnjaci imaju prilike razmijeniti svoja iskustva, izazove, prepreke na koje nailaze prilikom usklađivanja poslovnih procesa s GDPR-om, kao i rješenja do kojih dolaze.
Tako su tijekom sastanka, predstavnici Agencije odgovarali na mnogobrojna pitanja i nedoumice sudionika Privacy grupe, a najviše na temu obrade osobnih podataka putem videonadzora. Ovaj sastanak bio je prilika kako bi se doprinijelo uspješnijoj provedbi Opće uredbe o zaštite osobnih podataka u Republici Hrvatskoj, s obzirom na to da Privacy grupa ujedno širi i razmjenjuje informacije sa širokim krugom dionika.
 
























