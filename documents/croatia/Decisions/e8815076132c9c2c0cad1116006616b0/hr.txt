
Agencija za zaštitu osobnih podataka u suradnji s Hrvatskom gospodarskom komorom poziva vas na besplatnu online interaktivnu radionicu Kako uskladiti poslovanje s Općom uredbom o zaštiti podataka (GDPR), koja će se održati u utorak, 1. prosinca, u 9 sati.
Ako obrađujete osobne podatke, obvezni ste primjenjivati GDPR.
GDPR je obavezan za sva poduzeća koja posluju u Europskoj uniji i za sva poduzeća koje raspolažu podacima europskih građana.
Možda smatrate da ne obrađujete osobne podatke, ali već se i sama pohrana osobnih podataka klijenata/zaposlenika npr. u datoteku na računalu smatra obradom osobnih podataka.
Tijekom radionice, koja će se sastojati i od praktičnih vježbi, imat ćete priliku postavljati pitanja i razjasniti svoje nedoumice vezano za zakonodavni okvir o zaštiti osobnih podataka te steći potrebna znanja za adekvatno provođenje odredbi GDPR-a.
Po završetku radionice, dobit ćete Potvrdu o završenoj edukaciji koju izdaje Agencija za zaštitu osobnih podataka kao nacionalno nadzorno tijelo odgovorno za praćenje primjene GDPR-a u Republici Hrvatskoj.
Radionica je namijenjena mikro, srednjim i malim poduzetnicima s područja Karlovačke i Ličko-senjske županije.
GDPR ne mora biti administrativni teret niti prepreka, već, naprotiv, prilika da uredite svoje poslovanje i povećate operativnu učinkovitost!
Sudjelovanje na radionici je besplatno, broj polaznika je ograničen na 200, a prijaviti se možete putem obrasca na poveznici https://www.hgk.hr/gdpr-besplatna-online-radionica-o-uskladivanju-poslovanja-s-opcom-uredbom-o-zastiti-podataka-1-prosinca-najava
Ova je radionica jedna od aktivnosti Agencije za zaštitu osobnih podataka na provođenju EU projekta ARC (Awareness Raising Campaign for SMEs), s ciljem pružanja potpore mikro, malim i srednjim poduzetnicima prilikom usklađivanja poslovnih procesa s odredbama Opće uredbe o zaštiti podataka (poznatijom pod akronimom GDPR).
