
Ravnatelj Agencije za zaštitu osobnih podataka Zdravko Vukić i zamjenik ravnatelja Igor Vulje, danas 6. listopada u Skoplju, uoči završne konferencije Twinning projekta, održali su sastanak s ravnateljem Agencije za zaštitu osobnih podataka Republike Sjeverne Makedonije Imerom Aliuem, čime je zaokružena uspješna Twinning suradnja.
Naime, Agencija za zaštitu osobnih podataka u suradnji s partnerima iz Njemačke zaklade za međunarodnu suradnju (German Foundation for International Legal Cooperation – IRZ) i Središnje agencije za financiranje i ugovaranje (SAFU), posljednjih 17 mjeseci provodila je Twinning projekt „Pružanje potpore u implementaciji moderniziranog zakonodavnog okvira zaštite osobnih podataka“ čiji je cilj bio unaprijediti rad Agencije za zaštitu osobnih podataka u Sjevernoj Makedoniji te poboljšati zaštitu temeljnih prava i nacionalni sustav zaštite osobnih podataka u Republici Sjevernoj Makedoniji u skladu sa standardima pravne stečevine Europske unije.
Završna konferencija održat će se sutra, 7. listopada u Skoplju, kada će biti predstavljeni ostvareni rezultati Twinning projekta „Pružanje potpore u implementaciji moderniziranog zakonodavnog okvira zaštite osobnih podataka“.

