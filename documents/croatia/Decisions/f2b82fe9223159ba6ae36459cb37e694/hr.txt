
NEMOJTE SVOJE OSOBNE PODATKE DIJELITI PUTEM MOBILNIH APLIKACIJA JER POSTOJI SUMNJA DA JE U TIJEKU ISKORIŠTAVANJE TRENUTNE SITUACIJE I NEOVLAŠTENO PRIKUPLJANJE PODATAKA
Agencija za zaštitu osobnih podataka upozorava građane da i u ovakvim situacijama kao što je epidemija prouzrokovana koronavirusom, pripaze kako i s kime dijele svoje osobne podatke.
Naime,  građani se pritužuju da putem mobilni aplikacija zaprimaju poruke u kojima se od njih traže osobni podaci, a sve pod krinkom izrada evidencija o prekršiteljima mjera samoizolacije.
Ovaj način prikupljanja podataka NE provodi Ministarstvo unutarnjih poslova niti Nacionalni stožer civilne zaštite. 
Slijedom navedenoga, mole se građani da NE nasjedaju na ovaj pokušaj prijevare i neovlašteno prikupljanje osobnih podataka o čemu je i obavijest na svojim Internet stanicama i službenim kanalima društvenih mreža, objavilo Ministarstvo unutarnjih poslovala i Nacionalni stožer civilne zaštite.
https://www.koronavirus.hr/upozorenje-gradjanima-ne-dijelite-osobne-podatke-preko-mobilnih-aplikacija/233
https://twitter.com/RavnateljstvoCZ
https://www.facebook.com/Ravnateljstvo-civilne-za%C5%A1tite-MUP-RH-112341947028373/
Mišljenja smo kako postoji sumnja u moguće počinjenje kaznenih djela iz članka 146. Kaznenog zakona “Nedozvoljene uporabe osobnih podataka“, kao i drugih kaznenih djela za čije istraživanje i procesuiranje su nadležni Policija i Državno odvjetništvo te stoga upućujemo građane da u slučaju takvih događaja isto prvenstveno prijave policiji na telefonski broj 192.
Agencija za zaštitu osobnih podataka kao mjerodavno tijelo u području nadzora nad zaštitom osobnih podataka preventivno savjetuje građane da je potreban pojačani oprez u bilo kakvom disponiranju s osobnim podacima, osobito putem mobilnih aplikacija i interneta. Iz navedenog razloga, mole se građani da postupaju s osobitom pažnjom, odgovorno i kritički te da iste ne prosljeđuju nepoznatim kao i nedovoljno poznatim (pravnim ili fizičkim) osobama čiji identitet nije moguće prethodno utvrditi.
Agencija za zaštitu osobnih podataka
