
Zaštita osobnih podataka u obrazovnom sektoru- uloga i obveze službenika za zaštitu podataka
Link za sudjelovanje na edukaciji:
https://us02web.zoom.us/j/84690978550?pwd=SUp3a01xZE1mbEJzdFZBcnU2SGMwQT09
Meeting ID: 846 9097 8550
Passcode: 292229
Pozivamo sve službenike za zaštitu podatka iz obrazovnog sektora na besplatnu online edukaciju “Zaštita osobnih podataka u obrazovnom sektoru- uloga i obveze službenika za zaštitu podataka” koju organizira Agencija za zaštitu osobnih podataka 16. lipnja 2021. godine s početkom u 10:00 sati. Tijekom svakodnevnog rada te prilikom održavanja online edukacija namijenjenih službenicima za zaštitu podataka iz javnog sektora, službenici Agencije primijetili su da i dalje postoje mnogobrojne nejasnoće vezane za primjenu Opće uredbe o zaštiti podataka upravo u ovom sektoru. Službenici za zaštitu podataka iz sektora obrazovanja i dalje se suočavaju s problemima tijekom određivanja pravnih temelja za obradu osobnih podataka, pa tako veliki broj voditelja obrade i službenika za zaštitu podataka i dalje smatra da je obrada zakonita jedino uz privolu pojedinca. Edukacija voditelja, izvršitelja obrade i službenika za zaštitu podataka iz obrazovnog sektora od iznimne je važnosti, osobito kad uzmemo u obzir da sukladno Općoj uredbi o zaštiti podataka, djeca uživaju posebnu zaštitu u pogledu obrade njihovih osobnih podataka budući da su manje svjesna rizika, posljedica te svojih prava u vezi s obradom osobnih podataka. Upravo iz navedenih razloga, ova radionica namijenjena je i prilagođena njihovim specifičnim potrebama i izazovima s kojima se susreću u svakodnevnom radu, a kad govorimo o zaštiti osobnih podataka djece, zaposlenika i roditelja.
Prijavite se na edukaciju, upoznajte se sa svojim obvezama i saznajte odgovore na pitanja: tko je voditelj, a tko izvršitelj obrade, da li je za svaku obradu osobnih podataka potrebna privola, što je pravni temelj, što je legitimni interes, smiju li se fotografirati djeca na školskim priredbama i smiju li se te fotografije javno objavljivati, što se podrazumijeva pod pojmovima tehničkih i organizacijskih mjera, koje interne akte je potrebno izraditi kako bi se dokazala usklađenost s Općom uredbom, smiju li se i kome prosljeđivati osobni podaci djece i mnoge druge. Svoja pitanja možete postaviti unaprijed putem registracijskog obrasca ili tijekom edukacije.
Svi zainteresirani službenici iz obrazovnog sektora koji se registriraju putem online registracijskog obrasca dostupnog na https://ec.europa.eu/eusurvey/runner/dpo-obrazovnisektor zaprimit će dan prije edukacije poveznicu i upute za sudjelovanje na online edukaciji.
PROGRAM EDUKACIJE:







10:00 – 10:45
Prikaz Opće uredbe o zaštiti podataka


10:45 – 11:15
Radno mjesto službenika za zaštitu  podataka


11:15 – 11:30
Uloga i odgovornost voditelja i izvršitelja obrade


11:30 – 12:00
Pauza


12:00 – 12:20
Prava ispitanika i rješavanje povreda


12:20 – 12:50
Interni akti


12:50 – 13:30
Procjena rizika i provođenje procjene učinka na zaštitu podataka


13:30 – 14:00
Suradnja s nadzornim tijelom



 
