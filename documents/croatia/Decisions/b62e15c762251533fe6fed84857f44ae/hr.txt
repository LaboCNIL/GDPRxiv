
Europski odbor za zaštitu podataka neovisno je europsko tijelo koje pridonosi dosljednoj primjeni pravila o zaštiti podataka diljem Europske unije i promiče suradnju među nadležnim tijelima EU-a za zaštitu podataka te je sastavljen od predstavnika nacionalnih tijela za zaštitu podataka i Europskog nadzornika za zaštitu podataka. Predstavnik Agencije u Europskom odboru za zaštitu podataka je g. Zdravko Vukić, ravnatelj Agencije.
Predstavnici Agencije aktivno sudjeluju na plenarnim sjednicama Europskog odbora za zaštitu osobnih podataka, kao i u radu svih stručnih podskupina.
Na 49. plenarnom sastanku Europskog odbora za zaštitu podataka, održanom 19. svibnja 2021., AZOP je sudjelovao u usvajanju sljedećih dokumenata:

Izjava o Aktu o upravljanju podacima (Data Governance Act) u okviru zakonodavnog razvoja
Pismo EDPB-a Europskoj komisiji o zaštiti osobnih podataka u AML-CFT zakonodavnim prijedlozima
Preporuke o pravnoj osnovi za pohranu podataka kreditnih kartica radi olakšavanja daljnjih internetskih transakcija
Mišljenje 18/2021 o nacrtu standardnih ugovornih klauzula koje je podnijelo nadzorno tijelo Litve (članak 28. stavak 8. GDPR-a)
Pismo za Access Now u vezi s postupkom identifikacije glavnog poslovnog nastana voditelja obrade prema GDPR-u
Mišljenje 16/2021 o nacrtu odluke nadzornog tijela Belgije u vezi s „EU Kodeksom ponašanja o zaštiti podataka za pružatelje usluga u Cloud-u“ podnesenim od Scope Europe
Mišljenje 17/2021 o nacrtu odluke nadzornog tijela Francuske u vezi s europskim kodeksom ponašanja podnesenim od strane pružatelja usluga infrastrukture u Cloud-u (CISPE)
Odgovor g. de Serpa Soaresu, zamjeniku glavnog tajnika Ujedinjenih naroda za pravne poslove i pravnom savjetniku Ujedinjenih naroda.

Navedene dokumente možete pronaći na web stranicama Europskog odbora za zaštitu podataka.
