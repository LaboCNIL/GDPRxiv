

Osjećate se preopterećeno i ne znate otkud krenuti?
Ne brinite! Pomoć je nadohvat ruke.
Agencija za zaštitu osobnih podataka u suradnji s HUP Regionalnim uredom u Osijeku u mjesecu ožujku organizira niz radionica na temu „Kako uskladiti poslovanje s Općom uredbom o zaštiti podataka (GDPR)?“. Radionice se održavaju u okviru EU ARC projekta, sufinanciranog iz “Programa o pravima, jednakosti i građanstvu” Europske unije. Više informacija na: https://www.hup.hr/29032022-radionica-kako-uskladiti-poslovanje-s-opcom-uredbom-o-zastiti-podataka-gdpr-velika-vijecnica-brodsko-posavske-zupanije-petra-kresimira-iv-1-slavonski-brod-1100.aspx.
Raspored održavanja radionica:
29.03. utorak Slavonski Brod. Mjesto: Velika vijećnica Brodsko-posavske županije, Petra Krešimira IV 1, Slavonski Brod, u trajanju od 11:00 – 14:00 sati
30.03. srijeda Vukovar. Mjesto: Poslovno-inovacijski centar BIC Vukovar, Gospodarska zona 15, Vukovar, u trajanju od 10:00 – 13:00 sati
31.03. četvrtak Osijek. Mjesto: Poduzetnički inkubator i akcelerator Antunovac, Gospodarska zona Antunovac 23, Antunovac, u trajanju od 10:00 – 13:00 sati
01.04. petak Virovitica: Mjesto: Poduzetnički inkubator Virovitica, Poduzetnička zona II 18, Virovitica, u trajanju od 10:00 – 13:00 sati
Prijaviti se možete elektronskim putem na:  hup-osijek@hup.hr. 
Način upotrebe i pohrane osobnih podataka značajno se promijenio u posljednjih nekoliko godina. Opća uredba o zaštiti podataka omogućava pojedincima veću kontrolu nad njihovim osobnim podacima i uređuje način na koji svako poduzeće i organizacija moraju postupati s podacima potrošača i zaposlenika.
Dobro upravljanje podacima nije samo važno za vašu poslovnu reputaciju, već postoje i kazne za nepoštivanje propisa.
Naime, svi voditelji obrade koji raspolažu sa osobnim podacima pojedinaca, pa tako i obrtnici, mikro, mali, i srednji poduzetnici , sukladno Općoj uredbi o zaštiti podataka (članak 24., 25. i 35.), dužni su poduzeti sve odgovarajuće tehničke i organizacijske mjere kako bi adekvatno zaštitili osobne podatke svojih zaposlenika, korisnika, klijenata, ukratko pojedinaca (ispitanika) te sveli rizik od povreda osobnih podataka i zlouporaba na minimum.
Voditelji obrade koji tako ne postupe izlažu se ozbiljnim posljedicama: reputacijskom riziku i visokim novčanim kaznama.
U okviru projekta ARC, sufinanciranog iz programa Europske unije „Prava, jednakost i građanstvo“, osmislili smo web stranicu i razne aktivnosti kako bismo pomogli malim poduzetnicima u usklađivanju s GDPR-om.
Saznajte više na webstranici projekta ARC i pogledajte ARC promotivni spot.
 
 
 
 
 
