
Agencija za zaštitu osobnih podataka u suradnji s Hrvatskom gospodarskom komorom poziva vas na besplatnu online radionicu “Zaštita osobnih podataka i usklađivanje s GDPR-om u zaštitarskoj djelatnosti”, koja će se održati u petak, 20. studenoga 2020.
Prijaviti se možete ispunjavanjem prijavnog obrasca na poveznici https://www.hgk.hr/besplatna-online-radionica-zastita-osobnih-podataka-i-uskladivanje-s-opcom-uredbom-gdpr-om-u-zastitarskoj-djelatnosti-20112020-najava
Radionica je namijenjena isključivo voditeljima i izvršiteljima obrade u zaštitarskoj djelatnosti ,stoga je program prilagođen specifičnim potrebama i nedoumicama s kojima se isti susreću u svom svakodnevnom radu u vezi usklađivanja s Općom uredbom o zaštiti podataka i Zakonom o provedbi Opće uredbe.
Sudionici radionice imat će priliku upoznati se sa zakonskim okvirom iz područja zaštite osobnih podataka, a fokus radionice je na specifičnostima iz područja zaštite osobnih podataka koje se izravno tiču primjene Zakona o privatnoj zaštiti. Pritom, kroz konkretne primjere bit će razjašnjene i određene nejasnoće vezane za zaštitu osobnih podataka koje se pojavljuju u praksi, tj. postupanju malih i srednjih poduzetnika koji obavljaju djelatnosti privatne zaštite.
Ova radionica je jedna od aktivnosti Agencije za zaštitu osobnih podataka u okviru provedbe EU projekta ARC (Awareness Raising Campaign for SMEs), s ciljem pružanja potpore mikro, malim i srednjim poduzetnicima prilikom usklađivanja poslovnih procesa s odredbama Opće uredbe o zaštiti podataka (poznatijom pod akronimom GDPR).
