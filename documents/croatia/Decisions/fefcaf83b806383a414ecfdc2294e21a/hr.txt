
Povodom obilježavanja Europskog dana zaštite osobnih podataka, dana 29. siječnja 2019. godine u prostoru Agencije za zaštitu osobnih podataka (Martićeva 14, III kat) organiziran je „Dan otvorenih vrata AZOP-a“. Ovo je drugi događaj koji je Agencija organizirala povodom ovogodišnjeg obilježavanja Europskog dana zaštite osobnih podataka, a nakon uspješno održanog stručno-edukativnog skupa na temu „Zaštita osobnih podataka djece u digitalnom dobu“
Dan otvorenih vrata u AZOP-u održan je s ciljem podizanja svijesti građana o važnosti njihovih osobnih podataka te je tom prilikom pružena mogućnost građanima da, kroz izravnu komunikaciju sa stručnjacima Agencije za zaštitu osobnih podataka, saznaju nešto više o zaštiti osobnih podataka kao i o radu Agencije općenito.
Ovogodišnje obilježavanje Europskog dana zaštite osobnih podataka, Agencija će zaključiti još jednom aktivnošću – organiziranoj u formi INFO točke AZOP-a u City Center One West, a koja predviđa mogućnost informiranja građana o svim pitanjima i temama iz područja zaštite osobnih podataka kroz razgovor sa stručnjacima Agencije.  Stoga, ovom prilikom pozivamo građane da nam se pridruže u subotu 2. veljače 2019. godine, u vremenu od 09:00 do 20:00 sati
