
U okviru projekta ARC- Awareness Raising Campaign for Small and Medium Enterprises (Kampanje podizanja svijesti o važnosti zaštite osobnih podataka za male i srednje poduzetnike), 25. svibnja 2021. godine, Agencija za zaštitu podataka organizirala je međunarodnu konferenciju „3 godine primjene GDPR-a: iskustva i izazovi europskih malih i srednjih poduzetnika u usklađivanju s Općom uredbom o zaštiti podataka“, “GDPR 3 years on: The experiences and challenges of the European SMEs”. Konferencija je organizirana u hibridnom formatu, za manji broj sudionika u hotelu Westin, a ostali zainteresiranl sudionici mogli su pratiti konferenciju putem online prijenosa uživo na poveznici https://www.youtube.com/watch?v=G7aIsgJjJI8.
Konferencija i sve edukativne aktivnosti projekta ARC, organizirane su uz potporu Hrvatske gospodarske komore.
Konferencija koja je održana 25. svibnja, na 3. godinu pune primjene Opće uredbe o zaštiti podataka, organizirana je u svrhu prezentiranja projektnih rezultata projekta ARC, financiranog iz programa Europske unije „Prava, jednakost i građanstvo“, a sve s ciljem podizanja razine svijesti kod mikro, malih i srednjih poduzetnika o važnosti zaštite osobnih podataka. Konferencija je bila namijenjena prvenstveno poduzetnicima i njihovim iskustvima u usklađivanju s GDPR-om tijekom 3 godine otkad je GDPR u punoj primjeni, ali je okupila i mnogobrojne inozemne i domaće stručnjake iz području zaštite podataka, informacijske sigurnosti i IT sektora.
U sklopu konferencije održane su dvije panel rasprave, na prvom panelu na engleskom jeziku, The Impact of the GDPR Across the Industries: State of Play and Future Developments, panelisti su diskutirali o pitanjima relevantnima za europske male i srednje poduzetnike.
Predstavnici nadzornog odbora za provedbu ARC projekta, Igor Vulje, zamjenik ravnatelja Agencije za zaštitu osobnih podataka,  MB Donnelly, zamjenica irske povjerenice za zaštitu podataka i prof. Paul de Hert sa Sveučilišta Vrije u Briselu, prezentirali su projektne rezultate projekta ARC. Igor Vulje istaknuo je da je Agencija za zaštitu osobnih podataka dosad održala 20 interaktivnih radionica namijenjenih malim i srednjim poduzetnicima s ciljem pružanja potpore prilikom usklađivanja s Općom uredbom o zaštiti podataka te izradila niz edukativnih materijala dostupnih na web stranici projekta ARC https://arc-rec-project.eu/naslovna/. Panelisti Igor Vulje, zamjenik ravnatelja Agencije za zaštitu osobnih podataka, MB Donnelly, pomoćnica irske Povjerenice za zaštitu podataka (DPC), prof. dr. Paul de Hert s Vrije Universiteit Brussels – Tilburg University, dr.sc. Paolo Balboni, profesor na Pravnom fakultetu, Sveučilište Maastricht, Marija Bošković Batarelo, odvjetnica, Parser Compliance d.o.o., Marijan Bračić, direktor odjela Data Privacy u Poslovnoj inteligenciji, član tematskog inovacijskog vijeća Sigurnost RH, raspravljali su o mnogobrojnim aktualnim pitanjima iz područja zaštite podataka, a koja utječu i u budućnosti će utjecati na poslovanje malih i srednjih poduzetnika, kao što su: usporava li i otežava GDPR razvoj IT tehnologija i inovacija, postoji li adekvatno IT rješenje za usklađivanje poslovanja s GDPR-om, te kako će Akt o digitalnim uslugama,  Akt o digitalnim tržištima i nova ePrivacy direktiva utjecati na poslovanje malih i srednjih poduzetnika. Panelisti su se dotaknuli i vrlo aktualne teme o kompetencijama i znanju službenika za zaštitu podataka, koji u novom sustavu zaštite osobnih podataka ima ključnu ulogu. Upravo iz tog razloga Agencija za zaštitu osobnih podataka uz besplatne edukacije za poduzetnike, održava i besplatne edukacije za službenike za zaštitu podataka.
Na drugom panelu, na hrvatskom jeziku panelisti g. Zdravko Vukić, ravnatelj Agencije za zaštitu osobnih podataka,  gđa Natalija Parlov Una, certifikacijska auditorica informacijske sigurnosti i privatnosti (TÜV NORD), gđa Dijana Kladar, odvjetnica , prof. dr. sc. Tihomir Katulić s Pravnog fakulteta u Zagrebu i g. Igor Barlek (GDPR CROATIA) razgovarali o tome kako je GDPR utjecao na poslovanje hrvatskih malih i srednjih poduzetnika.
Ključna poruka konferencije je da GDPR nije teret niti prepreka već prilika poduzetnicima da  unaprijede svoje poslovanje i steknu prednost na tržištu pred konkurentima koji ne poštuju temeljno ljudsko pravo- pravo na zaštitu podataka. Svi sudionici konferencije istaknuli su važnost edukacije poduzetnika i principa “bolje spriječiti nego liječiti”. Vrlo je važno da se poduzetnici dobro informiraju o svojim obavezama koje proizlaze iz zakonodavnog okvira o zaštiti podataka, usklade svoje poslovanje i na taj način izbjegnu situacije u kojima se mogu naći u ulozi prekršitelja Opće uredbe o zaštiti podataka te snositi zbog toga visoke financijske sankcije.
Ravnatelj AZOP-a Zdravko Vukić je uvodno poručio kako smo danas više nego ikad svjesni činjenice da su osobni podaci i pravo na privatnost temeljna ljudska prava. “GDPR je donio mnogobrojne promjene, od većih prava građanima, do novih obaveza institucijama i tvrtkama. MSP-ovi većinom ne raspolažu s dovoljno novca i resursa potrebnih za usklađivanje sa zakonodavnim okvirom i upravo zato im pružamo konstantnu potporu kroz besplatne edukacije i radionice, a kako bi im sve informacije bile što dostupnije imamo i novu web stranicu te mobilnu aplikaciju GDPR HRVATSKA“, izjavio je Vukić.

Savjetnik predsjednika HGK i voditelj Samostalnog odjela za obrazovanje, kvalitetu i informacijsku sigurnost Petar Mišević je istaknuo kako su prevencija i edukacija najbolji odgovor na izazove koje regulativa o zaštiti osobnih podataka stavlja pred poduzetnike. “Oko 96 posto svih društava u Hrvatskoj spada u mikro i male tvrtke, a ovaj projekt nam je dao mogućnost da dopremo do svih njih i tematski obradimo sve probleme koji ih muče. U edukacijama je sudjelovalo preko 2000 tvrtki, feedback s terena je izvrstan, a mi nastavljamo raditi na jačanju kompetencija naših poduzetnika”, izjavio je Mišević.
Izaslanik Hrvatskog Sabora Žarko Tušek je rekao da i nakon tri godine od pune primjene GDPR još uvijek nailazimo na nove izazove u poslovnoj praksi. “U razgovoru s poduzetnicima mogu reći da uredbu dočekali s oprezom zbog cijelog niza obveza i mjera koje su morali implementirati u svoje poslovanje. Baš zato je stručna edukacija ključna”, poručio je Tušek i naglasio kako to nije samo regulatorni zahtjev, već i alat koji tvrtkama može donijeti prednost nad konkurentnima.Izaslanik Vlade RH Josip Salapić je istaknuo da se gospodarski svijet u zadnjih godinu u pol pretvorio u digitalni i da su se tome morali prilagoditi svi gospodarski subjekti. “Današnji globalni trendovi nameću digitalne trendove u kojima je jako bitno štititi podatke građana. Vlada dobro nosila s pandemijom, održali smo gospodarstvo na nogama, a tu je veliku imala i HGK”, poručio je Salapić.
Ministrica regionalnoga razvoja i fondova Europske unije Nataša Tramišak naglasila je kako će zaštiti podataka i privatnosti ubuduće biti posvećena još veća pažnja jer je to jedan od preduvjeta za korištenje europskih strukturnih i investicijskih fondova. “U novom programskom razdoblju biti će još veći fokus na MSP-ove, odnosno na digitalizaciju njihovog poslovanja. Iznimno je bitno kako koristimo EU sredstva, a po tom pitanju bilježimo značajan napredak. Trenutna vrijednost svih europskih projekata koji se provode diljem Hrvatske je 95 milijardi kuna. Do sada je provedeno i isplaćeno korisnicima oko 42 milijarde kuna, odnosno nešto više od 52 posto, a državni proračun je od ulaska u EU u plusu 39 milijardi kuna. Ubuduće želimo još jaču apsorpciju, a nova perspektiva nam otvara tu mogućnost”, kazala je Tramišak.

“Zaštita osobnih podataka je postala jedna od glavnih tema mnogih rasprava i europski građani su svjesni prava koja imaju po tom pitanju. Naše istraživanje je pokazalo da u Europi oko 70 posto građana zna da ih GDPR štiti, a u Hrvatskoj je ta brojka još veća, čak 85 posto. GDPR se također pokazao kao fleksibilan instrument za vrijeme pandemije, važan je dio covid putovnica i diže povjerenje građana u sustav”, kazao je Oliver Micol iz Glavne uprave za pravosuđe i zaštitu potrošača Europske komisije, načelnik Službe za zaštitu podataka, dodavši da će usklađivanje s novom regulativom biti i ključan segment svi budućih digitalnih inicijativa EU-a.
















Josip Salapić







Nataša Tramišak







Nataša Tramišak







Olivier Micol




























Petar Mišević







Hotel Westin, sudionici konferencije GDPR 3 years on: The experiences and challenges of the European SMEs"







Hotel Westin, sudionici konferencije GDPR 3 years on: The experiences and challenges of the European SMEs"







Zdravko Vukić, press konferencija







Nataša Tramišak







Zdravko Vukič





















Igor VUlje







Marija Bošković Batarelo














Tihomir Katulić







Marijan Bračić







Marija 







Panelisti "The impact of the GDPR across the industries: state of play and future developments"







Panelisti "Kako je GDPR utjecao na male i srednje poduzetnike"







Panelisti "Kako je GDPR utjecao na male i srednje poduzetnike"







Panelisti "Kako je GDPR utjecao na male i srednje poduzetnike"







Igor Barlek







Sanja Smiljanić Grubišić














Zdravko Vukić







Natalija Parlov Una







Dijana Kladar














Panelisti "The impact of the GDPR across the industries: state of play and future developments"







Panlelisti







Panelisti







ARCtim














ARC tim







sudionici konferencije GDPR 3 years on: The experiences and challenges of the European SMEs"


 
