
Agencija za zaštitu osobnih podataka, ovaj je tjedan, u suradnji s HUP-om, Regionalnim uredom u Osijeku, organizirala besplatne radionice na temu „Kako uskladiti poslovanje s Općom uredbom o zaštiti podataka (GDPR)?“ za stotinjak mikro, malih i srednjih poduzetnika. Radionice održane u Slavonskom Brodu, Vukovaru, Osijeku te Virovitici dio su aktivnosti EU ARC projekta – Kampanje podizanja razine svijesti o zaštiti podataka za male i srednje poduzetnike, sufinanciranog iz “Programa o pravima, jednakosti i građanstvu” Europske unije.
„Bitno je da se svi, koji obrađuju osobne podatke, dobro informiraju o svojim obavezama, usklade poslovanje i na taj način izbjegnu situacije u kojima se mogu naći u ulozi prekršitelja Opće uredbe o zaštiti podataka. Želja nam je malim, mikro i srednjim poduzetnicima olakšati primjenu Uredbe i spriječiti eventualne sankcije do kojih bi došlo zbog njezina nepoštovanja, stoga ovakvim aktivnostima Agencija u tome i pomaže.“, istaknuo je ravnatelj Vukić prilikom pozdravnog govora te poželio sreću u daljnjem radu svim sudionicima.
Službenici Agencije, polaznike radionice upoznali su s ključnim pojmovima i odredbama Opće uredbe o zaštiti podataka, s obzirom na to da poduzetnici često nisu upoznati s osnovnim pojmovima te ne znaju tko je voditelj obrade, a tko izvršitelj obrade. Stoga, kako bi pravilno obrađivali osobne podatke kao voditelji obrade, poduzetnici su imali priliku naučiti koji su to pravni temelji za obradu osobnih podataka te zašto za svaku obradu nije potrebna privola, koja se često primjenjuje kada nije potrebna.
Na radionici je bilo i riječi o obradi osobnih podataka putem videonadzornog sustava, popularnim kolačićima, ali i tehničkim i organizacijskim mjerama koje je potrebno poduzeti. Naime, svi voditelji obrade koji raspolažu s osobnim podacima pojedinaca, pa tako i obrtnici, mikro, mali i srednji poduzetnici, sukladno Općoj uredbi o zaštiti podataka (članak 24., 25. i 35.), dužni su poduzeti sve odgovarajuće tehničke i organizacijske mjere kako bi adekvatno zaštitili osobne podatke svojih zaposlenika, korisnika, klijenata, ukratko pojedinaca te sveli rizik od povreda osobnih podataka i zlouporaba na minimum. No, ukoliko i dođe do povrede osobnih podataka, poduzetnici su na radionici naučili kako tada postupiti.
Ove radionice nastavak su aktivnosti u okviru europskog projekta ARC, u kojemu su dosada održane edukacije za preko 5000 poduzetnika i službenika za zaštitu podataka, izrađeni su priručnici i smjernice, kao i web stranica s interaktivnim materijalima i alatima za pomoć prilikom usklađivanja s Uredbom. Obzirom na to da obrtnici, mikro, mala i srednja poduzeća za razliku od velikih, najčešće ne raspolažu s dovoljno financijskih i ljudskih resursa potrebnih za usklađivanje s propisima o zaštiti podataka, Agencija pruža punu potporu kako bi svoje poslovanje uskladili s Općom uredbom o zaštiti podataka. Više o projektu, ali i edukativne materijale, možete pronaći ovdje.
 
 








Slavonski Brod







Slavonski Brod_2







Vukovar







Osijek







Osijek_ravnatelj Agencije Zdravko Vukić







Osijek_diretkor Regionalnog centra Osijek HUP Ivan Sarić







Osijek_ARC







Virovitica







Virovitica_2







Virovitica_3







Vukovar-ARC radionica







Vukovar- Arc radionica


