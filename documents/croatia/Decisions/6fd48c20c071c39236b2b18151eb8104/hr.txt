






Poštovani službenici za zaštitu podataka,
pozivamo Vas na sudjelovanje u istraživanju o opsegu, vrsti posla i edukaciji službenika za zaštitu podataka u Hrvatskoj. 
 
 Istraživanje se provodi u okviru europskog projekta PRO-RES putem anonimnog online upitnika.
Anketa je dostupna na poveznici:
https://ec.europa.eu/eusurvey/runner/DPOsurvey2020.
Molimo Vas, odgovorite na sva pitanja spontano i iskreno. Ovo istraživanje provodi Agencija za zaštitu osobnih podataka (AZOP) u suradnji sa Hrvatskim Katoličkim Sveučilištem kao nositeljem europskog projekta H2020-SwafS za Hrvatsku. Svrha ovog istraživanja je stjecanje uvida u izazove s kojima se susreću službenici za zaštitu podataka prilikom usklađivanja s Općom uredbom o zaštiti podataka i jasnije razumijevanje njihovih potreba.
Sudjelovanje u istraživanju je anonimno. Prikupljeni podaci će se se isključivo u svrhu unaprjeđenja kvalitete predavanja, pisanja znanstvenih članaka, izradu edukativnih materijala i modula za službenike za zaštitu podataka.
Također, kako bi Vam pružila potporu u izvršavanju Vaših kompleksnih zadaća, Agencija će tijekom cijele 2021. godine održavati edukacije za službenike za zaštitu podatka u javnom sektoru i u privatnom sektoru. Naši partneri u ovim aktivnostima su Hrvatska gospodarska komora i Hrvatska zajednica županija.
 
 
 
  

