

U razdoblju 18. – 22. listopada 2021. Marko Šijan, viši savjetnik specijalist u Službi za nadzor i Središnji registar, sudjelovao je u svojstvu imenovanog stručnjaka zemlje članice u provedbi Schengenske evaluacije Grčke u području zaštite osobnih podataka i primjene Schengen Acquia.
Evaluacijski tim je bio sastavljen od 7 članova; 2 predstavnika Komisije, 1 promatrač EDPS i 4 stručnjaka zemalja članica (Austrija, Finska, Lichtenstein, Hrvatska), a provedena evaluacija je uključila posjet grčkoj agenciji za zaštitu podataka, Ministarstvu vanjskih poslova, Ministarstvu unutrašnjih poslova, S.I.R.E.N.E. Ured-u, graničnom prijelazu na aerodromu u Ateni, lokalnoj policijskoj postaji u Ateni, te podatkovnim centrima za smještaj Schengen Information System (SIS) i Visa Information system (VIS) sustava.
Nakon razgovora s predstavnicima navedenih institucija i izvršenim uvidom u procese obrade osobnih podataka sadržanih u bazama kojima isti imaju ovlasti pristupa, evaluacijski tim je sastavio nacrt Izvješća o utvrđenjima u 7 poglavlja koji će nakon dovršetka cjelokupnog evaluacijskog postupka biti dostavljen Schengenskom odboru Europske komisije na usvajanje.
Također, navedena evaluacija Grčke je, nakon provedenih evaluacija Lichtensteina u ožujku i Nizozemske u travnju, bila treća u kojoj je Agencija sudjelovala u 2021. godini.
