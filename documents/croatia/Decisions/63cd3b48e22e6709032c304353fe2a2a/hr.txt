

Predstavnice Agencije za zaštitu osobnih podataka, 16. studenog, održale su online predavanje o zaštiti osobnih podataka na stručnom skupu za tajnike i računovođe katoličkih škola u organizaciji Nacionalnog ureda za katoličke škole, Hrvatske biskupske konferencije.
Pedesetak predstavnika osnovnih i srednjih katoličkih škola imalo je prilike saznati više o samoj primjeni Opće uredbe o zaštiti podataka i Zakonu o provedbi opće uredbe o zaštiti podataka, kao i konkretnim primjerima iz prakse u obrazovnom sektoru. Tako su sudionicima, među ostalim, predstavljeni i osnovni pojmovi iz Opće uredbe, uloga službenika za zaštitu podataka, pravni temelji za obradu osobnih podataka, ali i najčešće pogreške koje škole čine prilikom obrade osobnih podataka. Ipak, kako bi se riješile sve nedoumice s kojima se tajnici i računovođe škola susreću, predstavnice Agencije odgovarale su i na njihova pitanja.

