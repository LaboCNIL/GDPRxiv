
DRŽAVNI STRUČNI SKUP ZA RAVNATELJE OSNOVNIH ŠKOLA RH
Šibenik (Solaris)
„Ravnatelji i promjene u školstvu“
Agencija za zaštitu osobnih podataka odazvala se pozivu organizatora – Agencije za odgoj i obrazovanje te i ove godine, u svojstvu jedinog nacionalnog neovisnog tijela zaduženog za nadzor nad zaštitom osobnih podataka, sudjeluje na Državnom stručnom skupu za ravnatelje osnovnih škola RH. Predmetni skup održava se od 11. – 13. ožujka 2019. godine u Šibeniku (Solaris), a ovogodišnja tema skupa je „Ravnatelji i promjene u školstvu“.
Stručnjaci Agencije će kroz svoja predavanja, kao i kroz interakciju sa zainteresiranom javnošću, pojasniti implementaciju odredbi Opće uredbe o zaštiti podataka te razjasniti najčešće dileme koje se javljaju kod djelatnika u odgojno-obrazovnom sustavu.
S obzirom na činjenicu da i sama Opća uredba o zaštiti podataka djecu prepoznaje kao posebno osjetljivu skupinu društva, stručnjaci Agencije za zaštitu osobnih podataka će svojim sudjelovanjem na ovom skupu značajno doprinijeti zaštiti djece i njihovih prava te nastaviti kontinuitet suradnje s odgojno-obrazovnim sektorom.
