
projekt ARC- GDPR u zaštitarskoj djelatnosti
Agencija za zaštitu osobnih podataka u suradnji s Hrvatskom gospodarskom komorom organizira besplatnu online radionicu “Zaštita osobnih podataka i usklađivanje s Općom uredbom (GDPR-om) u zaštitarskoj djelatnosti”, koja će se održati u srijedu, 16. lipnja  u trajanju od 10.00 do 12.30 sati.
Radionica je namijenjena isključivo voditeljima i izvršiteljima obrade iz zaštitarske djelatnosti , stoga je program prilagođen specifičnim potrebama i nedoumicama s kojima se isti susreću u svom svakodnevnom radu, a vezano za usklađivanje poslovanja s Općom uredbom o zaštiti podataka i Zakonom o provedbi Opće uredbe o zaštiti podataka.
Sudionici radionice imat će priliku upoznati se sa zakonodavnim okvirom iz područja zaštite osobnih podataka i postavljati pitanja vezano za usklađivanje poslovnih procesa s Općom uredbom o zaštiti podataka. Fokus radionice bit će usmjeren na određene specifičnosti iz područja zaštite osobnih podataka, a koje se izravno tiču primjene Zakona o privatnoj zaštiti. Pritom, kroz konkretne primjere bit će razjašnjene i određene nejasnoće vezane za zaštitu osobnih podataka koje se pojavljuju u praksi tj. postupanju malih i srednjih poduzetnika koji obavljaju djelatnosti privatne zaštite.
Ova radionica je jedna od aktivnosti Agencije za zaštitu osobnih podataka u okviru provedbe EU projekta ARC (Awareness Raising Campaign for SMEs),  koji Agencija provodi s ciljem pružanja potpore mikro, malim i srednjim poduzetnicima prilikom usklađivanja poslovnih procesa s Općom uredbom o zaštiti podataka.
Prijavite se za besplatno online sudjelovanje putem registracijskog obrasca na https://hgk.hr/zastita-osobnih-podataka-i-uskladivanje-s-opcom-uredbom-gdpr-om-u-zastitarskoj-djelatnosti-16-lipnja-najava.
