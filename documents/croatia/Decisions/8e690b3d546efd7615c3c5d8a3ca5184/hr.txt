
Povodom Europskog dana zaštite osobnih podataka, koji obilježavamo 28. siječnja od 2006. godine, Agencija za zaštitu osobnih podataka, u suradnji s Hrvatskom gospodarskom komorom, organizirala je međunarodnu online konferenciju pod nazivom „Digitalna transformacija i zaštita podataka u doba globalne pandemije“, koja je okupila mnogobrojne inozemne i domaće stručnjake u području zaštite podataka, među kojima je i Europski nadzornik za zaštitu podataka Wojciech Wiewiórowski.
Videozapisi s konferencije: snimka konferencije https://youtu.be/i_rmxGpcFxA
Uvodno obraćanje gđe Dubravke Šuice, potpredsjednice Europske komisije za demokraciju i demografiju https://www.youtube.com/watch?v=eNOd5aZN_RU&t=2s
Uvodno obraćanje g. Karla Resslera, zastupnika Republike Hrvatske u Europskom parlamentu https://www.youtube.com/watch?v=Ow8dlq_ynWk
Iz medija https://zimo.dnevnik.hr/clanak/ono-sto-ne-biste-podijelili-sa-strancem-na-ulici-nemojte-ni-na-internetu-vrijedi-li-uvijek-to-pravilo—638194.html
Europski nadzornik za zaštitu podataka Wojciech Wiewiórowski osvrnuo se na promjene koje je 2020. donijela na području zaštite podataka. “Mi ne nadziremo direktno ni tržište ni tvrtke, ali imamo dvije važne uloge u harmonizaciji pristupu podacima. Prvi je da smo glavno savjetodavno tijelo u svim legislativnim procesima Unije, a drugi je da nadziremo korištenje osobnih podataka u administrativnim procesima EU-a. Pandemija je privatnost dovela u centar pozornosti, što je dobra stvar jer je to problematika o kojoj uvelike ovisi budućnost Unije. Pokazala nam je da moramo doći do kvalitetnih paneuropskih rješenja koji će olakšati poslovanje tvrtkama na jedinstvenom tržištu, ali i svakodnevni život našim građanima. Izazovi koji su pred nama su regulacija big tech kompanija koja mora biti stroža i donošenje akata poput Akta o digitalnim uslugama i Akta o digitalnim tržištima. Bit svega je da štitimo ljude, a ne samo podatke, stoga regulativa mora omogućavati razmjenu podataka na jednom civiliziranom nivou koji, uz privatnost, poštuje kreativnost i inovativnost”, izjavio je Wiewiórowski.
U uvodnom obraćanju ravnatelj Agencije za zaštitu osobnih podataka Zdravko Vukić istaknuo je kako Agencija kontinuirano provodi kampanje i edukacije kako bi građani bili svjesni svog temeljnog ljudskog prava – prava na zaštitu osobnih podataka, a organizacije svojih obaveza u zaštiti osobnih podataka. „Nalazimo se u izazovnom vremenu u kojem nam digitalne usluge uvelike olakšavaju posao, učenje, kupovinu, informiranje, ali i stavlja pred nas brojne izazove, kako one sigurnosne, tako i one široke društvene, ali i etičke. Zato je važnije nego ikad zaštititi svoje osobne podatke na svim razinama, a posebno znati u koju svrhu se koriste.“, rekao je ravnatelj Vukić te naglasio: „Ne zaboravite, naši osobni podaci, naša su imovina. Ključ razvoja digitalne ekonomije je povjerenje, a u regulaciji upravljanja osobnim podacima glavnu ulogu ima Opća uredba o zaštiti osobnih podataka. Kvalitetno provođenje Opće uredbe o zaštiti podataka donosi i određene troškove, no ulaganja u implementaciju Opće uredbe o zaštiti podataka i informacijsku sigurnost su investicije koje se višestruko isplate. Kako bi olakšali poduzetnicima poslovanje u ovim kriznim vremenima, AZOP u suradnji s HGK malim i srednjim poduzetnicima pruža potporu u sklopu projekta ARC-Awareness Raising Campaign for SMEs, sufinanciranog iz programa EU za Prava, jednakost i građanstvo”.
Petar Mišević, savjetnik predsjednika HGK i voditelj Odjela za obrazovanje kvalitetu i informacijsku sigurnost izrazio je zadovoljstvo što je HGK bio partner u organizaciji ove konferencije te istaknuo da HGK i AZOP surađuju i na provođenju edukacija za poduzetnike diljem Hrvatske.
Zbog trenutne epidemiološke situacije, svi zainteresirani za navedenu tematiku konferenciju su mogli pratiti online, a trenutnoj situaciji se prilagodio i Karlo Ressler, zastupnik u Europskom parlamentu, koji se obratio videolinkom te Agenciji za zaštitu osobnih podataka čestitao na uspješnom obilježavanju Europskog dana zaštite podataka. „U pandemiji koronavirusa naš život i način rada postao je još više online, pri čemu opstanak ovisi isključivo o mogućnostima brze digitalne transformacije i prilagodbe.“, rekao je zastupnik Ressler te naglasio da je digitalizacija danas preduvjet za rad, a ne luksuz ili opcija.
Velimir Žunac, državni tajnik u Ministarstvu regionalnog razvoja i fondova EU, kazao je da mu je drago što je fokus konferencije na MSP-ovima jer su oni u pandemiji najviše pogođeni. “Kroz proteklu godinu dana smo puno uložili da im olakšamo da prebrode ovu krizu. Donijeli smo financijske instrumente kroz koje smo nekoliko milijardi kuna dali za njihov oporavak. S početkom ove godine krenula je i nova financijska perspektiva EU u kojoj imamo na raspolaganju ogromna sredstva za osnaživanje ekonomije. Važno je da znatni dio tih sredstava usmjerimo prema MSP-ovima i osiguramo što više kvalitetnih projekata digitalne transformacije”, istaknuo je Žunac.
Izaslanik predsjednika Vlade Republike Hrvatske, ministar pravosuđa i uprave Ivan Malenica prigodom obraćanja rekao je: „Tehnološki napredak i globalizacija u potpunosti su izmijenili način prikupljanja, ali i korištenje osobnih podataka. U zadnjih dvadesetak godina drastično se ubrzao protok podataka, povećao se i prekogranični protok podataka, kao i razmjena osobnih podataka te su takvi podaci postali pokretač novoga gospodarstva. Pandemija koronavirusa je takve trendove pokazala u svojoj punini. Naš se poslovni, ali i privatni svijet prebacio u virtualni. U takvim okolnostima elektroničke usluge i javne elektroničke usluge pokazale su se okosnicom gospodarskog razvoja i preduvjet za ostvarivanje temeljnih građanskih prava i obaveza.“ rekao je ministar Malenica te naglasio kako su u Ministarstvu itekako svjesni važnosti digitalne transformacije.
https://mpu.gov.hr/vijesti/ministar-malenica-sudjelovao-na-konferenciji-povodom-europskog-dana-zastite-podataka/24728
Također, putem videolinka obratila se i potpredsjednica Europske komisije za demokraciju i demografiju Dubravka Šuica koja je naglasila da je u ovo vrijeme pandemije posebno bitno usredtočiti se na građane i njihova prava i demokraciju te poručila da se digitalna transformacija mora uskladiti s pravilima zaštite osobnih podataka. „Zaštita osobnih podataka garantirana je Poveljom Europske unije o temeljnim pravima, a GDPR je ključan dio europskog zakonodavstva. Europska komisija treba promicati koherentnu provedbu GDPR-a i integrirati njegova pravila i načela u europsku politiku i zakonodavne inicijative.“
Državni tajnik Središnjega državnog ureda za razvoj digitalnog društva Bernard Gršić apostrofirao je važnost odgovornoga ponašanja građana. “Zbog pandemije imamo puno više korisnika sustava e-građani i svih drugih digitalnih usluga, što traži veći oprez u zaštiti osobnih podataka. Trenutno imamo 85 aktivnih usluga i više od 1,2 milijuna korisnika, a te brojke konstantno rastu”, rekao je Gršić.
U fokusu ovogodišnje konferencije su mikro, mali i srednji poduzetnici koji su tijekom COVID-19 pandemije postali najugroženiji dio gospodarskog sustava u Hrvatskoj, kao i u cijeloj Europskoj uniji, stoga su u prvom dijelu konferencije kratka izlaganja održali i na tu temu Peter Kimpian iz Vijeće Europe, Paul de Hert, Vrije Universiteit Brussels – Tilburg University, Annika Linck, European Digital SME Alliance, Bojana Bellamy, Centre for Information Policy Leadership, Attila Péterfalvi, direktor mađarskog nadzornog tijela za zaštitu podataka i pristup informacijama.
Nakon prvog dijela konferencije uslijedila je zanimljiva panel diskusija pod nazivom “Nakon Covida-19: trenutno stanje i budući razvoj” koju je moderirao doc. dr. sc. Tihomir Katulić s Pravnog fakulteta u Zagrebu, a u panel diskusiji o najaktualnim temama iz područja zaštite podataka diskutirali su istaknuti stručnjaci iz područja zaštite podataka i informacijske sigurnosti: Wojciech Wiewiórowski, Europski nadzornik za zaštitu podataka, Igor Vulje, zamjenik ravnatelja Agencije za zaštitu osobnih podataka, MB Donnelly, pomoćnica irske povjerenice za zaštitu podataka, Juraj Sajfert (Vrije University Bruxelles), Patricio Marcos Petrić (Infobip), Igor Barlek (GDPR CROATIA), Kristina Posavec, zamjenica državnog tajnika, Središnji državni ured za razvoj digitalnog društva, Gordan Brdar, stručnjak u području sigurnosti i privatnosti, voditelj hrvatskog IAPP KnowledgeNet Chapter -a i Dženet Garibović (PwC).
 























































































