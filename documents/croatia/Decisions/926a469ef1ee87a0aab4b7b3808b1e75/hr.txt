
Tijekom mjeseca kolovoza ova Agencija je od strane građana zaprimila veći broj upita/predstavki u svezi prikupljanja i daljnje obrade njihovih osobnih podataka, točnije prikupljanje osobnih podataka i fotografija osobnih iskaznica, a u svrhu provođenja lažne nagradne igre putem lažne Facebook stranice Arena Centra Zagreb.
Mišljenja smo kako postoji sumnja u moguće počinjenje kaznenih djela iz članka 146. Kaznenog zakona “Nedozvoljene uporabe osobnih podataka“, kao i drugih kaznenih djela, za čije istraživanje i procesuiranje su nadležni Policija i Državno odvjetništvo, te stoga upućujemo  građane da u slučaju takvih događaja isto prvenstveno prijave nadležnoj Policijskoj postaji.
Agencija za zaštitu osobnih podataka kao mjerodavno tijelo u području nadzora nad zaštitom osobnih podataka preventivno savjetuje građane da je potreban pojačani oprez u bilo kakvom disponiranju sa osobnim podacima, osobito putem interneta. Mole se građani da postupaju sa osobitom pažnjom, odgovorno i kritički te da iste ne prosljeđuju nepoznatim kao i nedovoljno poznatim osobama čiji identitet nije moguće prethodno utvrditi.
