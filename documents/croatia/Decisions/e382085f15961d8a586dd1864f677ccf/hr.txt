
Agencija za zaštitu osobnih podataka upozorava građane da su se na društvenim mrežama ponovno pojavile lažne stranice trgovačkih centara i poznatih brendova s lažnim nagradnim igrama, a čiji navodni organizatori traže dostavu fotografija osobne iskaznice građana.
I ovom prilikom, Agencija za zaštitu osobnih podataka savjetuje građane da u svakodnevnom životu s povećanim oprezom postupaju sa svojim osobnim podacima te da svoje osobne podatke ne prosljeđuju drugim osobama, a naročito ne putem interneta. Također, ukoliko žele sudjelovati u različitim nagradnim igrama, savjetujemo građanima da prije bilo kakvog uključivanja u neku nagradnu igru, provjere vjerodostojnost i organizatora iste, kao i izvor objave (bilo da se radi o internetskim stranicama, društvenim mrežama i slično).
