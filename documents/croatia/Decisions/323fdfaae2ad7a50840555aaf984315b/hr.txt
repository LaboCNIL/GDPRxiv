
Ovim putem savjetujemo korisnike A1 Hrvatska ukoliko nisu dobili obavijest da su njihovi podaci kompromitirani, mogu iskoristiti svoje pravo koje im jamči Opća uredba o zaštiti podataka te zatražiti informaciju od A1 jesu li njihovi osobni podaci i u kojem opsegu obuhvaćeni predmetnom povredom osobnih podataka (hakerskim napadom).
Korisnike A1 koji su dobili obavijest da su njihovi osobni podaci potencijalno izloženi, savjetujemo da se Agenciji za zaštitu osobnih podataka obrate ukoliko primijete zlouporabu osobnih podataka (primjerice zaprimili ste račun za uslugu koju niste ugovorili).
Napominjemo kako je Agencija započela nadležna postupanja nad voditeljem obrade A1 Hrvatska kako bi se utvrdilo je li A1 Hrvatska primjenjivao odgovarajuće tehničke i organizacijske mjere kako bi se osigurala odgovarajuća razina sigurnosti obrade osobnih podataka. Sukladno utvrđenju po predmetnom, Agencija će poduzeti odgovarajuće daljnje radnje te obavijestiti javnost o istome.
