





Ravnatelj Agencije za zaštitu osobnih podataka Zdravko Vukić, gostovao je danas, 26. siječnja, u HRT-ovoj emisiji Dobro jutro Hrvatska u rubrici „Svi smo potrošači“, povodom nadolazećeg Europskog dana zaštite osobnih podataka.
Tom prigodom ravnatelj Vukić, na samom početku emisije, gledateljima je objasnio što uopće podrazumijevamo pod pojmom osobni podatak te savjetovao građane kako mogu ostvariti svoje temeljno ljudsko pravo – pravo na zaštitu osobnih podataka, koje im jamči Opća uredba o zaštiti podataka. Vukić se dotaknuo i aktivnosti Agencije zaštite osobnih podataka te trenutno aktualne teme – Whatsappove politike privatnosti, koja je izazvala buru u javnosti zbog brojnih nejasnoća.
Na kraju emisije pozvao je sve gledatelje da sudjeluju na međunarodnoj online konferenciji pod nazivom „Digitalna transformacija i zaštita podataka u doba globalne pandemije“ koju organizira Agencija za zaštitu osobnih podataka, u suradnji s Hrvatskom gospodarskom komorom, povodom Europskog dana zaštite osobnih podataka, 28. siječnja od 10 do 14 sati.
Više o digitalnoj konferenciji, koja će okupiti brojne domaće i međunarodne stručnjake za zaštitu podataka, i postupku prijave možete pronaći ovdje
U rubrici „Svi smo mi potrošači“ sudjelovao je i Renato Grgurić, voditelj službe kibernetičkog kriminaliteta koji je govorio o online prijevarama.
 
 
 
  

