Meldplicht datalekken: facts & figures
Overzicht feiten en cijfers 2020
Aantal meldingen

Meerjarentrend

Stijging meldingen
hacking & malware

26.956

23.976

23.976
20.881

2018

2019

↑ 30%

2020

Introductie
Minder meldingen, maar meer hacking, malware & phishing
In 2020 ontving de Autoriteit Persoonsgegevens (AP) 23.976 datalekmeldingen. Dat is een daling van 11%
ten opzichte van 2019. Deze daling komt vooral omdat incassobureaus minder datalekken hebben gemeld.
Doordat zij hun werkwijze hebben aangepast, zijn er namelijk veel minder betalingsherinneringen bij
verkeerde ontvangers terechtgekomen.
Het aantal meldingen naar aanleiding van hacking, malware of phishing-incidenten is daarentegen
gestegen met 30% vergeleken met 2019. Vooral grotere organisaties, die persoonsgegevens van veel mensen
verwerken, lijken hier doelwit van te zijn. In 2019 was er ook een stijging, toen van 25% ten opzichte van
2018.

Thema: meerfactorauthenticatie
De AP maakt zich zorgen over de blijvende stijging van het aantal meldingen naar aanleiding van hacking,
malware of phishing-incidenten. Daarom heeft de AP ervoor gekozen om in deze rapportage extra aandacht
te besteden aan meerfactorauthenticatie (MFA). MFA is een techniek waarbij de persoon of het systeem een
combinatie van minimaal twee verschillende typen authenticatiefactoren moet gebruiken om toegang te
krijgen. Bijvoorbeeld een wachtwoord én een eenmalige code (token) per sms.
De AP merkt op dat vooral bij dit type datalek MFA de impact van het datalek had kunnen beperken of zelfs
had kunnen voorkomen. Naar schatting van de AP waren in 2020 minimaal 600.000 en maximaal 2.000.000

personen (mogelijk) betrokken bij een (gemeld) datalek dat voorkomen had kunnen worden met MFA.
Meer over MFA treft u aan in het themablad op pagina 7.

Cijfers 2020
Aantal datalekmeldingen
Nederland staat in de top 3 van Europese landen waar de meeste datalekken worden gemeld. Nederland is
dan ook sterk gedigitaliseerd, waardoor het risico op (grote/ernstige) datalekken hier relatief hoog is. Dit
betekent ook dat we in Nederland extra aandacht moeten hebben voor fundamentele vraagstukken als
privacy, bescherming van persoonsgegevens en cybersecurity.
Onderstaande grafiek laat het verloop van het aantal datalekmeldingen sinds 2016 zien:
30.000
25.000
20.000
15.000
10.000
5.000
0
2016

2017

2018

2019

2020

Totaal aantal datalekmeldingen ontvangen door de AP 2016-2020

Deze grafiek toont het aantal ontvangen datalekmeldingen per maand in 2020:
5000
4500
4000
3500
3000
2500
2000
1500
1000
500
0

Totaal aantal datalekmeldingen per maand ontvangen door de AP in 2020

2/11

Aantal grensoverschrijdende datalekmeldingen
Naast de 23.976 Nederlandse datelekmeldingen die de AP heeft ontvangen, hebben andere Europese
privacytoezichthouders in 79 gevallen een grensoverschrijdend datalek gedeeld met de AP. Dat gebeurt
bijvoorbeeld als een datalek bij een andere Europese privacytoezichthouder is gemeld maar het datalek
(mogelijk) ook gevolgen heeft voor betrokkenen in meerdere lidstaten, waaronder personen in Nederland.
De AP deelt ook meldingen over grensoverschrijdende datalekken met andere toezichthouders. Dit
gebeurde in 2020 11 keer.

Aantal datalekmeldingen per sector

De meeste datalekmeldingen kwamen in 2020 uit de sector gezondheid en welzijn (30%), gevolgd door
financiële dienstverlening en openbaar bestuur (beide 22%). Vergeleken met 2019 is het aantal meldingen
vanuit de zorg gedaald met 4%, vanuit de financiële sector gedaald met 34% en vanuit de overheid gestegen
met 13%. De stijging bij de overheid komt vooral doordat er meer persoonsgegevens zijn afgegeven of
verstuurd aan een verkeerde ontvanger.

Type datalekken

3/11

Net als in de afgelopen jaren worden de meeste datalekken veroorzaakt doordat persoonsgegevens naar een
verkeerde ontvanger gaan. De stijging van het aantal meldingen vanuit de overheid komt hoofdzakelijk door
dit type datalek.

Uitgelicht: datalekken door hacking, malware of phishing
In 2020 ontving de AP 1.173 meldingen over hacking, malware1 of phishing2-incidenten. Dit is een stijging
van 30% ten opzichte van 2019. Bij 41,5% van de meldingen werden meer dan 500 personen getroffen. Dit
type datalek komt het meest voor in de sector gezondheid en welzijn (13%) gevolgd door onderwijs (11%),
ICT-dienstverlening (9%) en handel en autobranche (8%). Vooral grotere organisaties, die
persoonsgegevens van veel mensen verwerken, lijken doelwit van hacking, malware of phishing.
Voorbeeld phishing bij onderwijsinstelling
Een onderwijsinstelling kreeg van een softwareleverancier (verwerker) te horen dat deze slachtoffer was
geworden van phishing. Daardoor hadden onbevoegde personen toegang gekregen tot de mailbox van een
medewerker van deze leverancier. Vanuit die mailbox waren weer nieuwe phishingmails gestuurd, onder
meer naar deze onderwijsinstelling. Zo was toegang verkregen tot de inbox van de onderwijsinstelling.
Onbevoegden hadden hierdoor toegang tot NAW-gegevens, contactgegevens en toegangs- of
identificatiegegevens van duizenden betrokkenen bij de onderwijsinstelling. In deze mailbox stonden ook
enkele kopieën van paspoorten en andere legitimatiebewijzen van docenten.
Aangekondigde technische en organisatorische maatregelen
De onderwijsinstelling heeft de wachtwoorden gewijzigd en op virussen en malware gescand. Daarnaast is
MFA doorgevoerd, om dit soort incidenten in de toekomt te voorkomen. Na het invoeren van MFA hebben
medewerkers nu ook een aparte token/code nodig om te kunnen inloggen.

Risico’s bij hacking, malware of phishing

Uit het rapport Cybersecuritybeeld Nederland (CBSN) 2020, opgesteld door de Nationaal Coördinator
Terrorismebestrijding en Veiligheid (NCTV) en het Nationaal Cyber Security Centrum (NCSC), blijkt dat
het aantal ransomware-aanvallen in het afgelopen jaar waarneembaar is toegenomen.3 De Nederlandse
politie ziet dat ransomware het sluitstuk van een cyberaanval kan zijn.
Ook de AP ziet bij steeds meer meldingen dat hackers al langere tijd in een netwerk aanwezig zijn. Zij
gebruiken deze tijd om het netwerk van de organisatie te verkennen en de bedrijfskritieke onderdelen te

1 Malware is kwaadaardige software. Een bekend voorbeeld van malware is ransomware. Dit is ‘gijzelsoftware’ die

de databestanden
van gebruikers versleutelt. Meestal wordt daarna betaling geëist, bijvoorbeeld via prepaidkaarten of Bitcoin, in ruil voor het
ontsleutelen van de databestanden. Besmetting verloopt vaak via besmette bestanden, zoals een e-mailbijlage, of via advertenties op
internet die een lek in niet-geüpdatete software misbruiken.
2 Phishing is een verzamelnaam voor digitale activiteiten die tot doel hebben informatie aan mensen te ontfutselen. Een bekend
voorbeeld van phishing is mensen oplichten door hen naar een valse website te lokken, die een kopie is van de echte website, om hen
daar – nietsvermoedend – te laten inloggen met hun inlognaam en wachtwoord of hun creditcardnummer te laten invullen. Hierdoor
onderschept de fraudeur/hacker de gegevens.
3 Nationaal Coördinator Terrorismebestrijding en Veiligheid, Cybersecuritybeeld Nederland (CSBN 2020), p. 16.

4/11

lokaliseren. Daarnaast proberen de hackers meer bevoegdheden te krijgen in het netwerk door
administratorrechten te verkrijgen, waarna zij de ransomware-aanval uitvoeren.
Omdat hackers steeds vaker langer in netwerken en systemen zitten voordat zij toeslaan of worden
opgemerkt, kunnen organisaties bij een ransomware-incident er niet van uitgaan dat alleen ransomware is
geïnstalleerd op hun systemen. Hackers kunnen tijdens hun aanwezigheid in het netwerk ook gegevens
hebben gekopieerd, vernietigd of gewijzigd. Ook kunnen hackers malware hebben geïnstalleerd, waardoor
ze op een later moment eenvoudig weer toegang kunnen krijgen tot het netwerk of systeem.
Hierdoor kan vaak alleen na digitaal forensisch onderzoek vastgesteld worden welke persoonsgegevens zijn
getroffen door het datalek en wat er met deze gegevens is gebeurd. Pas na een dergelijk aanvullend
onderzoek is het mogelijk om de gevolgen voor de betrokkenen goed in te schatten. Bovendien kan met
aanvullend onderzoek bepaald worden of alle malware van de hackers is verwijderd uit het netwerk of de
systemen, zodat zij niet later nogmaals kunnen toeslaan. Malware kan bijvoorbeeld (nog steeds) in een
back-upbestand zitten of nog in het systeem aanwezig zijn, vermomd als legitieme software.
Datalekken door hacking, malware of phishing altijd melden
Datalekken door hacking, malware of phishing kunnen grote risico’s opleveren voor de betrokkenen. Ook
wanneer alleen namen en e-mailadressen zijn getroffen. Deze gegevens kan de hacker namelijk
misbruiken om nieuwe spam- en phishingaanvallen uit te voeren. Houd er rekening mee dat u dit soort
datalekken over het algemeen moet melden aan de AP en aan de betrokkenen. Meld dit soort incidenten
altijd op tijd (binnen 72 uur na ontdekking). Wanneer u het incident direct meldt, kan de AP controleren of
u de risico’s van het incident goed heeft ingeschat. En kan de AP, indien nodig, direct contact met u
opnemen over het datalek.

Acties AP
Interventies bij niet gemelde datalekken

De AP merkt dat organisaties, net als in 2018 en 2019, nog steeds niet alle datalekken melden die zij zouden
moeten melden. Dat wordt bijvoorbeeld duidelijk als betrokkenen bij de AP een klacht of tip achterlaten
over een (meldplichtig) datalek, dat door de organisatie zelf niet gemeld blijkt te zijn.
In 2020 heeft de AP 10 onderzoeken afgerond in zaken waarbij (mogelijk) een meldplichtig datalek niet is
gemeld. Deze onderzoeken hebben geleid tot een ofwel een waarschuwende brief, ofwel een
normoverdragend gesprek. Onderzoeken kunnen ook leiden tot sancties. Op dit moment lopen er nog 9
onderzoeken.

5/11

Interventies bij te laat gemelde datalekken

De AP merkt ook dat organisaties niet alle meldplichtige datalekken op tijd melden. Dat wordt bijvoorbeeld
duidelijk wanneer uit een melding blijkt dat de organisatie al langer dan 72 uur op de hoogte was van het
datalek. Of wanneer uit een klacht of tip blijkt dat de organisatie al eerder op de hoogte was. De AP
beschouwt dit als een ernstige zaak.
De meldplicht is onder meer bedoeld als stimulans voor organisaties om direct actie te ondernemen om (de
oorzaak van) het datalek aan te pakken, de gevolgen ervan te beperken, de getroffen persoonsgegevens te
herstellen als dat kan en de AP om advies te vragen, onder andere over de vraag of het besluit de betrokkenen
wel of niet te informeren correct was.4 Daarnaast stelt de meldplicht de AP in staat snel in te grijpen wanneer
betrokkenen ten onrechte niet worden geïnformeerd of onvoldoende onderzoek is gedaan naar de omvang
van het datalek.
In 2020 heeft de AP 3 onderzoeken afgerond naar aanleiding van een te laat gemeld datalek. De AP heeft in
alle 3 de gevallen een waarschuwende brief gestuurd. Ook te laat melden kan leiden tot een sanctie.

Overige acties

In 1.736 gevallen heeft de AP actie ondernomen. Dit kan naar aanleiding van datalekmeldingen zijn, maar
ook als de AP een datatlek vermoedt door klachten, tips of andere datalekmeldingen.
Het ging hierbij om verschillende soorten acties:








In 72% heeft de AP telefonisch contact opgenomen met de meldende organisatie om aanvullende
vragen te stellen over het datalek, bijvoorbeeld omdat de datalekmelding onduidelijk was.
In 10% heeft de AP een normoverdragende brief gestuurd. In zo’n brief legt de AP uit aan welke regels
een organisatie zich moet houden en waarschuwt de AP dat bij nieuwe klachten een onderzoek kan
volgen.
In 15% heeft de AP een gesprek gevoerd met de organisatie. Daarbij heeft de AP op de privacyregels
gewezen en, indien nodig, de organisatie verplicht om maatregelen te nemen, zoals het informeren van
betrokkenen.
In 1% heeft de AP schriftelijk contact opgenomen met een organisatie om aanvullende informatie op te
vragen over een datalek.
In 3 gevallen heeft de AP een normoverdragend gesprek op bestuursniveau gevoerd.

In 2020 heeft de AP bijna 2.500 klachten en tips van burgers ontvangen en beoordeeld over mogelijke
datalekken. Niet elke klacht of tip leidt tot een interventie of een nader onderzoek door de AP. Bijvoorbeeld
omdat het datalek al is gemeld of omdat er bij nader inzien geen sprake is van een datalek.

4 EDPB, Richtsnoeren voor de melding van inbreuken in verband met persoonsgegevens krachtens Verordening 2016/679, WP250rev.01,

p. 18.

6/11

Thema: meerfactorauthenticatie (MFA)
Meldingen hacking &
malware zonder MFA

Minimaal aantal
betrokken personen

Maximaal aantal
betrokken personen

249

607.846

2.092.946

Datalekken en MFA
De AP ontvangt veel datalekmeldingen in de categorie hacking, malware of phishing waarbij geen MFA als
beveiligingsmaatregel is doorgevoerd. MFA had waarschijnlijk de impact van deze datalekken kunnen
beperken en veel datalekken zelfs kunnen voorkomen.
In 2020 heeft de AP minstens 249 meldingen ontvangen waarbij MFA had kunnen voorkomen dat het
datalek was ontstaan. Naar schatting werden minimaal 607.846 en maximaal 2.092.946 personen getroffen
door een datalek wegens het ontbreken van MFA.
Van belang is dat MFA in veel gevallen een essentiële en daarmee verplichte maatregel is om aan de eisen
te voldoen uit artikel 5, eerste lid, onder f, artikel 24 en artikel 32 AVG5. Het niet toepassen van MFA kan
leiden tot een overtreding van de AVG. De AP zal de komende periode ook strenger toezien op het gebruik
van MFA.
Vanzelfsprekend moet het gebruik van MFA niet op zichzelf worden gezien, maar als een onderdeel van de te
nemen passende technische en organisatorische maatregelen, om een op het risico afgestemd
beveiligingsniveau te kunnen waarborgen. Daarnaast kan nauwkeurig een data protection impact
assessment (DPIA) uitvoeren en hieraan gevolg geven een positieve bijdrage leveren aan het voorkomen
van datalekken.

5 Algemene verordening gegevensbescherming. Te raadplegen op:

VERORDENING (EU) 2016/ 679 VAN HET EUROPEES PARLEMENT EN
DE RAAD - van 27 april 2016 - betreffende de bescherming van natuurlijke personen in verband met de verwerking van
persoonsgegevens en betreffende het vrije verkeer van die gegevens en tot intrekking van Richtlijn 95/ 46/ EG (algemene verordening
gegevensbescherming) (autoriteitpersoonsgegevens.nl)

7/11

MFA in het kort

Authenticatie is het beveiligingsmechanisme dat toegangscontrole regelt en vereist dat de (digitale)
identiteit van een gebruiker of systeem wordt geverifieerd met een authenticatiemiddel. MFA is een
techniek waarbij een persoon of systeem een combinatie van minimaal twee verschillende typen
authenticatiefactoren moet gebruiken om toegang te krijgen.
Voorbeelden van MFA zijn:
 de combinatie van een wachtwoord én een eenmalige code (token) die per sms verstrekt wordt;
 de combinatie van een wachtwoord én een smartcard;
 het gebruik van een app of hardwaretoken die wisselende wachtwoorden genereert in combinatie
met een wachtwoord of pincode.

Authenticatiefactoren
Een authenticatiemiddel is gebaseerd op een van de authenticatiefactoren. De drie meest gebruikte
authenticatiefactoren zijn:






Iets wat je weet: deze authenticatiefactor is gebaseerd op een gegeven dat de persoon of het
systeem weet, zoals een wachtwoord, pincode of andere unieke authenticatiecode, en die
alleen bekend is aan de persoon of het systeem.
Iets wat je hebt: deze authenticatiefactor is gebaseerd op een fysiek item dat de persoon heeft
en kan gebruiken voor de authenticatie, zoals een smartcard, een token of een sleutel. Een
(mobiele) telefoon behoort ook tot deze categorie en wordt vaak ingezet voor sms-tokens.
Iets wat je bent: deze authenticatiefactor is gebaseerd op individuele karakteristieken. Dit
kunnen biometrische eigenschappen zijn, zoals een vingerafdruk. Maar onder deze categorie
vallen ook onderscheidende producten van handelingen, zoals een handtekening of
kinetische metingen van een toetsenbord.

Andere authenticatiefactoren zijn:



Waar je bent: deze authenticatiefactor is gebaseerd op een geografische bepaling,
bijvoorbeeld door gebruik te maken van het IP-adres.
Hoe je je gedraagt: deze authenticatiefactor is gebaseerd op het herkennen van gedrag van
een persoon of systeem, bijvoorbeeld door een inlogtijd te hanteren. Deze factor is nauw
gelieerd met Intrusion Detection/Prevention Systems (IDS/IPS), die op het ontdekken van
ongeregeldheden gebaseerd zijn.

Noodzaak inzet MFA

Ieder authenticatiemiddel gebruikt een authenticatiefactor met voor- en nadelen die direct of indirect
invloed hebben op de effectiviteit van de toegangscontrole en daarmee op de bescherming van
persoonsgegevens.

8/11

De effectiviteit van de toegangscontrole is alleen afdoende als nauwkeurig de identiteit van een persoon of
systeem kan worden vastgesteld. Als anderen, op wat voor manier dan ook, in bezit kunnen komen van de
authenticatiemiddelen van de persoon of het systeem, dan kan de identiteit worden overgenomen. In dat
geval zijn meerdere kwaliteitskenmerken van systemen en gegevens in gevaar, zoals de vertrouwelijkheid,
integriteit, beschikbaarheid, authenticiteit en onweerlegbaarheid.
Op basis van de gemelde datalekken concludeert de AP dat er steeds meer aanvallen gericht zijn op
ongeoorloofd toegang krijgen tot een authenticatiemiddel. Dit gebeurt op diverse manieren, waaronder:
I.
Social engineering, waaronder phishing
Hierbij overtuigt een aanvaller, door sociale vaardigheden te gebruiken, mensen om hun inloggegevens of
andere waardevolle informatie te delen.
Voorbeeld social engineering
Een ziekenhuis heeft een melding gedaan dat kwaadwillenden het voorzien hadden op de WhatsAppaccounts van zorgmedewerkers, om zo toegang te krijgen tot WhatsApp-groepen met collega’s. Diverse
aanvallen zijn succesvol geweest, omdat de aanvaller(s) met een smoes de zorgmedewerkers zo ver kregen
dat zij de code te verstuurden die nodig is om het account over te nemen. Overigens kunnen derden ook via
een slecht beveiligde voicemail aan dit nummer komen. Bij het datalek in kwestie zijn geen
gevoelige/bijzondere gegevens betrokken.
Aangekondigde technische en organisatorische maatregelen
Het ziekenhuis heeft aangekondigd tweestapsverificatie op WhatsApp in te voeren én instructie te geven
om geen persoonsgegevens te delen via WhatsApp.
De AP ontving het laatste jaar steeds vaker vergelijkbare meldingen die met WhatsApp te maken hebben.

II.
Password spraying
Hierbij wordt op een geautomatiseerde wijze geprobeerd om op een lijst van accounts in te loggen door
achtereenvolgens veelgebruikte wachtwoorden te gebruiken. Per wachtwoord worden alle accounts
geprobeerd en dan pas het volgende wachtwoord. Bekende voorbeelden van veelgebruikte wachtwoorden
zijn ‘password1’ of ‘1234567890’.

9/11

III.
Credential stuffing
Hierbij worden op een geautomatiseerde en grootschalige manier eerder buitgemaakte inloggegevens
(bijvoorbeeld afkomstig uit een ander datalek) gebruikt om ongeoorloofde toegang te krijgen tot accounts.
Voorbeeld credential stuffing
Een organisatie in de detailhandel heeft een melding gedaan nadat een ‘medewerker’ aan een collega
vroeg om geld over te maken. De e-mail leek afkomstig van de betreffende ‘medewerker’ en daarom is
het bedrag overgemaakt. Later bleek dat een kwaadwillende toegang had verkregen tot het account van
de medewerker en op zijn naam deze e-mail stuurde. In dit geval is het geld naar een verkeerde rekening
overgemaakt. Vermoedelijk zijn het wachtwoord en de gebruikersnaam bekend geraakt door een
datalek bij een organisatie waar de medewerker een privé-account had. Het hergebruiken van
wachtwoorden zorgt ervoor dat mensen kwetsbaar zijn als dit wachtwoord ergens wordt gelekt.
In totaal is deze organisatie voor ruim 50.000 euro opgelicht. Omdat de hacker toegang had tot de
mailbox van de betreffende medewerker, had deze ook toegang tot e-mailadressen, NAW-gegevens en
financiële gegevens van minimaal 500 personen.
Aangekondigde technische en organisatorische maatregelen
Na de hack zijn alle wachtwoorden veranderd en zijn er nieuwe procedures ingesteld. Deze
verwerkingsverantwoordelijke gaf aan dat uit technisch onderzoek is gebleken dat MFA in dit geval niet
was ingeschakeld en het gebruik hiervan het incident had kunnen voorkomen.

Mede gelet op de toename van dit soort aanvallen, de stand van de techniek en de uitvoeringskosten, moet
MFA in principe als een essentiële (basis)maatregel worden beschouwd. Door het gebruik van meerdere
factoren is de toegangscontrole niet langer afhankelijk van het geheimhouden van een authenticatiemiddel
(zoals een wachtwoord), wat het aannemen van een valse identiteit bemoeilijkt.
Ook zorgt de toepassing van MFA op interne systemen en processen ervoor dat de schade eenvoudiger

MFA-implementaties
Om MFA effectief te laten zijn, moeten bij de implementatie de juiste keuzes worden gemaakt.
Multi-step-authenticatie is bijvoorbeeld af te raden. Hierbij worden de verschillende
authenticatiefactoren in verschillende stappen geverifieerd. Dit kan waardevolle informatie opleveren
voor een aanvaller, doordat er al feedback komt of een combinatie van gebruikersnaam en wachtwoord
correct is voordat de sms-token wordt verzonden. NB: een app-gebaseerde oplossing verdient de
voorkeur boven MFA via sms.
Out-of-band-authenticatie is aan te raden. Hierbij worden de authenticatiefactoren over verschillende
kanalen verstrekt. Dit bemoeilijkt man-in-the-middle-aanvallen (aanvallen waarbij informatie tussen
twee of meer partijen wordt onderschept). De meeste MFA-implementaties zijn out-of-band.

10/11

beperkt blijft als een derde onverhoopt systeemtoegang heeft, omdat de aanvaller dan zonder toegang tot
deze authenticatiemiddelen niet in deze systemen kan komen. Dit voorkomt of beperkt dat onbevoegden
zich vrij kunnen bewegen binnen het netwerk tussen de verschillende servers (laterale beweging). Deze
problematiek ziet de AP ook veel terug in gemelde datalekken.

Voorbeeld phishing
Een organisatie in de autobranche heeft melding gedaan dat een kwaadwillende zich toegang verschafte
tot de mailbox van een medewerker. Kort hiervoor had de medewerker op een link geklikt uit een mail van
een vermoedelijke klant. Het mailtje bleek achteraf gezien echter niet afkomstig van een klant maar van de
oplichter. Deze heeft de gehele mailbox gedownload en via een ander e-mailadres een klant benaderd.
Hiernaast is geprobeerd om het bankrekeningnummer van het bedrijf te wijzigen en is de klant gevraagd
om een aangepaste factuur te betalen. Door dit incident zijn NAW-gegevens, contactgegevens en de
financiële gegevens van minimaal 400 personen getroffen.
Aangekondigde technische en organisatorische maatregelen
De organisatie heeft aangegeven op zeer korte termijn op alle accounts van de medewerkers MFA te
activeren, zodat niemand meer kan inloggen met alleen een combinatie van inlognaam en wachtwoord.

Vijf aanbevelingen van de AP
MFA is een relatief eenvoudige maatregel die veel leed kan voorkomen. Bovendien is het gebruik van MFA
in veel gevallen een essentieel onderdeel van een adequaat beveiligingsbeleid. Daarmee is deze maatregel
vaak ook een juridische verplichting op grond van de AVG.
De AP adviseert:
1.
2.
3.
4.
5.

MFA in te stellen voor alle systemen waar toegangscontrole op ingesteld is. Vooral bij externe
toegangscontrole en systemen die veel (gevoelige of bijzondere) persoonsgegevens bevatten.
MFA in te stellen op (zakelijke) instantmessagingdiensten (zoals Signal, Telegram en
WhatsApp) en mailapplicaties.
De effectiviteit van de toegangscontrole te blijven verifiëren.
Vanuit het intern toezicht in de organisatie na te gaan welke verwerkingen in aanmerking
komen voor MFA.
Voor meer informatie over MFA en een gedegen wachtwoordmanagementbeleid de Factsheet
Gebruik tweefactorauthenticatie van het NCSC te raadplegen.

11/11