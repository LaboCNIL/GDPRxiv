Datalekkenrapportage 2021 

 

 

Stijging meldingen 
cyberaanvallen 2021 

Trend procentuele stijging  
meldingen cyberaanvallen 

 Aantal datalekmeldingen 

2021 

 

↑ 88% 

 

  

 
 

+ 88%

24.866 

+ 25%

+ 30%

2019

2020

2021

 

 

Introductie 

In 2021 ontving de Autoriteit Persoonsgegevens (AP) 24.866 datalekmeldingen. Dat is een stijging van 4% 
ten opzichte van 2020 (23.976 datalekmeldingen).  
 
Het aantal meldingen van datalekken door hacking, malware of phishing (hierna: cyberaanvallen) is 
opnieuw fors gestegen. In 2021 waren er 88% meer van deze meldingen dan in 2020. Ook in 2020 en 2019 
was er een stijging, respectievelijk van 30% en 25% ten opzichte van het voorgaande jaar. Het aantal 
cyberaanvallen omvat dit jaar 9% van het totaal aantal datalekmeldingen, vorig jaar was dit nog maar 5% 
van het aantal datalekmeldingen.  
 
De AP maakt zich zorgen over de blijvende stijging van het aantal gemelde cyberaanvallen. Vooral IT-
leveranciers, die persoonsgegevens van veel mensen verwerken, lijken doelwit te zijn van cyberaanvallen. 
Op basis van datalekmeldingen schat de AP in dat cyberaanvallen bij IT-leveranciers het afgelopen jaar 
minimaal 7 miljoen slachtoffers hebben gemaakt. In deze rapportage besteedt de AP daarom extra 
aandacht aan cyberaanvallen bij IT-leveranciers. Verder gaat de AP nader in op het toezicht op de 
meldplicht datalekken. 
 

Exponentiële stijging cyberaanvallen 

 
In 2021 ontving de AP 2.210 datalekmeldingen als gevolg van cyberaanvallen. Dat meer organisaties een 
cyberaanval bij de AP hebben gemeld dan de voorgaande jaren, komt voor een deel doordat de AP 
nadrukkelijker is gaan sturen op de meldplicht van organisaties bij grote cyberaanvallen. Binnen deze 
sterkte stijging is een trend zichtbaar: criminelen richten zich steeds vaker op IT-leveranciers. Die leveren 
bijvoorbeeld softwarediensten, digitale werkplekken of opslagruimte aan organisaties. Dat leidt tot een 

 

 

clustering van persoonsgegevens op de servers van IT-leveranciers. Daardoor zijn zij een gewild doelwit 
voor criminelen: er valt veel te halen.  
 
De AP ziet drie soorten cyberaanvallen: hacking-, malware- en phishingaanvallen. Malware is 
kwaadaardige software, waarvan ransomware een bekend voorbeeld is. Ransomware versleutelt data van 
gebruikers. Dit heeft tot gevolg dat een organisatie haar data niet meer kan openen. Verder kunnen 
criminelen de versleutelde data hebben gekopieerd naar een door hen beheerde plek, buiten het netwerk 
van de getroffen partij. Meestal eisen criminelen losgeld in ruil voor de sleutel om de data te ontsleutelen. 
Het afgelopen jaar zag de AP steeds vaker dat criminelen niet-betalende organisaties extra onder druk 
zetten door een deel van de gestolen data te koop aan te bieden op het dark web. Daarbij ging het vaak om 
zeer gevoelige informatie, zoals paspoortkopieën.  
 
Losgeld betalen bij ransomware: geen reden om slachtoffers niet te informeren  
 
De AP merkt op dat sommige organisaties de slachtoffers niet informeren als zij getroffen zijn door een 
ransomwareaanval. Als reden geven deze organisaties aan dat zij losgeld hebben betaald aan criminelen. 
Zij denken dat zij daarmee hebben voorkomen dat de criminelen de persoonsgegevens verder verspreiden. 
Die toezegging hebben zij ook gekregen van de criminelen.  
 
Deze redenering klopt echter niet. Een ransomwareaanval vormt een inbreuk op zowel de 
vertrouwelijkheid als de beschikbaarheid van persoonsgegevens. De criminelen voeren 
ransomwareaanvallen vooral uit voor het geld. Daarom is er geen enkele garantie dat zij de gegevens ook 
daadwerkelijk verwijderen en nooit zullen doorverkopen, ook al hebben zij al losgeld gekregen.    
 
De AP ziet het betalen van losgeld niet als een passende achteraf genomen maatregel in de zin van artikel 
34 van de Algemene verordening gegevensbescherming (hierna: AVG) om slachtoffers niet te informeren 
over een ransomwareaanval.  

Datalekken door ransomware altijd melden aan AP en slachtoffers 
Datalekken  door  ransomware  kunnen  grote  risico’s  opleveren  voor  de  slachtoffers.  Daarom  moeten  dit 
soort datalekken vrijwel altijd gemeld worden aan de AP en aan de slachtoffers. 
 
De gestolen persoonsgegevens kunnen misbruikt worden om gerichte phishingaanvallen te plegen op deze 
slachtoffers. Daarbij sturen de criminelen - ogenschijnlijk uit naam van de getroffen organisatie - een mail 
naar  de  slachtoffers  om  geld  of  meer  informatie  afhandig  te  maken.  Daarnaast  kunnen  de  gestolen 
persoonsgegevens worden toegevoegd aan bestaande datasets, die bijvoorbeeld verkocht worden op het 
dark web. Deze gegevens worden dan uiteindelijk gebruikt in spamlijsten of in bruteforceaanvallen, waarbij 
met eerder gelekte informatie geprobeerd wordt om toegang te krijgen tot gebruikersaccounts bij andere 
organisaties, zoals banken, webshops of bestuursorganen. 
 

 
 
 

 

 

 

2/10 

 

Datalekken bij IT-leveranciers 

 

Aantal datalekken bij IT-

leveranciers 

Aantal meldingen van 
getroffen organisaties  

Aantal slachtoffers 

datalekken IT-leveranciers 

 
 
28 

1.800 

 

minimaal  
7 miljoen 

 
 

 

 
De AP heeft het afgelopen jaar 28 datalekken gezien bij IT-leveranciers. De impact hiervan is enorm. Deze 
28 datalekken hebben geleid tot 1.800 datalekmeldingen bij de AP. Hierbij zijn naar schatting minimaal 7 
miljoen slachtoffers getroffen. Omdat niet alle datalekken aan de AP worden gemeld, zijn dit er 
waarschijnlijk nog veel meer. De meeste datalekken bij IT-leveranciers worden veroorzaakt door 
cyberaanvallen. In het cybersecuritybeeld 2021 signaleren de NCTV en het NCSC dat cyberaanvallen het 
zenuwstelsel van de maatschappij aantasten.1 Eén cyberaanval bij een grote IT-leverancier heeft een 
schokeffect op de hele distributieketen.2 De AP heeft 14 van deze datalekken bij IT-leveranciers 
onderzocht. 
 

Voorbeeld van een datalek bij een IT-leverancier 
Een  verloskundigenpraktijk  (de  verwerkingsverantwoordelijke)  schakelt  een  IT-dienstverlener  (de 
verwerker) in, die een standaardapplicatie levert om patiënt- en personeelsdossiers aan te maken en 
op te slaan. Deze IT-dienstverlener is een grote speler in deze specifieke markt en levert deze dienst 
ook aan veel andere verloskundigenpraktijken in Nederland.  
 
De  IT-dienstverlener  wordt  getroffen  door  een  ransomwareaanval.  Hierdoor  zijn  patiënt-  en 
personeelsgegevens van de verloskundigenpraktijken versleuteld en gekopieerd door criminelen. De 
criminelen verwijderen alle back-ups, waardoor de persoonsgegevens niet meer beschikbaar zijn voor 
de verloskundigenpraktijken. De criminelen eisen losgeld van de IT-leverancier en dreigen anders de 
patiënt- en personeelsgegevens te publiceren op het dark web.  

 

                                                                        
1 Cybersecuritybeeld Nederland 2021, p. 7. Zie: https://www.nctv.nl/documenten/publicaties/2021/06/28/cybersecuritybeeld-
nederland-2021.  
2 Cyberaanvallen op IT-leveranciers worden ook wel ‘supply chain attacks’ genoemd. 

 

 

3/10 

 

Organisaties (AVG: verwerkingsverantwoordelijken) besteden hun IT-diensten vaak uit aan een IT-
leverancier (AVG: verwerker). Denk bijvoorbeeld aan het faciliteren van digitale werkplekken, het leveren 
van op maat gemaakte software en de opslag van data. Een cyberaanval op die IT-leverancier kan dan ook 
meerdere organisaties treffen die gebruikmaken van de IT-diensten. Uiteindelijk kan één cyberaanval 
grote groepen mensen treffen van wie organisaties persoonsgegevens verwerken. IT-leveranciers lijken 
een aantrekkelijk doelwit te zijn: criminelen kunnen een grote hoeveelheid persoonsgegevens gebruiken 
om de IT-leverancier af te persen.  
 
Bedrijfsprocessen zijn tegenwoordig sterk afhankelijk van digitale processen. Grootschalige 
cyberincidenten hebben daarom een enorme impact op de bedrijfsvoering van organisaties. 
Bedrijfsprocessen worden door zulke incidenten ernstig belemmerd of moeten zelfs worden stilgelegd. En 
persoonsgegevens kunnen op straat komen te liggen. Zo kan een ransomwareaanval op een winkel of een 
IT-leverancier tot gevolg hebben dat bepaalde producten niet meer verkocht kunnen worden.  
 
De AP ziet dat de prioriteit bij getroffen organisaties vaak ligt bij het herstellen van de processen. 
Daarnaast is het echter belangrijk dat zij de slachtoffers van het cyberincident zo snel mogelijk informeren. 
Zo kunnen slachtoffers zichzelf beschermen tegen de gevolgen van het datalek. Bijvoorbeeld door hun 
wachtwoord te veranderen of extra alert te zijn op phishingmails. 

Toezicht door de AP: sturen op meldplicht bij verwerkingsverantwoordelijken 
Bij een cyberaanval bij een verwerker, zoals een IT-leverancier, is het belangrijk dat de slachtoffers zo snel 
mogelijk worden geïnformeerd en dat de klanten van de verwerker (de verwerkingsverantwoordelijken) 
binnen 72 uur een datalekmelding doen bij de AP. Op basis van datalekmeldingen kan de AP de aard en de 
omvang  van  grootschalige  cyberaanvallen  monitoren  en  toezicht  houden  op  de  meldplicht  aan  de 
slachtoffers en de te treffen beveiligingsmaatregelen.  
 
De AP kan ervoor kiezen om de verwerker direct na een cyberaanval te wijzen op de verplichting om alle 
opdrachtgevers  volledig 
informeren  over  de  cyberaanval.  De  opdrachtgever  heeft  als 
verwerkingsverantwoordelijke  een  meldplicht  aan  de  AP  en  aan  de  slachtoffers.  De  AP  merkt  dat  de 
meldplicht beter wordt nageleefd na interventie van de AP.   
 
Daarnaast  kan  de  AP  een  onderzoek  starten  naar  de  meldplicht  aan  de  AP  en  de  slachtoffers  en/of  de 
getroffen beveiligingsmaatregelen.  

te 

 
Verplichtingen van IT-dienstverleners 
De meldplicht datalekken (artikel 33 en 34 van de AVG) geldt in eerste instantie voor 
verwerkingsverantwoordelijken. Maakt een verwerkingsverantwoordelijke gebruik van de IT-diensten 
van een verwerker? Dan blijft de verwerkingsverantwoordelijke verantwoordelijk voor de verwerking van 
persoonsgegevens en dus ook voor de melding van een datalek aan de AP én aan de slachtoffers. De 
verwerker is verplicht om de verwerkingsverantwoordelijke zo snel mogelijk te informeren over een 

 

 

4/10 

 

datalek (artikel 33, tweede lid van de AVG). Verder is de verwerker verplicht om de 
verwerkingsverantwoordelijke te helpen bij een datalek (artikel 28, derde lid, onder f van de AVG).   
Het is dus belangrijk dat IT-leveranciers snel, transparant en volledig communiceren naar de 
verwerkingsverantwoordelijken bij een datalek. Verwerkingsverantwoordelijken moeten immers de kans 
krijgen om zo snel mogelijk te beoordelen of zij het datalek moeten melden aan de slachtoffers en aan de 
AP. En zij moeten ook bepalen welke maatregelen zij zelf moeten nemen om het datalek te beëindigen 
en/of de negatieve gevolgen te beperken.   
 
De AP constateert echter dat IT-leveranciers vaak niet snel, transparant en volledig genoeg communiceren 
naar de verwerkingsverantwoordelijken. De oorzaken verschillen. Zo willen IT-leveranciers soms wachten 
tot een uitgebreid onderzoek naar het datalek is afgerond. Of zijn zij bang voor reputatieschade en onrust 
bij hun klanten. Dit zijn voor de AP geen goede redenen. IT-leveranciers spelen een belangrijke rol in de 
meldplicht aan de slachtoffers en de meldplicht aan de AP door de verwerkingsverantwoordelijke.  
Wanneer IT-leveranciers de verwerkingsverantwoordelijken niet direct en volledig informeren, kan dat 
ertoe leiden dat IT-leveranciers de AVG overtreden 

Praktisch – een datalek bij een verwerker melden bij de AP 
Op onze website staat wie wat moet melden bij een datalek bij een verwerker. De AP verwacht van 
iedere verwerkingsverantwoordelijke  een aparte  datalekmelding. Daarmee  kan  de AP de  specifieke 
feiten  en  omstandigheden  vaststellen  per  verwerkingsverantwoordelijke.  Bovendien  kan  de  AP 
uitsluitend de verwerkingsverantwoordelijke  aanspreken,  niet  de verwerker, als  de slachtoffers  van 
een datalek ten onrechte niet worden geïnformeerd.  
 

 
Zes aanbevelingen voor organisaties  
Besteedt u als organisaties (een deel van) uw ICT uit aan een of meerdere IT-leveranciers? Dan kunt u zelf 
maatregelen treffen om de impact van een datalek bij uw IT-leverancier(s) te verkleinen. Daarnaast kunt u 
vooraf maatregelen nemen om ervoor te zorgen dat u de meldplicht datalekken adequaat kunt naleven. 
 
De AP heeft hiervoor zes aanbevelingen:  
 

1. 

2. 

3. 

4. 
5. 

Schakel alleen IT-leveranciers in die genoeg garanties geven voor passende technische en 
organisatorische beveiligingsmaatregelen. U kunt daarbij letten op eventuele certificering van 
de IT-leverancier. Let op: u blijft als verwerkingsverantwoordelijke volgens de AVG 
verantwoordelijk voor de beveiliging van persoonsgegevens, ook als u de beveiliging volledig 
aan de IT-leverancier heeft uitbesteed.  
Pas dataminimalisatie toe en controleer de naleving. De AP ziet nog te vaak dat bij 
cyberaanvallen gegevens worden getroffen waarvan de bewaartermijn is overschreden en die 
dus al gewist hadden moeten zijn.  
Leg in de verwerkersovereenkomst concrete afspraken vast over de hulp die de IT-leverancier 
geeft bij naleving van de meldplicht datalekken. In de verwerkersovereenkomst maakt u 
afspraken over het verwerken van persoonsgegevens en de beveiliging daarvan.  
Controleer periodiek of de IT-leverancier de verwerkersovereenkomst naleeft.  
Maak een actieplan melding datalekken om de termijnen na te leven. De AVG vereist snel 
handelen. De IT-leverancier moet u zo snel mogelijk informeren over een datalek. U moet het 

 

 

5/10 

 

 

6. 

datalek vervolgens binnen 72 uur nadat u hiervan op de hoogte bent geraakt, melden bij de 
AP. De slachtoffers moet u direct informeren.  
Zorg voor een zorgvuldig opgesteld en goed bijgehouden verwerkingsregister, zowel bij uzelf 
als bij de verwerker. Het verwerkingsregister helpt u een snelle inschatting te maken welke 
organisaties en categorieën van persoonsgegevens zijn geraakt bij een datalek. Zo wordt het 
eenvoudiger om de gevolgen voor de slachtoffers in kaart te brengen.  

Toezicht AP op de meldplicht datalekken 

 
Het toezicht van de AP is risicogestuurd. Dat betekent dat de AP zich voornamelijk richt op die datalekken 
die de grootste risico’s opleveren voor de slachtoffers. De AP identificeert risico’s aan de hand van 
datalekmeldingen en dataleksignalen. Een signaal kan bijvoorbeeld een bericht in de media zijn. De AP 
kan een risico vaststellen op een omstandigheid uit één datalekmelding, maar ook op trends die volgen uit 
meerdere datalekmeldingen.  
 
Naast de al genoemde stijging van 88% van het aantal gemelde cyberaanvallen identificeert de AP onder 
andere risico’s bij datalekken:  
 

  waarbij slachtoffers ten onrechte niet worden geïnformeerd over het datalek;  
  bij verwerkers, met name IT-leveranciers;  
  met grote aantallen slachtoffers; 
  met bijzondere en/of gevoelige persoonsgegevens; 
  die ten onrechte niet aan de AP worden gemeld.  

 
Verder staan in het toezicht van de AP op de meldplicht datalekken de slachtoffers centraal. Een belangrijk 
aandachtspunt hierbij is ervoor zorgen dat verwerkingsverantwoordelijken slachtoffers adequaat 
informeren over een datalek. Zodat de slachtoffers ook zelf maatregelen kunnen nemen om de impact te 
beperken. Bijvoorbeeld door het wachtwoord van een account te veranderen, alerter te zijn op 
bankafschrijvingen en andere online applicaties.  
 
Risicogestuurd toezicht op de meldplicht datalekken  
De bijna 25.000 datalekmeldingen in 2021 hebben geleid tot 36 onderzoeken. De intensiteit van toezicht 
neemt toe, naarmate de AP grotere risico’s identificeert. Dat betekent dat de AP niet elke datalekmelding 
even intensief onderzoekt. 
 
Monitoring: bijna 18.000 meldingen 
Bij een groot deel van de datalekmeldingen verricht de AP na een eerste beoordeling geen verdere 
toezichtshandelingen. Van zulke meldingen ontving de AP er bijna 18.000 in 2021.  
 
Verdiepend toezicht: ruim 7.000 meldingen 
Het afgelopen jaar heeft de AP in 7.000 datalekmeldingen extra toezichtshandelingen verricht. Deze extra 
toezichtshandelingen waren noodzakelijk omdat in deze datalekmeldingen door de AP grote risico’s 
werden geïdentificeerd. Bijvoorbeeld omdat het ging om veel slachtoffers of (veel) gevoelige 
persoonsgegevens. Bij deze meldingen doet de AP een diepgaandere controle.  
 

 

 

6/10 

 

Wat doet de AP tijdens het verdiepend toezicht? 
Tijdens zo’n nadere controle kan de AP contact opnemen met de meldende organisatie om vragen te 
stellen over het datalek. Bijvoorbeeld omdat de datalekmelding onduidelijk is, onregelmatigheden bevat of 
inconsistent is. Daarnaast kan de AP na een dergelijke controle een normoverdragende brief sturen of een 
normoverdragend gesprek voeren. In zo’n brief of gesprek wijst de AP de organisatie op de regels. Zoals de 
meldplicht aan de slachtoffers of de norm voor mobiele datadragers met gevoelige en/of bijzondere 
persoonsgegevens.  
 
De AP neemt niet bij elke melding contact op met de verwerkingsverantwoordelijke. Bijvoorbeeld omdat 
uit de melding volgt dat al voldoende nieuwe beveiligingsmaatregelen zijn getroffen en alle betrokkenen al 
zijn geïnformeerd. 
 
Onderzoeken naar aanleiding van datalekmeldingen  
In 2021 is de AP naar aanleiding van 36 datalekmeldingen een onderzoek gestart. Deze 36 
datalekmeldingen brachten naar het oordeel van de AP de grootste risico’s voor de slachtoffers met zich 
mee. Het ging voornamelijk om situaties waarbij een verwerkingsverantwoordelijke de slachtoffers van 
een ransomwareaanval ten onrechte niet informeerde. En om situaties waarbij een 
verwerkingsverantwoordelijke onvoldoende nieuwe beveiligingsmaatregelen had genomen om nieuwe 
datalekken te voorkomen.  
 
Van de 36 onderzoeken waren 14 onderzoeken gericht op IT-leveranciers. De andere 22 onderzoeken 
waren gericht op diverse organisaties, zoals zorginstellingen en overheden. 
 
Een onderzoek kan zich richten op een enkele organisatie maar ook op een groep organisaties. 
Bijvoorbeeld naar aanleiding van een cyberaanval bij een IT-leverancier. Deze onderzoeken kunnen leiden 
tot een boete, maar dat hoeft niet altijd. Per situatie weegt de AP af hoe ze het effectiefst kan optreden. 
Hierbij houdt de AP ook rekening met al lopende onderzoeken.  
 
De AP heeft te weinig middelen om bij elke datalekmelding met zeer ernstige risico’s een onderzoek te 
starten. 

Handhaving door de AP: boete Transavia 
De AP kan organisaties die de AVG overtreden een boete opleggen. In 2021 heeft de AP een boete opgelegd van 400.000 
euro  aan  luchtvaartmaatschappij  Transavia,  vanwege  het  slecht  beveiligen  van  persoonsgegevens.  Door  die  slechte 
beveiliging kon een hacker in 2019 de systemen van Transavia binnendringen. Het wachtwoord was te eenvoudig te 
raden, meerfactorauthenticatie ontbrak, autorisaties waren te uitgebreid en systemen waren onvoldoende van elkaar 
gescheiden. Daarbij had de hacker toegang tot systemen waarin hij gegevens van 25 miljoen mensen had kunnen inzien. 
Vastgesteld is dat de hacker persoonsgegevens van zo’n 83.000 personen downloadde. 
 
Verder legde de AP in 2021 een boete op aan Booking.com omdat het bedrijf een datalek te laat had gemeld, aan PVV 
Overijssel omdat de partij een datalek niet had gemeld en aan het OLVG omdat dit ziekenhuis persoonsgegevens slecht 
beveiligde.  
 
 
 

 

 

 

7/10 

 

Overzicht feiten en cijfers 2021 

Aantal datalekmeldingen  
Nederland staat in de top drie van landen in Europa waar de meeste datalekken worden gemeld. Doordat 
Nederland sterk gedigitaliseerd is, is het risico op (grote/ernstige) datalekken hier relatief hoog. Daardoor 
is extra aandacht vereist voor de bescherming van persoonsgegevens en cybersecurity.   
 
Onderstaande grafiek laat het verloop van het aantal datalekmeldingen sinds 2017 zien: 
 

30000

25000

20000

15000

10000

5000

0

2017

2018

2019

2020

2021

 

Totaal aantal datalekmeldingen ontvangen door de AP 2017-2021 

Onderstaande grafiek toont het aantal ontvangen datalekmeldingen per maand in 2021. In maart 2021 
vond er een datalek plaats bij een IT-leverancier met veel datalekmeldingen van 
verwerkingsverantwoordelijken tot gevolg.  
 

3000

2500

2000

1500

1000

500

0

Totaal aantal datalekmeldingen per maand ontvangen door de AP in 2021 
 

 

 

 

8/10 

 

Aantal grensoverschrijdende datalekmeldingen 
De 24.866 meldingen zijn meldingen van datalekken die de AP in Nederland heeft ontvangen via het 
meldloket datalekken op de website van de AP. Daarnaast hebben andere Europese 
privacytoezichthouders in 47 gevallen een grensoverschrijdend datalek gedeeld met de AP. Dat gebeurt 
bijvoorbeeld als een datalek bij een andere Europese toezichthouder is gemeld, maar het mogelijk ook 
significante gevolgen heeft voor slachtoffers in Nederland. De AP deelt in voorkomende gevallen ook 
meldingen over grensoverschrijdende datalekken met andere privacytoezichthouders, bijvoorbeeld ter 
informatiedeling. Dit deed de AP in 2021 elf keer. 
 
Aantal datalekmeldingen per sector  

Gezondheid en welzijn (37%)

Openbaar bestuur (23%)

Financiële dienstverlening (11%)

Onderwijs (4%)

37%

Overige zakelijke dienstverlening (4%)

Politie en justitie (3%)

Specialistische zakelijke dienstverlening (3%)

Informatie en communicatie (3%)

Handel en autobranche (3%)

9%

3%

3%

3%

3%

4%

4%

11%

23%

Overig (9%), waaronder Bouw, Cultuur, sport en recreatie, Energie, Extraterritoriale
organisaties en lichamen, Horeca, Industrie, Landbouw, bosbouw en visserij,
Mijnbouw, Onroerend goed, Vervoer, Water en mileu (alle sectoren ca. 1 procent)

  
 
 
De meeste datalekmeldingen kwamen in 2021 uit de sector gezondheid en welzijn (37%), gevolgd door 
openbaar bestuur (23%) en financiële dienstverlening (11%). Binnen deze top 3 is het aantal meldingen uit 
de sector financiële dienstverlening gedaald met 51% ten opzichte van 2020, uit de sector gezondheid en 
welzijn gestegen met 29% en uit de sector openbaar bestuur gestegen met 9%.  
 

 

 

9/10 

 

De daling in de financiële sector komt voornamelijk doordat één organisatie (een incassokantoor) 
drastisch minder is gaan melden. Deze organisatie blijkt een werkproces te hebben aangepast, waardoor er 
veel minder datalekken ontstaan. Er zijn namelijk veel minder betalingsherinneringen bij verkeerde 
ontvangers terechtgekomen.  
 
Type datalekken 
 

5 meest voorkomende incidenten

Brief of postpakket met persoonsgegevens geopend retour

ontvangen

E-mail met persoonsgegevens verstuurd aan verkeerde

ontvanger(s)

Brief of postpakket met persoonsgegevens kwijtgeraakt

Hacking, malware (bijv. ransomware) en/of phishing

Brief of postpakket met persoonsgegevens verstuurd of

afgegeven aan de verkeerde ontvanger(s)

0

2000

4000

6000

8000

10000

 
Het aantal datalekken waarbij persoonsgegevens bij een verkeerde ontvanger terechtkomen, blijft net als 
afgelopen jaren hoog. De AP vraagt nu expliciet aan organisaties of het gaat om datalekken per brief of per 
e-mail. Daarbij valt op dat veruit de meeste datalekken ontstaan bij per post bezorgde persoonsgegevens. 
De voornaamste reden waarom dit incident optreedt, is dat de geadresseerde niet langer op het 
geregistreerde adres woont.  
 
De categorie ‘Hacking, malware en/of phishing’ omvat 9% van het totaal aantal meldingen. Vorig jaar was 
dit nog maar 5% van het totaal aantal meldingen.   
 

 

 

 

10/10