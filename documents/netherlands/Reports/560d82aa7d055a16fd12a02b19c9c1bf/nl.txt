Klachtenrapportage: facts & figures
Overzicht 25 mei tot 25 november 2018
Aantal klachten

9.661

Onderwerp

Sector

32%

41%

van de klachten gaat
over de rechten van
betrokkenen

van de klachten gaat
over zakelijke
dienstverleners

Introductie

Iedereen heeft privacyrechten. Met de inwerkingtreding van de Algemene verordening
gegevensbescherming (AVG) zijn die rechten versterkt: sinds 25 mei kunnen mensen een privacyklacht
indienen bij de Autoriteit Persoonsgegevens (AP). Dat kan als iemand vermoedt dat zijn/haar
persoonsgegevens zijn verwerkt of dreigen te worden verwerkt op een manier die in strijd is met de
privacywet. Deze rapportage geeft inzicht in alle klachten die de AP heeft ontvangen sinds 25 mei en de
manier waarop de klachten zijn behandeld. Dat kunnen klachten zijn over een inbreuk op eigen
persoonsgegevens, maar ook anonieme klachten, algemene klachten over organisaties, klachten over
persoonsgegevens van derden of klachten over onrechtmatige verwerkingen die dreigen te gaan
plaatsvinden.

Informatieverzoeken en klachten

Sinds 25 mei hebben 22.679 mensen en organisaties contact opgenomen met AP voor informatie over de
AVG of met een privacyklacht. In 9.661 gevallen ging het over een privacyklacht (43%).
De AP heeft een wettelijke verplichting om de klachten die gaan over een inbreuk op iemands eigen
persoonsgegevens in behandeling te nemen. Klachten die anoniem worden ingediend, algemene klachten
over organisaties of klachten die gaan over de persoonsgegevens van een derde zijn van even groot belang
voor de toezichtstaak van de AP. Dit betekent dat ook deze klachten kunnen leiden tot actie, waaronder
onderzoek.

Totaal aantal klachten

Anonieme klachten, klachten over
persoonsgegevens van derden en algemene
klachten over organisaties (60%)
Klachten over eigen persoonsgegevens (40%)

Een klacht kan via de telefoon gemeld worden, via een online klachtenformulier of schriftelijk worden
ingediend. De meeste klachten (65%) klachten worden ingediend via het klachtenformulier op de website
van de AP.

Voorbeeldklacht
“Ik ben gebeld door een medewerker van een energiemaatschappij met een aanbod om energie van hen af
te nemen. Wat mij verbaasde is dat ik geen klant ben en ik nog nooit eerder in contact ben gekomen met
deze organisatie. Ik heb direct aan de medewerker gevraagd hoe de energiemaatschappij aan mijn
gegevens komt. De organisatie gaf aan dat zij geen persoonsgegevens van mij hebben, maar dat zij mijn
persoonsgegevens (in)kopen bij een handelsinformatiebureau, die persoonsgegevens ontvangt van
telecomproviders. Ik wil niet dat mijn gegevens zonder mijn weten worden verzameld en doorverkocht.”
De AP neemt contact op met de energiemaatschappij en legt uit wat de regels zijn. De
energiemaatschappij mag niet zomaar mensen benaderen voor een marketingdoel, hiervoor is meestal
toestemming nodig. Daarnaast wijst de AP de klager op het recht van bezwaar. De klager heeft het recht
de energiemaatschappij te vragen om geen persoonsgegevens meer te gebruiken voor een marketingdoel.
Verder bereidt de AP een onderzoek voor naar een handelsinformatiebureau.

2/8

Behandelde klachten

Van de 9.661 klachten die de AP sinds 25 mei heeft ontvangen, is 56% behandeld en daarmee afgesloten.
Hieronder vallen ook telefonische klachten die naar tevredenheid zijn afgerond. 44% van de klachten is
nog in behandeling. Deze klachten moeten eerst verder worden verrijkt of nader worden onderzocht om te
kunnen bepalen op welke manier zij kunnen worden behandeld. Er zijn inmiddels 11 onderzoeken gestart.
Die zijn gebaseerd op een veelvoud aan klachten.

Behandelde klachten (56%)
Klachten in behandeling (44%)

Internationaal
De AP speelt een rol in 331 internationale klachten. Een groot deel daarvan (176) is binnengekomen bij de
AP via het klachtenformulier of een telefonische melding. Het gaat om klachten over organisaties met
grensoverschrijdende activiteiten of met meerdere vestigingen binnen Europa. De AP is voor 21 van de 176
klachten de ‘leidende’ toezichthouder. Als de klacht gaat over een verwerking die alleen in Nederland
plaatsvindt, of specifiek is voor Nederland, worden deze klachten na overleg met de leidende
toezichthouder, alsnog door de AP behandeld. Dat is tot nu toe in 20 van de 176 internationale klachten
gebeurd.
De AP heeft ook 36 internationale klachten doorgestuurd gekregen van andere Europese toezichthouders
over organisaties die wel een hoofdvestiging in Nederland hebben. Voor deze internationale klachten is de
AP ook de leidende toezichthouder, tenzij de andere Europese toezichthouder om lokale behandeling
vraagt. Dat is in 2 van de 36 internationale klachten gebeurd. Tot slot is de AP ook betrokken bij
internationale klachten van andere toezichthouders. Bijvoorbeeld wanneer er het risico bestaat dat een
Nederlandse burger geraakt wordt door een verwerking, of als er een Nederlandse vestiging van de
organisatie bestaat. De AP is betrokken toezichthouder in 119 internationale klachten.

Voorbeeldklacht
De AP heeft meerdere klachten ontvangen over een beoordelingswebsite die in Nederland veel wordt
gebruikt. Mensen klagen erover dat zij eerst een kopie van hun identiteitsbewijs moeten overleggen,
voordat zij inzage krijgen in hun gegevens of hun persoonsgegevens kunnen laten verwijderen. Dat is in
dit geval in strijd met de privacywet.
Het bedrijf achter de website wordt beheerd door een Frans moederbedrijf en dus is de Franse
toezichthouder de leidende toezichthouder. Omdat de klachten alleen gaan over het Nederlandse
platform, overlegt de AP met de Franse toezichthouder. Gezamenlijk beslissen de toezichthouders dat de
AP deze klachten behandelt. Vervolgens neemt de AP contact op met de beoordelingssite en wijst de site
op de overtreding. De site past daarna de werkwijze aan.

3/8

Wijze van behandeling

Een effectieve en efficiënte wijze van het behandelen van klachten staat centraal. In het eerste halfjaar
heeft de AP in veel gevallen handreikingen geboden aan de betrokkenen om de klacht succesvol op te
lossen. Ook is regelmatig een brief met normuitleg gestuurd aan de organisatie waarover geklaagd werd of
een normoverdragend gesprek gevoerd. Organisaties passen hun gedrag dan vaak aan, zo is de ervaring.
De AP heeft zich in deze periode primair gericht op het beëindigen van de mogelijke overtreding en heeft
gestuurd op het nemen van herstelmaatregelen door organisaties. Klachten zullen in de toekomst echter
vaker leiden tot onderzoek en tot sancties. Daarom is groei in de capaciteit van de AP voorzien.
De percentages in de grafiek zijn gebaseerd op de schriftelijk ingediende klachten over de wijze waarop
organisaties om zijn gegaan met persoonsgegevens van de indiener van de klacht.
Handreiking aan betrokkene (33%)
Klacht ingetrokken (6%)
Normuitleggende brief (20%)
Normoverdragend gesprek (10%)
Bemiddeling (5%)
Geen (evidente) overtreding / Overig (26%)

Het gaat hier om klachten waarvan de behandeling is afgerond. Er lopen nog diverse onderzoeken naar
klachten. Die onderzoeken kunnen leiden tot een sanctie.
Toelichting behandelwijzen:
 Handreiking aan de betrokkene houdt in dat de betrokkene op weg wordt geholpen om de klacht zelf
op te lossen. Het overgrote deel van de telefonische klachten wordt op deze manier opgelost.
 De normuitleggende brief wordt ingezet wanneer een organisatie zeer vermoedelijk in overtreding is.
In de brief wordt de verwerkingsverantwoordelijke gewezen op de wettelijke regels van de AVG.
 Een normoverdragend gesprek wordt ingezet wanneer een organisatie duidelijk in overtreding is. Op
zo’n moment wordt (veelal telefonisch) contact opgenomen en dringend verzocht de werkwijze
aan te passen.
 Bemiddeling wordt ingezet wanneer de klacht zich leent voor tussenkomst van de AP. Bij deze
behandelwijze neemt de AP contact op met een organisatie met het verzoek om een afgewezen
klacht te heroverwegen.
 Het komt voor dat de klacht wordt ingetrokken door een betrokkene. De AP sluit dan het dossier.
 Na inhoudelijke beoordeling van een klacht kan blijken dat er geen evidente overtreding plaatsvindt.
De klacht wordt dan niet verder behandeld. Ook komt het voor dat de journalistieke exceptie van
toepassing is, of dat een klacht bedoeld is voor een andere toezichthouder. De AP is dan niet
bevoegd. Tot de categorie overig behoren daarnaast de klachten waarbij de klager, na herhaalde
pogingen, niet bereikbaar is.

4/8

Voorbeeldklacht
“Mijn broer was werkzaam als zorgmedewerker in een zorginstelling. Omdat ik het vermoeden had dat
mijn broer wel eens in mijn medisch dossier keek heb ik dit nagevraagd bij de zorginstelling. Toen bleek
dat mijn broer de afgelopen 2 jaar meerdere malen mijn dossier had ingezien. Hij werkt op een heel
andere afdeling en hoeft dus geen inzage te krijgen in mijn dossier. De zorginstelling heeft toegezegd
maatregelen te nemen. Maar na enige tijd gebeurde het weer.”
De AP neemt contact op met de zorginstelling. Vanzelfsprekend mag niet iedereen zomaar kijken in een
medisch dossier. Alleen zorgmedewerkers die een directe behandelrelatie hebben met een patiënt
mogen toegang hebben tot het medische dossier van die patiënt. De zorginstelling moet verantwoording
afleggen over de getroffen maatregelen ten aanzien van de autorisaties, de logging en de controle van de
logging.

Klachten per onderwerp

De meeste klachten (32%) gaan over de rechten van betrokkenen. Bij deze klachten gaat het voornamelijk
over organisaties die een inzage- of verwijderverzoek niet goed faciliteren. Daarnaast gaan veel klachten
over het verzamelen van persoonsgegevens die niet noodzakelijk zijn voor het doel (bovenmatig) en over
het ongewenst doorgeven van persoonsgegevens aan derden.

Rechten van betrokkene (32%)
Wijze van gegevensverwerking (15%)
Doorgeven van persoonsgegevens aan derden (12%)
Direct marketing (per post, e-mail of telefonisch)…
(Niet gemelde) datalekken (7%)
Cameratoezicht (6%)
Verwerking van kopie ID (5%)
Beveiliging (4%)
Toestemming als grondslag voor de verwerking (3%)
Verwerking van bijzondere persoonsgegevens (3%)
Foto’s en video’s online (2%)
Cookies (1%)
Arbeidsrelatie/sollicitatie (1%)
Persoonsgegevens van kinderen op internet (1%)
0

5

10

15

20

25

30

5/8

35

Klachten per sector
45
40
35
30
25
20
15
10
5
0

Zakelijke dienstverlening
Onderwerpen

Detailhandel (14%)
Nuts (8%)
Logistiek en vervoer (5%)
Juridisch (4%)

1.
2.
3.

Horeca (2%)

Rechten van betrokkene
Direct marketing
Wijze van
gegevensverwerking

Overig* (67%)
* Onder ‘overig’ bij zakelijke dienstverlening wordt verstaan media, loterijen, telecom

6/8

IT sector
Onderwerpen
Diensten (22%)
Software (9%)
Hardware (0%)
Overig* (69%)

1.
2.
3.

Rechten van betrokkenen
Wijze van
gegevensverwerking
Toestemming als grondslag
voor de verwerking

* Onder ‘overig’ bij IT sector wordt verstaan internet en applicaties

Openbaar bestuur
Onderwerpen

Gemeenten (42%)
Zelfstandige bestuursorganen (42%)
Rijksoverheid (8%)

1.
2.

Overig* (8%)
3.

Wijze van
gegevensverwerking
Doorgeven van
persoonsgegevens aan
derden
(Niet gemelde) datalekken

* Onder ‘overig’ bij openbaar bestuur wordt verstaan provincies en andere
bestuursorganen

Financiële sector
Banken (34%)

Onderwerpen

Verzekeraars (15%)
Handelsinformatie- en
kredietbureaus (14%)
Overig* (37%)

1.
2.
3.

Rechten van betrokkenen
Wijze van
gegevensverwerking
Doorgeven van
persoonsgegevens aan
derden

* Onder ‘overig’ bij financiële sector wordt verstaan betaalservices en
investerings- en beleggingsmaatschappijen

7/8

Zorg
Onderwerpen

Ziekenhuizen (24%)
Huisartsen en apothekers (13%)

1.
2.

Overig* (63%)
3.

Rechten van betrokkenen
Doorgeven van
persoonsgegevens aan
derden
Beveiliging

* Onder ‘overig’ bij zorg wordt verstaan: (particuliere) zorgaanbieders in het
kader van WMO, jeugdzorginstellingen en organisaties in de alternatieve
geneeskunde

Voorbeeldklacht
“Ik ontving een bericht van een voor mij onbekende autodealer dat ik mijn nieuwe auto voor een ander
automerk kon inruilen. Ik heb verzocht om mijn persoonsgegevens bij dit bedrijf te laten verwijderen. Als
reactie kreeg ik te horen dat mijn verzoek alleen in behandeling kon worden genomen als ik een kopie van
mijn identiteits- en kentekenbewijs aanleverde.”
De AP neemt contact op met het autobedrijf en wijst erop dat deze gegevensverwerking bovenmatig is; voor
dit verwijderverzoek mag geen kopie van het identiteitsbewijs worden gevraagd. Het autobedrijf past op
aandringen van de AP de werkwijze aan.

8/8