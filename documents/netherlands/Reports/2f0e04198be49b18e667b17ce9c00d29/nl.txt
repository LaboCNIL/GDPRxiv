Meldelicht datalekken: facts & figures
Overzicht feiten en cijfers k018
Aantal meldingen

Stijging

Type datalekken

20.881

↑ 109%

63%

ten opzichte van de
10.009 meldingen in
2017

persoonsgegevens
verstuurd aan
verkeerde ontvanger

Introductie
Organisaties moeten een datalek melden aan de Autoriteit Persoonsgegevens (AP), tenzij het niet
waarschijnlijk is dat het datalek een risico oplevert voor de personen waarvan de gegevens zijn gelekt.
Organisaties moeten het datalek daarnaast melden aan de betrokken personen wanneer het lek kan leiden
tot fysieke, materiële of immateriële schade voor deze betrokkenen. Het gaat dan om een situatie waarbij
het lek waarschijnlijk een hoog risico voor de betrokkenen oplevert.
De meldplicht datalekken geldt in Nederland al sinds 2016. De meldplicht vloeit ook voort uit de Algemene
verordening gegevensbescherming (AVG) die sinds 25 mei 2018 van toepassing is. Er zijn wel
nuanceverschillen. Zo stelt de AVG strengere eisen aan de registratie van de datalekken in een organisatie.
Organisaties moeten alle datalekken documenteren, inclusief de feiten over het datalek, de gevolgen
daarvan en de genomen corrigerende maatregelen. Dat geldt ook voor datalekken die organisaties niet
hoeven te melden. Met deze documentatie moet de AP kunnen controleren of organisaties aan de
meldplicht datalekken hebben voldaan.

Aantal meldingen in 2018
7.000
6.000

6.192
5.791

5.000

5.328

4.000
3.000

3.570

na AVG
voor AVG

2.000
1.000
0
1e kwartaal 2018

2e kwartaal 2018
(vóór en ná
AVG op 25/5)

3e kwartaal 2018

4e kwartaal 2018

In 2018 ontving de AP in totaal 20.881 meldingen van datalekken. Ten opzichte van voorgaande jaren is
het aantal meldingen fors gestegen. In 2016 ontving de AP 5.849 meldingen van datalekken en in 2017
waren dat er 10.009. In 2018 is het aantal ten opzichte van 2017 dus ruim verdubbeld. Daarnaast hebben de
andere Europese toezichthouders in 62 gevallen een grensoverschrijdend datalek gedeeld met de AP.
De invoering van de AVG op 25 mei 2018 vond plaats in het tweede kwartaal. Er is een sterke stijging van
meldingen van datalekken zichtbaar in de laatste maand van dit kwartaal. Mogelijk komt dit door de
gestegen(media-)aandacht voor de AVG.

Niet gemelde datalekken
De AP merkt dat niet alle meldplichtige datalekken door organisaties worden gemeld. Dat wordt
bijvoorbeeld duidelijk als betrokkenen melding maken van een (meldplichtig) datalek, terwijl dat door de
organisatie zelf niet is gemeld. De AP beschouwt dit als een ernstige zaak. Het totaal aantal datalekken dat
gemeld had moeten worden in 2018 ligt dus nog hoger. In 2019 zal de AP zich meer focussen op deze niet
gemelde datalekken. Onderzoeken die daaruit voortvloeien zullen mogelijk tot sancties leiden.

Belang van melden aan de AP en aan betrokkenen
Met de meldplicht aan de AP is beoogd het toezicht op potentieel ernstige datalekken te ondersteunen. De
AP moet door de verantwoordelijke worden geïnformeerd zodat de AP kan beoordelen of een onderzoek of
het geven van aanwijzingen noodzakelijk is. De meldplicht stelt de AP onder meer in staat om te
controleren of er adequaat op de inbreuk is gereageerd, of de inbreuk is beëindigd, of de genomen of
aangekondigde beveiligingsmaatregelen voldoende zijn om nieuwe inbreuken te voorkomen, en of de
personen die zijn getroffen door het datalek moeten worden geïnformeerd, en zo ja, of de organisatie dat
heeft gedaan of nog gaat doen. Met de meldplicht aan de betrokkene is beoogd de betrokkene op de hoogte
te stellen van wat er met diens gegevens is gebeurd, en de consequenties die dat voor zijn belangen heeft.

2/8

Hierdoor kan de getroffen persoon, voor zover dat mogelijk is, zich tegen de gevolgen wapenen door
bijvoorbeeld extra voorzorgsmaatregelen te treffen.

Ondernomen acties door AP
Het efficiënt en effectief behandelen van datalekken staat centraal. In 2018 heeft de AP in veel gevallen
uitleg gegeven aan organisaties over te nemen beveiligingsmaatregelen. Ook zijn brieven gestuurd om
organisaties te wijzen op hun verantwoordelijkheid en zijn er normoverdragende gesprekken gevoerd.
In 2018 heeft de AP 14.489 datalekmeldingen beoordeeld. Bij 298 datalekmeldingen heeft de AP actie
ondernomen richting de organisatie die een datalek gemeld heeft. Daarbij ging het om verschillende
soorten acties. In 39% van de gevallen is contact opgenomen met de meldende organisatie om
aanvullende informatie op te vragen over het datalek, in 35% van de gevallen is een normuitleggende brief
gestuurd en in 23% van de gevallen is een normoverdragend gesprek gevoerd met de organisatie. In vier
situaties is een onderzoek gestart naar aanleiding van de datalekmelding. Voor nog eens drie gevallen is
initiatief genomen om een kortlopend onderzoek te starten.
Overtredingen van de meldplicht datalekken zullen in 2019 vaker leiden tot sancties. Daarom is groei in de
capaciteit voorzien. In het bijzonder zal in 2019 aandacht worden geschonken aan het ten onrechte niet
melden van datalekken aan betrokkenen of aan de AP en aan het te laat melden van een datalek. Ook
beveiligingsproblemen, die de oorzaak waren van een datalek, kunnen aanleiding zijn voor een onderzoek.

Onderzoek naar datalek Uber
In november 2017 heeft Uber een groot datalek gemeld bij de AP. Dit datalek vond plaats in 2016 en is dus
niet onverwijld gemeld aan de AP en aan betrokkenen. De AP heeft als leidende toezichthouder een
internationale taskforce aangestuurd, bestaande uit privacytoezichthouders uit België, Duitsland,
Frankrijk, Nederland, Italië, Spanje en het Verenigd Koninkrijk. De taskforce coördineerde de onderzoeken
van de verschillende toezichthouders naar het betreffende datalek. De onderzoeken hebben uiteindelijk
geleid tot het besluit van de AP om een bestuurlijke boete op te leggen aan Uber, ter hoogte van €600.000.
De top van het Uber-concern was al eerder op de hoogte van het datalek, maar heeft niet tijdig gemeld aan
de AP, noch aan de betrokkenen. De ernstig verwijtbare nalatigheid die Uber wordt aangerekend is van
invloed geweest op de hoogte van deze in Nederland opgelegde boete.

3/8

Type datalekken

Persoonsgegevens verstuurd of afgegeven aan verkeerde ontvanger 63%
Brief of postpakket kwijtgeraakt of geopend retour ontvangen 9%

3%
3%

Apparaat, gegevensdrager en/of papier kwijtgeraakt of gestolen 7%

4%
7%

9%

Hacking, malware en/of phishing 4%

63%

Persoonsgegevens per ongeluk gepubliceerd 3%
Persoonsgegevens van verkeerde klant getoond in klantportaal 3%
Overig 11%

In de meerderheid van de gevallen betreft het datalek het versturen of afgeven van persoonsgegevens aan
een verkeerde ontvanger. Hierbij gaat het met name om poststukken met gevoelige gegevens die bij de
verkeerde persoon terechtkomen en geopend retour worden gestuurd (de onjuiste ontvanger heeft kennis
genomen van de inhoud van de brief). Ook kan het gaan om een e-mail met daarin gevoelige
persoonsgegevens die wordt verzonden naar de verkeerde ontvanger. Bijvoorbeeld door een typefout of
omdat er in het e-mailprogramma een verkeerde geadresseerde wordt geselecteerd. Daarnaast komt het
voor dat personen hun eigen gegevens opvragen bij organisaties maar door een administratieve fout
vervolgens ook persoonsgegevens van anderen ontvangen.
De meest gelekte gegevens zijn naam, geslacht en contactgegevens. Daarnaast zijn in 2018 ruim 6.000
meldingen ontvangen over gelekte medische gegevens (6.526) en het BSN (6.056). Een datalek met
burgerservicenummers (BSN) komt met name voor in de zorg (37%) en in de sector openbaar bestuur
(33%).
Datalekken door hacking en phishing komen met name voor in de zorg (18%). Bij phishing kan het gaan
om organisaties die bestookt worden met nep e-mails die afkomstig lijken van een betrouwbare partij
zoals een zakelijke relatie. Deze zijn soms nauwelijks van echt te onderscheiden. Wanneer een
medewerker van de organisatie klikt op een link in de nep e-mail of een bijlage in de nep e-mail opent, kan
daardoor een virus worden geïnstalleerd op het systeem dat persoonsgegevens treft. Een voorbeeld van
zo’n virus is ‘ransomware’. Dit is een type malware dat alle gegevens op het systeem versleutelt en ervoor
zorgt dat deze gegevens niet meer toegankelijk zijn. Meestal wordt daarna betaling geëist, bijvoorbeeld via
prepaidkaarten of Bitcoin.
Andere vormen van phishing zijn nep e-mails waarin een medewerker gevraagd wordt om het
wachtwoord van zijn of haar account te wijzigen. De medewerker die op de link klikt wordt doorgeleid naar
een nepwebsite waar de ingevoerde wachtwoordgegevens worden onderschept. Het onderschepte
wachtwoord wordt vervolgens gebruikt om toegang te krijgen tot het account van de medewerker.

4/8

Waaronder toegang tot de inhoud van de mailbox. Accounts die op deze wijze worden gehackt, worden
vaak misbruikt om nieuwe phishingmails te versturen.
Phishingaanvallen die malware gebruiken, maken vaak misbruik van kwetsbaarheden in
softwareprogramma’s om de malware te installeren. Organisaties kunnen het risico op phishingaanvallen
verkleinen door het installeren van antivirusprogramma’s en spamfilters (firewalls) die kwaadaardige emails blokkeren en door deze regelmatig te updaten. Daarnaast is het belangrijk om medewerkers bewust
te maken van phishing. Bijvoorbeeld door trainingen te organiseren met nagebootste phishingaanvallen.

Voorbeeld datalek: Phishing bij ziekenhuis
Een ziekenhuis meldt een datalek als gevolg van een phishingaanval. Een medewerker van het ziekenhuis
heeft op een phishingmail geklikt en vervolgens zijn/haar inlognaam en wachtwoord ingevoerd. Hierdoor
heeft een hacker toegang gekregen tot het account van de medewerker en heeft de hacker vanuit het
account nieuwe phishingberichten verstuurd aan alle e-mailadressen in het adressenboek van het
gehackte account. De geadresseerden zijn door de organisatie gewaarschuwd om de phishingmail niet te
openen en direct te verwijderen.
De AP neemt naar aanleiding van de melding contact op en stelt aanvullende vragen. Onder andere of er
mogelijk toegang is geweest tot de gegevens in de e-mailbox van de medewerker en welke maatregelen
de organisatie neemt om phishing in de toekomst te voorkomen. Het ziekenhuis start vervolgens een
onderzoek. Uit de resultaten van het onderzoek blijkt dat er medische gegevens van vijftien patiënten in
de e-mailbox aanwezig waren en dat niet uitgesloten kan worden dat de hacker toegang heeft gekregen
tot deze gegevens. Het ziekenhuis informeert de patiënten over het datalek. Ook organiseert het
ziekenhuis trainingssessies om medewerkers bewust te maken van phishing en kwaadaardige e-mails te
herkennen.

5/8

Aantal betrokkenen

Datalek betreft 1 persoon 58%

6%

4%
Datalek betreft 2 - 10 personen 21%

9%

Datalek betreft 11 - 100 personen 9%
Datalek betreft 101 - 500 personen 6%

58%
21%

Datalek betreft 501 - 5.000 personen 4%
Datalek betreft 5.001 - 100.000 personen 2%
Datalek betreft meer dan 100.000 personen <1%

In de ruime meerderheid van de gevallen, namelijk 58%, raakt het datalek 1 persoon. Het gaat in deze
gevallen veelal (77%) om het versturen of afgeven van persoonsgegevens aan een verkeerde ontvanger.
In mindere mate (3%) treft het datalek een zeer groot aantal betrokkenen. Datalekken die 5.000 of meer
personen raken, worden vaak veroorzaakt door hacking, malware en/of phishing.

Voorbeeld datalek: Hacking met veel betrokkenen
Een organisatie doet een datalekmelding bij de AP waarin zij aangegeven dat de website van de
organisatie is gehackt en er daarbij een ‘skimmer’ is geplaatst op het Content Management Systeem
(CMS) van de website. Daardoor kunnen gegevens die bezoekers op de website invullen mogelijk worden
onderschept. De organisatie geeft in de melding aan dat ze haar klanten niet informeert over het datalek
omdat het volgens haar niet waarschijnlijk is dat betalingsgegevens van haar klanten zijn onderschept.
De AP onderzoekt de website van de organisatie en stelt vast dat er via de website onder andere
creditcardgegevens worden verwerkt. De AP stuurt een normoverdragende brief aan de organisatie. Naar
aanleiding daarvan informeert de organisatie onmiddellijk alle 5.000 klanten die mogelijk zijn getroffen.
De organisatie stelt de AP hiervan schriftelijk op de hoogte. Daarnaast kondigt de organisatie aanvullende
beveiligingsmaatregelen aan om soortgelijke inbreuken in de toekomst te voorkomen.

6/8

Meldingen datalekken per sector
Zorg 29%
Financiële sector 26%
Openbaar bestuur 17%

3%
3%
4%

29%

Zakelijke dienstverlening 9%
IT sector 4%

9%

Onderwijs 3%
Politie en Justitie 3%

17%
26%

Overig, waaronder: onroerend goed, handel en autobranche, cultuur, sport en
recreatie, energie, industrie, bouw, landbouw, bosbouw en visserij, horeca, water
en milieu, mijnbouw, extraterritoriale organisaties en lichamen (allen <1%)

De meeste datalekken zijn gemeld vanuit de sector zorg (29%), de financiële sector (26%) en de sector
openbaar bestuur (17%).

Zorg
Apotheken en huisartsen (27%)
Ziekenhuizen (24%)
22%

27%

Zorgstichtingen en bevolkingsonderzoek (9%)
Zorgverzekeraars (6%)

6%
6%

24%

Jeugdzorg (6%)

6%
9%

GGZ-instellingen en verslavingsklinieken (6%)
Overig* (22%)

* Onder ‘overig’ wordt o.a. verstaan: de maatschappelijke dienstverlening, verpleeghuizen, psychiaters, psychologen en
fysiotherapeuten.

7/8

Voorbeeld datalek: diefstal persoonsgegevens uit auto
Een gemeente doet een melding van een datalek. Er is een tas van een medewerker van de afdeling
Jeugdzorg uit diens auto gestolen. In de tas zat onder andere een laptop, een USB-stick en een mobiele
telefoon met daarop gevoelige en bijzondere persoonsgegevens van jeugdigen die jeugdzorg krijgen en
van hun ouders. De gegevens waren niet versleuteld opgeslagen. In de melding is aangegeven dat de
betrokkenen op de hoogte zijn gebracht van het datalek. Verder heeft de organisatie aangegeven dat zij
direct na ontdekking van de diefstal de wachtwoorden op de laptop en telefoon op afstand heeft gewist.
De AP stuurt naar aanleiding van de melding een normoverdragende brief. In de brief wijst de AP de
organisatie erop dat gevoelige gegevens op laptops, USB-sticks en telefoons passend dienen te worden
beveiligd. Bijvoorbeeld door gebruik te maken van encryptie (versleuteling) en remote wipe software
(wissen van gegevens op afstand). De organisatie dient deze norm toe te passen. Wanneer de AP na
verzending van de brief constateert dat de organisatie haar gevoelige gegevens nog altijd niet adequaat
beveiligt, kan de AP afhankelijk van de omstandigheden direct handhavend optreden tegen de
organisatie.

Financiële sector

14%

Betaalservices (54%)

12%

Verzekeringen en pensioenfondsen (20%)
54%

Financiële instellingen (12%)

20%

Overig* (14%)

* Onder ‘overig’ bij financiële sector wordt o.a. verstaan financieel adviesbureaus en incassobureaus.

Openbaar bestuur
Gemeenten (39%)
28%
39%

Zelfstandige bestuursorganen (31%)
Rijksoverheid (28%)

31%

Overig* (2%)

* Onder ‘overig’ bij openbaar bestuur wordt o.a. verstaan provincies, waterschappen en belastingen.

8/8