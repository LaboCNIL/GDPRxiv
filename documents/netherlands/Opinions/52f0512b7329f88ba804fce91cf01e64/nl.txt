Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Vertrouwelijk
De staatssecretaris van Binnenlandse Zaken en
Koninkrijksrelaties,
Postbus 20011
2500 EA DEN HAAG

Datum

6 juni 2018

Ons kenmerk

Uw correspondentie van

Contactpersoon

Uw kenmerk

z2018-05205

22 maart 2018, 14 mei 2018

Onderwerp
Wetgevingsadvies inzake de ‘Wijziging van het Besluit BRP in verband met de registratie van kinderen die op het
moment van geboorte niet meer in leven zijn’

Geachte ,
Op 27 maart 2018 heeft de Autoriteit Persoonsgegevens (AP) uw brief van 22 maart 2018 in goede orde
ontvangen. Op grond van het bepaalde in artikel 4.1, vierde lid, van de Wet basisregistratie personen
(hierna: Wet BRP) heeft u de AP gevraagd te adviseren op het ontwerpbesluit ‘Wijziging van het Besluit BRP
in verband met de registratie van kinderen die op het moment van geboorte niet meer in leven zijn’ (hierna:
ontwerpbesluit). Hiermee voldoe ik aan uw verzoek.
Op 14 mei 2018 heeft de AP vernomen dat de internetconsultatie1 geen reacties heeft opgeleverd. De AP zal
haar wetgevingsadvies baseren op het eerder toegestuurde ontwerpbesluit van 22 maart 2018.

Achtergrond
De AP heeft bij brief van 1 november 2017 geadviseerd inzake de ‘Wijziging van de wet BRP in verband met
de registratie van kinderen die op het moment van geboorte niet meer in leven zijn’ (z2017-07125). In de
memorie van toelichting van het wetsvoorstel is het volgende hierover opgenomen:
“Het wetsvoorstel tot wijziging van de Wet BRP is voorgelegd aan de Autoriteit Persoonsgegevens (AP) ter advisering. In
haar advies heeft de AP een drietal opmerkingen gemaakt bij de voorgenomen wijzigingen in de wet. Ten eerste adviseert
de AP om het AP-advies bij de Aanpassingswet Algemene verordening gegevensbescherming in acht te nemen bij de
verdere uitwerking van de algemene maatregelen van bestuur onder de Wet BRP, aangezien in de Aanpassingswet
Algemene verordening gegevensbescherming een eigenstandige uitvoering wordt gegeven aan de AVG in de Wet BRP.
Aan dit advies zal gevolg gegeven worden. Ten tweede adviseert de AP om explicieter op te nemen in paragraaf 3.3 over de
uitkomsten van de PIA, dat ook onder de AVG gegevens van een overledene (in dit geval: het kind) gekwalificeerd kunnen
1

Het thans voorliggende ontwerpbesluit was ter consultatie opengesteld via internet van 5 april 2018 tot en met 3 mei 2018.

Bijlage(n) -

1

Datum

6 juni 2018

Ons kenmerk
z2018-05205

worden als persoonsgegevens van de betrokkene (in dit geval: de ouder). Hiertoe is paragraaf 3.3 aangepast. Tot slot geeft
de AP in overweging om paragraaf 3.3 van de memorie van toelichting aan te vullen – indien aanwezig – met het advies
van de functionaris voor de gegevensbescherming (FG) en daarbij aan te geven in hoeverre dit advies is opgevolgd. De FG
is geraadpleegd en heeft geadviseerd in de PIA op te nemen dat de beveiligingsmaatregelen met betrekking tot de gegevens
over het overleden kind op de persoonslijst van de ouder overeenkomen met de beveiligingsmaatregelen die genomen
worden met betrekking tot de overige gegevens op de persoonslijst van de betrokkene. De PIA is hierop aangevuld en in
paragraaf 3.3 is hieromtrent een passage opgenomen.”2

Inhoud ontwerpbesluit3
De wijziging van het ontwerpbesluit vloeit voort uit de voorgenomen wijziging van de Wet BRP in verband
met het opnemen van gegevens over kinderen die op het moment van de geboorte niet meer in leven zijn
of omtrent wie een Nederlandse akte is opgemaakt die vermeldt dat het kind op het ogenblik van de
aangifte niet in leven is. De voorgestelde wetswijziging vereist op twee punten nadere uitwerking bij
algemene maatregel van bestuur. Dit betreft enerzijds het regelen van de bevoegdheid van het college van
burgemeester en wethouders van een gemeente om op verzoek van een ouder die als niet-ingezetene in de
BRP is ingeschreven gegevens op te nemen op de eigen persoonslijst betreffende het kind dat vóór 1
oktober 1994, is geboren en op het moment van geboorte niet meer in leven is, of voor de aangifte is
overleden. Anderzijds gaat het om het nader bepalen van de algemene gegevens die over de hier bedoelde
kinderen in de BRP worden opgenomen.
Ten slotte bevat het besluit nog enkele technische aanpassingen in verband met de vernummering van
wettelijke bepalingen als gevolg van de wetswijziging.

Advies
Het ontwerpbesluit geeft de AP geen aanleiding tot het maken van op- en aanmerkingen, omdat enerzijds
de wetgever passende aandacht heeft geschonken aan het AP-advies van 1 november 2017 inzake de
‘Wijziging van de wet BRP in verband met de registratie van kinderen die op het moment van geboorte niet meer in leven
zijn’ (z2017-07125). Anderzijds is de opname van gegevens4 optioneel en betreft het voornamelijk een
beperkte en op de betrokken ouder zelf gericht (en gewenst) doel van gegevensverwerking,5 waardoor de
mogelijke inbreuk op de persoonlijke levenssfeer beperkt zal zijn.

Dictum
Het voorstel geeft de AP geen aanleiding tot het maken van inhoudelijke opmerkingen.

2

Zie: Kamerstukken II 2017–2018, 34 882, nr. 3, p. 14-15.
Zie: begeleidende brief bij ontwerpbesluit d.d. 22 maart 2018 en NvT van het thans voorliggende ontwerpbesluit.
4
In de NvT van het ontwerpbesluit is in paragraaf 2.2. opgenomen dat de volgende gegevens van het kind worden opgenomen:
geslachtsnaam, voornamen, geboortedatum, geboorteplaats en geboorteland- of –gebied, alsmede de datum van ingang en
beëindiging van deze gegevens.
5
Zie: NvT van het ontwerpbesluit, paragraaf 2.2..
3

2/3

Datum

6 juni 2018

Ons kenmerk
z2018-05205

Ik vertrouw erop u hiermee voldoende te hebben geïnformeerd.

Hoogachtend,
De Autoriteit Persoonsgegevens,

Mr. A. Wolfsen
Voorzitter

3/3