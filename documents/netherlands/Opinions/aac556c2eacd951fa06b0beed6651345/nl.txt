 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Onderwijs, Cultuur en Wetenschap 
Mevrouw mr. drs. I.K. van Engelshoven 
Postbus 16375 
2500 BJ Den Haag 
 

 

 

 

 

Datum 
31 mei 2021 
 
 

Ons kenmerk 
z2021-07298 
 
Contactpersoon 
 
070 8888 500 
 
 

 
Onderwerp 
Advies over het concept voor de Wet NLQF 
 

 

Uw brief van 
6 april 2021 
 
Uw kenmerk 
27568492 (6661) 

 

 

Geachte mevrouw Van Engelshoven, 
 
Bij brief van 6 april 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming, geraadpleegd over het concept voor het 
Voorstel van wet tot vaststelling van regels voor het Nederlands kwalificatiekader voor een leven lang 
leren (Wet NLQF) (hierna: het concept). 
De AP heeft een opmerking over het concept en adviseert daarmee rekening te houden.  
 
Strekking van het concept  
 
Het Europees Parlement en de Raad van de Europese Unie hebben in 2008 op voorstel van de Europese 
Commissie een aanbeveling gedaan over het European Qualifications Framework for Life Long Learning 
(EQF). Het EQF is bedoeld om op Europees niveau een samenhangend en transparant stelsel van 
kwalificaties tot stand te brengen. Het fungeert als referentiekader voor het bepalen van het niveau van 
kwalificaties in termen van leeruitkomsten. Deze aanpak vormt een verschuiving ten opzichte van de 
gebruikelijke benadering die de nadruk legt op leerinput, leerproces en kwaliteitsborging. De 
referentieniveaus van het EQF maken het mogelijk om de niveaus van de verschillende nationale 
onderwijs- en kwalificatiesystemen binnen Europa beter met elkaar te kunnen vergelijken en 
transparanter te maken. Het doel hiervan is het bevorderen van een leven lang leren, het stimuleren van de 
(grensoverschrijdende) mobiliteit van werknemers, werkzoekenden en studenten en het intensiveren van 
de uitwisseling van kennis en ervaring, zowel tussen als binnen Europese landen. 
 

  

 

1 

 

 

Datum 
31 mei 2021 

Ons kenmerk 
z2021-07298 

 
Onderdeel van de EQF-aanbeveling is dat de lidstaten van de Europese Unie een nationaal 
kwalificatiekader ontwikkelen. Deze nationale kwalificatiekaders worden vervolgens gekoppeld c.q. 
gerelateerd aan het EQF. Nederland heeft te kennen gegeven deze aanbeveling op te volgen en heeft 
daartoe het Netherlands Qualification Framework (NLQF) ontwikkeld. Met het concept wordt het NLQF 
wettelijk geregeld. 
 
Bij ministeriële regeling worden de NLQF-niveaus van de kwalificaties behorend bij formele opleidingen 
en de daarmee corresponderende niveaus binnen het EQF vastgesteld.1 De rechthebbende op een 
non-formele opleiding, zijnde een natuurlijk persoon of rechtspersoon, kan bij het Nationaal 
coördinatiepunt NLQF een aanvraag indienen om het NLQF- en EQF-niveau vast te stellen van de bij die 
non-formele opleiding behorende kwalificatie. Als van een non-formele opleiding het NLQF- en 
EQF-niveau is vastgesteld, vermeldt het Nationaal coördinatiepunt NLQF de betreffende opleiding en 
rechthebbende in een openbaar register.2 Daarnaast kan de Onderwijsinspectie gegevens verwerken van 
degenen die onterecht een NLQF/EQF-niveauaanduiding gebruiken bij één of meerdere van hun 
opleidingen. In dit geval is er sprake van oneigenlijk gebruik of misbruik van de niveauaanduiding en kan 
er een bestuurlijke boete worden opgelegd.3 
 
Advies  
 
Persoonsgegevens contactpersoon rechthebbende 
Volgens de toelichting zijn de persoonsgegevens die verwerkt kunnen worden op basis van het concept, de 
gegevens van de aanvrager (of van de contactpersoon daarvan) die een non-formele opleiding wil laten inschalen, of al 
heeft laten inschalen en daarom wordt vermeld in het NLQF-register.4 Dit suggereert dat niet alleen de gegevens 
van de aanvrager, maar ook van de contactpersoon in het register worden vermeld. Het concept bepaalt 
dat alleen de rechthebbende5 in het register wordt vermeld. 
 
De AP adviseert om in de toelichting te verduidelijken dat de persoonsgegevens van de contactpersoon 
van de rechthebbende niet in het openbare register worden vermeld. 
 
Advisering Caribisch Nederland  
Het is niet primair aan de AP om advies uit te brengen over het concept voor zover het Europees 
Nederland betreft. De AP geeft in overweging het concept ook ter advisering voor te leggen aan de 
Commissie toezicht bescherming persoonsgegevens BES, mocht dit nog niet zijn gebeurd. 
 

                                                                        
1 Artikel 2.1 van het concept. 
2 Artikel 3.1, eerste lid, van het concept.  
3 Artikel 4.3 van het concept. 
4 P. 35. 
5 En de betreffende opleiding, volgens artikel 3.1, eerste lid. 

 

 

2/3 

 

 

Datum 
31 mei 2021 

Ons kenmerk 
z2021-07298 

 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens, 
 
 
 
drs. C. E. Mur 
Bestuurslid 
 

 

 

3/3 

