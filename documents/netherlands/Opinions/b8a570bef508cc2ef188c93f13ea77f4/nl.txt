AUTORITEIT
PERSOONSGEGEVENS

Autoriteit Persoonsgegevens
Postbus93374, 2509 AJ Den Haag
Bezuidenhoutseweg30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl

De Minister van Infrastructuur en Waterstaat
Mevrouw drs. C. van Nieuwenhuizen
Postbus 20901
2500 EX Den Haag

Datum

20 maart 2019

Ons kenmerk

Uw brief van

22019-02365

28 januari 2019

Contactpersoon

Uw kenmerk

070 8888 500

IENM/BSK-2019/12843

Onderwerp

Advies over het concept voor wijziging van het Reglement rijbewijzen en het Arbeidstijdenbesluit vervoer
i.v.m. een experiment besturen zware elektrische bedrijfsauto's met rijbewijs B

Geachte mevrouw Van Nieuwenhuizen,
Bij briefvan 28 januari is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het concept
voor wijziging van het Reglement rijbewijzen en het Arbeidstijdenbesluit vervoer in verband met een
experiment met het onder bepaalde voorwaarden toestaan dat zware elektrische bedrijfsauto's bestemd
voor goederenvervoer met rijbewijs B worden bestuurd. Eind januari is een aanvullende notitie ontvangen.
De AP heeft een aantal opmerkingen over het concept en adviseert daarmee rekening te houden.

Strekking van het concept
Elektrisch bedrijfsauto's worden gestimuleerd, maar zijn zwaarder dan vergelijkbare conventionele
bedrijfsauto's zodat vaak een zwaarder rijbewijs (C ofC1) nodig is. De wijziging beoogt bij wijze van
experiment tijdelijk toe te staan dat elektrische bedrijfsauto's van een zwaardere categorie met rijbewijs B
worden bestuurd.

1

—4(

AUTORITEIT
PERSOONSGEGEVENS

fl4

Datum

Ons kenmerk

20 maart2019

z2019-02365

Advies
Verantwoording in de toelichting

Bestuurders die deelnemen aan het experiment moeten als zodanig zijn geregistreerd door de minister.1
Uit de toelichting volgt dat deze registratie wordt gehouden in het belang van de handhaving: voertuig,
opleidingscertificaat en bestuurder moeten aan elkaar gekoppeld kunnen worden.2 Uit de toelichting blijkt
echter verder in het geheel niet ofvoor deze verwerking van persoonsgegevens een
gegevensbeschermingseffectbeoordeling is verricht en of de afwegingen zijn gemaakt die de AVG eist zoals
in het bijzonder de toets aan de noodzaak (proportionaliteit / subsidiariteit).
De AP adviseert in een aparte paragraafde noodzaak van de beoogde verwerking te onderbouwen en
daarbij in te gaan op de uitkomsten van de gegevensbeschermingseffectbeoordeling en de naar aanleiding
daarvan gemaakte afWegingen.
Subsidiariteit

Uit de aanvullende notitie blijkt dat beoogd wordt de naam van de bestuurder en diens BSN nummer te
registreren en dat de registratie nodig is voor controle door de politie op de weg. Dat roept de vraag op of
overwogen is de bestuurder te verplichten behalve het rijbewijs B ook het opleidingscertificaat te tonen bij
controle zodat registratie van BSN en naam van de bestuurder achterwege kunnen blijven.
De AP adviseert de noodzaak in ellc geval op dit punt nader te bezien en toe te lichten.
Verwerking BSN

Uit artikel 46 van de Uiwoeringswet Algemene Verordening Gegevensbescherming volgt dat gebruik van
BSN door de deelnemende bedrijven gebaseerd moet bmnen worden op een wet ofalgemene maatregel
van bestuur. Het concept voorziet hier niet in zodat onduidelijk is welke basis zal worden benut.
De overheid mag het BSN als hulpmiddel gebruiken bij de verwerking van persoonsgegevens in het kader
van de uitoefening van haar taak, mits dit gebruik noodzakelijk en niet bovenmatig is. Deze afweging moet
echter wel steeds worden gemaakt en de uitkomst daarvan dient te worden verantwoord in de toelichting.
Dat is in dit geval niet gebeurd. Uit de toelichting blijkt daarbij dat feitelijk geregistreerd wordt bij ‘het
secretariaat van GD ZES’ maar niet dat dit secretariaat, al dan niet als verwerker, ook volledig onder
controle van de overheid staat.
De toelichting vermeldt dat deelnemende bedrijven een individueel account krijgen dat met
gebruikersnaam en wachtwoord is beveiligd. Indien BSN met persoonsgegevens wordt verwerkt is echter

1
2

Artikel 173b, tweede lid, van het concept
Paragraaf 4 Uitvoeringen Handhaving.

2/3

AUTORITEIT
PERSOONSGEGEVENS

Datum

20 maart 2019

Ons kenmerk
22019-02365

volgens de handreiking voor overheidsorganisaties een hoger betrouwbaarheidsniveau aan de orde nl.
"substantieel" zodat tweefactor authenticatie is aangewezen.3
De AP adviseert gebruik van het BSN te heroverwegen en, indien gehandhaafd, de overwegingen in de
toelichting uiteen te zetten en de nodige wettelijke en feitelijke voorzieningen te treffen.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.

Hoogachtend,

mr. A. Wolfsen

Handreiking Betrouwbaarheidsniveaus voor Digitale Dienstverlening (versie 4) Forum voor Standaardisatie.
(https://www.forumstandaardisatie.nl/sites/bfs/files/atoms/files/Betrouwbaarheidsniveaus_voor_digita le_dienstverleniny_v4.PDF)

3

3/3