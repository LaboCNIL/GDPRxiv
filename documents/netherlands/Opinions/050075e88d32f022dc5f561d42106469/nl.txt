Autoriteit Persoonsgegevens 
Postbus 93374, 2509 AJ Den Haag 
Bezuidenhoutseweg 30, 2594 AV Den Haag 
T 070 8888 500 - F 070 8888 501 
autoriteitpersoonsgegevens.nl 

 

 
Eerste Kamer der Staten-Generaal  
t.a.v. de Voorzitter van de vaste commissie voor  
Justitie en Veiligheid  
Postbus 20017 
2500 EA Den Haag  

 

 

 

 

Datum 
9 november 2021  
 
 

Uw brief van 
19 april 2021  
 
Uw kenmerk 
kst-35447-C 

Ons kenmerk 
z2021-08378 
 
Contactpersoon 
 
 
 
 
 

 

 

 

 
Onderwerp 
 
Advies over het gewijzigd voorstel voor de Wet gegevensverwerking door samenwerkingsverbanden  
(WGS)  
 
 
 
 
 
 Aan de Voorzitter van de vaste commissie voor Justitie en Veiligheid,  
 
Bij brief van 19 april 2021 van de Voorzitter van de vaste commissie voor Justitie en Veiligheid van de 
Eerste Kamer der Staten-Generaal is de Autoriteit Persoonsgegevens (AP) geraadpleegd over het 
gewijzigd voorstel voor de wet gegevensverwerking door samenwerkingsverbanden 
(WGS, hierna: het voorstel). 
 
De Eerste Kamer vraagt het oordeel van de AP op het wetsvoorstel zoals dat voorligt in de Eerste Kamer,1 
mede gelet op het feit dat het voorstel op meerdere punten is geamendeerd door de Tweede Kamer. Meer 
specifiek wenst de Eerste Kamer antwoord op de volgende vragen:  
A. Is voldoende afgebakend wie toegang tot de systemen heeft?  
B. Kan misbruik van persoonsgegevens voldoende worden tegengegaan?  
 
Gelet op het belang van het onderwerp maakt de AP in dit geval graag gebruik van de gelegenheid een 
derde maal een oordeel te geven en wel over de beoogde eindtekst.  
 

                                                                        
1 Gewijzigd voorstel van wet van 17 december 2020.  

  

 

1 

 

 

Datum 
9 november 2021  

 
Hoofdlijn advies 

Ons kenmerk 
z2021-08378 

Het voorkomen en bestrijden van ernstige en ondermijnende criminaliteit is dermate belangrijk dat ook 
voor de AP vaststaat dat hiervoor ingrijpende inbreuken op het grondrecht op bescherming van 
persoonsgegevens noodzakelijk kunnen zijn. Niettemin heeft de AP in 2019 kritisch geadviseerd over 
zowel een eerste conceptwetsvoorstel voor de WGS als over een aangepast concept.2  
 
Het huidige voorstel is op een aantal punten verbeterd ten opzichte van dat concept. In de eerste plaats 
omdat enkele samenwerkingsverbanden nu uitdrukkelijk in de wet worden geregeld. Daarnaast is de 
mogelijkheid van aanwijzing van nieuwe samenwerkingsverbanden bij algemene maatregel van bestuur 
(amvb) meer in de wet omlijnd en is een aantal waarborgen toegevoegd, waaronder een 
rechtmatigheidscommissie.3  
 
Algemene notie: uitholling van beginselen  
Verdere aanpassingen zijn echter nog dringend noodzakelijk om uitholling van beginselen (met name de 
onschuldpresumptie, doelbindingsbeginsel, transparantiebeginsel en het beginsel van dataminimalisatie) 
en daarmee Kafkaëske toestanden voor grote aantallen mensen, te voorkomen.  
 
Niet voldoen aan evenredigheidstoets 
Het voorstel leidt tot een ernstige beperking van het grondrecht op bescherming van persoonsgegevens 
omdat het gaat om zeer veel (vaak bijzondere en “gevoelige”) persoonsgegevens met vele verwerkingen die 
belangrijke gevolgen kunnen hebben voor betrokkenen. Voor het doel van het voorkomen en bestrijden 
van bepaalde ernstige criminaliteit kunnen vergaande beperkingen van het grondrecht gerechtvaardigd 
zijn. Dat neemt niet weg dat het voorstel op onderdelen in strijd komt met de eisen die voortvloeien uit het 
grondrecht van bescherming van persoonsgegevens. Verschillende bepalingen gaan namelijk verder dan 
strikt noodzakelijk en/of bevatten onvoldoende duidelijke en nauwkeurige regels en/of onvoldoende 
procedurele en materiële waarborgen.  
 
De noodzakelijke aanpassingen zien vooral op:  
 de noodzaak van de samenwerkingsverbanden FEC, RIEC’s en iCOV beter motiveren in het licht van 
bestaande en aangekondigde maatregelen, met name het plan van aanpak witwassen, en doublures in de 
doelstellingen van de verbanden, omdat inbreuken op het privéleven en het recht op bescherming van 
persoonsgegevens alleen gerechtvaardigd zijn als zij noodzakelijk zijn;  
 schrappen van de subsidiaire doelstellingen van het iCOV van het innen van overheidsvorderingen die 
oninbaar dreigen te worden en het uitoefenen van toezicht op een goede werking van de markt omdat het 
belang van deze doelen niet dragend is gemotiveerd en zodoende niet in balans is met de vergaande 
inbreuk op het grondrecht van betrokkenen;    
 preciseren van risico’s met betrekking tot “andere ernstige vormen van criminaliteit” als doelstelling van 
het FEC omdat anders het risico bestaat dat dit verband ook wordt gebruikt voor het opsporen en 

                                                                        
2 Advies van de AP van 4 januari 2019 en aanvullend advies van de AP van 19 april 2019 over een aangepast concept.  
3 Artikel 1.8, zesde lid, van het voorstel.  

 

 

2/32 

 

 

Datum 
9 november 2021  

Ons kenmerk 
z2021-08378 

 
bestrijden van minder ernstige vormen van criminaliteit waardoor de vereiste balans tussen het doel en de 
inbreuk zoek is;  
 duidelijke regels over wanneer de verbanden in actie mogen komen omdat anders het risico bestaat dat 
iedere burger door de mangel van de samenwerkingsverbanden wordt gehaald hetgeen vergaande 
consequenties kan hebben voor betrokkene;  
 duidelijke regeling in de wetgeving zelf over uitzonderingen op de rechten van betrokkenen en meer 
transparantie om te voorkomen dat betrokkene wordt geconfronteerd met een ”black box”;  
Daarnaast:  
 schrappen van de mogelijkheid van aanwijzing van nieuwe samenwerkingsverbanden bij amvb omdat 
artikel 10 van de Grondwet meebrengt dat belangrijke regels over de bescherming van persoonsgegevens 
(zoals welke samenwerkingsverbanden, voor welke doelen en met welke (private) deelnemers) door de 
wetgever zelf dienen te worden vastgesteld en niet mag worden overgelaten aan de regering.  
 
De AP onderschrijft dat het verwerken van persoonsgegevens door samenwerkingsverbanden ten behoeve 
van het beter bestrijden van bepaalde vormen van ernstige of ondermijnende criminaliteit noodzakelijk 
kan zijn. Voor zover dat het geval is, is het ook aangewezen dit adequaat en in belangrijke mate in de wet 
zelf te regelen. Het voorstel in zijn huidige vorm is daarvoor echter onvoldoende. Naar het zich laat aanzien 
beoogt het voorstel de (opsporings)praktijk op onderdelen veel ruimte te geven. Te ruime bepalingen 
keren zich echter juist tegen de belangen van die praktijk. Mocht de Eerste Kamer deze wet immers in deze 
vorm aannemen, dan worden onder andere politie en justitie geconfronteerd met de onzekerheid van 
wetgeving die op onderdelen kan leiden tot onrechtmatige inbreuken op grondrechten van mensen en dan 
niet mag worden toegepast. De AP adviseert de Eerste Kamer dan ook om het wetsvoorstel in zijn huidige 
vorm niet aan te nemen.  
 
Strekking van het concept 
  
Het gewijzigd wetsvoorstel strekt er primair toe de verwerking van persoonsgegevens door vier bestaande 
samenwerkingsverbanden (het Financieel Expertisecentrum (FEC), de Infobox Crimineel en 
Onverklaarbaar Vermogen (iCOV), de Regionale Informatie- en Expertisecentra (RIEC’s) en de Zorg- en 
Veiligheidshuizen (ZVH’s) van een adequate juridische basis te voorzien.4 Dit brengt onder meer mee dat 
gegevens effectiever tussen alle deelnemers van een verband kunnen worden gedeeld ten behoeve van 
gezamenlijke analyse. Nu moet de noodzaak en grondslag voor verstrekking vaak per deelnemer worden 
vastgesteld.5 Ook wordt met het voorstel een groot aantal wettelijke geheimhoudingsplichten doorbroken.  
 
Daarnaast geeft het voorstel de mogelijkheid om een samenwerkingsverband bij algemene maatregel van 
bestuur te regelen als bij amvb de doeleinden worden omschreven die passen binnen het raamwerk van 
hoofdstuk 3 van het voorstel. Aan drie van de vier samenwerkingsverbanden kunnen naast 
overheidsinstanties ook private partijen participeren en zodoende is publiek private samenwerking 

                                                                        
4 Kamerstukken II 2019/20 35 447, nr. 3, blz. 1.  
5 Kamerstukken II 2020/21, 35 447, nr. 6, blz. 12 -13. De huidige verstrekking tussen deelnemers aan samenwerkingsverbanden vindt 
met name plaats op basis van bilaterale grondslagen in sectorale wetgeving. Het convenant iCOV (Stb. 2019, 11352) benadrukt dat een 
verstrekking alleen kan plaatsvinden als dat wettelijk is toegestaan.  

 

 

3/32 

 

 

Datum 
9 november 2021  

Ons kenmerk 
z2021-08378 

 
mogelijk.6 Voorts bevat het voorstel in aanvulling op de AVG ook een aantal waarborgen voor de 
bescherming van persoonsgegevens die door deze samenwerkingsverbanden worden verwerkt.  
 
Inhoudsopgave advies  
  

1.  Algemene notie: uitholling van beginselen  
a.   Onschuldpresumptie 
b.   Afwijking van doelbindingsbeginsel 
c.   Doorbreking van geheimhoudingsplichten  
d.  Weinig transparantie en weinig effectieve rechtsbescherming 

  

2.  Het juridisch toetsingskader  
a.   AVG en Richtlijn gegevensbescherming opsporing en vervolging  
b.   Handvest van de grondrechten EU  
c.   Grondwet  
 
3.  Toetsing  
3.1. Ernst van de inbreuk  
3.2. Noodzaak van regeling van vier bestaande verbanden  
a.  Gerechtvaardigde doelen 
b.  Welbepaalde doelen 
c.  Het startpunt van een signaal 
d.  De categorieën van gegevens  
e.  Verstrekkingsplicht  
f.  Geautomatiseerde gegevensanalyse  
g.  Bewaren 
h.  Verstrekking  
i.  Sturingsinformatie als resultaat 
j.  Operationele conclusie punt 3.2 
3.3. Aanwijzing nieuwe samenwerkingsverbanden bij amvb 
3.4. Coördinerend functionaris gegevensbescherming  
3.5. Amendement delen van gegevens tussen verbanden  

 

4.  Facultatieve en harmoniserende karakter  

 

5.  Reactie op specifieke vagen Eerste Kamer  

a. 

Is voldoende afgebakend wie toegang tot de systemen heeft? 
Kan misbruik van persoonsgegevens voldoende worden tegengegaan?  

                                                                        
6 Uitgezonderd is de iCOV.  

 

 

4/32 

 

 

Datum 
9 november 2021  

Ons kenmerk 
z2021-08378 

 
Advies 
 

1.  Algemene notie: uitholling van beginselen  

 
In haar adviezen over een eerder (aangepast) concept voor een voorstel voor de WGS wees de AP op de 
substantiële risico’s voor uitholling van bestuursrechtelijke en strafrechtelijke uitgangspunten. In reactie 
hierop stelt het kabinet in de memorie van toelichting:  
 

“De stelling van de AP dat de WGS tot een ernstige verwatering van de rechtstatelijke uitgangspunten zal 
leiden die voor de verschillende rechtsgebieden gelden, wordt niet onderschreven. (…). De WGS laat een 
rechtsstatelijk uitgangspunt als de onschuldpresumptie volledig in stand: zij doet in geen enkel opzicht 
afbreuk aan de wettelijke waarborgen die gelden vanaf het moment waarop een verdenking ontstaat.” 7 (curs, AP).  

 
Naar het oordeel van de AP brengt ook het voorliggende voorstel een substantiële uitholling van 
(rechtstatelijke) beginselen mee.  
 

a.  Onschuldpresumptie  

Volgens de Europese richtlijn 2016/343 werkt de onschuldpresumptie8 vanaf het moment dat iemand 
wordt verdacht een strafbaar feit te hebben begaan.9 Het beginsel brengt onder meer mee dat verdachten 
voor onschuldig worden gehouden totdat hun schuld in rechte is komen vast te staan en dat de bewijslast 
voor de vaststelling van de schuld van de verdachte op de vervolgende instantie rust. 
 
In de literatuur wordt echter gesteld dat door “mass surveillance programmes” deze onschuldpresumptie 
de facto geweld wordt aangegaan, bijvoorbeeld omdat een verdachte door een gebrek aan transparantie 
geen inzicht heeft over hetgeen de overheid over hem of haar weet.10  
 
Ook wordt in de literatuur wel een bredere uitleg aan de onschuldpresumptie gegeven in de zin dat de 
onschuldpresumptie de verhouding tussen de Staat en het individu regardeert:  
 

“This requires the former to meet some threshold of suspicion before exercising any powers on the 
individual (including surveillance).”11  

 
In deze zin stelt prof. Marianne Hirsch Ballin:  
 

                                                                        
7 Kamerstukken II 2019/20, 35 447, nr. 3, blz. 40 e.v.  
8 Vgl. voor de onschuldpresumptie, artikel 48 van het Handvest van de grondrechten van de EU en artikel 6, tweede lid, EVRM.  
9 Richtlijn 2016/343 van 9 maart 2016.  
10 Vgl. bijv. Unwitting subjects of surveillance and the presumption of innocence, Jonida Milaj, Jeanne Pia Mifsud Bonnici, Computer 
law and security review 2014, 419-428 en de daar aangehaalde literatuur.  
11 Jonida Milaj, Jeanne Pia Mifsud Bonnici, blz. 422.  

 

 

5/32 

 

 

Datum 
9 november 2021  

Ons kenmerk 
z2021-08378 

 

‘the threshold of “reasonable suspicion” is to be considered as the acknowledgement that the Presumption 
of innocence is respected in cases of State interventions with the lives of the individuals’.12  

 
Volgens het voorstel zijn de samenwerkingsverbanden bevoegd om analyses te verrichten aan de hand van 
persoonsgegevens die voor andere doelen zijn verzameld, zonder dat er een duidelijke en objectieve 
verdenkingsvoorwaarde bestaat en zonder dat betrokkene daarvan precies op de hoogte is. In feite bestaat 
het risico dat heimelijk de doopceel van zo ongeveer elke burger wordt gelicht. Een duidelijk criterium van 
een objectieve verdenking leidt het oordeel van de AP tot de eerbiediging van de onschuldpresumptie in 
deze uitleg en maakt het verschil met ‘mass surveillance’.13  
 
Eerder wees de AP daarom op een alternatief: het invoeren van een mechanisme dat vergelijkbaar is met 
de melding ongebruikelijke transacties (zie over dat systeem nader punt 3.2.a).14 In reactie hierop stelt het 
kabinet dat het lastig is om hieraan inspiratie te ontlenen, omdat bij de WGS risicomeldingen – anders 
dan bij de melding ongebruikelijke transacties – niet het startpunt, maar het product van de 
gegevensverwerking moeten zijn.  
 
Naar het oordeel van de AP brengt de onschuldpresumptie in de hiervoor weergegeven opvatting juist mee dat 
een duidelijk en objectief startpunt op basis van voldoende aanwijzingen wordt vereist om persoonsgegevens 
binnen het verband te brengen omdat anders in beginsel iedere burger het risico loopt zonder goede grond 
door de mangel van de samenwerkingsverbanden te worden gehaald (zie nader punt 3.2.c). Dit klemt 
temeer nu – anders dan in het systeem van melding van ongebruikelijke transacties – politie en justitie al 
deelnemen aan de voorgestelde samenwerkingsverbanden en zodoende reeds bekend raken met allerlei 
informatie over burgers.  
 

b.  Afwijking van doelbindingsbeginsel  

De AP stelde over een eerder concept dat het leidt tot verwatering van de scheidingen tussen 
rechtsgebieden en afwijking van het doelbindingsbeginsel. Het kabinet stelt dat de AP eraan voorbij lijkt te 
gaan dat de scheiding tussen de verschillende rechtsgebieden nu al niet absoluut is:  
 

“Er zijn immers nu al talrijke bepalingen die het mogelijk maken om persoonsgegevens uit het ene 
rechtsgebied te benutten binnen een ander rechtsgebied (bijvoorbeeld het Besluit politiegegevens en de 
Uitvoeringsregeling Awr).” Dat een instantie die zelf niet bevoegd is bepaalde gegevens te verzamelen, die 
gegevens op grond van de WGS kan verkrijgen van een andere deelnemer die wel bevoegd is die gegevens te 
verzamelen, is als constructie niet uitzonderlijk. Zij is niet wezenlijk anders dan andere, al bestaande legitieme 
constructies waarin instanties bepaalde gegevens mogen doorverstrekken aan andere instanties. Het 
principe van doelbinding is geen absoluut beginsel.” (curs, AP).  

                                                                        
12 Marianne Hirsch Ballin, An inside view of Dutch counterterrorism strategy: countering terrorism through criminal law and the 
presumption of innocence, 2008. 
13 Vgl. de prejudiciële beslissing van het Hof van Justitie EU waarin het Hof stelt dat -aangaande de rechtsgrondslag van noodzakelijk 
voor het vervullen van een taak van algemeen belang- voor het plaatsen van een persoon op een zwarte lijst van mogelijke fraudeurs 
“voldoende aanwijzingen” moeten bestaan dat een persoon terecht op de lijst staat omdat plaatsing op de lijst verschillende rechten, 
waaronder de onschuldpresumptie, kan schaden (Hof van Justitie EU van 27 september 2017, zaak C-73/16).  
14 Advies AP van 4 januari 2019, blz. 8.  

 

 

6/32 

 

 

Datum 
9 november 2021  

Ons kenmerk 
z2021-08378 

 

 
Het is juist dat in bestaande sectorale wetgeving is geregeld dat gegevens uit één rechtsgebied naar een 
ander kunnen gaan en dat de AVG uitzondering op het doelbindingsbeginsel mogelijk maakt. Artikel 6, 
vierde lid, aanhef, AVG bepaalt – kort samengevat - dat de verwerking voor een ander, onverenigbaar, doel 
mag als dat een basis heeft in het lidstatelijk recht (dus de WGS).15 Het lidstatelijk recht moet dan wel één 
van de belangen van artikel 23, eerste lid, AVG beschermen, zoals het voorkomen, het onderzoek, het 
opsporen en vervolgen van strafbare feiten.16 Volgens het kabinet voldoet het voorstel hieraan.  
 
De mogelijkheid van artikel 6, vierde lid, AVG neemt echter niet weg dat uitzonderingen op het 
doelbindingsbeginsel slechts beperkt toelaatbaar zijn, zoals ook door de wetgever herhaaldelijk is bevestigd.17 
De achtergrond hiervan is dat de burger er in beginsel van uit kan gaan dat persoonsgegevens die voor een 
bepaald doel zijn verleend, vervolgens niet voor een geheel ander doel worden gebruikt. Een en ander kan 
leiden tot een ‘chilling effect’, zoals ook de rechtbank in de SyRI-uitspraak aangaf: Zonder vertrouwen in 
voldoende privacybescherming zullen burgers minder snel gegevens willen verstrekken of zal daarvoor 
minder draagvlak bestaan.18 
 

c.  Doorbreking van geheimhoudingsplichten  

Bovendien is in bestaande wetgeving vaak sprake van een geheimhoudingsplicht voor overheidsinstanties 
zodat burgers en bedrijven ervan uit kunnen gaan dat verstrekte gegevens veilig zijn. Het voorstel gaat een 
stap verder dan de genoemde afwijkingen van het doelbindingsbeginsel door een hele reeks van 
geheimhoudingsplichten in sectorale wetgeving te doorbreken.19  
 
Juist de potentieel geweldige omvang waarin het wetsvoorstel verwerking door bestaande en nieuwe 
samenwerkingsverbanden legitimeert van persoonsgegevens die voor andere doeleneinden zijn 
verzameld, bovendien zonder duidelijke drempel voor activering van een verband, maakt dat het voorstel 
op gespannen voet staat met genoemde uitleg van de onschuldpresumptie en het doelbindingsbeginsel. 
Bovendien worden veel geheimhoudingsplichten doorbroken. Daarbij speelt ook dat politie en justitie al 

                                                                        
15 Artikel 6, vierde lid, AVG, luidt, voor zover relevant: Wanneer de verwerking voor een ander doel dan dat waarvoor de 
persoonsgegevens zijn verzameld niet berust op toestemming van de betrokkene of op een Unierechtelijke bepaling of een 
lidstaatrechtelijke bepaling die in een democratische samenleving een noodzakelijke en evenredige maatregel vormt ter waarborging 
van de in artikel 23, lid 1, bedoelde doelstellingen houdt de verwerkingsverantwoordelijke bij de beoordeling van de vraag of de 
verwerking voor een ander doel verenigbaar is met het doel waarvoor de persoonsgegevens aanvankelijk zijn verzameld onder meer 
rekening met (…).  
16 Artikel 23, eerste lid bepaalt: De reikwijdte van de verplichtingen en rechten als bedoeld in de artikelen 12 tot en met 22 en artikel 34, 
alsmede in artikel 5 kan, voor zover de bepalingen van die artikelen overeenstemmen met de rechten en verplichtingen als bedoeld in 
de artikelen 12 tot en met 20, worden beperkt door middel van Unierechtelijke of lidstaatrechtelijke bepalingen die op de 
verwerkingsverantwoordelijke of de verwerker van toepassing zijn, op voorwaarde dat die beperking de wezenlijke inhoud van de 
grondrechten en fundamentele vrijheden onverlet laat en in een democratische samenleving een noodzakelijke en evenredige 
maatregel is ter waarborging van onder meer:  
a) de nationale veiligheid (…) 
Het tweede lid bepaalt dat de in het eerste lid bedoelde wettelijke maatregelen met name specifieke bepalingen bevatten met 
betrekking tot, in voorkomend geval, onder meer de doeleinden van verwerking, de categorieën van gegevens en waarborgen.  
17 Kamerstukken II 2017/18, 34 851, nr. 3, p. 37.  
18 In dezelfde zin rechtbank Den Haag (ECLI:NL:RBDHA:2020:865) in het vonnis over de Syri-wetgeving, onder 6.5.  
19 Hoofdstuk 4 van het voorstel.  

 

 

7/32 

 

 

Datum 
9 november 2021  

Ons kenmerk 
z2021-08378 

 

deelnemer zijn aan de verbanden die in de wet worden geregeld. Een en ander kan de verhouding tussen 
overheid en burger wezenlijk wijzigen.  
 

d.  Weinig transparantie en weinig effectieve rechtsbescherming  

Daarbij komt dat er feitelijk weinig transparantie bestaat en ook de rechtsbescherming feitelijk beperkt is.20 
Zo is het voor een individuele burger onmogelijk om te verifiëren welke gegevens er over hem of haar 
worden uitgewisseld, waar deze informatie terechtkomt en welke gevolgen dat kan hebben voor die 
persoon.21 Dat maakt het onder meer moeilijk om af te dwingen dat onjuiste data in de informatieketen 
worden gecontroleerd en gecorrigeerd.22  
 
De verplichting om betrokkenen te informeren over hen betreffende verwerkingen van persoonsgegevens 
zou namelijk niet van toepassing zijn indien de uitzonderingen op grond van artikel 13 of 14 AVG opgaan of 
op grond van de algemene uitzonderingsbepaling van artikel 23 AVG, uitgewerkt in artikel 41 
Uitvoeringswet AVG. De toelichting stelt dat:  
 

”de algemene uitzonderingsbepaling van artikel 23 AVG jo. artikel 41 Uitvoeringswet AVG van toepassing 
kan zijn.” 23 

 
Volgens artikel 41 Uitvoeringswet AVG kan de verwerkingsverantwoordelijke de verplichtingen en rechten, 
bedoeld in de artikelen 12 tot en met 21 en artikel 34 van de AVG buiten toepassing laten voor zover zulks 
noodzakelijk en evenredig is ter waarborging van bijv. het belang van de nationale veiligheid. Aldus wordt, 
met een beroep op artikel 41 van de UAVG, in wezen aan de verwerkingsverantwoordelijke gelaten om in 
individuele gevallen uit de AVG voortvloeiende rechten en verplichtingen te beperken.24  
 
Eerder gaf de AP al aan dat bepaald onzeker is of de huidige opzet van artikel 41 van de UAVG 
tegemoetkomt aan de eisen die artikel 23 van de AVG aan het mogen beperken van rechten van 
betrokkenen stelt.25 De AVG maakt beperkingen van de rechten alleen mogelijk door middel van 

                                                                        
20 Er zijn wel mogelijkheden om verweer te voeren: de betrokkene kan een weigering om te voldoen aan een inzageverzoek in de zin 
van artikel 15 AVG voorleggen aan de rechter.  
21 Vgl. ook het advies van de Raad voor het openbaar bestuur uit mei 2021, “Sturen of gestuurd worden”. De Raad signaleert drie 
uitdagingen voor het waarborgen van de legitimiteit van sturen met data:  
1. Partijen die sturen met data weten steeds meer over burgers, maar omgekeerd weten burgers steeds minder over partijen die 
sturen met data: de transparantie-paradox;  
2. De dilemma’s, afwegingen en subjectieve waardenoordelen in het proces van sturen met data verdwijnen in een black box;  
3. Door het toepassen van data buiten de context waarvoor deze zijn verzameld, (semi-) automatische analyse en besluitvorming, en 
gebrek aan reflectie, kunnen goedbedoelde maatregelen ontsporen en is bijsturing vaak te lauw of te laat. De Raad vindt dat het 
openbaar bestuur de legitimiteit van sturen met data kan waarborgen door publieke verantwoording over sturen met data beter te 
organiseren.  
22 Vgl. het op verzoek van de Eerste Kamer uitgebrachte advies van het College van de rechten van de mens over het voorliggend 
voorstel van 24 juni 2021 (Kamerstukken I 2020/21, I 35 447, D).  
23 Kamerstukken II 2019/20, 35 447, nr. 3, blz. 18.  
24 Vgl. uitvoeriger, het advies van de AP over de Verzamelwet Uitvoeringswet AVG van 11 november 2020, punt 3. Op dit advies is nog 
geen reactie.  
25 Punt 3 van het advies over het concept voor een wetsvoorstel Verzamelwet gegevensbescherming (Inventarisatie eerste  
ervaringen UAVG) van 11 november 2020 met kenmerk z2020-08972.  

 

 

8/32 

 

 

Datum 
9 november 2021  

Ons kenmerk 
z2021-08378 

 

algemene, aan toepassing van de beperking voorafgaande, Unierechtelijke of lidstaatrechtelijke wettelijke 
bepalingen ‘die op de verwerkingsverantwoordelijke van toepassing zijn’. 26 Het tweede lid van artikel 23 
AVG eist ook dat de wetgeving bepaalde aspecten regelt, terwijl artikel 41, tweede lid, UAVG deze aspecten 
juist integraal overlaat aan de verwerkingsverantwoordelijke in het individuele geval. Ook uit rechtspraak 
van het Hof van Justitie EU27 en uit de recent aangenomen ‘Guideline 10/2020 on restrictions under Article 
23 GDPR’ volgt zonneklaar dat op Europees niveau de opvatting is dat specificatie in wetgeving aangewezen 
is.28 Temeer nu het hier om beperking van belangrijke rechten van betrokkene gaat komt ook des te meer 
belang toe aan de eis dat wetgeving duidelijk, nauwkeurig en in de toepassing voorspelbaar moet zijn.29  
 
De AP adviseert dan ook met klem om, als beperkingen inderdaad nodig kunnen zijn, in deze regelgeving 
uit te werken welke rechten van betrokkenen in welke omstandigheden in welke zin mogen worden 
beperkt, daarbij aandacht te schenken aan de aspecten, bedoeld in artikel 23 AVG en het geheel in de 
toelichting te verantwoorden en niet te verwijzen naar artikel 41 Uitvoeringswet AVG.30  
 
Daarnaast hebben verschillende adviesorganen erop gewezen dat in het voorstel rechtsbescherming 
ontbreekt, bijvoorbeeld tegen onterechte verdachtmaking als gevolg van fouten en vooroordelen in 
algoritmen. In reactie hierop stelt het kabinet dat betrokkenen in beginsel hun recht van bezwaar kunnen 
uitoefenen wanneer persoonsgegevens worden verwerkt op grond van artikel 6, eerste lid, onderdeel e 
(taak van algemeen belang) of f (gerechtvaardigde belangen):  
 

“Wat betreft de risico’s van fouten en vooroordelen in algoritmen geldt dat deze geadresseerd zullen moeten 
worden, wil de gegevensverwerking in het samenwerkingsverband juridisch aanvaardbaar zijn. De 
deelnemers zullen zorgvuldig te werk moeten gaan, onder meer door te zorgen dat de gegevens van 
voldoende kwaliteit zijn en dat zij beschikken over de nodige expertise om goede analyses uit te voeren en 
de uitkomsten op een passende en controleerbare wijze te duiden.”31  

 
Deze oproep aan de deelnemers om zorgvuldigheid te betrachten miskent evenwel dat de wetgeving zelf zo 
veel mogelijk zorgvuldigheid bij de verwerking van persoonsgegevens moet garanderen. Goede bedoelingen 
en wettelijke waarborgen zijn immers niet hetzelfde. Daarnaast verdient opmerking dat als 
persoonsgegevens, zoals ook wordt voorgesteld, worden verstrekt op grond van artikel 6, eerste lid 

                                                                        
26 Vgl. ook de brief van de AP van 19 januari 2018 aan de Voorzitter van de Tweede Kamer over het voorstel Uitvoeringwet AVG. en punt 
3 van het advies over het concept voor een wetsvoorstel Verzamelwet gegevensbescherming (Inventarisatie eerste  
ervaringen UAVG) van 11 november 2020 met kenmerk z2020-08972.  
27 ECLI:EU:C:2020:791, La Quadrature du Net e.a., zie i.h.b. punt 209 en 210. 
28 https://edpb.europa.eu/system/files/2021-10/edpb_guidelines202010_on_art23_adopted_after_consultation_en.pdf. Zie i.h.b.: 
Punt. 9 “To be lawful, restrictions shall be provided for in a legislative measure”, punt 16.: “The requiremet of a legislative measure 
entails that controllers can only rely on.a restriction provided for by Article 23 GDPR to the extent that this restriction has been 
specified in Union or Member state law." 
29 Vaste jurisprudentie, zie ook overweging. 41 van de AVG. 
30 Vgl. het advies van 21 oktober 2021 over het concept voor een wetsvoorstel Uitvoeringswet verordening terroristische online-
inhoud.  
31 Voor zover het gebruik van big data uitmondt in een besluit als bedoeld in de Awb, kan de betrokkene de big-data-analyse in ieder 
geval in dat verband aan de orde stellen.  

 

 

9/32 

 

 

Datum 
9 november 2021  

Ons kenmerk 
z2021-08378 

 

onderdeel c, (wettelijke verplichting), de uitoefening van het recht op bezwaar problematisch is (zie nader 
onder 3.2.e).  
  
Voorafgaande algemene noties wijzen erop dat het voorstel kan leiden tot Kafkaëske toestanden voor grote 
aantallen mensen. Deze risico’s kunnen goeddeels worden beperkt door:  

-  Een beperking van met name de doelen van de samenwerkingsverbanden (zie punt 3.2) en; 
-  Het schrappen van de mogelijkheid van nieuwe samenwerkingsverbanden bij amvb (zie punt 3.3). 

Het juridisch toetsingskader 

2.  
 

a.  AVG en Richtlijn gegevensbescherming opsporing en vervolging32  

 

Op de verwerking van persoonsgegevens binnen samenwerkingsverbanden is de AVG van toepassing.33 
Volgens artikel 1 beschermt de AVG de grondrechten en de fundamentele vrijheden van natuurlijke 
personen en met name hun recht op bescherming van persoonsgegevens.34 De verstrekking van 
politiegegevens en van justitiële en strafvorderlijke gegevens door opsporingsambtenaren en officieren 
van justitie aan een samenwerkingsverband valt onder de reikwijdte van de richtlijn gegevensbescherming 
opsporing en vervolging.35  
 
De AVG biedt een rechtsgrond voor verwerking van persoonsgegevens, als deze voortvloeit uit een 
wettelijke verplichting of noodzakelijk is voor de vervulling van een taak van algemeen belang en deze taak 
is vastgesteld bij lidstatelijk recht. De rechtsgrond voor deze verwerking moet worden vastgesteld bij 
Unierecht of lidstatelijk recht dat op de verwerkingsverantwoordelijke van toepassing is. Het doel van de 
verwerking wordt in die rechtsgrond vastgesteld of is met betrekking tot de bedoelde verwerking 
noodzakelijk voor de vervulling van een taak van algemeen belang of voor de uitoefening van het openbaar 
gezag dat aan de verwerkingsverantwoordelijke is verleend. Het Unierecht of het lidstatelijke recht moet 
beantwoorden aan een doelstelling van algemeen belang en moet evenredig zijn met het nagestreefde 
gerechtvaardigde doel.36  
 
Daarnaast eist artikel 5 AVG (doelbindingsbeginsel) dat sprake is van een welbepaald, uitdrukkelijk 
omschreven en gerechtvaardigd doel.  
 

b.  Handvest van de grondrechten EU 37 

                                                                        
32 Richtlijn 2016/680 van 27 april 2016. De richtlijn is in Nederland omgezet in de Wet politiegegevens en de Wet justitiële en 
strafvorderlijke gegevens.  
33 Artikel 2 AVG en Kamerstukken II 2019/20, 35 447, nr. 3, blz. 33.  
34 Artikel 1, tweede lid, AVG.  
35 Kamerstukken II 2019/20, 35 447, nr. 3, blz. 34.  
36 Artikel 6, derde lid, AVG.  
37 Ook artikel 8 van het Europees Verdrag voor de rechten van de mens (EVRM) bevat het recht van een ieder op respect voor zijn 
privéleven, familie- en gezinsleven, woning en correspondentie. In het Handvest van de grondrechten is een artikel opgenomen dat 
ervoor moet zorgen dat bepalingen die in het Handvest corresponderen met het EVRM, op dezelfde manier door de rechters in 
Straatsburg (EHRM) en Luxemburg (Hof van Justitie) worden uitgelegd (vgl. artikel 52 en 53 van het Handvest).  

 

 

10/32 

 

 

Datum 
9 november 2021  

Ons kenmerk 
z2021-08378 

 

Artikel 7 van het Handvest waarborgt het recht op bescherming van het privéleven. Artikel 8 van het 
Handvest bepaalt dat persoonsgegevens eerlijk en voor welbepaalde doeleinden  
moeten worden verwerkt, en met toestemming van de betrokkene of op basis van een andere  
gerechtvaardigde grondslag waarin de wet voorziet. Artikel 8 van het Handvest en artikel 16 van het VWEU 
bepalen dat eenieder in de Europese Unie recht heeft op bescherming van zijn persoonsgegevens.  
 
Beperkingen op de uitoefening van de in het Handvest erkende rechten en vrijheden moeten bij wet 
worden gesteld en de wezenlijke inhoud van die rechten en vrijheden eerbiedigen.38 Met inachtneming van 
het evenredigheidsbeginsel kunnen slechts beperkingen worden gesteld, indien zij noodzakelijk zijn en 
daadwerkelijk beantwoorden aan door de Unie erkende doelstellingen van algemeen belang of aan de 
eisen van de bescherming van de rechten en vrijheden van anderen (artikel 52 van het Handvest). Het 
evenredigheidsbeginsel vereist volgens vaste rechtspraak van het Hof van Justitie EU dat handelingen van 
de instellingen van de Unie geschikt zijn om de door de betrokken regeling nagestreefde legitieme 
doelstellingen te verwezenlijken en niet verder gaan dan wat daarvoor geschikt en noodzakelijk is.39 De betrokken 
regeling die de inmenging bevat, voldoet slechts aan het evenredigheidsbeginsel indien zij duidelijke en 
nauwkeurige regels over de reikwijdte en de toepassing van de betrokken maatregel bevat die minimale eisen 
opleggen, zodat degenen van wie de gegevens zijn doorgegeven over voldoende garanties beschikken dat 
hun persoonsgegevens doeltreffend worden beschermd tegen het risico van misbruik. 40 Zij moet in het bijzonder 
aangeven in welke omstandigheden en onder welke procedurele en materiële voorwaarden een maatregel 
die voorziet in de verwerking van dergelijke gegevens kan worden genomen, en aldus waarborgen dat de 
inmenging tot het strikt noodzakelijke wordt beperkt.41 
 
Relevant in dit verband zijn met name de reikwijdte van de maatregel en de aard van de gegevens.42 Ook kijkt het 
Hof naar de waarborgen waarmee de maatregel was omkleed, zoals de mate waarin de betrokken persoon 
controle op de gegevensverwerking heeft kunnen uitoefenen en de aanwezigheid van effectief 
onafhankelijk toezicht. Bij de proportionaliteitstoets is cruciaal of de beperkingen van het grondrecht en 
het doel dat ermee wordt beoogd voldoende met elkaar in balans zijn.43 
 

c.  Artikel 10 Grondwet  

 

                                                                        
38 Het Hof van Justitie EU neemt een inbreuk op de wezenlijke inhoud van het recht niet snel aan (vgl. bijv. HvJ EU PNR overeenkomst 
Canada – EU, punt 150 en 151).  
39 Vgl. de arresten Afton Chemical, C 343/09, EU:C:2010:419, punt 45; Volker und Markus Schecke en Eifert, EU:C:2010:662, punt 74; 
Nelson e.a., C 581/10 en C 629/10, EU:C:2012:657, punt 71; Sky Österreich, C 283/11, EU:C:2013:28, punt 50, en Schaible, C 101/12, 
EU:C:2013:661, punt 29). Vgl. ook Schwarz, C 291/12, punt 54 en 55. 
40 Vgl. bijv. het advies van het Hof van Justitie EU van 26 juli 2017 (overeenkomst tussen Canada en EU PNR-gegevens), punt 140, met de 
verwijzingen.  
41 Vgl. bijv. het advies van het Hof van Justitie EU van 26 juli 2017 (overeenkomst tussen Canada en EU PNR-gegevens), punt 141. 
42 Vgl. de arresten van 8 april 2014, Digital Rights Ireland e.a., C-293/12 en C-594/12, EU:C:2014:238, punten 54 en 55, en 21 december 
2016, Tele2 Sverige en Watson e.a., C-203/15 en C-698/15, EU:C:2016:970, punten 109 en 117; zie in die zin eveneens arrest 
EHRM, 4 december 2008, S. en Marper tegen Verenigd Koninkrijk, CE:ECHR:2008:1204JUD003056204, punt 103). 
43 Vgl. L.M. Verheij en H.R. Kranenborg, De Algemene Verordening Gegevensbescherming in Europees en Nederlands perspectief, met 
name par. 2.4.5.  

 

 

11/32 

 

 

Datum 
9 november 2021  

Ons kenmerk 
z2021-08378 

 

De Grondwet geeft in artikel 10, eerste lid, eenieder, behoudens bij of krachtens de wet te stellen 
beperkingen, recht op eerbiediging van zijn persoonlijke levenssfeer. De Grondwet geeft aan de wetgever 
een belangrijke verantwoordelijkheid: deze moet beoordelen of de beperking van fundamentele rechten 
van burgers blijft binnen de grenzen die de Grondwet stelt en daarbij voldoet aan eisen van 
noodzakelijkheid, proportionaliteit en subsidiariteit. Aan deze verantwoordelijkheid wordt geen recht 
gedaan als de concrete invulling vrijwel geheel wordt overgelaten aan de amvb. De hoofdelementen die in 
algemene zin in ieder geval in de formele wet moeten worden neergelegd zijn de reikwijdte en de 
structurele elementen van een regeling.44 
 
3.  
 
Anders dan het eerdere concept voor een kaderwet, regelt het huidige voorstel enkele 
samenwerkingsverbanden uitdrukkelijk in de wet zodat de uiteindelijk beoogde bepalingen nu ook exact 
bekend zijn. Dat maakt bij deze gelegenheid ook de preciezere juridische toets mogelijk die anders pas bij 
de amvb’s aan de orde was geweest.  
 

Toetsing 

1.  Ernst van de inbreuk  

 
Het is klip en klaar dat de verwerkingen door samenwerkingsverbanden vaak een ernstige inbreuk op het 
privéleven45 van betrokkene en de bescherming van zijn of haar persoonsgegevens opleveren. Voor wat 
betreft de RIEC’s gaat het met name om het burgerservice-nummer “gegevens over de verblijfstatus”, 
“gegevens over de woonsituatie”, “financiële gegevens”, “fiscale gegevens”, “voertuiggegevens”, “kadastrale 
gegevens”, “gegevens betreffende zakelijke relaties met anderen”, “gegevens over seksueel gedrag of 
geaardheid”, politiegegevens en justitiële gegevens, “gegevens over vergunning- en subsidieaanvragen, 
hierop genomen besluiten en juridische procedures”, “gegevens inzake toezicht en handhaving alsmede 
getroffen bestuurlijke maatregelen.“ Eigenlijk is er nauwelijks een gegeven te bedenken dat er niet onder 
valt.46 Het gaat daarbij bovendien niet alleen om de gegevens van de betrokkene zelf, maar ook van 
mensen in een directe kring van de betrokkene. Bovendien kan de analyse door een 
samenwerkingsverband vergaande consequenties voor betrokkene hebben. Volgens de toelichting is 
bijvoorbeeld beoogd dat indien een verband tot doel heeft fraudebestrijding, verstrekking aan een private 
partij plaats heeft voor het doel van het verband. “In dat geval is het onthouden van een hypotheek aan 
”bijvoorbeeld, een hypotheekfraudeur” een goede uitkomst”.47 Vraag daarbij is of en hoe is vastgesteld dat 
sprake is van een “hypotheekfraudeur” indien betrokkene niet onherroepelijk is veroordeeld. Als het gaat 
                                                                        
44 Vgl. de Afdeling advisering in het (eerste) advies over het voorstel voor de WGS (Kamerstukken II 2019/20, 35447, nr. 4).  
45 Het door artikel 7 van het Handvest gewaarborgde recht op bescherming van het privéleven ziet op alle informatie over een 
geïdentificeerde of identificeerbare natuurlijke persoon (zie in die in arresten van 9 november 2010, Volker und Markus Schecke en 
Eifert, C-92/09 en C-93/09, EU:C:2010:662, punt 52; 24 november 2011, Asociación Nacional de 
Establecimientos Financieros de Crédito, C-468/10 en C-469/10, EU:C:2011:777, punt 42, en 17 oktober 2013, Schwarz, C-291/12, 
EU:C:2013:670, punt 26). 
46 Vgl. de uitspraak van de rechtbank Den Haag in de zaak SyRI (ECLI:NL:RBDHA:2020:865): “De opsomming van gegevens is weliswaar 
bedoeld om de gegevensverwerking in te perken (beginsel van dataminimalisatie), maar is in feite zo ruim dat er nauwelijks een 
persoonsgegeven te bedenken is dat niet voor verwerking in aanmerking komt.” Vgl. ook V. Gantchev, SyRI en zijn rechtsopvolger de 
WGS: Oude wijn in nieuwe zakken, TRA, 2021/32.  
47 Kamerstukken II 2019/20 35 447, nr. 3, blz. 54.   

 

 

12/32 

 

 

Datum 
9 november 2021  

Ons kenmerk 
z2021-08378 

 

om een verband met als doel de behandeling van complexe casuïstiek met het oog op het voorkomen van 
ernstige overlast, kan het verband ertoe leiden dat voor betrokkene eerder een vorm van verplichte GGZ 
wordt voorbereid.  
 
Bovendien bevat het voorstel – anders dan nu - in beginsel een verplichting tot verstrekking van 
persoonsgegevens voor deelnemers aan een samenwerkingsverband. Daarbij bevat het voorstel 
doorbreking van veel specifieke geheimhoudingsplichten48 en kunnen naast de wettelijke deelnemers 
andere publieke en private instanties deelnemen.49 Dit kan volgens het kabinet ook “cross sectorale 
informatiedeling” tussen publieke en private partijen omvatten, hetgeen voor betrokkene en zijn of haar 
naasten grote gevolgen kan hebben.50  
 
Ten slotte worden de gegevens maximaal vijf jaar bewaard. Een en ander maakt dat sprake is van een 
ernstige inbreuk op het recht op bescherming van persoonsgegevens.  
 

2.  Noodzaak wettelijke regeling van de vier bestaande samenwerkingsverbanden  

 
Het evenredigheidsbeginsel brengt mee dat uitzonderingen op de bescherming van de persoonsgegevens 
en de beperkingen ervan binnen de grenzen van het strikt noodzakelijke blijven.51 De betrokken regeling 
die de inmenging bevat, voldoet slechts aan dit vereiste indien zij duidelijke en nauwkeurige regels over de 
reikwijdte en de toepassing van de betrokken maatregel bevat die minimale eisen opleggen, zodat degenen van 
wie de gegevens zijn doorgegeven over voldoende garanties beschikken dat hun persoonsgegevens 
doeltreffend worden beschermd tegen het risico van misbruik.  
 

a.  Gerechtvaardigde doelen  
 

Het Handvest en de AVG eisen een gerechtvaardigd doel voor het verwerken van persoonsgegevens. Bij de 
gezamenlijke gegevensverwerking door het viertal samenwerkingsverbanden dat het voorstel regelt gaat 
het om de integrale aanpak van risico’s van respectievelijk: inbreuken op de integriteit van het financiële 
stelsel, van witwas- of fraudeconstructies, van georganiseerde criminaliteit, en van complexe problemen 
rond personen op het vlak van zorg en veiligheid.52  

                                                                        
48 Artikel 1.5 en hoofdstuk 4 van het voorstel.  
49 Aan het FEC kunnen private partijen participeren; aan de RIEC’s kunnen private partijen deelnemen bij of krachtens amvb en ook 
voor de ZVH is deelname van private partijen noodzakelijk (Kamerstukken II 2020/21, 35 447, nr. 6, blz. 56): “Wat zodoende onder de 
voorgestelde wet zou kunnen, is publiek-private samenwerking binnen het FEC of binnen de Zorg- en Veiligheidshuizen, of – via een 
toekomstige amvb – een samenwerkingsverband tussen politie, OM en bedrijven ter bestrijding van ernstige vormen van 
criminaliteit. Dit zijn vormen van cross-sectorale informatie-deling tussen publieke en private partijen.” 
50 Vgl. Kamerstukken II 2018/19, 17 050, nr. 576. Cross-sectorale gegevensdeling tussen private partijen is reeds mogelijk, met een 
vergunning van de Autoriteit persoonsgegevens. De Autoriteit persoonsgegevens kan een dergelijke vergunning verlenen, indien de 
verwerking noodzakelijk is met het oog op een zwaarwegend belang van derden en bij de uitvoering is voorzien in zodanige 
waarborgen dat de persoonlijke levenssfeer van betrokkenen niet onevenredig wordt geschaad (artikel 33, vijfde lid, Uitvoeringswet 
AVG). 
51 Vgl. bijv. het advies van het Hof van Justitie EU van 26 juli 2017 (overeenkomst tussen Canada en EU PNR-gegevens), punt 140, met de 
verwijzingen.  
52 Kamerstukken II 2019/20, 35 447, nr. 3, blz. 35.  

 

 

13/32 

 

 

Datum 
9 november 2021  

Ons kenmerk 
z2021-08378 

 

 
Aan te nemen valt dat deze doelen -in abstracto- vallen binnen de doeleinden waarvoor het Handvest  
beperkingen op het recht op bescherming van persoonsgegevens toelaat. Zo acht het Hof van Justitie EU  
het bestrijden van ernstige (financieel-economische) criminaliteit een doel van algemeen belang. 
Hiervoor kunnen zelfs zware inbreuken gerechtvaardigd zijn.53 
 
Volgens het kabinet gaat het steeds om bij de doelen om zwaarwegende algemene belangen. Maar het 
“zwaarwegend algemeen belang” vereist een belangenafweging tussen het belang dat gediend wordt met 
de gezamenlijke verwerking van persoonsgegevens en het belang van de persoonlijke levenssfeer van 
degenen op wie de persoonsgegevens betrekking hebben.54 Daarbij moet worden getoetst aan de 
beginselen van proportionaliteit en subsidiariteit. Als het belang dat wordt gediend met de inbreuk 
zwaarwegend is, is - gelet op het proportionaliteitsbeginsel – kan een zwaardere inbreuk op het recht op 
bescherming van persoonsgegevens gerechtvaardigd zijn. 
 
(i)iCOV  
In dit verband valt op het doel van de iCOV van het “in kaart brengen van onverklaarbaar of crimineel 
vermogen”. Elk onderzoek door de iCOV naar een onverklaarbaar vermogensbestanddeel van elke burger 
lijkt aldus door de nieuwe wet gelegitimeerd. Maar het zal met het oog op de proportionaliteit en 
evenredigheid moeten gaan om aanwijzingen van een mogelijk substantieel vermogensbestanddeel, van 
een bepaalde hoogte of bepaald misdrijf, anders kan er snel een disbalans bestaan tussen het doel en de 
inbreuk op het recht op bescherming van persoonsgegevens.  
 
De iCOV kent daarnaast nog andere, subsidiaire, doelen, namelijk het innen van overheidsvorderingen die 
oninbaar dreigen te worden en het uitoefenen van toezicht op een goede werking van de markt.55 Deze 
doelen vallen volgens het kabinet onder het zwaarwegend belang van het voorkomen van 
wanordelijkheden en strafbare feiten in de zin van het Europees recht. Ten aanzien van deze doelen is 
echter op geen wijze aannemelijk gemaakt waarom deze van zodanig zwaarwegend algemeen belang 
zouden zijn – waarom er een zodanig ernstig probleem bestaat dat niet adequaat door de huidige 
mogelijkheden kan worden opgelost - dat de voorgestelde wettelijke regeling noodzakelijk is. Bovendien 
zijn ook deze doelen op geen enkele wijze beperkt (zie hierna, onderdeel b).   
 
(ii) FEC, RIEC’s en iCOV  
Met het voorstel wordt de huidige praktijk van vier bestaande samenwerkingsverbanden grotendeels 
gecodificeerd: het FEC, de RIEC’s, de Infobox crimineel en onverklaarbaar vermogen en de Zorg- en 

                                                                        
53 Zie Hvj EU PNR-overeenkomst Canada-EU, punt 149.  
54 Vgl. Kamerstukken II 2019/20, 35 447, nr. 3, blz. 8.  
55 “Het doel van iCOV dient subsidiair, voor zover het doel van iCOV is gericht op het uitoefenen van toezicht op de goede werking van 
de markt, het belang van het «handhaven van het economisch welzijn van het land» als bedoeld in artikel 8, tweede lid, EVRM. Dit 
belang is gediend met gezamenlijke gegevensverwerking door de Belastingdienst (waarvan de missie een financieel gezond Nederland 
inhoudt), door DNB (dat gericht is op een stabiel financieel stelsel) en door ACM (dat als missie heeft om bij te dragen aan een gezonde 
economie door markten goed te laten werken).” 

 

 

14/32 

 

 

Datum 
9 november 2021  

Ons kenmerk 
z2021-08378 

 
Veiligheidshuizen.56 De eerste drie van deze vier verbanden strekken met name tot het voorkomen en 
opsporen van financieel-economische criminaliteit, andere ernstige criminaliteit en georganiseerde 
criminaliteit. Zoals in het jaarverslag 2020 van de RIEC’s wordt opgemerkt bevat elke casus ook wel een 
aspect van witwassen.  
 
De vraag is waarom de eerste drie verbanden eigenlijk nodig zijn indien een adequate uitvoering wordt 
gegeven aan de Wet ter voorkoming van witwassen en financiering van terrorisme (WWFT).  
 
De nationale regelgeving inzake het voorkomen en bestrijden van witwassen in de WWFT is in belangrijke 
mate een implementatie van de gewijzigde vierde Europese anti-witwasrichtlijn. Als ‘poortwachters’ van 
het financiële stelsel zijn WWFT-instellingen, zoals banken, verplicht om cliënten en hun transacties te 
onderzoeken op witwasrisico’s. Bij het cliëntenonderzoek vergaren WWFT-instellingen informatie over de 
cliënt zodat zij in staat zijn de risico’s op witwassen te beoordelen. ‘Ongebruikelijke transacties’ van 
cliënten moeten de WWFT-instellingen vervolgens melden aan de Financiële Inlichtingen Eenheid (FIE). 
Door analyse van de gemelde ongebruikelijke transacties tracht de FIE transacties en geldstromen bloot te 
leggen die te relateren zijn aan witwassen, financieren van terrorisme of onderliggende misdrijven. Nadat 
die transacties “verdacht” zijn verklaard door de FIE worden deze ter beschikking gesteld aan diverse 
handhavings- en opsporingsdiensten. Een en ander betekent dat bij een adequate toepassing van dit 
wettelijke stelsel er welbeschouwd al geen noodzaak bestaat voor de drie genoemde verbanden.  
 
Bovendien heeft het kabinet een plan van aanpak witwassen opgesteld. Het plan bestaat uit drie pijlers: 
het verhogen van barrières voor witwassen, het versterken van de effectiviteit van ‘poortwachters’ zoals 
banken, en het toezicht op de naleving vergroten alsmede de opsporing en vervolging versterken.57 
Onderdeel van dat plan is ook het wetsvoorstel plan van aanpak witwassen dat volgens het kabinet 
wetsvoorstel plan van voor het eind van dit jaar zal worden ingediend bij de Tweede Kamer en ertoe strekt 
om de poortwachtersfunctie van banken te versterken.58 Inmiddels hebben veel poortwachters hun 
capaciteit sterk uitgebreid.  
 
Daarnaast wijst de AP op de titel van het verkennend onderzoek in het Wetboek van Strafvordering, 
onderdeel van de Wet bijzondere opsporingsbevoegdheden (Wet BOB).59 Dat onderzoek biedt mogelijk 
een bruikbaar kader om, voorafgaand aan de opsporing, onderzoek te doen op basis van aanwijzingen dat 
binnen verzamelingen van personen misdrijven worden beraamd of gepleegd waarvoor voorlopige 
hechtenis is toegelaten die gezien hun aard of samenhang met andere misdrijven die binnen die 
verzamelingen van personen worden beraamd of gepleegd, een ernstige inbreuk op de rechtsorde 

                                                                        
56 In de Nota naar aanleiding van het verslag is door het kabinet gesteld: “Hetgeen nu in het wetsvoorstel wordt geregeld, is voor een 
belangrijk deel een codificatie van de bestaande praktijk.” (Kamerstukken II 2020/21, 35 447, nr. 6, blz. 5). 
57 Brief van 30 juni 2019.  
58 In het consultatievoorstel plan van aanpak witwassen uit 2019 worden de volgende maatregelen voorgesteld: a. Een verplichting 
voor WWFF-instellingen om in geval van een verhoogd risico op witwassen navraag te doen bij vorige financiële dienstverleners van de 
cliënt naar gebleken integriteitsrisico’s en daartoe persoonsgegevens te verstrekken. b. Een grondslag om de bestaande plicht tot het 
monitoren van transacties van cliënten door WWFT-instellingen te kunnen uitbesteden aan een derde partij. c. Een grondslag voor 
WWFT-instellingen om transacties van cliënten te kunnen delen met andere WWFT-instellingen. 
59 Artikel 126gg Sv.  

 

 

15/32 

 

 

Datum 
9 november 2021  

Ons kenmerk 
z2021-08378 

 
opleveren.60 Niet het vermelden van een concreet misdrijf, maar deze aanwijzingen vormen de aanleiding 
voor dit onderzoek. Hierbij kan het noodzakelijk zijn om onderzoek te doen naar een hele sector, waarbij 
wordt gedacht aan vervlechting van criminele en legale activiteiten als grootschalige investeringen van 
drugsgeld in onroerend goed.61 De aanwijzingen moeten voortvloeien uit feiten en omstandigheden en 
dienen zo concreet mogelijk te zijn dat valt uit te maken dat sprake is van misdrijven die voldoen aan de 
criteria. Uit de evaluatie van de Wet BOB blijkt dat een verkennend onderzoek slechts incidenteel wordt 
ingesteld.  
 
In het licht van deze Europese en nationale bestaande en aankomende (wettelijke) maatregelen om 
witwassen (beter) aan te pakken is de vraag waarom de voorgestelde samenwerkingsverbanden voor zover 
die in het teken staan van het voorkomen en bestrijden van witwassen nodig zijn en waarom niet kan 
worden volstaan met het stelsel van, met name de WWFT.  
 
Voorts wijst de AP erop dat de doelen van de vier samenwerkingsverbanden elkaar deels overlappen: 
Zowel het FEC, de RIEC’S en de iCOV hebben het bestrijden van fraude- en witwasconstructies tot 
onderwerp. In het jaarverslag 2020 van de RIEC’s is bijv. gesteld dat evenals in voorgaande jaren 
witwassen en financiële malversaties binnen RIEC-verband de meest voorkomende thema’s zijn omdat in 
iedere casus wel een element hiervan voorkomt. Dat roept de vraag op opname van de vier verbanden met 
deels dezelfde doelen en deels dezelfde deelnemers in de wet zodoende allemaal nodig is en of niet kan 
worden volstaan met minder. Dat is lijn met het beginsel van dataminimalisatie in de AVG. 
 
(iii) Zorg- en Veiligheidshuizen 
De samenwerking in het Zorg- en Veiligheidshuis heeft tot doel een bijdrage te leveren aan het 
voorkomen, verminderen en bestrijden van criminaliteit en ernstige overlast en het bieden van 
passende zorg, in situaties waarin sprake is van complexe (zorg)problematiek die zonder interventie leidt 
of kan leiden tot onveilige situaties voor personen of binnen een gebied.62  
Daarbij verdient opmerking dat door de recente Wet verplichte geestelijke gezondheidszorg (GGZ) de 
mogelijkheden om gegevens te delen zijn verruimd. Bovendien wijst de AP op het consultatievoorstel voor 
de Wet aanpak meervoudige problematiek sociaal domein. Dit voorstel verankert een duidelijke taak voor 
gemeenten om te komen tot een integrale en gecoördineerde aanpak voor meervoudige problematiek.  
 
Ten slotte valt op dat in de toelichting niet voor alle samenwerkingsverbanden is vermeld waarom deze 
geschikt zijn om bij te dragen aan de gestelde doelen, hetgeen uit een oogpunt van Europese recht cruciaal 
is. Ten aanzien van bijv. de RIEC’s  volgen uit het jaarverslag 2020 aanwijzingen dat zij inderdaad tot 
bepaalde resultaten hebben geleid, maar dit is niet voor alle te regelen samenwerkingsverbanden vermeld.  
 

                                                                        
60 Indien dit noodzakelijk is voor de uitvoering van het onderzoek kan de officier van justitie bepalen dat artikel 5, eerste lid, aanhef en 
onder b, van de AVG met betrekking tot het onderzoek niet van toepassing is op daarbij nader aan te geven openbare registers die bij 
wet zijn ingesteld (artikel 126gg, tweede lid, Sv). Deze bepaling is overigens problematisch omdat de wet zelf - zo nodig - moet 
voorzien in verwerking van persoonsgegevens voor een ander doel (artikel 6, vierde lid, AVG en artikel 3, derde en vierde lid, van de 
Wet politiegegevens). 
61 Aldus Kamerstukken II 1996/1997, 25 403, nr. 3, blz. 49.  
62 Kamerstukken II 2019/20, 35 447, nr. 3, blz. 104.  

 

 

16/32 

 

 

Datum 
9 november 2021  

Ons kenmerk 
z2021-08378 

 

De AP adviseert om de voorgestelde doelen van de iCOV van het innen van overheidsvorderingen en het 
uitoefenen van toezicht op de markt uit het voorstel te schrappen. Ook overigens is de AP van oordeel dat 
in het kader van de noodzaak van het voorstel de bestaande en toekomstige (wettelijke) mogelijkheden in 
het kader van het plan van aanpak witwassen en verder aangekondigde praktische maatregelen, 
onvoldoende zijn belicht. Tevens adviseert de AP om de geschiktheid en effectiviteit van alle te regelen 
verbanden om de nagestreefde doelen te bereiken, empirisch te onderbouwen.  

 
b.  Welbepaalde doelen  

  
Naast gerechtvaardigde doelen eisen het Handvest en artikel 5 AVG ook welbepaalde en uitdrukkelijke 
doelen voor het verwerken van persoonsgegevens. De mate waarin de nationale regels “nauwkeurig” of 
“welbepaald” zijn, is tevens cruciaal voor de verdere bescherming omdat de doelomschrijving essentieel is 
voor de effectieve toepassing van de andere privacy-rechtelijke waarborgen, zoals de noodzaaktoets.  
 
Het doel van het FEC is - kort samengevat – een versterking van de integriteit van het financiële stelsel. In 
het voorstel is sprake van risico’s met betrekking tot financieel-economische criminaliteit en andere ernstige 
vormen van criminaliteit of van terrorismefinanciering (artikel 2.2, tweede lid).  
 
Deze begrippen zijn niet “wel bepaald”. Illustratief in dit verband is overweging 61 en 62 en 65 van of van 
Justitie in de zaak Digital Rights Ireland waar het Europese Hof van Justitie viel over de evenredigheid en 
proportionaliteit van de Europese richtlijn die toegang tot locatiegegevens mogelijk maakte met het oog 
op het aanpakken van “ernstige criminaliteit”. Het Hof vernietigde deze Europese richtlijn en stelde: 
 

“Bovendien bevat richtlijn 2006/24 geen materiële en procedurele voorwaarden betreffende de toegang van 
de bevoegde nationale autoriteiten tot de gegevens en het latere gebruik ervan. Artikel 4 van deze richtlijn, 
dat de toegang van deze autoriteiten tot de bewaarde gegevens regelt, bepaalt niet uitdrukkelijk dat deze 
toegang en het latere gebruik van de betrokken gegevens strikt gebonden zijn aan het doel, nauwkeurig 
afgebakende zware criminaliteit te voorkomen, op te sporen of strafrechtelijk te vervolgen, maar bepaalt enkel 
dat elke lidstaat de procedure en de te vervullen voorwaarden vaststelt voor toegang tot de bewaarde 
gegevens overeenkomstig de vereisten inzake noodzakelijkheid en evenredigheid.”63 

 
Deze opmerking ziet weliswaar op de toegang tot opgeslagen verkeersgegevens die strikt gebonden moet 
zijn aan het doel “nauwkeurig afgebakende criminaliteit” te voorkomen of bestrijden. Een en ander geldt 
naar het oordeel van de AP echter ook voor de verwerking van persoonsgegevens door 
samenwerkingsverbanden ten behoeve van “andere ernstige vormen van criminaliteit”. 64 Om tegemoet te 
komen aan deze Europese eisen, zou in beginsel kunnen worden uitgegaan van een bepaalde aard van 

                                                                        
63 Vgl. ook punt 65 van het advies.  
64 De AP wijst er bijvoorbeeld op dat het begrip ‘ernstig misdrijf’ in de Wet gebruik van passagiersgegevens voor de bestrijding van 
terroristische en ernstige misdrijven ter implementatie van artikel 3 van richtlijn 2016/681 in de begripsbepaling is omschreven als een 
strafbaar feit als bedoeld in bijlage 2 van deze wet, waarop naar wettelijke omschrijving een gevangenisstraf van drie jaar of meer is 
gesteld. Volgens artikel 13 van de WWFT heeft de Financiële Inlichtingen Eenheid tot taak het voorkomen en opsporen van witwassen 
en onderliggende basisdelicten en het financieren van terrorisme.  

 

 

17/32 

 

 

Datum 
9 november 2021  

Ons kenmerk 
z2021-08378 

 

delicten met bepaalde maximale gevangenisstraffen van, bijvoorbeeld, zes jaar of meer, met, zo nodig, 
enige uitzonderingen daarop. 
 
Onverminderd het hiervoor onder 3.2.a opgemerkte over het schrappen van de subsidiaire doelen van de 
iCOV geldt een en ander nog sterker voor het doel van de iCOV van het “het uitoefenen van toezicht op een 
goede werking van de markt.” (artikel 2.10).   
 
Illustratief is de volgende overweging uit het bindend advies65 van het Hof van Justitie EU over de PNR-
overeenkomst tussen de EU en Canada, waarin een enigszins vergelijkbare bepaling was opgenomen. De 
overeenkomst moest het mogelijk maken dat zogenaamde Passender Name Record (PNR) gegevens aan 
de Canadese autoriteiten worden doorgegeven met het oog op het gebruik, de bewaring en in voorkomend 
geval de latere doorgifte van gegevens, teneinde terrorisme en andere grensoverschrijdende criminaliteit 
te bestrijden.66 Canada betreft een ‘derde land’ in de zin van de AVG. Voor het doorgeven van 
persoonsgegevens naar landen buiten de Europese Unie stelt de AVG dat dit alleen mag als het door de 
AVG geboden beschermingsniveau niet wordt ondermijnd.67 Deze uitspraak is relevant omdat hetgeen 
geldt voor derde landen, niet minder kan zijn dan de privacy-waarborgen die gelden voor lidstaten. Wat de 
noodzaak van de inmengingen betreft, bepaalt het Hof dat verschillende bepalingen van de overeenkomst 
verder gaan dan strikt noodzakelijk is en geen duidelijke en nauwkeurige regels bevatten:  
 

“Op grond van artikel 3, lid 5, onder a) en b), van deze overeenkomst mag Canada, „per geval te beoordelen”, 
PNR-gegevens tevens verwerken „met het oog op de uitoefening door de overheid van toezicht of 
verantwoordingsplicht”, respectievelijk „teneinde te voldoen aan een gerechtelijke 
dagvaarding of een gerechtelijk bevel”.  
De bewoordingen van de gevallen waarin Canada krachtens artikel 3, lid 5, onder a) en b), 
van de voorgenomen overeenkomst PNR-gegevens mag behandelen zijn daarentegen zo 
vaag en algemeen dat zij niet aan de gestelde vereisten van duidelijkheid en nauwkeurigheid 
voldoen.68 

 
Weliswaar ziet de iCOV op uitoefening van toezicht op een goede werking van markt, maar dat neemt niet weg 
dat sprake is van een weinig duidelijke en nauwkeurige bepaling.  
                                                                        
65 Een lidstaat, het Europees Parlement, de Raad of de Commissie kan op grond van artikel 218, lid 11 EU-Werkingsverdrag het advies 
inwinnen van het EU-Hof over de verenigbaarheid van een voorgenomen verdrag met de Verdragen of over de bevoegdheid om dit 
verdrag te sluiten. Indien het EU-Hof afwijzend adviseert, kan het voorgenomen verdrag niet in werking treden, tenzij na voorafgaande 
wijziging daarvan of na herziening van de EU-Verdragen. 
66 Daartoe voorziet het verdrag onder meer in een bewaartermijn van vijf jaar voor deze gegevens, in vereisten op het gebied van de 
beveiliging en de integriteit van de PNR-gegevens, in een onmiddellijke afscherming van gevoelige gegevens, in een recht om toegang 
tot de gegevens te krijgen, ze te laten verbeteren en ze te laten wissen, en in de mogelijkheid om administratieve en gerechtelijke 
rechtsmiddelen aan te wenden. 
67 De AVG was nog niet van toepassing ten tijde van het uitbrengen van het advies van het Hof van Justitie EU, maar de voorloper 
daarvan, de richtlijn 95/46, wel. Dat doet niet af aan de materiële overwegingen evenzeer gelden onder het regime van de AVG. Artikel 
44 AVG bepaalt dat de Commissie kan besluiten dat een derde land een passend niveau van gegevensbescherming kent 
(adequaatheidsbesluit van de Commissie), of er kunnen aanvullende passende waarborgen worden geboden bij de doorgifte van 
gegevens (artikel 45 en 46 AVG). De voorgenomen overeenkomst strekt er dus toe een soort „adequaatheidsbesluit” in de zin van 
artikel 25, lid 6, van richtlijn 95/46 in het leven te roepen (overweging 31 van het advies).  
68 HvJ EU PNR, punt 181.  

 

 

18/32 

 

 

Datum 
9 november 2021  

Ons kenmerk 
z2021-08378 

 

 
Gelet op het voorgaande adviseert de AP om de wettelijke doelen van de samenwerkingsverbanden aan te 
scherpen. 
  

c.  Het startpunt van een signaal  

 
Zoals vermeld eist het recht duidelijke en precieze regels en criteria in de wetgeving die inbreuk maakt op 
grondrechten. In dat verband is ook het startpunt voor een samenwerkingsverband om te worden 
geactiveerd naar het oordeel van de AP vaag.69 Weliswaar bevat het voorstel een omschrijving in artikel 1 
van een ‘signaal’, namelijk: een melding van een of meer deelnemers in een samenwerkingsverband dat 
bepaalde gedragingen of situaties betreffende natuurlijke personen, rechtspersonen of fenomenen 
aanleiding kunnen zijn om ten behoeve van het doel van het samenwerkingsverband gezamenlijk gegevens 
te verwerken.70  
 
Erg concreet is dit echter niet, en het wordt ook niet toegelicht aan de hand van duidelijke 
praktijkvoorbeelden. Wanneer is er “aanleiding”? Met name als het gaat om een signaal over het voorkomen 
van nieuwe criminaliteit lijkt dit erg vaag. Bovendien is een signaal erg zwak (en zodoende snel aanwezig) 
als het wordt afgezet tegen het resultaat van het samenwerkingsverband. Dat is namelijk omschreven als 
“een eerste vermoeden dat sprake is van onrechtmatige activiteiten waarop het verband zich richt”. 
Blijkbaar is voor “aanleiding” minder nodig dan een ‘eerste vermoeden van een onrechtmatigheid. Ten 
slotte is niet duidelijk dat steeds een objectieve aanwijzing wordt vereist. Als de AP het goed ziet, wordt 
voor de iCOV zelfs helemaal geen signaal vereist om persoonsgegevens gezamenlijk te verwerken; wel is in 
het voorstel bepaald dat een rapportage van de iCOV alleen op verzoek van een deelnemer kan worden 
gedaan.71  
 
Dat neemt niet weg dat een duidelijke regel naar het oordeel van het Hof van Justitie EU cruciaal is omdat 
hiermee misbruik van persoonsgegevens kan worden voorkomen. En, zoals eerder omschreven, vormt de 
eis van duidelijke en objectieve aanwijzingen naar het oordeel van de AP in feite ook de garantie voor het 
waarborgen van de onschuldpresumptie in ruime zin en het verschil met ‘mass surveillance’ maatregelen.  
 
In dit verband wijst de AP op artikel 7 van de recente Wet gebruik van passagiersgegevens voor de 
bestrijding van terroristische en ernstige misdrijven. Volgens deze implementatiewet verwerkt de 

                                                                        
69 Opmerking verdient dat het voorstel volgens het kabinet gaat over verdere verwerking, niet over de initiële vergaring 
(Kamerstukken II 2020/21, 35 447, nr. 6, blz. 52). 
70 Voor de RIECS bevat het voorstel enige voorschriften over type, aantal en gewicht van een signaal (artikel 2.23, tweede en derde lid). 
Bij amvb kunnen nadere regels worden gegeven over de criteria (artikel 2.23, negende lid). Voor het FEC geldt dat indien een 
deelnemer signalen heeft inzake bedreigingen of risico’s van inbreuken op de integriteit van de financiële sector als bedoeld in artikel 
2.2 kunnen deelnemers daarover overleggen. De criteria voor een signaal (aard, de eisen van kwaliteit en betrouwbaarheid waaraan 
het signaal moet voldoen)om te worden voorgedragen voor een signalenoverleg worden voor het FEC en voor het FEC bij amvb 
bepaald (artikel 2.6, tweede lid). Voor de Zorg- en Veiligheidshuizen geldt dat een deelnemer een casus voor overleg kan aanmelden bij 
een Zorg- en Veiligheidshuis naar aanleiding van “gedragingen van een betrokkene of een situatie waarin een betrokkene verkeert, die 
verband houden met het doel, bedoeld in artikel 2.25, en daartoe gegevens verwerken.” 
71 Wel voorziet artikel 2.14 in een delegatiegrondslag dat bij of krachtens algemene maatregel van bestuur regels worden gesteld over 
de wijze waarop indicatoren als bedoeld in artikel 2.13 worden vastgesteld.  

 

 

19/32 

 

 

Datum 
9 november 2021  

Ons kenmerk 
z2021-08378 

 

Passagiers-informatie-eenheid (Pi-NL) de ontvangen passagiersgegevens met het oog op het beoordelen 
van de passagiers voorafgaand aan hun geplande aankomst in of geplande vertrek uit Nederland om te 
bepalen welke personen vanwege mogelijke betrokkenheid bij een terroristisch of ernstig misdrijf moeten 
worden onderworpen aan een nader onderzoek door een bevoegde instantie. In artikel 6, eerste lid, 
onderdeel c, wordt bepaald dat de Pi-NL bevoegd is passagiersgegevens te analyseren voor het opstellen 
van nieuwe of het bijstellen van bestaande criteria die worden gebruikt bij de beoordelingen die worden 
verricht om te bepalen welke personen betrokken zouden kunnen zijn bij een terroristisch of ernstig 
misdrijf. In artikel 7 worden voor het opstellen van de risico-criteria nadere regels gegeven. In artikel 7 van 
die wet is ten aanzien van de criteria die de Pi-NL gebruikt, bepaald wie ze vaststelt en aan welke eisen zij 
moeten voldoen, zoals doelgericht, evenredig en specifiek.72  
Hoewel het voorliggende voorstel niet strekt tot implementatie van een Europese richtlijn, geeft het wel 
aan dat in de Richtlijn over een aanpalend terrein nadrukkelijk aandacht is voor de eisen aan de criteria om 
passagiers nader te onderzoeken.  
 
Gelet op het voorgaande adviseert de AP om in de wet een duidelijk en objectief signaal op basis van 
voldoende aanwijzingen als startpunt neer te leggen voor alle samenwerkingsverbanden en tevens 
duidelijke voorbeelden te bespreken.  
 

d.  De categorieën van  gegevens 

  

Het recht eist ook dat zo veel mogelijk duidelijk is om welke gegevens het gaat. In het advies over de PNR-
overeenkomst achtte het Hof bijv. “alle beschikbare contactgegevens” en “alle beschikbare 
betalingsfacturatie” niet precies genoeg.73  
 
Gelet hierop is de vraag of de verstrekking van “financiële gegevens” of “gegevens betreffende zakelijke 
relaties” (artikel 2.22, eerste lid) in het kader van de RIEC’s voldoende precies zal zijn. Daarbij verdient 
echter aantekening dat in het licht van de doelstelling van de RIEC’s en dit samenwerkingsverband, 
namelijk het bestrijden van georganiseerde criminaliteit, het juist zal gaan om het verkrijgen van een zo 
compleet mogelijk financieel plaatje. Niet goed valt in te zien hoe dit doel kan worden bereikt met de 
verstrekking van slechts bepaalde, nader aangeduide, financiële gegevens.  
 
Lastiger is artikel 2.30, eerste lid, dat betrekking heeft op  gegevens genoemd die deelnemers in het kader 
van een Zorg –en Veiligheidshuis verstrekken: gegevens betreffende relaties met gezinsleden en andere 
                                                                        
72 Artikel 7 van de PNR-wet strekt tot uitvoering van artikel 6, vierde lid, van de Richtlijn 2016/681 en luidt: 1. De criteria, bedoeld in 
artikel 6, eerste lid, onderdeel c, worden door de Passagiersinformatie-eenheid in overeenstemming met de betrokken bevoegde 
instanties vastgesteld en regelmatig getoetst. 2. De criteria zijn doelgericht, evenredig en specifiek voor het misdrijf waarbij de 
mogelijke betrokkenheid van een persoon overeenkomstig de criteria kan worden bepaald. 3. De criteria zijn niet gebaseerd op 
godsdienst of levensovertuiging, ras of etnische afkomst, politieke gezindheid, gezondheid, seksuele leven of geaardheid of 
lidmaatschap van een vakvereniging van betrokkenen. 4. Bij algemene maatregel van bestuur kunnen nadere regels worden gesteld 
over a.de wijze waarop de criteria worden opgesteld en bijgesteld; en b.de eisen waaraan de criteria en de toepassing ervan moeten 
voldoen. 
73 Punten 158 en 159 van het advies van het Hof van Justitie EU over de PNR-overeenkomst tussen EU en Canada. Anderzijds verdient 
opmerking dat in artikel 20, tweede lid, onderdeel c, van de PNR-wet ‘alle betalingsinformatie’ wordt genoemd ter uitwerking van 
Richtlijn 2016/681.  

 

 

20/32 

 

 

Datum 
9 november 2021  

Ons kenmerk 
z2021-08378 

 

directe sociale contacten. De aard van die gegevens is vervolgens in het wetsvoorstel wel nader 
afgebakend. Maar opmerkelijk is dat ook ten aanzien van deze derden weer gegevens betreffende 
gezinsleden en directe contacten kunnen worden verstrekt. Weliswaar dient de verstrekking steeds 
noodzakelijk te zijn, maar dit geeft ruimte om gegevens van  personen die bovendien in een ver verband 
staan met de betrokkene, te verstrekken aan het verband en te betrekken in de analyse.  
 
Gelet op het voorgaande adviseert de AP om - zo veel als mogelijk in het licht van de doelstelling van de 
verbanden – de categorieën van persoonsgegevens nader in de wet te beperken.  
 

e.  Verstrekkingsplicht 

 
Uitgangspunt voor verstrekking van persoonsgegevens die noodzakelijk zijn voor het doel van het verband, 
aan het samenwerkingsverband in het voorstel is “ja, tenzij zich zwaarwegende redenen daartegen 
verzetten” (artikel 1.5, eerste lid).74 Het kabinet benadrukt daarmee dat de samenwerking niet vrijblijvend 
kan zijn. 
 
Uit een oogpunt van het beginsel van subsidiariteit lijkt een verstrekkingsbevoegdheid minder vergaand 
dan een verplichting.75 De grondslag van een wettelijke verplichting brengt verder mee dat voor betrokkene 
geen bezwaar mogelijk is. De verwerkingsgrondslag van een publieke taak (e-grondslag) past ook naar het 
oordeel van de AP beter dan de wettelijke verplichting (c-grondslag), omdat het meestal bestuursorganen 
zijn die persoonsgegevens verstrekken aan het samenwerkingsverband.  
 
Gelet op het voorgaande adviseert de AP om de grondslag te wijzigen in een bevoegdheid. 
 

f.  Geautomatiseerde gegevensanalyse  

 
De diverse activiteiten die de samenwerkingsverbanden verrichten met het oog op de respectievelijke 
wettelijke doelen zijn deels in de wet zelf neergelegde en bij amvb kunnen aanvullende activiteiten worden 
aangewezen.76 Het gaat bij de activiteiten bijvoorbeeld om signalenoverleg of casusoverleg. Het voorstel 
bevat voor de iCOV expliciet de mogelijkheid van geautomatiseerde gegevensanalyse omdat de iCOV  dit 
instrument nu al gebruikt; voor het FEC en de RIEC’s is voorzien in een grondslag voor geautomatiseerde 
gegevensanalyse. Met geautomatiseerde gegevensanalyse wordt in het voorstel gedoeld op 

                                                                        
74 Artikel 1.5, eerste lid: Elke deelnemer verstrekt de bij of krachtens deze wet aangewezen categorieën van gegevens aan het 
samenwerkingsverband, voor zover dat noodzakelijk is voor het doel van het samenwerkingsverband, tenzij naar het oordeel van de 
deelnemer zwaarwegende redenen zich daartegen verzetten. Deze verplichting tot verstrekking is mede van toepassing indien een 
specifieke geheimhoudingsbepaling van toepassing is die het toelaat dat een ander wettelijk voorschrift daarop een uitzondering 
maakt. Er is geen schending van het beginsel van dataminimalisatie (artikel 5 AVG) omdat het steeds gaat om verstrekking van 
gegevens noodzakelijk voor het doel van het samenwerkingsverband.  
75 Vgl. nader het advies van de AP inzake toegang tot gegevens voor poortwachters bij het voorkomen van witwassen van 16 december 
2019, blz. 13 (z2019-21482).  
76 Het gaat dan bijvoorbeeld om de mogelijkheid van profilering voor de RIEC’s (artikel 2.18, tweede lid). Profilering is elke vorm van 
geautomatiseerde verwerking van persoonsgegevens waarbij aan de hand van persoonsgegevens bepaalde persoonlijke aspecten van 
een natuurlijke persoon worden geëvalueerd, met name met de bedoeling zijn beroepsprestaties, economische situatie, gezondheid, 
persoonlijke voorkeuren, interesses, betrouwbaarheid, gedrag, locatie of verplaatsingen te analyseren of te voorspellen. 

 

 

21/32 

 

 

Datum 
9 november 2021  

Ons kenmerk 
z2021-08378 

 

verwerkingsprocessen waarbij bijvoorbeeld wiskundige en statistische procedures worden gehanteerd. In 
geen geval zal er sprake zijn van geautomatiseerde besluitvorming door het samenwerkingsverband als 
bedoeld in artikel 22 AVG.77 
 
In het eerdergenoemde bindend advies van het Hof van Justitie EU over de doorgifte van 
persoonsgegevens van luchtreizigers van de Unie naar Canada stelt het Hof dat de noodzaak om over 
dergelijke waarborgen te beschikken groter is wanneer de persoonsgegevens geautomatiseerd worden 
verwerkt en dat de mate waarin de geautomatiseerde verwerking van de PNR-gegevens een inmenging 
oplevert in de rechten die in de artikelen 7 en 8 zijn verankerd, hoofdzakelijk afhangt van de vooraf 
vastgestelde modellen en criteria en de databases waarop dit type van gegevensverwerking is gebaseerd.78  
 
Hierbij sluit artikel 1.9 aan, dat bijzondere waarborgen voor geautomatiseerde gegevensanalyse bevat.  
Maar juist gelet op de omstandigheid dat de mate van inmenging op het recht op bescherming van 
persoonsgegevens bij geautomatiseerde verwerking grotendeels afhangt van de modellen, criteria en de 
databases, waarop dit type van gegevensverwerking is gebaseerd, valt op dat hierop niet is ingegaan.79 
Artikel 1.9, derde lid, verplicht bovendien tot transparantie over de gehanteerde patronen en indicatoren 
of andere onderliggende logica. In de toelichting op dit artikel wordt ook onderkend dat dit een belangrijke 
waarborg is, waarbij is verwezen naar de SyRI-uitspraak van de rechtbank.80 
 
Gelet op het voorgaande en het gestelde onder 3.2.c adviseert de AP om, zo veel als mogelijk is, inzicht te 
verschaffen in de modellen, criteria en databases die worden gehanteerd bij geautomatiseerde 
gegevensanalyse.  
  

g.  Bewaren  

 
Volgens artikel 1.8, zevende lid, worden persoonsgegevens die door het samenwerkingsverband 
gezamenlijk worden verwerkt, vernietigd of geanonimiseerd zodra zij niet langer noodzakelijk zijn voor het 
doel van het samenwerkingsverband, en worden in ieder geval uiterlijk vijf jaar na de datum van eerste 
verwerking verwijderd uit de systemen van het samenwerkingsverband of geanonimiseerd, tenzij een 
wettelijk voorschrift daaraan in de weg staat of de verwerking noodzakelijk is voor de instelling, 
uitoefening of onderbouwing van een rechtsvordering. In bijzondere gevallen en voor zover dat 
noodzakelijk is voor het doel van het samenwerkingsverband kunnen persoonsgegevens die worden 
bewaard, in opdracht van de deelnemers, na verkregen instemming van de deelnemer die de betreffende 
persoonsgegevens heeft verstrekt, ter beschikking worden gesteld voor hernieuwde verwerking. 
 
Over deze bepaling heeft de AP de volgende opmerkingen.  

                                                                        
77 Kamerstukken II 2019/20, 35 447, nr. 3. blz. 52.  
78 Advies Hof PNR-overeenkomst, punt 172.  
79 Vgl. in breder verband, het advies van de Raad voor openbaar bestuur, Sturen of gestuurd worden? De Raad vindt dat het openbaar 
bestuur de legitimiteit van sturen met data kan waarborgen door publieke verantwoording over sturen met data beter te organiseren. 
80 Vgl. voorts voor wat betreft de mogelijke regeling van profilering door de RIEC’s op de conclusie ECLI:NL:PHR:2021:618 17 juni 2021 
waarin naar voren komt dat profilering specifieke wettelijke eisen vergt en de noodzaak om te onderscheiden tussen harde en zachte 
informatie.  

 

 

22/32 

 

 

Datum 
9 november 2021  

Ons kenmerk 
z2021-08378 

 

 
In de eerste plaats is onduidelijk wanneer persoonsgegevens niet langer noodzakelijk zijn voor het doel 
van het samenwerkingsverband en “verwijderd worden uit het systeem of geanonimiseerd.” Wanneer een 
verwerking door een samenwerkingsverband geen sturingsinformatie heeft opgeleverd, kan het voor het 
verband toch ‘handig’ zijn om de persoonsgegevens nog te bewaren om eventueel later te kunnen 
gebruiken.  
 
In dit verband verwijst de AP naar het bindend advies van het Hof over de PNR overeenkomst over de 
doorgifte en verwerking van gegevens uit het Passenger Name Record (PNR-overeenkomst). De PNR 
gegevens worden in beginsel 5 jaar bewaard. Het Hof stelt over de bewaring van de PNR-gegevens ten 
aanzien van reizigers die zijn gecontroleerd en ten aanzien waarvan geen risico is vastgesteld dat er, zodra 
zij vertrokken zijn, tussen hun PNR-gegevens en de doelstelling van de voorgenomen overeenkomst geen 
verband lijkt te bestaan te bestaan dat de bewaring van deze gegevens rechtvaardigt. 
 
Mede gelet hierop hecht de AP eraan te onderstrepen dat indien de analyse en bewerkingen door het 
samenwerkingsverband geen aanwijzingen voor risico’s met het oog op de doelen van het verband of 
sturingsinformatie hebben opgeleverd, er in beginsel geen grond is voor het samenwerkingsverband om 
de persoonsgegevens te bewaren. De AP adviseert uitdrukkelijk te bepalen dat in dat geval de 
persoonsgegevens worden gewist en adviseert tevens in te gaan op een intern adequaat 
controlemechanisme terzake.  
 
Op de tweede plaats is de uitzonderingsmogelijkheid in de tweede volzin die erin voorziet om in 
“bijzondere gevallen” een hernieuwde verwerking toe te passen, ruim en onduidelijk. In de toelichting 
wordt hierop ook niet nader ingegaan, zodat een rechtvaardiging ontbreekt. Naar het oordeel van de AP zal 
het hier uitsluitend kunnen gaan om gevallen waarin sprake is van “nova”, dus nieuwe feiten of 
omstandigheden. Met het oog op het voorkomen van misbruik, adviseert de AP om de clausule over 
bijzondere gevallen nader te preciseren en te motiveren.  
 

h.  Verstrekking resultaten aan derden 

 
Daarnaast dient het gebruik van bewaarde gegevens door deelnemers en derden volgens het Hof in zijn 
advies over de PNR-overeenkomst te worden gebaseerd op objectieve criteria en moet het worden 
onderworpen aan voorafgaande controle door een rechterlijke instantie of onafhankelijke bestuurlijke autoriteit. 81 

                                                                        
81 Het Hof stelt: “Het gebruik van de aldus opgeslagen PNR-gegevens moet worden gebaseerd op objectieve criteria ter bepaling van 
de omstandigheden waarin en de voorwaarden waarop de in de voorgenomen overeenkomst bedoelde Canadese autoriteiten toegang 
kunnen krijgen tot deze gegevens met het oog op het gebruik ervan. Tevens moet dit gebruik – behalve in naar behoren 
gerechtvaardigde dringende gevallen – worden onderworpen aan een voorafgaande controle door hetzij een rechterlijke instantie, 
hetzij een onafhankelijke bestuurlijke entiteit, waarvan de beslissing houdende toelating van het gebruik wordt gegeven naar 
aanleiding van een gemotiveerd verzoek dat de voornoemde autoriteiten met name in het kader van een procedure ter voorkoming, 
opsporing of vervolging van strafbare feiten hebben ingediend.” 

 

 

23/32 

 

 

Datum 
9 november 2021  

Ons kenmerk 
z2021-08378 

 

Volgens het voorstel wordt aan de deelnemers sturingsinformatie verschaft en kan dit ook aan derden 
plaatsvinden onder de voorwaarden in artikel 1.7, tweede lid.82  
 
Als waarborg is opgenomen dat elk samenwerkingsverband een rechtmatigheidsadviescommissie83 dient 
in te stellen die toetst of verstrekking van resultaten aan derden is toegestaan.84 Een 
rechtmatigheidsadviescommissie bestaat doorgaans uit privacy-experts en compliance deskundigen en 
beoordeelt in ieder geval de rechtmatige verwerking van persoonsgegevens in het samenwerkingsverband, 
aldus de toelichting.85 De inrichting van deze commissie en de gehanteerde werkwijze hoeven volgens de 
toelichting niet in de wet geregeld, maar kan bij amvb.86  
 
Naar het oordeel van de AP staat daarmee niet vast dat deze commissie voldoende ‘onafhankelijk’ is in de 
zin van genoemde rechtspraak van het Hof van Justitie EU; bovendien is slechts sprake van een advies.  
 
In dat verband wijst de AP ook op de recente Wet gebruik van passagiersgegevens voor de bestrijding van 
terroristische en ernstige misdrijven.87 In die wet is -ter implementatie van artikel 12 van de richtlijn 
2016/681- de bewaartermijn van de passagiersgegevens en het gebruik van gegevens door andere 
bevoegde autoriteiten met nadere waarborgen omgeven. Naarmate de bewaring langer is dan zes 
maanden, gelden zwaardere waarborgen voor het gebruik. Het gaat om de eis dat passagiersgegevens na 
zes maanden dienen te worden gedepersonaliseerd en de eis dat mededeling aan andere autoriteiten na 
zes maanden alleen mogelijk is na toestemming van de officier van justitie en kennisgeving aan de 
functionaris gegevensbescherming. Dit geeft aan dat het Europees recht zwaardere voorwaarden stelt aan 
het gebruik van passagiersgegevens naarmate de bewaring langer duurt. Eenzelfde idee zou ook bij het 
voorliggende voorstel passend zijn.  
 
De AP adviseert om te voorzien in de waarborg van een voorafgaande toets door een onafhankelijke 
bestuurlijke autoriteit bij gebruik door derden van door het samenwerkingsverband bewaarde 
persoonsgegevens.  
 

                                                                        
82 Artikel 1.7, tweede lid: Tenzij een deelnemer daartegen bezwaar heeft, kunnen de resultaten van de verwerking binnen het 
samenwerkingsverband aan een derde worden verstrekt, voor zover de verstrekking bij of krachtens deze wet van een grondslag is 
voorzien, de verstrekking door de rechtmatigheidsadviescommissie, bedoeld in artikel 1.8, zesde lid, op rechtmatigheid is getoetst en 
de verstrekking noodzakelijk is voor: 
a. de vervulling van een publiekrechtelijke taak die aan de derde is opgedragen, wanneer deze taak verenigbaar is met het doel van het 
samenwerkingsverband, of 
b. de behartiging van de gerechtvaardigde belangen of uitvoering van wettelijke verplichtingen van een private derde, wanneer deze 
belangen of verplichtingen verenigbaar zijn met het doel van het samenwerkingsverband. 
83 Artikel 1.8, zesde lid.  
84 Artikel 1.7, tweede lid.  
85 Kamerstukken II 2019/20, 35 447, nr. 3, blz. 72.  
86 Artikel 1.8, zesde lid.  
87 Wet van 5 juni 2019, houdende regels ter implementatie van richtlijn (EU) 2016/681 van het Europees Parlement en de Raad van 27 
april 2016 over het gebruik van persoonsgegevens van passagiers (PNR-gegevens) voor het voorkomen, opsporen, onderzoeken en 
vervolgen van terroristische misdrijven en ernstige criminaliteit (PbEU 2016, L 119), Staatsblad 2019, 205.  

 

 

24/32 

 

 

Datum 
9 november 2021  

Ons kenmerk 
z2021-08378 

 

Een en ander klemt te meer nu volgens het kabinet het voorstel ook ‘cross sectorale gegevensdeling’ tussen 
private en publieke partijen omvat.88 Op grond van de Uitvoeringswet AVG is het delen van 
persoonsgegevens van strafrechtelijke aard ten behoeve van derden afhankelijk van een vergunning van de 
AP.89 Daarbij is vereist dat bij de uitvoering wordt voorzien in zodanige waarborgen dat de persoonlijke 
levenssfeer van betrokkene niet onevenredig wordt aangetast. De AP staat zeer kritisch tegenover cross 
sectorale gegevensdeling tussen private partijen. Volgens de recente handreiking van de AP is 
uitgangspunt dat het cross-sectoraal delen tussen private partijen van gegevens op een zwarte lijst niet is 
toegestaan.90 Dit omdat de gegevens in meerdere sectoren terecht kunnen komen en daarmee grote 
gevolgen kunnen hebben voor de betrokkene.  
 
De AP adviseert in het licht van het voorgaande in te gaan op de noodzaak voor en specifieke waarborgen 
bij het cross sectoraal delen van gegevens tussen (private) derden, in het bijzonder wat betreft 
persoonsgegevens van strafrechtelijke aard.91  
 

i.  Sturingsinformatie als resultaat 

  

Opvallend is dat het kabinet stelt dat de uitkomst van een analyse waaraan het OM of de opsporing 
deelneemt geen verdenking oplevert, maar alleen “sturingsinformatie”.92  
 

“Zij kunnen de uitkomst van een analyse meewegen bij de beslissing over het al dan niet starten van het 
strafrechtelijk onderzoek. Van een verandering van de voorschriften in het Wetboek van Strafvordering met 
betrekking tot het vorderen van gegevens is geen sprake. Wel geeft het wetsvoorstel een betere basis voor 
het verstrekken van informatieproducten aan OM en opsporingsdiensten uit een samenwerkingsverband 
waaraan zij deelnemen, in een fase waarin (nog) geen verdenking bestaat.”93  

 

 
De AP heeft hierover drie opmerkingen. In de eerste plaats is onwaarschijnlijk dat de uitkomst van een 
analyse van de gegevens van verschillende deelnemers waaraan politie en justitie deelnemen, geen 
verdenking kan opleveren. Aan een op feiten of omstandigheden gebaseerd redelijk vermoeden van schuld 
aan enig strafbaar feit in de zin van artikel 27 van het Wetboek van Strafvordering (Sv) wordt in de 
                                                                        
88 Kamerstukken II 2020/21 35 447, nr. 6, blz. 53.  
89 Artikel 33, vierde lid, Uitvoeringswet AVG. Vgl. ook Kamerstukken 2018/19, 17 050, nr. 576, blz. 5 .e.v.  
90 Handreiking cross sectorale gegevensdeling tussen private partijen, AP 15 juli 2021. Er is sprake van een cross-sectorale zwarte lijst 
als private partijen een zwarte lijst willen gaan delen met andere private partijen buiten hun eigen sector. Voorbeelden van sectoren 
zijn: detailhandel, toerisme, horeca, logistieke sector, financiële sector, telecomsector, etc. Bij een cross-sectorale zwarte lijst vindt 
het delen niet enkel plaats in een sector, maar worden de gegevens in diverse sectoren gedeeld.  
91 Vgl. ook artikel 10 AVG: Persoonsgegevens betreffende strafrechtelijke veroordelingen en strafbare feiten of daarmee verband 
houdende veiligheidsmaatregelen mogen op grond van artikel 6, lid 1, alleen worden verwerkt onder toezicht van de overheid of 
indien de verwerking is toegestaan bij Unierechtelijke of lidstaatrechtelijke bepalingen die passende waarborgen voor de rechten en 
vrijheden van de betrokkenen bieden. Omvattende registers van strafrechtelijke veroordelingen mogen alleen worden bijgehouden 
onder toezicht van de overheid. 
92 Sturingsinformatie is omschreven in het voorstel als: gegevens betreffende natuurlijke personen, rechtspersonen of fenomenen, 
inhoudende een eerste vermoeden dat sprake is van onrechtmatige activiteiten, of voornemens daartoe, op de bestrijding waarvan 
het samenwerkingsverband is gericht, met inbegrip van de onderliggende gegevens uit een risicoanalyse, ten behoeve van de 
uitvoering van publiekrechtelijke taken of uitoefening van publiekrechtelijke bevoegdheden (artikel 1.1).  
93 Kamerstukken II 2019/2020 35 447, nr. 3, blz. 53.  

 

 

25/32 

 

 

Datum 
9 november 2021  

Ons kenmerk 
z2021-08378 

 

strafrechtspraak vrij snel voldaan, zoals bijvoorbeeld een anonieme tip. Bovendien impliceert reeds de titel 
van “infobox crimineel en verklaarbaar vermogen” dat in voorkomende gevallen wel degelijk sprake zal zijn 
van een verdenking als uitkomst van de behandeling door het samenwerkingsverband. Gesteld is in de 
toelichting dat de rapportages van de iCOV inzichtelijk maken waar het criminele of fiscaal ontdoken 
vermogen wordt verborgen: “Ze tonen tevens welke sleutelfiguren zich hiermee bezighouden.”94  
 
Op de tweede plaats lijkt sprake van een cirkelredenering in de zin dat het OM en andere 
opsporingsambtenaren sturingsinformatie kunnen krijgen, maar zij zitten al als deelnemer ‘aan tafel’ bij 
het samenwerkingsverband.  
 
Op de derde plaats is gesteld dat van “een verandering van de voorschriften in het Wetboek van 
Strafvordering met betrekking tot het vorderen van gegevens geen sprake is”. Dat is echter kort door de 
bocht, omdat het belang van deze strafvorderlijke bevoegdheid door de nieuwe wet wel sterk afneemt. Zo 
bepaalde in 2011 de Rechtbank Utrecht dat als sprake is van een samenwerkingsverband van verschillende 
opsporingsdiensten voor de aanpak van georganiseerde misdaad, waartoe een convenant was afgesloten, 
dat dit convenant onvoldoende waarborgen geeft om voor de gegevensuitwisseling artikel 126nd Sv opzij 
te zetten. Een vordering op grond van het Wetboek van Strafvordering blijft noodzakelijk, aldus de 
rechtbank.95  
Voor toepassing van de strafvorderlijke bevoegdheden tot het vorderen van gegevens (Titel IVA, Negende 
afdeling) wordt steeds een verdenking van een misdrijf vereist. Als het gaat om bijzondere gegevens, 
gelden bovendien zwaardere voorwaarden. Na de inwerkingtreding van het wetsvoorstel lijkt zo’n 
vordering aan een samenwerkingsverband echter veelal niet nodig zijn omdat al in de fase voordat sprake 
is van een strafvorderlijke verdenking wegens een misdrijf de uitkomst van het samenwerkingsverband 
waaraan politie en justitie deelneemt, al aan politie en justitie wordt verstrekt. Daarmee is de facto sprake 
van een grote verruiming van de strafvorderlijke bevoegdheden tot het vorderen van gegevens omdat de 
uitkomst en gegevens uit het samenwerkingsverband zonder vordering van strafvorderlijke autoriteiten en 
zonder verdenking van een misdrijf aan de strafvorderlijke overheid worden verstrekt, sterker nog: de 
strafvorderlijke overheid zit steeds aan tafel.  
 
De AP adviseert in te gaan op de verhouding van de verstrekking door het verband van de uitkomst aan 
politie en justitie tot de bevoegdheden tot het vorderen van gegevens in strafvordering, meer in het 
bijzonder op de genoemde drie punten.  
 

j.  Operationele conclusie punt 3.2  

  

Gelet op het voorgaande adviseert de AP om meer zorgvuldige afwegingen te maken ten aanzien van nut 
en noodzaak van wettelijke regeling van bepaalde samenwerkingsverbanden. Dit geldt met name:  

                                                                        
94 Vgl. Kamerstukken II 2019/20 35 447, nr. 3, blz. 54: “Wat betreft het onthouden van een hypotheek wordt opgemerkt dat als het doel 
van het samenwerkingsverband fraudebestrijding is, het juist beoogd is dat verstrekking aan een (private) deelnemer mogelijk is voor 
het doel van dat samenwerkingsverband. In dat geval is het onthouden van een hypotheek aan bijv. een hypotheekfraudeur een goede 
uitkomst (curs, AP)” 
95 Rb. Utrecht 26 augustus 2011, ECLI:NL:RBUTR:2011:BR5923.  

 

 

26/32 

 

 

Datum 
9 november 2021  

Ons kenmerk 
z2021-08378 

 

- de noodzaak van de verbanden die in het teken staan van het aanpakken witwassen, dragend motiveren 
in het licht van bestaande en aankomende (wettelijke) maatregelen ter bestrijding van witwassen;  
- het preciseren van de wettelijke doelen van het FEC, van, met name, het voorkomen en bestrijden van 
‘ernstige criminaliteit’;  
- het schrappen van de voorgestelde doelen van de iCOV  van het innen van dreigende 
overheidsvorderingen en het uitoefenen van toezicht op de markt; 
- een duidelijk en objectief signaal op basis van voldoende aanwijzingen in de wet als startpunt voor alle 
samenwerkingsverbanden met duidelijke voorbeelden; 
- de clausule over ‘bijzondere gevallen’ waarin een hernieuwde verwerking kan plaatsvinden, preciseren en 
verduidelijken; 
- te voorzien in de waarborg van een voorafgaande toets door een onafhankelijke bestuurlijke autoriteit bij 
gebruik door derden van door het samenwerkingsverband bewaarde persoonsgegevens;  
- de verwerkingsgrondslag voor verstrekking aan de samenwerkingsverbanden wijzigen van een wettelijke 
verplichting in een publieke taak;  
- inzicht verschaffen in de modellen, criteria en databases die zoal worden gehanteerd bij 
geautomatiseerde gegevensanalyse; 
- de verhouding bezien tot de strafvorderlijke bevoegdheid tot het vorderen van gegevens.  
 

3.3.   

Aanwijzing nieuwe samenwerkingsverbanden bij amvb  

 
Een wezenlijk punt van de AP bij de eerdere concepten was het ontbreken van betrokkenheid van de 
wetgever bij de samenwerkingsverbanden.96 Hieraan is deels tegemoetgekomen door vier 
samenwerkingsverbanden in het wetsvoorstel zelf te regelen in plaats van bij amvb. 
 
Volgens het huidige voorstel is aanwijzing van een samenwerkingsverband bij amvb uitsluitend mogelijk 
als bij amvb doeleinden worden omschreven die passen binnen het raamwerk van hoofdstuk 3:  
a. het voorkomen en bestrijden van ernstige vormen van criminaliteit;  
b. het voorkomen van grootschalig of systematisch onrechtmatig gebruik van overheidsgelden en 
overheidsvoorzieningen; of  
c. het voorkomen van grootschalige of systematische ontduiking van wettelijke verplichtingen tot betaling 
van belastingen, retributies en rechten bij in- en uitvoer. 
 
De motivering voor de mogelijkheid van aanwijzing van nieuwe samenwerkingsverbanden bij amvb is het 
bevorderen van flexibiliteit.97 De vraag is echter of er een voldoende noodzaak bestaat voor deze 
flexibiliteit. In de eerste plaats worden thans vier verbanden in de wet opgenomen. Kennelijk bestaat er nu 
geen noodzaak om andere samenwerkingsverbanden in de wet op te nemen. Daarnaast wordt de wet na 
vijf jaar geëvalueerd en mogelijk aangepast. Bij deze stand van zaken adviseert de AP om eerst ervaring op 
te doen met de wettelijke verbanden en - zo nodig - na wetsevaluatie te komen tot aanpassing.  
 

 

                                                                        
96 Aanvullend advies AP van 19 april 2019, blz. 4. Vgl. ook het advies van de Afdeling advisering.  
97 Kamerstukken II 2019/20, 35 447, nr. 3. blz. 1.  

 

 

27/32 

 

 

Datum 
9 november 2021  

Ons kenmerk 
z2021-08378 

 

Daarnaast geldt ook hier (zie punt 3.2, onder b) dat de wettelijke doelen niet ‘welbepaald’ in de zin van 
artikel 5 AVG en artikel 4 van de Richtlijn gegevensbescherming opsporing en vervolging zijn omschreven: 
wat is precies “het voorkomen en bestrijden van ernstige criminaliteit”98 en “grootschalig of 
systematisch99”?  
 
Bovendien veronderstelt artikel 10, derde lid, van de Grondwet dat de crux van de regeling die de 
bescherming van persoonsgegevens beperkt, in de wet zelf wordt opgenomen.100 Daaronder valt naar het 
oordeel van de AP hier in elk geval de precieze doelstelling, de deelnemende partijen, waaronder met name 
ook private partijen, en de categorieën van bijzondere persoonsgegevens. Op cruciale onderdelen wordt nu 
juist de bevoegdheid tot regeling gelaten aan de regering, zij het met voor101- en nahangprocedure.102 
Daarmee ontbreekt echter de volle betrokkenheid van het parlement als medewetgever bij formele wetten 
en bovendien biedt een formele wet de burger meer rechtszekerheid dan een amvb, temeer nu het bij 
nieuwe samenwerkingsverbanden waarschijnlijk eveneens om ernstige inbreuken op het recht op 
bescherming van persoonsgegevens gaat. Het kan niet zo zijn dat voor meer beperkte inbreuken op het 
grondrecht een formele wet wordt vereist, waar ernstige inbreuken in beginsel worden vastgesteld door de 
regering.  
  
Gelet op het voorgaande adviseert de AP om de mogelijkheid van aanwijzing van 
samenwerkingsverbanden bij amvb uit het wetsvoorstel te schrappen.  
 
3.4  
 

Coördinerend functionaris voor gegevensbescherming  

                                                                        
98 Vgl. de Nota naar aanleiding van het verslag (Kamerstukken II 2020/21, 35 447, nr. 6, 129): “Onder «het voorkomen en bestrijden van 
ernstige vormen van criminaliteit» in de zin van artikel 3.1, onderdeel a, moet in ieder geval worden verstaan het voorkomen en 
bestrijden van «misdrijven die een ernstige inbreuk op de rechtsorde opleveren». Dergelijke formules komen voor in artikel 10 Wpg, 
diverse artikelen uit het Wetboek van Strafvordering en artikel 3.22 Telecommunicatiewet. Aangezien het in dit wetsvoorstel niet 
alleen gaat om misdrijven, maar ook om bestuurlijk beboetbare feiten, is gekozen voor de bredere term «criminaliteit» in plaats van 
«misdrijven». (…) Deze voorbeelden moeten omwille van de toekomstbestendigheid en flexibiliteit overigens niet uitputtend worden 
opgevat, maar zij geven een indicatie van de ernst van de criminaliteit in de zin van het voorgestelde artikel 3.1, onderdeel a, van het 
onderhavige wetsvoorstel.” (curs; AP)  
99 Vgl. de Nota naar aanleiding van het verslag (Kamerstukken II 2020/21 35 447, nr. 6, blz. 130): “De onderdelen b en c van artikel 3.1 
dienen mutatis mutandis op dezelfde wijze als onderdeel a te worden gelezen voor wat betreft het vereiste grootschalige of 
systematische karakter van de in onderdelen b en c bedoelde vormen van onrechtmatig gebruik van overheidsgelden en 
overheidsvoorzieningen of van ontduiking van wettelijke verplichtingen tot betaling van belastingen, retributies en rechten bij in- en 
uitvoer.”  
100 Artikel 10, derde lid, van de Grondwet luidt: De wet stelt regels inzake de aanspraken van personen op kennisneming van over hen 
vastgelegde gegevens en van het gebruik dat daarvan wordt gemaakt, alsmede op verbetering van zodanige gegevens. Vgl. het advies 
van de Afdeling advisering Raad van State (Kamerstukken II 2019/20, 35447, nr. 4, blz. 26).  
101 In onder meer artikel 2.22, tweede lid, is een “voorhangprocedure” opgenomen voor aanvulling  van de categorieën van gegevens. Bij 
een voorhangprocedure wordt het ontwerp voor een amvb voorgelegd aan beide Kamers van de Staten-Generaal, vóórdat dit ontwerp 
wordt aangeboden aan de Afdeling advisering van de Raad van State. 
102 Het voorgestelde hoofdstuk 3 regelt dat met een “nahangprocedure” nieuwe samenwerkingsverbanden onder de werking van de 
WGS kunnen worden gebracht. Deze nahangprocedure houdt in dat na publicatie van een vastgestelde amvb elk van beide Kamers 
van de Staten-Generaal een periode van vier weken krijgt waarin zij bij meerderheid van stemmen kan verzoeken om het in de amvb 
geregelde onderwerp bij wet te regelen. In dat geval wordt de amvb onverwijld ingetrokken en wordt een daartoe strekkend 
wetsvoorstel zo spoedig mogelijk ingediend (Vgl. Kamerstukken II 2020/21, 35 447, nr. 19).   

 

 

28/32 

 

 

Datum 
9 november 2021  

Ons kenmerk 
z2021-08378 

 

Voorgesteld is dat de deelnemers één van de functionarissen voor gegevensbescherming (fg) van de 
deelnemende overheidsinstanties of overheidsorganen aanwijzen als coördinerend functionaris voor 
gegevensbescherming voor het samenwerkingsverband (artikel 1.4, tweede lid). De coördinerend 
functionaris voor gegevensbescherming is een aanspreekpunt voor deelnemers naast de eigen functionaris 
voor gegevensbescherming die het eerste aanspreekpunt blijft voor bestuurders van de afzonderlijke 
deelnemers. Deze coördinerend functionaris voor gegevensbescherming heeft een coördinerende en 
faciliterende taak en moet samenwerken met de andere fg’s van de deelnemers om te proberen tot 
consensus te komen, aldus de toelichting.103  
 
Taken van de functionaris gegevensbescherming zijn met name het informeren en adviseren van de 
verwerkingsverantwoordelijke en verwerkers en toezien op de naleving van de AVG (artikel 39 AVG).  
De vraag is hoe deze rol van coördinerend functionaris zich verhoudt tot de onafhankelijkheid van de 
functionaris gegevensbescherming en de eis in artikel 38, zesde lid, van de AVG dat andere taken of 
plichten niet tot een belangenconflict leiden. De rol van coördinerend functionaris hoeft immers niet 
samen te vallen met de rol van functionaris van de "eigen" deelnemende organisatie.  
 
Gelet op het voorgaande is de positie van de coördinerend functionaris gegevensbescherming onduidelijk 
en problematisch in het licht van de eis van onafhankelijkheid in de AVG.  
 
3.5.  
 
Een aantal door de Tweede Kamer aangenomen amendementen is uit een oogpunt van bescherming van 
persoonsgegevens te kenschetsen als positief, zoals de mogelijkheid van het parlement om de uitbreiding 
van samenwerkingsverbanden vooraf goed te keuren104 en het niet hanteren van algoritmes waarvan de 
uitkomsten niet navolgbaar of controleerbaar zijn.105  
 
Ook is aangenomen het amendement van het lid Yesilgöz-Zegerius over het opnemen van een grondslag 
voor het delen van gegevens tussen samenwerkingsverbanden.106 Het delen van gegevens uit het 
samenwerkingsverband met een ander samenwerkingsverband is volgens indiener niet zonder meer 
mogelijk. De indiener vindt dat hiervoor in deze wet een duidelijke grondslag moet worden geboden.  
 

Amendement delen van persoonsgegevens tussen verbanden  

“Zo kan bijvoorbeeld een RIEC resultaten delen met Zorg- en Veiligheidshuizen wanneer criminele 
familieleden inwonen bij kinderen met jeugdzorgproblematiek ten einde de oorzaken beter te kunnen 
duiden en de kinderen beter te kunnen helpen.” 

                                                                        
103 Kamerstukken II 2019/20, 35 447, nr. 3, blz. 66.  
104 Kamerstukken II 2019/20, 35 447, nr. 11. 
105 Kamerstukken II 2019/20, 35 447, nr. 13.  
106 Kamerstukken II 2019/20 35 447, nr. 14. Artikel 1.7, achtste lid: De resultaten van de verwerking binnen het samenwerkingsverband 
kunnen worden verstrekt aan een ander samenwerkingsverband als bedoeld in deze wet, voor zover de verstrekking noodzakelijk is 
voor het doel van het ontvangende samenwerkingsverband en uitsluitend voor zover de deelnemers die de betreffende 
persoonsgegevens aan het samenwerkingsverband hebben verstrekt, daarmee instemmen. Ter vaststelling of de betrokkene bekend 
is bij een ander samenwerkingsverband, kunnen de deelnemers van de beide samenwerkingsverbanden identificerende en 
contactgegevens alsmede het burgerservicenummer van die betrokkene uitwisselen. 

 

 

29/32 

 

 

Datum 
9 november 2021  

Ons kenmerk 
z2021-08378 

 

 
In de eerste plaats is de noodzaak van dit amendement niet duidelijk. Volgens de memorie van toelichting 
bij het eerdere voorstel biedt artikel 1.7, tweede lid, namelijk al de mogelijkheid om de resultaten van de 
verwerking aan een derde te verstrekken, waaronder ook de deelnemers van een ander 
samenwerkingsverband kunnen vallen.107 Ervan uitgaande dat onder inwonende ‘criminele familieleden’ 
worden verstaan inwonende familieleden die (onherroepelijk) zijn veroordeeld wegens bepaalde strafbare 
feiten, wijst de AP erop dat persoonsgegevens van natuurlijke personen uit de directe kring van 
betrokkene al binnen het voorstel vallen. Daaronder vallen namelijk ook justitiële en strafvorderlijke en 
tenuitvoerleggingsgegevens (artikel 2.30, eerste lid).  
 
Wezenlijker is het in het licht van het beginsel van dataminimalisatie een vergaande stap om 
persoonsgegevens uit een samenwerkingsverband met een ander verband te delen,108 temeer voor zover de 
doelen en werkwijzen van het verband aangaande de Zorg- en Veiligheidshuizen, zoals het kabinet zelf 
aangeeft, fundamenteel verschillen met de andere drie verbanden om een algemene regeling te treffen. Dat 
lijkt ook opnieuw een uitzondering op het doelbindingsbeginsel (zie punt 1).  
 
Gelet op het voorgaande adviseert de AP de mogelijkheid om persoonsgegevens te delen tussen de ZVH en 
de andere drie verbanden te schrappen. 
 
4.  
 
Het oorspronkelijke wetsvoorstel was vormgegeven als brede kaderwet. Naar aanleiding van het advies 
van de AP en de Afdeling advisering van de Raad van State bij het oorspronkelijke wetsvoorstel is het 
wetsvoorstel ingrijpend aangepast en zijn hoofdelementen van de gezamenlijke gegevensverwerking in het 
wetsvoorstel opgenomen voor de vier samenwerkingsverbanden.109 
 
Een doelstelling van het voorstel is harmonisatie. Dat geldt voor de regeling van de vier verbanden en 
mogelijk de nieuwe verbanden in een amvb op basis van het voorstel. Maar in andere wetgeving kunnen en 
zullen andere samenwerkingsverbanden ontstaan. Het is volgens het kabinet niet mogelijk of nodig met 
name vanwege de verscheidenheid in verbanden om alle samenwerkingsverbanden te harmoniseren.110 
 
Als de regeling voor aanwijzing bij amvb uit hoofdstuk 3 wordt geschrapt (zie punt 3), wordt de 
harmonisatiedoelstelling nog verder beperkt. Dan lijkt het passender om de noodzakelijke 

Facultatieve en harmoniserende karakter  

                                                                        
107 Kamerstukken II 2019/20, 35 447, nr. 3, blz. 56 
108 Vgl. Kamerstukken II 2019/20, 35 447, nr. 3, blz. 61: “Dit wetsvoorstel regelt de gezamenlijke gegevensverwerking voor vier 
samenwerkingsverbanden. Het doel, de werkwijze, en de aard van de gegevens die aan de orde kunnen zijn bij de verschillende 
samenwerkingsverbanden is soms fundamenteel verschillend. Dit speelt met name bij de Zorg- en Veiligheidshuizen ten opzichte van 
de andere drie samenwerkingsverbanden die dit wetsvoorstel regelt. Om die reden bevat dit wetsvoorstel geen specifieke bepalingen 
die het mogelijk maken om gegevens uit te wisselen tussen de Zorg- en Veiligheidshuizen en de andere samenwerkingsverbanden. De 
doelen en werkwijzen van de samenwerkingsverbanden liggen daarvoor te ver uit elkaar om hiervoor een generieke regeling te 
treffen.” 
109 Aanvullend advies van de AP van 19 april 2019 en Kamerstukken II 2019/20, 35447, nr. 4, blz. 26. 
110 Kamerstukken II 2019/20, 35 447, nr. 3, blz. 33.  

 

 

30/32 

 

 

Datum 
9 november 2021  

Ons kenmerk 
z2021-08378 

 

samenwerkingsverbanden in sectorale wetgeving op te nemen, zodat de wettelijke regeling zo precies 
mogelijk op de situatie kan worden afgestemd. 
 
5.  
 
De Eerste Kamer heeft twee specifieke vragen gesteld, die hieronder worden beantwoord.  
 

Reactie op specifieke vragen  

a. 

Is voldoende afgebakend wie toegang tot de systemen heeft? 

In het voorgestelde artikel 1.8, tweede lid, is voorzien in een aantal waarborgen voor toegang tot de 
systemen:  
 

2. Uitsluitend door de deelnemers geautoriseerde personen hebben toegang tot de systemen waarin de 
deelnemers gezamenlijk persoonsgegevens verwerken. De deelnemers onderhouden een systeem van 
autorisaties dat voldoet aan de vereisten van zorgvuldigheid en evenredigheid. Geautoriseerd worden 
slechts personen die zijn aangewezen ten behoeve van de inzet in het samenwerkingsverband en die zijn 
belast met: 
a. de uitvoering van de gegevensverwerking voor de doelen van het samenwerkingsverband, 
b. de toetsing op rechtmatigheid, of 
c. het onderhoud of de ondersteuning van de systemen.  
3. Bij of krachtens algemene maatregel van bestuur kunnen regels worden gesteld omtrent de 
betrouwbaarheidsvereisten aan geautoriseerde personen als bedoeld in het tweede lid. 

 
De controle op de naleving van de waarborgen, zoals vast te stellen bij amvb op basis van de artikelen 1.8 
en 1.9, zal, voor zover het om informatiebeveiliging en – als onderdeel daarvan – het invoeren van een 
geaccrediteerd systeem van autorisaties gaat, moeten worden ingericht volgens de daarop betrekking 
hebbende richtlijnen van de Minister van Binnenlandse Zaken en Koninkrijksrelaties. Het gaat daarbij om 
de Baseline Informatiebeveiliging Overheid (BIO). De BIO bevat ook richtlijnen voor het uitvoeren van 
beveiligingsupdates en het laten uitvoeren van reguliere audits teneinde te controleren dat de systematiek 
van autorisaties actueel en veilig blijft. Deze borgen ook dat bijvoorbeeld personen die toegang hadden tot 
de systemen, geen toegang meer zullen hebben nadat zij niet meer geautoriseerd zijn, aldus de 
toelichting.111 
 
Opvallend is dat voor wat betreft de veiligheidshuizen deelnemers ook op incidentele basis derden toegang 
kunnen verlenen.112 Bij of krachtens amvb kunnen nadere regels worden gesteld over incidentele deelname 
van derden aan het overleg. Voor deze derden is onduidelijk welke criteria voor toegang gelden. Het 
verdient aanbeveling om hierin uitdrukkelijk te voorzien.   
 

                                                                        
111 Kamerstukken II 2020/21, 35 447, nr. 6. blz. 63.  
112 Artikel 2.31, negende lid: Indien noodzakelijk voor het doel, bedoeld in artikel 2.25, kunnen de deelnemers, bedoeld in artikel 2.27, 
eerste lid, derden op incidentele basis laten deelnemen aan het overleg, bedoeld in het vijfde en zesde lid. Deze derden krijgen 
uitsluitend toegang tot de persoonsgegevens die in het Zorg- en Veiligheidshuis worden verwerkt voor zover dat noodzakelijk is voor 
het doel, bedoeld in artikel 2.25. 

 

 

31/32 

 

 

Datum 
9 november 2021  

Ons kenmerk 
z2021-08378 

 

De voorgestelde wettelijke regeling met de mogelijkheid om nadere regels te stellen lijkt overigens 
voldoende om de toegang tot de systemen adequaat te reguleren.  
 
Natuurlijk komt het uiteindelijk aan op de toepassing in de praktijk door de deelnemers. In dit verband 
wijst de AP op, onder meer, de volgende kritische opmerkingen van de Inspectie Justitie en veiligheid over 
screening van medewerkers van partners van uit 2017:113 
 

“De Inspectie constateert dat de wijze waarop thans de screening van bij het samenwerkingsverband 
betrokken personen geregeld is en uitgevoerd wordt, niet bijdraagt aan het vertrouwen om informatie met 
elkaar te delen.” 

  

“Omdat het niet screenen van gemeenteambtenaren over het algemeen een zorgpunt is voor de partners, 
kan dit een mogelijke verklaring zijn voor het relatief beperkt betrekken van het bestuur in de 
(voorbereiding op een) geïntegreerde aanpak.” 

 
Het is onduidelijk of en in hoeverre deze aandachtspunten inmiddels zijn verbeterd. Gelet op de datalek-
rapportages bij de AP over gemeenten kan worden getwijfeld over het niveau van implementatie van de 
BIO.  
 

b.  Kan misbruik van persoonsgegevens voldoende worden tegengegaan?  

 
De vraag is wat onder ‘misbruik’ moet worden verstaan en wanneer dat ‘voldoende’ wordt tegengegaan. In 
de rechtspraak van het Hof van Justitie EU wordt, zoals eerder vermeld, in het kader van het 
evenredigheidsbeginsel en de noodzaak gewezen op het risico van misbruik als een wettelijke regeling niet 
voldoende precies en duidelijk is. Omdat de Europese eisen daaromtrent onder punt 3.2. zijn behandeld, is 
deze vraag eigenlijk al beantwoord (3.2.j.). Kort samengevat bevat het voorstel onvoldoende waarborgen 
tegen het risico van misbruik omdat de inmengingen op het recht op bescherming van persoonsgegevens 
beter moeten worden afgebakend en op genoemde onderdelen preciezer in de wet moeten worden 
omschreven. 
 
Hoogachtend,  
Autoriteit Persoonsgegevens, 
 
 
 
Aleid Wolfsen 
Voorzitter 
 
 

                                                                        
113 Inspectie Veiligheid en Justitie 2017, De aanpak van ondermijning, blz. 23.  

 

 

32/32