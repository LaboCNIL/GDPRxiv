Autoriteit Persoonsgegevens 
Postbus 93374, 2509 AJ Den Haag 
Bezuidenhoutseweg 30, 2594 AV Den Haag 
T 070 8888 500 - F 070 8888 501 
autoriteitpersoonsgegevens.nl 

 
 
De Minister van Volksgezondheid, Welzijn en Sport 
De heer H.M. de Jonge 
Postbus 20350 
2500 EJ Den Haag 
 

 

 

 

 

Datum 
22 juni 2021 
 
 

Ons kenmerk 
z2021-11575 
 
Contactpersoon 
070 8888 500 
 
 

Uw brief van 
14 juni 2021 
 
Uw kenmerk 
2378621-1011016 

 
Onderwerp 
Advies over het concept voor een regeling houdende tijdelijke bepalingen ter uitvoering van de Europese 
verordening over certificaten met betrekking tot covid-19 (Tijdelijke spoedregeling DCC)  
´vastgesteld en per e-mail verzonden op maandag 21 juni 2021’  
 

 

 

 

Geachte heer de Jonge, 
 
Bij brief van 14 juni 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor een Regeling houdende tijdelijke bepalingen ter uitvoering van de Europese verordening over 
certificaten met betrekking tot covid-19 (Tijdelijke spoedregeling DCC) (hierna: het concept). 
 
De AP heeft opmerkingen bij het concept en adviseert daarmee rekening te houden.  
 
Strekking van het concept  
 
In Europees verband is recent een politiek akkoord bereikt over het digitaal EU-COVID-certificaat (DCC), 
een met het Nederlandse corona toegangsbewijs vergelijkbare systematiek, alleen dan ten dienste van het 
vrij verkeer van personen.1 Deze ministeriële regeling beoogt de bepalingen voor de uitgifte, verificatie en 
aanvaarding van Europese test-, vaccinatie- en herstelcertificaten vast te stellen die nodig zijn in 
aanvulling op de nog vast te stellen rechtstreeks werkende verordening. De verordening en deze regeling 
gaan alleen over de afgifte van certificaten, niet om de gevallen waarin getest, gevaccineerd of hersteld zijn 

                                                                        
1 N.a.v. het 17 maart 2021 door de Europese Commissie gepresenteerde voorstel voor de verordening van het Europees Parlement en 
de Raad betreffende een kader voor de afgifte, verificatie en aanvaarding van interoperabele vaccinatie-, test- en herstelcertificaten 
teneinde het vrije verkeer tijdens de COVID-19-pandemie te vergemakkelijken (2021/0068(COD) (“de verordening”)  

  

 

1 

 

 

Datum 
22 juni 2021 

Ons kenmerk 
z2021-11575 

 
met het certificaat aangetoond kan of moet worden. Dat wordt geregeld in andere (nationale) 
voorschriften. 
 
De verordening verplicht degene die een COVID-19-vaccin heeft toegediend of de test heeft uitgevoerd 
waarvoor een certificaat moet worden afgegeven om de in de verordening vastgestelde  persoonsgegevens 
te ‘ doen toekomen aan’ de autoriteiten die verantwoordelijk zijn voor de afgifte van de certificaten.2 Uit 
oogpunt van gegevensbescherming biedt de verordening zodoende op zichzelf voldoende grondslag voor 
verwerking van de benodigde gegevens. In Nederland wordt echter voorzien dat de verstrekking in de 
overgrote meerderheid van de gevallen geschiedt ‘via’ de vaccinatie registratie bij het RIVM. Het RIVM test 
of vaccineert niet zelf, maar registreert wel toegediende vaccinaties in het COVID-vaccinatie Informatie- 
en Monitoringsysteem (hierna: CIMS). Omdat 80% van de gevaccineerde personen in het CIMS staat, 
wordt beoogd de vaccinatiegegevens die nodig zijn voor het DCC  - evenals voor het coronatoegangsbewijs  
- in eerste instantie door het RIVM uit het CIMS te laten verstrekken. Pas indien blijkt dat de verzoeker 
niet in het CIMS voorkomt wordt gezocht in de systemen van de GGD's, de ziekenhuizen en de huisartsen.3 
 
Advies  
 
Wettelijke positionering vaccinatie registratie RIVM (‘CIMS’) 
De AP merkt op dat in het CIMS bijzondere persoonsgegevens van een groot deel van de Nederlandse 
bevolking worden geregistreerd. Als gevolg van een nationale keuze ter uitvoering van de verordening 
krijgt deze registratie een centrale rol in de verstrekking van coronatoegangsbewijzen en Nederlandse 
DCC’s. In een eerder advies wees de AP er al op dat de gegevens die nu al in het CIMS zijn opgenomen 
oorspronkelijk verzameld zijn in verband met het vaccinatieprogramma zelf.4 5Een doel dat niet zodanig 
dicht tegen afgifte van certificaten aanzit dat sprake zou kunnen zijn van een verenigbare verdere 
verwerking die op dezelfde grondslag mag plaatsvinden. Om beperkingen in verband met de doelbinding 
dan op te heffen en de gegevens toch te mogen gebruiken is specifieke wetgeving nodig.6 Deze wetgeving 
moet getoetst worden op de vraag of het een noodzakelijke en evenredige maatregel is in het licht van een 
specifiek in artikel 23 AVG aangewezen belang (waaronder volksgezondheid).7  
 
De AP adviseerde dan ook de nieuwe doelstellingen van de registratie in het wetsvoorstel op te nemen en 
e.e.a. in de toelichting te motiveren. Aan dit advies is onvoldoende gevolg gegeven door slechts het RIVM 
als gegevensverstrekker toe te voegen in de wetstekst en in de toelichting bij een hierop gebaseerde 
regeling op te zullen nemen dat het hier gaat om gegevens uit het CIMS.8 Per saldo ontstaat zo de situatie 
dat het bestaan van de registratie op wetsniveau weliswaar -  indirect  - af te leiden is uit de taak van het 

                                                                        
2 Artikel 10, zevende lid, van de Vo.  
3 Artikel 5 van het concept. Toelichting, onder ‘Uitvoering’ (blz. 5) 
4 Advies van 27 mei 2021 (https://zoek.officielebekendmakingen.nl/blg-983835) 
5  (https://www.rivm.nl/documenten/privacyverklaring-covid-19-vaccinatie) ten dienste van  belangen als inzicht in het aantal 
gevaccineerden, veiligheid van de vaccinaties en uitnodigingen en herinneringen voor vaccinatie. 
6 Of AVG conforme  toestemming, maar dat is ion deze context niet aan de orde (artikel 6, vierde lid, AVG) 
7 Artikel 6, vierde lid, jo. 23 AVG.  
8 Toevoeging aan het zesde lid van artikel 58re Wpg.  Kamerstukken II 2020/21, 35 853, nr. 3, blz. 4 

 

 

2/4 

 

 

Datum 
22 juni 2021 

Ons kenmerk 
z2021-11575 

 
RIVM, maar dan alleen voor een andere doelstelling (vaccinatieprogramma).9 Uit gedelegeerde 
regelgeving volgt dan wel dat (o.a.) het RIVM ter afgifte van de certificaten gegevens zal verstrekken, maar 
pas uit de toelichting blijkt dat daarvoor de al bestaande CIMS registratie benut wordt.  
 
De AP is van oordeel dat deze architectuur op gespannen voet staat met het algemene uitgangspunt dat de 
wetgeving duidelijk en nauwkeurig moet zijn en in de toepassing voorspelbaar voor degene op wie deze 
van toepassing is.10 
 
De AP adviseert: 

- 

- 

- 

in deze tijdelijke regeling en in de regeling voor de Corona toegangsbewijzen gebruik van het 
CIMS voor afgifte van certificaten te expliciteren; 
te bevorderen dat alle doelstellingen van registratie in CIMS op termijn ook uit de wet zelf 
kenbaar zijn; 
en daarbij ook te voorzien in voor registraties als deze gangbare bepalingen over op te nemen 
gegevens, beheer, toegang, verstrekkingen, bewaartermijnen en dergelijke.  

Gebruik van het EU certificaat uit een andere lidstaat als coronatoegangsbewijs in Nederland 

 
2. 
Beoogd wordt door een andere lidstaat afgegeven DCC’s  te accepteren als coronatoegangsbewijs bij het 
bezoeken van een evenement of een locatie in Nederland waarvoor op grond van nationale voorschriften 
een toegangsregime geldt. De Europese wetgever wil dit ook, om te voorkomen dat personen die naar een 
andere lidstaat reizen en gebruikmaken van het digitaal EU-COVID-certificaat worden verplicht om een 
aanvullend nationaal COVID-19-certificaat te verkrijgen.11 Wanneer het DCC als equivalent voor een 
nationaal toegangsbewijs wordt gebruikt en aanvaard, vraagt dit echter een duidelijke wettelijke basis, 
zoals ook wordt onderstreept door de European Data Protection Board  (EDPB) in haar advies aan de 
Europese Commissie.12 De algemene tekst van artikel 9 van het concept, die blijkens de toelichting mede 
hierop het oog heeft,  schiet naar het oordeel van de AP op dit punt te kort. 
 
De AP adviseert een expliciete gelijkstelling van (bepaalde) DCC’s met coronatoegangsbewijzen in de 
tekst van de regeling op te nemen.   
 
3. 
(1) De verordening vormt voor wat betreft doelstelling en grondslagen van de verwerkingen een 
uitputtend bedoeld kader. De meerwaarde van de artikelen 9, 10 en 11 is in dit licht twijfelachtig, mede 
gelet op de verbindendheid van de gedelegeerde handelingen.  
De AP adviseert de noodzaak van deze artikelen nader toe te lichten of deze te schrappen.  
 

Aanvullingen toelichting 

                                                                        
9 Artikel 6b, tweede lid, Wet publieke gezondheid. 
10 Overweging (41) bij de AVG.  
11 Overweging (49) bij de verordening.  
12 EDPB-EDPS Joint Opinion 04/2021 on the Proposal for a Regulation of the European Parliament and of the Council on a framework for 
the issuance, verification and acceptance of interoperable certificates on vaccination, testing and recovery  

 

 

3/4 

 

 

Datum 
22 juni 2021 

Ons kenmerk 
z2021-11575 

 
(2) Uit de toelichting op artikel 8 blijkt niet of Nederland gebruikmaakt van de ruimte om niet door het 
EMA goedgekeurde vaccins te weigeren of juist te accepteren voor afgifte van een certificaat. Deze vraag 
speelt met name ten aanzien van reizigers uit andere EU lidstaten en de eventuele inzet van het  EU 
certificaat  als equivalent voor het Nederlandse coronatoegangsbewijs door deze groep. 
De AP adviseert e.e.a. in de toelichting uiteen te zetten.   
 
(3) De toelichting suggereert dat advies van de AP bij algemene maatregelen van bestuur verplicht is, maar 
bij ministeriële regelingen niet. Onder de Wet bescherming persoonsgegevens was dit inderdaad het 
geval, onder de AVG zijn echter  ook ministeriële regelingen over verwerking van persoonsgegevens 
adviesplichtig.13 
De AP adviseert de toelichting op dit punt aan te passen.   
 
 Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
 
Hoogachtend,  
Autoriteit Persoonsgegevens, 
 
 
 
ir. M.J. Verdier 
Vicevoorzitter 

                                                                        
13 Toelichting, Inleiding, artikel 36, vierde lid, van de AVG.  

 

 

4/4