Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Binnenlandse Zaken en Koninkrijksrelaties 
Mevrouw drs. K.H. Ollongren 
Postbus 20011 
2500 EA Den Haag 
 

 

 

 

 

Datum 
21 oktober 2021 
 
 

Ons kenmerk 
z2021-12606 
 
Contactpersoon 
 
070 8888 500 
 
 

Uw brief van 
6 juli 2021 
 
 
 

 
Onderwerp 
Advies over het concept het wetsvoorstel Wet goed verhuurderschap 
 

 

 

 

Geachte mevrouw Ollongren, 
 
Per email van 6 juli 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor een voorstel van wet inzake de bevoegdheid van de gemeente om regels te stellen inzake het 
bevorderen van goed verhuurderschap en het voorkomen en tegengaan van ongewenste verhuurpraktijken 
(hierna: het concept). 
 
De AP heeft een aantal opmerkingen over het concept en adviseert daarmee rekening te houden. 
 
Hoofdlijn  
  
Het concept beoogt goed verhuurderschap te bevorderen en discriminatie en intimidatie bij de verhuur 
van woonruimte of het bieden van verblijfsruimte aan arbeidsmigranten tegen te gaan. 
 
De AP heeft een aantal opmerkingen over het concept: 
 

  De begrippen ‘kwetsbare personen’ en ‘behoud van de leefbaarheid’ zijn onvoldoende afgebakend. 

 

  De toelichting toont niet aan dat er in het kader van verhuur van woningen ook sprake is van 

discriminatie anders dan op grond van etniciteit. 
 

  

 

1 

 

 

Datum 
21 oktober 2021 

Ons kenmerk 
z2021-12606 

 

 

  Artikel 10 van de Wet openbaarheid van bestuur (Wob) bevat met betrekking tot openbaarmaking 
een aantal waarborgen ter bescherming van de persoonlijke levenssfeer die niet in het concept zijn 
opgenomen. Het nut en de noodzaak van het afzien van deze waarborgen is niet aangetoond en 
ook overigens niet gebleken. Daarnaast is het onduidelijk waarom het evenredig en noodzakelijk 
zou zijn om de naam van de natuurlijke persoon achter een verhuurbedrijf openbaar te maken. 

  De toelichting gaat niet in op de verwerking van (bijzondere) persoonsgegevens in het kader van 

het meldpunt en de handhaving. 
 

  De vraag of de gegevens die het meldpunt en de gemeente zullen gaan verwerken met betrekking 

tot (mogelijk) discriminerend en intimideren gedrag te kwalificeren zijn als strafrechtelijke 
persoonsgegevens als bedoeld in de AVG, dient te worden beantwoord. 
 

  Het concept bevat geen bewaartermijnen voor de verwerkingen door het meldpunt of de 

gemeente. 

 
Strekking van het concept  
 
Het concept creëert de bevoegdheid voor de gemeenteraad om bij verordening te bepalen dat een 
verhuurder of een verhuurbemiddelaar van een in de verordening aangewezen categorie van woon- of 
verblijfsruimte verplicht is te beschikken over een werkwijze die gericht is op voorkoming van 
discriminatie, intimidatie en het bevorderen van goed verhuurderschap (hierna te noemen: ‘de 
werkwijze’).1 Indien de gemeenteraad van deze bevoegdheid gebruik maakt, dan stellen burgemeester en 
wethouders een meldpunt in voor woningzoekenden en huurders van woon- of verblijfsruimten.2  
 
Ook kan de gemeenteraad dan in de verordening bepalen dat het voor een verhuurder verboden is om een 
in de verordening aangewezen categorie van woonruimte die gelegen is in een in die verordening 
aangewezen gebied, of een aangewezen categorie van verblijfsruimte, zonder vergunning van 
burgemeester en wethouders in gebruik te geven (hierna te noemen: ‘de vergunning’).3 4 De gemeenteraad 
maakt van deze bevoegdheid slechts gebruik indien dat noodzakelijk en geschikt is om ‘kwetsbare 
personen’ aan wie een woon- of verblijfsruimte in gebruik wordt gegeven te beschermen tegen 
ongewenste verhuurpraktijken of voor het ‘behoud van de leefbaarheid’.5 
 
De gemeenteraad kan in de verordening bepalen dat een bestuurlijke boete kan worden opgelegd ter zake 
van (onder meer) het handelen in strijd met de verplichtingen met betrekking tot de werkwijze of de 

                                                                        
1 Artikel 2, eerste lid, van het concept. 
2 Artikel 3, van het concept. 
3 Artikel 4, eerste lid, van het concept. 
4 De bevoegdheid voor het eisen van een huurvergunning kan voor twee situaties worden ingezet: (1) voor de ‘reguliere’ verhuur van 
woonruimte en (2) voor de specifieke verhuur van verblijfsruimte aan arbeidsmigranten die korter dan vier maanden in Nederland 
verblijven. Het is niet mogelijk om aan corporaties een vergunningsplicht op te leggen. Zie ook de memorie van toelichting, p. 12-13.  
5 Artikel 4, tweede lid, van het concept. 

 

 

2/7 

 

 

Datum 
21 oktober 2021 

Ons kenmerk 
z2021-12606 

 
vergunning.6 Ook kan burgemeester en wethouders de verhuurder in bepaalde gevallen verplichten tot het 
in beheer geven7 van woon- of verblijfruimte.8  
 
Burgemeester en wethouders kunnen het feit dat een bestuurlijke boete is opgelegd of dat er sprake is van 
inbeheername openbaar maken teneinde naleving te bevorderen en inzicht te geven in het uitvoeren van 
toezicht op de naleving.9 Bij algemene maatregel van bestuur kunnen nadere regels worden gesteld met 
betrekking tot de openbaar te maken gegevens.10 Hierbij valt volgens de toelichting te denken aan de naam 
van de verhuurder of de verhuurbemiddelaar (of de natuurlijke persoon achter een verhuurbedrijf), de 
vestigingsplaats en de aard van de overtreding.11 
 
Advies  
 

1.  Onvoldoende afbakening begrippen ‘kwetsbare personen’ en ‘behoud van de leefbaarheid’ 

Het concept bepaalt dat de gemeenteraad van de bevoegdheid tot het verplichten van een vergunning 
slechts gebruikmaakt indien dat noodzakelijk en geschikt is om kwetsbare personen aan wie een woon- of 
verblijfsruimte in gebruik wordt gegeven te beschermen tegen ongewenste verhuurpraktijken of voor het 
behoud van de leefbaarheid.  
 
Het concept beoogt te voorzien in een landelijk geharmoniseerd systeem van regels om te voorkomen dat 
in iedere gemeente andere regels zouden gaan gelden.12 Dit doel wordt onvoldoende bereikt, aangezien de 
begrippen ‘kwetsbare personen’ en ‘behoud van de leefbaarheid’ (subjectief) interpretabele zijn en het 
concept deze begrippen niet definieert. Ook de toelichting bevat hiervan geen heldere omschrijving. 
Hierdoor is geen duidelijke afbakening van de toepasbaarheid van de voorgestelde maatregel gegeven, te 
meer nu de betreffende bepaling een cumulatie bevat van (subjectief) interpretabele begrippen.  
 
Doordat er geen duidelijke afbakening is, bestaat het risico dat gemeenten hun bevoegdheid, en daarmee 
ook het bijbehorende instrumentarium, te ruim gaan toepassen, wat dan eveneens leidt tot een te ruime 
gegevensverwerking dan noodzakelijk.   
 
De AP adviseert om de begrippen ‘kwetsbare personen’ en ‘behoud van de leefbaarheid’ nader te 
specificeren.  
 

2.  Noodzaak voorkomen van discriminatie anders dan op grond van etnische afkomst 

Het concept bepaalt dat de gemeenteraad bij verordening kan bepalen dat een verhuurder of een 
verhuurbemiddelaar verplicht is te beschikken over een werkwijze die (onder andere) is gericht op 

                                                                        
6 Artikel 18, eerste lid, van het concept. 
7 Onder beheer wordt verstaan het aan derden in gebruik geven van een woon- of verblijfsruimte, het innen van de huurpenningen 
namens de eigenaar voor de woonruimte of vergoedingen voor gebruik van de verblijfsruimte, alsmede het verrichten van alle 
handelingen met betrekking tot die woon- of verblijfsruimte volgens het burgerlijk recht tot de rechten en plichten van een 
verhuurder behoren met uitzondering van vervreemden en bezwaren. Zie artikel 10 van het concept. 
8 Artikel 6, vierde lid, 9, vierde lid en 11, eerste lid, van het concept. 
9 Artikel 19, eerste lid, van het concept. 
10 Artikel 19, achtste lid, van het concept. 
11 Memorie van toelichting, p. 37 en 43. 
12 Zie onder meer memorie van toelichting, p. 35. 

 

 

3/7 

 

 

Datum 
21 oktober 2021 

Ons kenmerk 
z2021-12606 

 
voorkoming van discriminatie. De gemeente houdt hierop toezicht en kan diverse maatregelen nemen. In 
dit kader vinden gegevensverwerkingen plaats door de gemeente en het meldpunt.  
 
Volgens de toelichting blijkt uit meerdere onderzoeken dat gediscrimineerd wordt op de woningmarkt en 
dat een groot percentage makelaars bereid is om daaraan mee te werken.13 Deze onderzoeken concluderen 
dat gediscrimineerd wordt op grond van etnische afkomst. Uit de onderzoeken volgt echter niet dat er ook 
discriminatie plaatsvindt op andere gronden. Uit één van de onderzoeken is zelfs naar voren gekomen dat 
homoseksuele mannenstellen niet significant minder vaak worden uitgenodigd voor een bezichtiging van 
een woning.  
 
Voor verwerking van persoonsgegevens geldt het beginsel van ‘minimale gegevensverwerking’, dat 
inhoudt dat de persoonsgegevens toereikend en ter zake dienend moeten zijn alsook beperkt moeten 
blijven tot wat noodzakelijk is voor de doeleinden waarvoor zij worden verwerkt.14 Dit beginsel geeft 
uitdrukking aan het evenredigheidsbeginsel. Ook moeten gegevensverwerkingen noodzakelijk zijn met 
oog op één van de grondslagen zoals genoemd in artikel 6 van de AVG.15 Deze noodzaak weegt bovendien 
zwaarder in het geval er bijzondere persoonsgegevens worden verwerkt, zoals hier aan de orde.16 
 
De AP adviseert om de noodzaak voor het verwerken van persoonsgegevens in het kader van discriminatie 
anders dan op grond van etnische afkomst te onderbouwen in de persoonsgegevensparagraaf van de 
toelichting.  
 

3.  Afwegingen gegevensbescherming openbaarmaking boete en besluit inbeheername 

Het concept bepaalt dat de burgemeester en wethouders het feit dat een bestuurlijke boete is opgelegd of 
dat er sprake is van inbeheername openbaar kunnen maken. Volgens de toelichting valt hierbij te denken 
aan openbaarmaking van de naam van de verhuurder of de verhuurbemiddelaar (of de natuurlijke persoon 
achter een verhuurbedrijf), de vestigingsplaats en de aard van de overtreding. 
 
De Wob bepaalt in het algemeen de regels voor het uit eigen beweging openbaar maken van informatie 
over het beleid, de voorbereiding en de uitvoering daaronder begrepen, door bestuursorganen. De 
bevoegdheid tot openbaarmaking zoals neergelegd in het concept is een specialis ten opzichte van de Wob. 
Artikel 10 van de Wob bevat echter een aantal belangrijke beperkingen en waarborgen ter bescherming 
van de persoonlijke levenssfeer die niet in het concept zijn opgenomen.17 Zo is een aantal gevoelige 

                                                                        
13 De toelichting noemt de onderzoeken (1) Art. 1 / Radar, Gelijke kansen op een huurwoning in Nederland? – Monitor discriminatie bij 
woningverhuur,13 (2) De Groene Amsterdammer, Rachid is ook gewoon een nette jongen13 en (3) Rader checkt, Negentig procent van 
verhuurmakelaars discrimineert. Zie memorie van toelichting p. 2 en 10. 
14 Artikel 5, eerste lid, onder c, van de AVG. 
15 In dit geval kan de grondslag ‘een taak van algemeen belang of van een taak in het kader van de uitoefening van het openbaar gezag 
dat aan de verwerkingsverantwoordelijke is opgedragen’ als bedoeld in artikel 6, eerste lid, onder e, van de AVG van toepassing zijn. 
16 Bijzondere persoonsgegevens zijn gegevens waaruit ras of etnische afkomst, politieke opvattingen, religieuze of 
levensbeschouwelijke overtuigingen, of het lidmaatschap van een vakbond blijken, en genetische gegevens, biometrische gegevens 
met het oog op de unieke identificatie van een persoon, of gegevens over gezondheid, of gegevens met betrekking tot iemands 
seksueel gedrag of seksuele gerichtheid (artikel 9, eerste lid, van de AVG). Zie nader over het verwerken van bijzondere 
persoonsgegevens paragraaf 4 van dit advies. 
17 Het betreft artikel 10, eerste lid, aanhef en onder d, van de Wob: 

 

 

4/7 

 

 

Datum 
21 oktober 2021 

Ons kenmerk 
z2021-12606 

 
gegevens in beginsel uitgezonderd van openbaarmaking en moet voor openbaarmaking telkens een 
belangenafweging worden gemaakt. Het nut en de noodzaak van het afzien van deze beperkingen en 
waarborgen is niet aangetoond en ook overigens niet gebleken. 
 
Daarnaast is het onduidelijk waarom het evenredig en noodzakelijk zou zijn om de naam van de 
natuurlijke persoon achter een verhuurbedrijf openbaar te maken. Niet is aangetoond dat hierdoor de 
gestelde doeleinden worden gediend. Ook stelt dit hoge eisen aan de mate waarin vaststaat dat betrokkene 
persoonlijk verantwoordelijk was voor feiten waarvoor niet hij maar de rechtspersoon is onderzocht en 
beboet. 
 
De AP adviseert om de waarborgen en beperkingen ter bescherming van de persoonlijke levenssfeer uit 
artikel 10 van de Wob zo veel mogelijk eveneens op te nemen in het concept18 en eventuele verschillen 
zorgvuldig te motiveren. 
 
Ook adviseert de AP om de naam van de natuurlijke persoon achter een verhuurbedrijf niet openbaar te 
maken, dan wel de evenredigheid en de noodzaak daarvan in de persoonsgegevensparagraaf van de 
toelichting te onderbouwen. 
 

4.  Afwegingen gegevensverwerkingen meldpunt en handhaving 

 
Het concept bepaalt dat, wanneer de gemeente de verplichting tot het beschikken over de werkwijze heeft 
ingesteld, zij een meldpunt moet inrichten. Daar kunnen woningzoekenden en huurders terecht met 
signalen en klachten over ongewenst gedrag van verhuurders en verhuurbemiddelaars.19  
 
Het meldpunt zal persoonsgegevens van de melders, de verhuurders en de verhuurbemiddelaars 
verwerken, waaronder veel bijzondere persoonsgegevens van de melder, aangezien discriminatie daarop 
vaak betrekking heeft. Ook de gemeente zal in het kader van handhaving (bijzondere) persoonsgegevens 
verwerken.  
 
De verwerking van bijzondere persoonsgegevens is op grond van de AVG verboden, tenzij er daarvoor een 
uitzonderingsgrond bestaat.20  
 
De toelichting gaat in het geheel niet in op de verwerking van (bijzondere) persoonsgegevens in het kader 
van het meldpunt en de handhaving. 
 

                                                                        
Het verstrekken van informatie ingevolge deze wet blijft achterwege voor zover dit persoonsgegevens betreft als bedoeld in de 
artikelen 9 [bijzondere persoonsgegevens], 10 [strafrechtelijke persoonsgegevens] en 87 [nationaal identificatienummer] van de 
Algemene verordening gegevensbescherming, tenzij de verstrekking kennelijk geen inbreuk op de persoonlijke levenssfeer maakt. 
En artikel 10, tweede lid, aanhef en onder e, van de Wob: 
Het verstrekken van informatie ingevolge deze wet blijft eveneens achterwege voor zover het belang daarvan niet opweegt tegen de 
volgende belangen: de eerbiediging van de persoonlijke levenssfeer. 
18 Zoals bijvoorbeeld is gedaan in artikel 12u, eerste lid, en 12v, eerste lid, van de Instellingswet Autoriteit Consument en Markt. 
19 Memorie van toelichting, p. 11. 
20 Artikel 9 van de AVG. 

 

 

5/7 

 

 

Datum 
21 oktober 2021 

Ons kenmerk 
z2021-12606 

 
De AP adviseert om de benodigde afwegingen over de gegevensverwerkingen die in dit kader zijn gemaakt 
op te nemen in de persoonsgegevensparagraaf van de toelichting en daarbij te onderbouwen welke 
uitzonderingsgrond(en) op het verwerkingsverbod van bijzondere persoonsgegevens van toepassing is of 
zijn.21 
 

5.  Mogelijke verwerking strafrechtelijke persoonsgegevens 

Het meldpunt en de gemeente zullen persoonsgegevens van de huurder en de verhuurbemiddelaar gaan 
verwerken met betrekking tot (mogelijk) discriminerend en intimideren gedrag. Discriminatie en 
intimidatie zijn strafbaar gesteld in het Wetboek van Strafrecht.22 Dit roept de vraag op of deze gegevens 
kwalificeren als strafrechtelijke persoonsgegevens als bedoeld in de AVG.23 Deze vraag is des te meer 
relevant nu ook het feit dat een boete is opgelegd of dat er sprake is van inbeheername openbaar zullen 
worden gemaakt, waardoor de gegevens kunnen worden geraadpleegd en anderszins worden verwerkt 
door private partijen. De AVG vereist dan dat er passende waarborgen voor de rechten en vrijheden van de 
betrokkenen worden geboden.24 De toelichting gaat niet in op deze kwestie. 
 
De AP adviseert om in de toelichting te onderbouwen of er in dit kader sprake is van het verwerken van 
strafrechtelijke persoonsgegevens als bedoeld in de AVG en welke passende waarborgen er in dat geval 
worden geboden. 
 

6.  Bewaartermijnen 

Het concept bepaalt dat de openbaarmaking van het feit dat een bestuurlijke boete is opgelegd, wordt 
verwijderd vier jaar na de dagtekening van het besluit van openbaarmaking.25 De openbaarmaking dat er 
sprake is van inbeheername wordt verwijderd op het moment dat burgemeester en wethouders besluiten 
tot het beëindigen van het beheer.26 Het concept bevat verder geen bewaartermijnen voor de verwerkingen 
door het meldpunt of de gemeente.  
 
Volgens het beginsel van opslagbeperking mogen persoonsgegevens niet langer worden bewaard dan voor 
de doeleinden waarvoor de persoonsgegevens worden verwerkt noodzakelijk is.27 Een algemene 
normstelling zoals deze brengt mee dat er moet worden geconcretiseerd voor specifieke 
gegevensverwerkingen. De AP acht het uit oogpunt van transparantie en rechtszekerheid in beginsel 
wenselijk dat de wetgever de bewaartermijn bepaalt indien het maken van afwegingen in individuele 
gevallen niet aangewezen is en een logische bewaartermijn ook niet onmiskenbaar uit de context 
voortvloeit. In de toelichting kan de lengte van de bewaartermijn worden onderbouwd, dan wel kan 
worden gemotiveerd waarom de bewaartermijn niet op voorhand kan worden geconcretiseerd.  
 

                                                                        
21 Mogelijke uitzonderingsgronden kunnen zijn ‘uitdrukkelijke toestemming’, ‘kennelijk openbaar gemaakt door betrokkene’ of 
‘zwaarwegend algemeen belang’ als bedoeld in artikel 9, tweede lid, onder a, e, respectievelijk g, van de AVG.  
22 Zoals in artikel 137c tot en met 137g en 429quater, respectievelijk 284 van het Wetboek van Strafrecht.  
23 Artikel 10 van de AVG. 
24 Artikel 10 van de AVG. 
25 Artikel 19, zesde lid, van het concept. 
26 Artikel 19, zevende lid, van het concept. 
27 Artikel 5, eerste lid, onder e, van de AVG. 

 

 

6/7 

 

 

Datum 
21 oktober 2021 

Ons kenmerk 
z2021-12606 

 
De AP adviseert om de bewaartermijnen voor de verwerkingen door het meldpunt en de gemeente 
(eventueel in de vorm van een maximum) in het concept vast te leggen en te onderbouwen in de 
toelichting, dan wel aan te geven waarom precisering niet mogelijk of wenselijk is.  
 
Openbaarmaking van het advies  
 
De AP is voornemens dit advies na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens, 
 
 
 
Monique Verdier 
Vicevoorzitter 
 

 

 

7/7