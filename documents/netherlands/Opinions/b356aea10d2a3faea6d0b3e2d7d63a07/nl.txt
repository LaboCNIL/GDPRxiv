Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Sociale Zaken en Werkgelegenheid
De heer B. van 't Wout
Postbus 90801
2509 LV Den Haag

Datum

19 november 2020

Ons kenmerk

Uw brief van

Contactpersoon

Uw kenmerk

z2020-17789

15 oktober 2020

2020-0000135129

070 8888 500

Onderwerp

Advies over het concept voor de Regeling beslagvrije voet

Geachte heer Van ‘t Wout,
Bij brief van 15 oktober 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het concept
voor de Regeling van de Staatssecretaris van Sociale Zaken en Werkgelegenheid van
nr. 2020-000013526, houdende regels in verband met de vereenvoudiging en de berekening van de
beslagvrije voet (Regeling beslagvrije voet) (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Het concept werkt een aantal onderwerpen van de Wet en het Besluit vereenvoudiging beslagvrije voet
nader uit. Het concept:
1.

stelt de woonlandfactor vast waarmee de beslagvrije voet dient te worden vermenigvuldigd indien
de geëxecuteerde buiten Nederland een vaste woon- of verblijfplaats heeft.
2. stelt de modelmededeling over de beslagvrije voet vast.
3. stelt nadere regels over de ondersteuning bij de vaststelling van de beslagvrije voet.
4. noemt de gegevens die het Uitvoeringsinstituut werknemersverzekeringen op verzoek verstrekt
aan een deurwaarder.

1

Datum

19 november 2020

Ons kenmerk
z2020-17789

Advies
Aanvulling Bijlage 3
De inhoud van bijlage 3 over de aansluit- en gebruiksvoorwaarden waaronder partijen gebruik kunnen
maken van de door de Minister van Sociale Zaken en Werkgelegenheid geboden ondersteuning bij de
vaststelling van de beslagvrije voet ontbreekt. Volgens de toelichting zal de voorwaarden in bijlage 3 onder
andere betrekking hebben op: de verplichting van de afnemer om ervoor zorg te dragen dat de verwerkingen van
persoonsgegevens die plaatsvinden voor de indiening van het verzoek tot de berekening van de beslagvrije voet en de
verwerkingen van persoonsgegevens die plaatsvinden na de ontvangst van de berekende beslagvrije voet in lijn met de
AVG geschieden.1
De AP adviseert om te bezien of bijlage 3 alsnog ter advisering aan de AP moeten worden voorgelegd, gelet
op artikel 36, vierde lid, van de AVG.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C. E. Mur
Bestuurslid

1 Toelichting, artikelsgewijs, artikel 3, tweede lid.

2/2