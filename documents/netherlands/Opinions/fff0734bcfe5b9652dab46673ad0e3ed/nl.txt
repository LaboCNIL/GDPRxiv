Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Staatssecretaris van Binnenlandse Zaken en 
Koninkrijksrelaties 
Postbus 20011 
2500 EA Den Haag 

 

 

 

 

Datum 
19 juli 2022 
 
 

Ons kenmerk 
z2022-02210 
 
Contactpersoon 
 
070 8888 500 
 

Uw brief van 
4 april 2022 
 
Uw kenmerk 
2022-0000143900 

 
Onderwerp 
Advies over het concept voor het Besluit experiment regie op gegevens basisregistratie personen 
 

 

 

 

Geachte mevrouw Van Huffelen, 
 
Bij brief van 4 april 2022 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor het Besluit van [datum], houdende regels waarmee tijdelijk wordt afgeweken van de Wet 
basisregistratie personen in het kader van een experiment met uitbreiding van de rechten van burgers ten 
aanzien van de verstrekking van gegevens uit de basisregistratie personen (Besluit experiment regie op 
gegevens basisregistratie personen) (hierna: het concept). 
 
Het concept vereist toestemming van nieuwe leden van een bij de Stichting Interkerkelijke 
Ledenadministratie (SILA) aangesloten kerkgenootschap of ander genootschap op geestelijke grondslag 
voor gegevensverstrekkingen uit de basisregistratie personen (BRP) aan de SILA. Voor bestaande leden 
geldt deze eis van toestemming echter niet. Nu niet is aangetoond dat de verstrekking van gegevens van 
bestaande leden een algemeen belang dient, kan deze verwerking in zoverre echter niet op bestaande of 
voorgenomen  wetgeving worden gebaseerd, ongeacht of deze structureel of experimenteel van aard is. De 
AP heeft op dit punt bezwaar tegen het concept en adviseert de procedure niet voort te zetten, tenzij het 
bezwaar is weggenomen. 
 
Strekking van het concept  
 
Op grond van artikel 3.3, eerste lid, van de Wet BRP kunnen bij algemene maatregel van bestuur door 
derden verrichte werkzaamheden met een gewichtig maatschappelijk belang worden aangewezen, ten 
behoeve waarvan gegevens uit de BRP kunnen worden verstrekt. Op grond van het tweede lid worden 

  

 

1 

 

 

Datum 
19 juli 2022 

Ons kenmerk 
z2022-02210 

 
slechts werkzaamheden aangewezen die samenhangen met een overheidstaak, strekken tot het in stand 
houden van een voorziening voor burgers die onderwerp is van overheidszorg, of waarbij anderszins gelet 
op de overheidsbemoeienis met die werkzaamheden, ondersteuning daarvan door 
gegevensverstrekkingen uit de BRP gerechtvaardigd is. 
 
De werkzaamheden van de SILA zijn thans in (de bijlage bij) het Besluit BRP als zodanig aangewezen.1 De 
SILA fungeert als koppelcentrum tussen de BRP en deelnemende kerkgenootschappen en andere 
genootschappen op geestelijke grondslag. Mutaties in de BRP2 over burgers waarbij een 
afnemersindicatie3 is geplaatst, worden aan de SILA doorgegeven, waarna de SILA de mutaties doorgeeft 
aan het desbetreffende (kerk)genootschap ten behoeve van zijn ledenadministratie.  
 
De Wet BRP bevat een experimenteerbepaling.4 Deze bepaling maakt het mogelijk dat in het kader van een 
experiment tijdelijk wordt afgeweken van een aantal artikelen van de Wet BRP. Het concept creëert een 
grondslag voor zo’n experiment voor een periode van vier jaar met het oogmerk om de rechten van burgers 
uit te breiden ten aanzien van de verstrekking van gegevens uit de BRP.5 
 
In het kader van dit experiment wordt afgeweken van (onder meer) artikel 3.3 van de Wet BRP. Er kunnen 
op basis van het experiment (nog steeds) gegevens uit de BRP worden verstrekt aan de SILA ten behoeve 
van haar statutair omschreven werkzaamheden6, maar de betrokkene moet voorafgaand aan de 
verstrekking daarvoor elektronisch toestemming hebben verleend aan de minister van Binnenlandse 
Zaken en Koninkrijksrelaties (BZK).7 De betrokkene kan deze toestemming te allen tijde elektronisch bij 
de minister van BZK, of schriftelijk bij de SILA, intrekken.8 
 
In afwijking hiervan, worden de gegevensverstrekkingen aan de SILA van de huidige leden zoals die 
plaatsvonden tot de inwerkingtreding van het experiment, dus zonder voorafgaande toestemming, 
voortgezet. Tenzij de betrokkene elektronisch aan de minister van BZK, of schriftelijk aan de SILA, kenbaar 
maakt deze verstrekking te willen beëindigen.9 Ook deze constructie maakt deel uit van het experiment. 
 

                                                                        
1 Artikel 39 en bijlage 4, van het Besluit BRP.  
2 Het betreft mutaties in de gegevenscategorieën persoon, huwelijk/geregistreerd partnerschap, overlijden, inschrijving en 
verblijfplaats.  
3 De afnemersindicatie is de codering op de persoonslijst van een ingeschrevene in de BRP waardoor de SILA gegevens uit de BRP 
verstrekt krijgt. 
4 Artikel 4.16a van de Wet BRP. 
5 Artikel 2.1 van het concept. 
6 Zijnde het verwerken van persoonsgegevens van leden van kerkgenootschappen en andere genootschappen op geestelijke grondslag 
die zich bij de SILA hebben aangesloten. 
7 Voor wat betreft minderjarigen jonger dan 16 jaar wordt de toestemming door hun ouders, voogden of verzorgers schriftelijk aan de 
SILA verleend en kunnen zij de toestemming schriftelijk intrekken (artikel 2.3, derde lid, van het concept). 
8 Artikel 2.3, eerste en tweede lid, van het concept.  
9 Artikel 2.4 van het concept.  

 

 

2/5 

 

 

Datum 
19 juli 2022 

Ons kenmerk 
z2022-02210 

 
Het experiment wordt na aanvang gemonitord en voor de afloop ervan geëvalueerd door een 
onafhankelijke instelling. Hiervoor verstrekt de SILA desgevraagd en uit eigen beweging de noodzakelijke 
gegevens en inlichtingen aan de minister van BZK.10 
 
Advies  
 

1.  Wetgeving als grondslag voor gegevensverstrekkingen uit de BRP aan de SILA 

De (voorganger van de) AP heeft al in 2013 als vragen opgeworpen of de SILA kan worden gekenmerkt als 
een derde met een gewichtig maatschappelijke belang en of het bijhouden van een kerkelijke 
ledenadministratie als een overheidstaak, overheidszorg of overheidsbemoeienis kan worden gekenmerkt. 
De (voorganger van de) AP concludeerde dat de opname van de SILA als derde als bedoeld in artikel 3.3 
van de Wet BRP onvoldoende was onderbouwd.11 Ook de Afdeling advisering van de Raad van State en de 
motie van het lid Koșer Kaya c.s. hebben soortgelijke conclusies getrokken.12  
 
Handelen in strijd met artikel 3.3 van de Wet BRP, betekent ook dat niet wordt voldaan aan de vereisten 
die artikel 6, eerste lid, onder e, j˚ derde lid, van de AVG,  stelt aan toepassing van de ‘e-grond’ als 
verwerkingsgrondslag.13 Deze e-grond houdt in dat de verwerking noodzakelijk is voor de vervulling van 
een taak van algemeen belang of van een taak in het kader van de uitoefening van het openbaar gezag dat 
aan de verwerkingsverantwoordelijke is opgedragen. Op grond van het derde lid moet de verwerking 
worden vastgesteld bij lidstatelijk recht,14 dat moet beantwoorden aan een doelstelling van algemeen 
belang en evenredig moet zijn met het nagestreefde gerechtvaardigde doel. Lagere regelgeving die niet in 
overeenstemming is met de criteria voor het mogen vaststellen daarvan voldoet daar niet aan. Reeds om 
die reden kan, volgens de AP, de bestaande wetgeving geen grondslag bieden voor rechtmatige 
verwerkingen.  Daar komt in dit geval echter nog bij dat de criteria genoemd in artikel 3.3 van de Wet BRP 
invulling geven aan de eis uit de AVG dat het algemeen belang in voldoende mate moet worden gediend. 
Deze laatste eis geldt uiteraard ongeacht of er sprake is van een permanente regeling of van een 
experiment waarbij afwijking van artikel 3.3 van de Wet BRP mogelijk is.  
 
De toelichting maakt onderscheid tussen huidige en toekomstige leden van de SILA.15 De 
gegevensverstrekkingen van huidige leden is volgens de toelichting gebaseerd op de e-grond (noodzakelijk 
ter vervulling van een taak).16  
 
Zoals hiervoor al aan de orde kwam, vereist de e-grond dat de gegevensverwerking noodzakelijk17 is voor de 
vervulling van de taak. Op grond van het derde lid moet de verwerking worden vastgesteld bij lidstatelijk 

                                                                        
10 Artikel 3.1 van het concept.  
11 Advies College bescherming persoonsgegevens, 1 augustus 2013, z2013-00339, p. 8.   
12 Advies van de Afdeling advisering van de Raad van State, 15 november 2013, W04.13.0369/I en Kamerstukken II 2015/16, 25 764, nr. 95. 
13 Gegevensverwerkingen moeten voldoen aan ten minste één van de grondslagen zoals genoemd in artikel 6, eerste lid, van de AVG. 
De meest aangewezen grondslag in dit geval is de e-grond (noodzakelijk ter vervulling van een taak). 
14 Of Unierecht, maar dat is hier niet van toepassing.  
15 Nota van toelichting, p. 12. 
16 Met dien verstande dat de betrokken burger kenbaar kan maken de verstrekking te willen beëindigen. 
17 Waarbij moet worden voldaan aan de beginselen van proportionaliteit en subsidiariteit.  

 

 

3/5 

 

 

Datum 
19 juli 2022 

Ons kenmerk 
z2022-02210 

 
recht, dat moet beantwoorden aan een doelstelling van algemeen belang en evenredig moet zijn met het 
nagestreefde gerechtvaardigde doel. Deze noodzaak, doelstelling van algemeen belang en evenredigheid is 
niet aangetoond of anderszins gebleken, zodat de bestaande wetgeving noch de voorgenomen 
experimenteerwetgeving een grondslag voor rechtmatige verwerking lijkt te kunnen zijn.  
 
De AP adviseert gegevens van huidige leden niet uit de BRP aan de SILA te verstrekken op basis van een 
wettelijke grondslag, ongeacht of de betrokken wetgeving structureel of experimenteel van aard is.  
 

2.  Toestemming als grondslag voor gegevensverstrekkingen uit de BRP aan de SILA  

De gegevensverstrekkingen van toekomstige leden is volgens de toelichting gebaseerd op een cumulatie 
van de a-grond (toestemming) en de e-grond, omdat de minister van BZK enkel gegevens verstrekt nadat 
de burger toestemming aan de minister heeft gegeven voor die verstrekking aan de SILA.  
 
Toestemming als bedoeld in artikel 6, eerste lid, onder a, van de AVG vereist een  vrije, specifieke, 
geïnformeerde en ondubbelzinnige wilsuiting waarmee de betrokkene door middel van een verklaring of 
een ondubbelzinnige actieve handeling hem betreffende verwerking van persoonsgegevens aanvaardt.18  
 
Overweging 43 van de AVG verduidelijkt dat er geen sprake is van een vrijelijk verleende toestemming 
ingeval van een duidelijke wanverhouding tussen de betrokkene en de verwerkingsverantwoordelijke, met name wanneer 
de verwerkingsverantwoordelijke een overheidsinstantie is, en dit het onwaarschijnlijk maakt dat de toestemming in alle 
omstandigheden van die specifieke situatie vrijelijk is verleend. 
 
Hieruit19 volgt dat slechts in bijzondere situaties toestemming aan een overheid als grondslag voor 
verwerking mogelijk is. Dit vergt een zorgvuldige beoordeling van de algemene toepasbaarheid van deze 
grondslag in deze gevallen. Daaruit moet immers blijken dat de wettelijke context in combinatie met de 
voorgenomen uitvoeringspraktijk er per saldo in reguliere gevallen toe leidt dat de toestemming geacht 
kan worden vrijelijk te zijn gegeven, in weerwil van de overheidscontext waarin deze wordt gevraagd. 
Hoewel de AP toepasbaarheid in dit geval aannemelijk acht, ontbreekt een verantwoording in de 
toelichting waaruit dat blijkt.  
 
De AP adviseert een verantwoording van de toepasbaarheid van de a-grond langs deze lijnen in de 
toelichting op te nemen.  
 

                                                                        
18 Artikel 4, onder 11, van de AVG. 
19 Evenals uit de Guidelines on consent van de European Data Protection Board (EDPB), waarin staat: 
Recital 43 clearly indicates that it is unlikely that public authorities can rely on consent for processing as whenever the controller is a 
public authority, there is often a clear imbalance of power in the relationship between the controller and the data subject. It is also 
clear in most cases that the data subject will have no realistic alternatives to accepting the processing(terms) of this controller. The 
EDPB considers that there are other lawful bases that are, in principle, more appropriate to the activity of public authorities. Without 
prejudice to these general considerations, the use of consent as a lawful basis for data processing by public authorities is not totally 
excluded under the legal framework of the GDPR. 
(Guidelines 05/2020, p. 8) 

 

 

4/5 

 

 

Datum 
19 juli 2022 

Ons kenmerk 
z2022-02210 

 
Voor de volledigheid merkt de AP op dat ook voor de verstrekking van gegevens van de huidige leden uit de 
BRP aan de SILA met toestemming een verklaring of actieve handeling van het betreffende lid nodig is. 
Enkel een opt-out volstaat dus niet. 

 

3.  Monitoring en evaluatie 

Voor de monitoring en evaluatie verstrekt de SILA de noodzakelijke gegevens en inlichtingen aan de 
minister van BZK. Uit het concept of de toelichting blijkt niet of in dit kader ook persoonsgegevens worden 
verwerkt. 
 
De AP adviseert om te verduidelijken of er persoonsgegevens worden verwerkt ten behoeve van de 
monitoring en evaluatie. Als dit het geval is, dan adviseert de AP ook om de persoonsgegevens zo veel 
mogelijk in het concept te concretiseren en de aspecten betreffende gegevensbescherming, waaronder de 
vereisten van proportionaliteit en subsidiariteit, te onderbouwen in de toelichting.  
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.   
 
Hoogachtend,  
Autoriteit Persoonsgegevens,  
 
 
 
ir. M.J. Verdier  
Vicevoorzitter 
 

 

 

5/5