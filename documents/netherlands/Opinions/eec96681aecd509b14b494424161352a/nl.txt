Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Volksgezondheid, Welzijn en Sport
De heer H.M. de Jonge
Postbus 20350
2500 EJ Den Haag

Datum

23 januari 2020

Ons kenmerk

Uw brief van

Contactpersoon

Uw kenmerk

z2019-27558

27 november 2019

1617059-199115-WJZ

070 8888 500

Onderwerp

Advies over het conceptvoorstel voor wijziging van de Wet medisch-wetenschappelijk onderzoek met
mensen in verband met de derde evaluatie van die wet

Geachte heer De Jonge,
Bij brief van 27 november 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming, geraadpleegd over het concept
ontwerp Voorstel van wet houdende wijziging van de Wet medisch-wetenschappelijk onderzoek met
mensen in verband met de derde evaluatie van die wet (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Het concept stelt twee wijzigingen van de Wet medisch-wetenschappelijk onderzoek met mensen (WMO)
voor:
1.

De WMO bepaalt dat proefpersonen schriftelijke toestemming moeten verlenen voor deelname
aan medisch wetenschappelijk onderzoek. Het concept stelt voor dat deze toestemming ook op
elektronische wijze kan worden verleend, mits die wijze voldoende betrouwbaar en vertrouwelijk
is en in het onderzoeksprotocol is vastgelegd.

2. De Inspectie gezondheidszorg en jeugd (IGJ) houdt toezicht op de naleving van de WMO. Het
concept stelt voor dat de IGJ medische gegevens van proefpersonen mag inzien, kopiÃ«ren en voor

1

Datum

23 januari 2020

Ons kenmerk
z2019-27558

korte tijd meenemen en daarover inlichtingen mag vorderen, voor zover dat noodzakelijk is voor
het uitvoeren van het toezicht.

Advies
Grondslag verwerken medische gegevens door de IGJ
In de toelichting bij het concept is aangegeven dat voor de verwerking van medische gegevens van een
proefpersoon voor het uitvoeren van toezicht door de IGJ, in eerste instantie toestemming van de
proefpersoon nodig is. Volgens de toelichting is dit in de praktijk alleen niet altijd goed geregeld. Voor het
toezicht op de naleving van de WMO moet de IGJ, ook zonder toestemming, de medische gegevens kunnen
inzien, aldus de toelichting.1
Volgens het concept mag de IGJ persoonsgegevens van een proefpersoon verwerken voor het uitvoeren
van toezicht, ongeacht of de proefpersoon hiermee instemt of niet. De toestemming van de proefpersoon is
in een dergelijke context een lege huls.
Voor de proefpersonen moet wel duidelijk zijn op welke grondslag de IGJ hun persoonsgegevens verwerkt,
mede in verband met de mogelijkheid om bepaalde rechten al dan niet te kunnen uitoefenen, zoals het
recht op overdraagbaarheid van gegevens2. De in de toelichting omschreven praktijk om in beginsel wel
altijd toestemming te vragen kan op dit punt tot verwarring leiden.
De AP adviseert om de passage in de toelichting over de grondslag toestemming te schrappen en de
verwerking door de IGJ eenduidig te baseren op de voorgestelde wettelijke grondslag.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,
mr. A. Wolfsen
Voorzitter

1 Memorie van Toelichting, p. 8.
2 Artikel 20 van de AVG.

2/2