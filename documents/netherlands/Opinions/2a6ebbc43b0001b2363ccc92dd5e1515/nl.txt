Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Sociale Zaken en Werkgelegenheid

Datum

22 november 2018

Ons kenmerk
z2018-24709

Uw brief van
18 oktober 2018

Contactpersoon
070 8888 500

Onderwerp

Advies conceptwetsvoorstel Wijziging van de Wet arbeidsongeschiktheidsvoorziening jonggehandicapten

Geachte ,
Bij brief van 18 oktober 2018 heeft u de Autoriteit Persoonsgegevens (AP) gevraagd op grond van het
bepaalde in artikel 36, vierde lid, van de Algemene verordening gegevensbescherming (AVG) te adviseren
over het conceptwetsvoorstel Wijziging van de Wet arbeidsongeschiktheidsvoorziening
jonggehandicapten en enkele andere wetten in verband met verdere activering van de participatie van
jonggehandicapten en het harmoniseren van de verschillende regimes Wajong (hierna: het
conceptwetvoorstel). De AP voldoet hiermee aan uw verzoek.

Inhoud van het conceptwetsvoorstel
Het conceptwetsvoorstel stelt een vijftal wijzigingen van de Wet Wajong voor, om Wajongers met
mogelijkheden tot arbeidsparticipatie te activeren, belemmeringen weg te nemen en het systeem te
harmoniseren.
(1) Maatregelen omtrent uitkering en inkomensondersteuning in de oude Wajong (‘oWajong’) en
Wajong2010 worden geharmoniseerd om tot een situatie te komen waarin meer werk tot meer
inkomen leidt.
(2) Daarnaast worden bepalingen omtrent het eindigen en herleven van het recht op oWajong en
Wajong2010 geharmoniseerd en worden de regels voor het herleven van het recht versoepeld.
(3) De verplichting om passend werkaanbod te aanvaarden wordt in de Wajong2010 geschrapt.
(4) De studieregeling in de Wajong2010 wordt geschrapt.
(5) De uitsluitingsgrond studerende wordt eveneens uit de Wajong2015 geschrapt.

1

Datum

22 november 2018

Ons kenmerk
z2018-24709

Naast de deze wijzigingen worden ook twee aanverwante wijzigingen voorgesteld:
(6) Personen geboren vóór 1980 kunnen niet langer toegang krijgen tot de oWajong.
(7) Het wordt mogelijk gemaakt, dat mensen in de oWajong op eigen verzoek hun uitkering kunnen
beëindigen.

Advies conceptwetsvoorstel
Verwerkingen
Het conceptwetsvoorstel stelt een aantal wijzigingen voor, die verwerkingen van persoonsgegevens
inhouden. Het gaat om aanvullingen op bestaande processen en niet om nieuwe verwerkingen. Vooral
maatregelen 1 en 3 tot en met 7 houden zeer beperkte verwerking van persoonsgegevens in.
Maatregel (2) harmoniseert regels voor het herleven van het recht op oWajong en Wajong2010. De termijn
waarin het recht op een uitkering kan herleven wordt uitgebreid van vijf jaar naar de AOW-leeftijd. De
bewaartermijn van dossiers van Wajongers die geen uitkering ontvangen, wordt daarmee eveneens
verlengd van vijf jaar tot de betrokkene de pensioengerechtigde leeftijd heeft bereikt.
Het conceptwetsvoorstel geeft geen aanleiding tot opmerkingen.
Memorie van toelichting
De memorie van toelichting behandelt vooral de inhoudelijke aspecten van het wetsvoorstel. Een
expliciete beschrijving van de impact van de wijzigingen op privacy ontbreekt grotendeels. Zo is niet
aangegeven welke extra gegevensverwerkingen het conceptwetsvoorstel teweeg brengt. Specifiek de
uitbreiding van de bewaartermijn van dossiers van Wajongers met potentieel tientallen jaren vraagt om
nadere toelichting. Weliswaar is een DPIA uitgevoerd, maar de (beknopte) overwegingen uit de DPIA
komen in de memorie van toelichting niet aan de orde; slechts het resultaat wordt in hoofdstuk 4.5
weergegeven. Gelet op het feit dat bij verwerkingen op grond van de Wet Wajong sprake is van gevoelige
en bijzondere persoonsgegevens en van een bijzonder kwetsbare groep betrokkenen is aanvulling van de
toelichting op deze punten aangewezen.
Gelet op het vorenstaande adviseert de AP om de aanvaardbaarheid van de impact op de privacy nader toe
te lichten.
De AP adviseert aan het vorenstaande op passende wijze aandacht te schenken.
Hoogachtend,
Autoriteit Persoonsgegevens,

mr. A. Wolfsen
Voorzitter

2/2