Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van EZK
De heer ir. E.D. Wiebes MBA
Postbus 20401
2500 EK DEN HAAG

Datum

4 februari 2020

Ons kenmerk
z2019-27045

Uw brief van

20 november 2019

Onderwerp

Advies over het Wetsvoorstel afbouw saldering

Geachte heer Wiebes,
Bij brief van 20 november 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over het
concept voor Wijziging van de Elektriciteitswet 1998 en de Wet belastingen op mïlieugrondslag ter
uitvoering van de omvorming van de salderingsregeling voor kleinverbruikers (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Door deze wijziging ontstaat een verplichting voor (alle) kleinverbruikers om te beschikken over een
elektriciteitsmeter die afname en invoeding afzonderlijk kan meten (een zogenaamde “slimme” of
“digitale” meter).1 Hierdoor kunnen zonnepaneelhouders niet langer met een zogenoemde
terugdraaimeter (ook wel: Ferrarismeter) blijven salderen. Voor de handhaving van deze verplichting
krijgt het Agentschap Telecom (AT) op basis van het wetsvoorstel toegang tot persoonsgegevens 2 via de
energieleveranciers en netbeheerders.
1 Kleinverbruikers behouden de huidige wettelijke mogelijkheid neergelegd in artikel 26ae, elfde lid, van de Elektriciteitswet

1998 om
de communicatiemodule van de slimme meter uit te zetten of een slimme meter te weigeren. Dit wetsvoorstel wijzigt deze
mogelijkheid niet. Het blijft aldus mogelijk voor kleinverbruikers de netbeheerder te verzoeken de slimme meter administratief uit te
zetten. De verbruiksgegevens in de slimme meter zijn dan niet meer op afstand uit te lezen. In het geval dat een kleinverbruiker een
slimme meter weigert zal de netbeheerder net als op grond van de huidige wet een meetinrichting installeren die niet op afstand
uitgelezen kan worden.
2 Het betreft hier naam, adresgegevens en gegevens over de aansluiting op het elektriciteitsnet (EAN code) en meetinrichting
(type) van de betrokken kleinverbruiker (MvT, p. 11).

1

Datum

4 februari 2020

Ons kenmerk
z2019-27045

Advies
De verstrekking van persoonsgegevens door netbeheerder3 en leverancier4 aan het Agentschap Telecom
staat ten dienste van de handhaving van de verplichting over een meter te beschikken die afname en
invoeding afzonderlijk kan meten5. Deze verplichting wordt in de Memorie van Toelichting onder andere
gebaseerd op artikel 15, vierde lid, van Richtlijn (EU) 2019/44 (Electriciteitsrichtlijn). In dit artikel kan zo’n
verplichting echter niet worden gelezen. Artikel 15, vierde lid, van Richtlijn (EU) 2019/944 schrijft alleen
voor dat na 31 december 2023 geen nieuwe aansluitingen tot stand komen met een Ferrarismeter.
Een zogenaamd uitsterfbeleid – waarbij uitsluitend nieuwe aansluitingen verplicht worden voorzien van
een zogenaamde “slimme” of “digitale” meter – staat dus niet “op gespannen voet”6 met Richtlijn (EU)
2019/44. Artikel 15, vierde lid, van de Richtlijn (EU) 2019/44 is kortom geen argument voor de verplichting
zoals voorgesteld in artikel 26ae, vijftiende lid, Electriciteitswet 1998, en daarmee dus ook niet voor de
verstrekking van persoonsgegevens door netbeheerder en leverancier aan het Agentschap Telecom.
Uit artikel 6, eerste lid, onder c, AVG in verband met artikel 6, derde lid, AVG, volgt dat een wettelijke
verplichting om gegevens te verwerken moet worden vastgesteld bij Unierecht of lidstatelijk recht, en dat
het doel van de verwerking in die rechtsgrond wordt vastgesteld. Voor zover de uitvoering van artikel 15,
vierde lid, van Richtlijn (EU) 2019/944 als doel van de onderhavige verstrekking wordt aangewezen, is deze
doelomschrijving niet correct.
In de Memorie van Toelichting zijn ook andere, wel dragende, argumenten genoemd om de onderhavige
verplichting in het leven te roepen (uitvoerbaarheid en energietransitie).7
De AP adviseert daarom de verwijzing naar artikel 15, vierde lid, van Richtlijn (EU) 2019/44 uit de
Memorie van Toelichting te schrappen.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,
mr. A. Wolfsen
Voorzitter
3 Artikel 26ae, vijftiende lid, Electriciteitswet 1998.
4 Artikel 77h, derde lid, Electriciteitswet 1998.
5 Artikel 26aa, tweede lid, Electriciteitswet 1998.
6 MvT p. 7.
7 MvT p. 5.

2/2