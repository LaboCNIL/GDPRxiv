Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Financiën - Fiscaliteit en Belastingdienst
De heer dr. J.A. Vijlbrief
Postbus 20201
2500 EE Den Haag

Datum

8 oktober 2020

Ons kenmerk

Uw brief van

Contactpersoon

Uw kenmerk

z2020-15210

4 september 2020

2020-0000163642

070 8888 500

Onderwerp

Aanvullend advies over het aangepaste concept voor de wijziging van het Uitvoeringsbesluit
Inkomstenbelasting 2001 (UBIB 2001)

Geachte heer Vijlbrief,
Bij brief van 4 september 2020 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over het
aangepaste concept voor de wijziging van het Uitvoeringsbesluit Inkomstenbelasting 2001 (hierna: het
concept).
De AP heeft een opmerking over het concept en adviseert daarmee rekening te houden.

Strekking van het concept
Op grond van belastingwetgeving kunnen administratieplichtigen worden aangewezen die uit eigen
beweging bepaalde gegevens aan de Belastingdienst moeten verstrekken.1 Daarbij moet de
administratieplichtige het burgerservicenummer (bsn) van de betrokkene vermelden.2 Het concept breidt
deze gegevensverstrekking aan de Belastingdienst uit met een periodieke renseigneringverplichting van
gegevens uit het formulier IB-47.3 De Belastingdienst heeft deze gegevens nodig om de juistheid van de

1 Artikel 10.8, eerste lid, van de

Wet inkomstenbelasting 2001.

2 Artikel 53, tweede en derde lid, van de Algemene wet inzake rijksbelastingen

j˚ artikel 10.8, eerste lid, van de Wet inkomstenbelasting
2001. De betrokkene moet hiervoor zijn bsn aan de aangewezen administratieplichtige verstrekken (artikel 47b, van de Algemene wet
inzake rijksbelastingen).
3 Het voorgestelde artikel 22a van het Uitvoeringsbesluit Inkomstenbelasting 2001. Met het formulier IB-47 vraagt de Belastingdienst
informatie op over uitbetalingen voor werkzaamheden en diensten die in de inkomstenbelasting doorgaans zullen behoren tot het

1

Datum

8 oktober 2020

Ons kenmerk
z2020-15210

door de betrokkene in de aangifte opgegeven bedragen te controleren of te detecteren wanneer onterecht
geen aangifte van inkomsten is gedaan (contra-informatie) en om te gebruiken voor de vooraf ingevulde
aangifte.4
Een eerdere versie van het concept5 regelde dat deze renseigneringverplichting alleen zou gaan gelden
voor administratieplichtigen die tevens inhoudingsplichtigen zijn in de zin van de Wet op de loonbelasting
1964 en betalingen doen aan een natuurlijk persoon voor verrichte werkzaamheden. Het concept bepaalt
dat de renseigneringverplichting ook gaat gelden voor collectieve beheersorganisaties (cbo’s).6

Advies
De AP had eerder geen opmerkingen over de renseigneringverplichting voor inhoudingsplichtigen.7 Met
dit concept is daarin geen verandering gekomen. Dit advies heeft daarom alleen betrekking op de
voorgestelde renseigneringverplichting voor cbo’s.
Noodzaak en belangenafweging
Een renseigneringverplichting kan nuttig en effectief zijn, maar levert ook een inbreuk op de persoonlijke
levenssfeer van de betrokkene op, zoals beschermt door de AVG, de Grondwet en diverse verdragen. Deze
inbreuk is forser naarmate daarbij persoonsgegevens worden verwerkt die grotere privacyrisico’s met zich
meebrengen, zoals in dit geval het bsn. Het risico op misbruik neemt toe naarmate het bsn breder bekend
en breder toegankelijk is. Het is daarom te meer van belang dat de noodzaak van deze gegevensverwerking,
en de in dat kader te maken belangenafweging, deugdelijk in de toelichting wordt onderbouwd. Hoewel de
toelichting een onderbouwing van de noodzaak bevat, schiet deze nog op een enkel punt tekort.
De toelichting vermeldt dat het grootste deel van de uitvraag van het formulier IB-47 wordt ondervangen
door de renseigneringverplichting te laten gelden voor inhoudingsplichtigen en cbo’s.8 Ook vermeldt de
toelichting dat de Belastingdienst met het bsn de gegevens effectief (geautomatiseerd) kan relateren aan
de betrokkene.9 Inhoudingsplichtigen zijn reeds wettelijk verplicht om het bsn van hun werknemers te
verwerken, waardoor de verplichtingen op het vlak van gegevensverwerking, waaronder het bsn, bekend
zijn en de administratie daarop is ingericht.10 Cbo’s zijn volgens de toelichting veelal inhoudingsplichtig.
Voor zover zij niet reeds als inhoudingsplichtige bekend zijn met de gegevensverwerkingen, houden zij
doorgaans een uitgebreide ledenadministratie bij, aldus de toelichting.11
belastbare resultaat uit overige werkzaamheden. Tot april 2018 werd hierbij het bsn uitgevraagd. De Belastingdienst is gestopt met het
uitvragen van het bsn, omdat hiervoor onvoldoende wettelijke basis is.
4 Toelichting, par. 1.1.1, p. 4 en par. 1.1.1.1, p. 9.
5 Voorgelegd aan de AP bij brief van 12 augustus 2019 van de Staatssecretaris van Financiën, met kenmerk 2019-0000133248.
6 Het voorgestelde artikel 22a, eerste lid, onder b, van het Uitvoeringsbesluit Inkomstenbelasting 2001. Cbo’s zijn organisaties die
namens een groep van rechthebbenden optreden om zonder winstoogmerk vergoedingen voor een auteursrecht of naburig recht te
innen en onder rechthebbenden te verdelen. Rechthebbenden in de zin van de Auteurswet of de Wet op de naburige rechten zijn
bijvoorbeeld schrijvers, fotografen, uitvoerend kunstenaars, producenten en uitgevers.
7 Advies van de AP met kenmerk z2019-18386.
8 Toelichting, par. 1.1.1, p. 5.
9 Toelichting, par. 1.1.1, p. 7.
10 Toelichting, par. 1.1.1, p. 5. Zie ook de Toelichting van de eerdere versie van het concept, par. Renseignering gegevens en inlichtingen
aan de Belastingdienst, p. 5.
11 Toelichting, par. 1.1.1, p. 5.

2/3

Datum

8 oktober 2020

Ons kenmerk
z2020-15210

In deze overwegingen ontbreekt de onderbouwing van de noodzaak, en met name de in dat kader te maken
belangenafweging, om de renseigneringsverplichting uit te breiden tot partijen waarvan niet vaststaat dat
die nu in alle gevallen al bsn’s verwerken, gelet op de extra privacyrisico’s die het verwerken van het bsn
meebrengt.
De AP adviseert om de toelichting op dit punt aan te vullen.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C. E. Mur
Bestuurslid

3/3