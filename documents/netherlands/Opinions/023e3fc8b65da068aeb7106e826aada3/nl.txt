 

 
De Minister voor Volkshuisvesting en Ruimtelijke Ordening 
Postbus 20011 
2500 EA Den Haag 

 

 

Datum 
3 november 2022 
 
 

Ons kenmerk 
z2022-04757 
 
Contactpersoon 
 
070 8888 500 
 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
21 juli 2022 
 
Uw kenmerk 
2022-0000402374 

 
Onderwerp 
Advies over het concept voor het Besluit houdende regels inzake de gegevensverwerking in het kader van 
de Wet goed verhuurderschap 
 
 

 

 

Geachte heer De Jonge, 
 
Bij brief van 21 juli 2022 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor het Besluit van … houdende regels inzake de gegevensverwerking in het kader van de Wet goed 
verhuurderschap (hierna: het concept). 
 
De AP heeft een aantal opmerkingen over het concept en adviseert daarmee rekening te houden.  
 
Strekking van het concept  
 
Het wetsvoorstel goed verhuurderschap (hierna: het wetsvoorstel) beoogt ongewenst gedrag van 
verhuurders en verhuurbemiddelaars aan te pakken en tegen te gaan. In dit kader verplicht het 
wetsvoorstel gemeenten een meldpunt in te richten waar meldingen van ongewenst verhuurgedrag 
kunnen worden gedaan. Het voorliggende concept noemt de bewaartermijnen van persoonsgegevens bij 
dit meldpunt.1 
 
Ook bepaalt het wetsvoorstel dat gemeenten gegevens van verhuurders of verhuurbemiddelaars aan wie 
een bestuurlijke boete of een besluit tot beheerovername is opgelegd, openbaar maken. Het voorliggende 
concept stelt nadere regels over de openbaarmaking.2 Zo bepaalt het concept (onder andere) dat het feit 

                                                                        
1 Hoofdstuk 2 van het concept.  
2 Hoofdstuk 3 van het concept. 

  

 

1 

 

 

Datum 
3 november 2022 

Ons kenmerk 
z2022-04757 

 
waarvoor een bestuurlijke boete of een besluit tot beheerovername is opgelegd, en (in beginsel)3 de naam 
en woonplaats van de natuurlijke persoon of de uiteindelijk belanghebbende4 van een rechtspersoon 
openbaar worden gemaakt. 
 
Eerder advies wetsvoorstel 
 
De AP heeft op 21 oktober 2021 geadviseerd over het wetsvoorstel.  
 
Openbaarmaking 
Eén van de adviespunten betrof de openbaarmaking van persoonsgegevens van de natuurlijke persoon 
achter een verhuurbedrijf. De AP heeft opgemerkt dat de evenredigheid en noodzakelijkheid van de 
openbaarmaking van deze gegevens niet zijn aangetoond. Bovendien stelt de openbaarmaking van deze 
gegevens hoge eisen aan de mate waarin vaststaat dat betrokkene persoonlijk verantwoordelijk was voor 
feiten waarvoor niet hij maar de rechtspersoon is onderzocht en beboet. 
 
Strafrechtelijke persoonsgegevens 
Een ander adviespunt betrof de verwerking van strafrechtelijke persoonsgegevens. De AP heeft opgemerkt 
dat het meldpunt en de gemeente persoonsgegevens van de huurder en de verhuurbemiddelaar zullen 
gaan verwerken met betrekking tot (mogelijk) discriminerend en intimiderend gedrag. Discriminatie en 
intimidatie zijn strafbaar gesteld in het Wetboek van Strafrecht.5 Dit roept de vraag op of deze gegevens 
kwalificeren als strafrechtelijke persoonsgegevens als bedoeld in de AVG.6 Deze vraag is des te meer 
relevant nu ook het feit waarvoor een boete is opgelegd of een besluit tot inbeheername is genomen, 
openbaar zullen worden gemaakt,7 waardoor de gegevens kunnen worden geraadpleegd en anderszins 
worden verwerkt door private partijen. De AVG vereist dan dat er passende waarborgen voor de rechten 
en vrijheden van de betrokkenen worden geboden. 
 
Advies concept 
 
Openbaarmaking 
Volgens de toelichting worden persoonsgegevens van de uiteindelijk belanghebbende openbaar gemaakt 
om te voorkomen dat malafide verhuurders door het opzetten van een rechtspersoon woningzoekenden en 
huurders zouden proberen te misleiden, omdat op naam van die rechtspersoon geen overtredingen 
openbaar zijn gemaakt.8  

                                                                        
3 De naam van de betrokken natuurlijke persoon wordt niet openbaar gemaakt, indien het belang van openbaarmaking naar het 
oordeel van de burgemeester en wethouders niet opweegt tegen het belang van de eerbiediging van de persoonlijke levenssfeer 
(artikel 3, onder b, van het concept j˚ artikel 19, eerste lid, onder a, van het wetsvoorstel j˚ artikel 5.1, tweede lid, onder e, van de Wet 
open overheid). Volgens de toelichting zal hiervan alleen in zeer uitzonderlijke gevallen sprake zijn (nota van toelichting, p. 13 en 14).  
4 Onder de uiteindelijk belanghebbende wordt verstaan iedere natuurlijke persoon die, direct of indirect, een belang of zeggenschap 
heeft van 25% of meer in een rechtspersoon (nota van toelichting, p. 13). 
5 Zoals in artikel 137c tot en met 137g en 429quater, respectievelijk 284 van het Wetboek van Strafrecht.  
6 Artikel 10 van de AVG. 
7 Artikel 3, onder a, van het concept.  
8 Nota van toelichting, p. 13. 

 

 

2/4 

 

 

Datum 
3 november 2022 

Ons kenmerk 
z2022-04757 

 
 
Zoals de AP heeft opgemerkt in haar advies van 21 oktober 2021, stelt de openbaarmaking van 
persoonsgegevens van de uiteindelijk belanghebbende hoge eisen aan de mate waarin vaststaat dat die 
uiteindelijk belanghebbende persoonlijk verantwoordelijk was voor feiten waarvoor niet hij maar de 
rechtspersoon is onderzocht en beboet. Het concept stelt hierover geen regels en ook in de toelichting is 
hieraan geen aandacht besteed.  
 
De AP adviseert om geen persoonsgegevens van de uiteindelijk belanghebbende openbaar te maken, dan 
wel in het concept te waarborgen dat deze gegevens alleen openbaar worden gemaakt als de uiteindelijk 
belanghebbende persoonlijk verantwoordelijk was voor het betreffende feit. Ook adviseert de AP om in de 
toelichting te onderbouwen op welke wijze deze persoonlijke verantwoordelijkheid wordt vastgesteld.  
 
Strafrechtelijke persoonsgegevens 
Volgens de toelichting bij het wetsvoorstel worden er geen strafrechtelijke persoonsgegevens verwerkt, 
aangezien het hier om een bestuursrechtelijke maatregel gaat en er dus geen sprake is van strafrechtelijke veroordelingen 
of strafbare feiten.9  
 
Het enkele feit dat er sprake is van een bestuursrechtelijke maatregel, beantwoord niet de vraag of de 
verwerking van gegevens met betrekking tot (mogelijk) discriminerend en intimiderend gedrag te 
kwalificeren zijn als een verwerking van strafrechtelijke persoonsgegevens in de zin van de AVG. 
Bestuursrechtelijke boetes kunnen onder omstandigheden kwalificeren als stafbare feiten.10 
 
De AP adviseert om alsnog in de toelichting te onderbouwen of er in dit kader sprake is van het verwerken 
van strafrechtelijke persoonsgegevens als bedoeld in de AVG en welke passende waarborgen er in dat 
geval worden geboden. 
 

                                                                        
9 Kamerstukken II, 2021/22, 36 130, nr. 3, p. 53. 
10 Volgens de rechtspraak van het Hof van Justitie zijn er drie criteria relevant om te beoordelen of een strafbaar feit van 
strafrechtelijke aard is. Het eerste criterium is de juridische kwalificatie van het strafbare feit naar nationaal recht, het tweede 
criterium is de aard zelf van het strafbare feit en het derde criterium is de zwaarte van de sanctie die aan de betrokkene kan worden 
opgelegd. HvJ EU 22 juni 2021, C-439/19 (Letse strafpunten), ECLI:EU:C:2021:504, r.o. 86-93. 

 

 

3/4 

 

 

Datum 
3 november 2022 

Ons kenmerk 
z2022-04757 

 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

 

 

4/4 

