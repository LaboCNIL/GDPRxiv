Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Binnenlandse Zaken en Koninkrijkrelaties

Datum

3 september 2018

Ons kenmerk
z2018-17806

Uw brief van
20 juli 2018

Onderwerp

Adviesaanvraag

Geachte […],

Bij brief van 20 juli 2018 heeft u de Autoriteit Persoonsgegevens (AP) gevraagd op grond artikel 36, vierde
lid, van de Algemene Verordening Gegevensbescherming (AVG) te adviseren over een ontwerpbesluit tot
wijziging van het Kadasterbesluit.
Samenvatting van het ontwerpbesluit
De wijziging betreft de invoeging van een nieuw artikel 37a in het Kadasterbesluit.
Artikel 107b van de Kadasterwet biedt de mogelijkheid om bij of krachtens algemene maatregel van
bestuur beperkingen te stellen aan het verstrekken van persoonsgegevens uit de door het Kadaster
gehouden registers en registraties. Het voorgestelde artikel 37a van het Kadasterbesluit voorziet in een
dergelijke beperking. Dit artikel maakt het namelijk mogelijk om de persoonsgegevens van personen die
van overheidswege worden beveiligd af te schermen.
In artikel 37a lid 3 is op deze afscherming een uitzondering gemaakt voor bestuursorganen, deurwaarders
en notarissen. De verstrekking gaat in die gevallen niet verder dan noodzakelijk is voor hun
taakuitoefening.
Beoordeling
Het ontwerpbesluit beperkt het verstrekken van persoonsgegevens uit de door het Kadaster gehouden
registers en registraties voor zover het gaat om personen die van overheidswege worden beveiligd. Deze

1

Datum

3 september 2018

Ons kenmerk
z2018-17806

maatregel is - voor deze specifieke groep - in lijn met de reactie van de Minister van BZK van 29 juni 20181
op het advies van de AP van 6 juni 20172.
Het betreft uitsluitend een beperking in de verwerking van persoonsgegevens. Het ontwerpbesluit heeft
geen enkele negatieve impact op de persoonlijke levenssfeer. Voor een kleine groep betrokkenen is er zelfs
sprake van een positief effect, omdat hun gegevens ingevolge het nieuwe artikel 37a Kadasterbesluit niet
meer extern worden verstrekt. 3 Daarom heeft de AP geen inhoudelijke opmerkingen over het
conceptbesluit.
Dictum
Het voorstel geeft de AP geen aanleiding tot het maken van inhoudelijke opmerkingen.

Hoogachtend,
Autoriteit persoonsgegevens,

Mr. A. Wolfsen
Voorzitter

1

Kamerstukken II, 2017–2018, 32 761, nr. 123.
Brief van de AP aan de staatssecretaris van Veiligheid en Justitie van 6 juni 2017, kenmerk z2016-16176: “Adviesaanvraag over het
gemak waarmee persoonsgegevens te raadplegen zijn”.
3
Behalve aan bestuursorganen, deurwaarders en notarissen (artikel 37a lid 3 Kadasterbesluit).
2

2/2