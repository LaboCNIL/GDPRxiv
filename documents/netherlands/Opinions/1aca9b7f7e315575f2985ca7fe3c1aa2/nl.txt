De Staatssecretaris van Financiën 
De heer dr. J.A. Vijlbrief 
Postbus 20201 
2500 EE Den Haag 

 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
16 oktober 2021 
 
Uw kenmerk 
2021-0000205228 

Datum 
2 december 2021 
 
 

Ons kenmerk 
z2021-16517 
 
Contactpersoon 
 
070 8888 500 
 

 
Onderwerp 
Advies over het concept voor de Wet implementatie EU-richtlijn transparantie inkomsten via de digitale 
platformeconomie en overige aanpassingen 
 

 

 

 

Geachte heer Vijlbrief, 
 
Bij brief van 16 oktober 2021 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG), geraadpleegd over het 
concept voor de wijziging van de Wet op de internationale bijstandsverlening bij de heffing van 
belastingen in verband met de implementatie van Richtlijn (EU) 2021/514 van de Raad van 22 maart 2021 
tot wijziging van Richtlijn 2011/16/EU betreffende de administratieve samenwerking op het gebied van de 
belastingen (PbEU 2021, L 104) (Wet implementatie EU-richtlijn transparantie inkomsten via de digitale 
platformeconomie en overige aanpassingen) (hierna: het concept). 
 
De AP heeft een opmerking over het concept en adviseert daarmee rekening te houden. 
 
Strekking van het concept  
 
Richtlijn 2011/16/EU bevat voorschriften over administratieve samenwerking tussen de EU-lidstaten ten 
behoeve van de handhaving van de nationale wetgeving met betrekking tot (bepaalde) belastingen. Deze 
administratieve samenwerking kan bestaan uit het uitwisselen van inlichtingen op verzoek, op spontane 
wijze of op automatische basis. 
 

  

 

1 

 

 

Datum 
2 december 2021 

Ons kenmerk 
z2021-16517 

 
Richtlijn (EU) 2021/514 breidt de reikwijdte van Richtlijn 2011/16/EU uit met een verplichte automatische 
uitwisseling van inlichtingen tussen de lidstaten ten aanzien van zogenoemde relevante activiteiten1 die 
via digitale platformen2 worden verricht.  
 
Daarnaast bevat Richtlijn (EU) 2021/514 een aantal andersoortige maatregelen die tot doel hebben om 
Richtlijn 2011/16/EU te verbeteren : 
 

  De bepalingen over de deelname aan administratief onderzoek en gelijktijdige controles worden 

verstrekt en aangescherpt. 

  Het kader en de belangrijkste beginselen die moeten worden toegepast tijdens een gezamenlijke 

audit worden verduidelijkt. 

  Er worden regels gesteld over de procedure die de lidstaten en de Europese Commissie moeten 

volgen in geval van een gegevensinbreuk in een lidstaat of in de door de Europese Commissie 
opgezet gemeenschappelijk communicatienetwerk (CCN). 

  De huidige sanctiebepalingen worden uitgebreid. 

 
Richtlijn (EU) 2021/514 wordt door het voorliggende concept geïmplementeerd.  
 
Advies  
 
In de toelichting is aangegeven dat iedere vorm van gegevensverwerking in het concept rechtstreeks 
voortvloeit uit Richtlijn (EU) 2021/514. Het concept introduceert geen extra verplichtingen of 
voorwaarden ten opzichte van die richtlijn, aldus de toelichting.3 Dit betekent dat de afwegingen met 
betrekking tot de verwerking van persoonsgegevens in belangrijke mate zijn gemaakt op het niveau van de 
Europese richtlijn. De AP heeft daarom geen opmerkingen die de inhoud van het concept aangaan. 

                                                                        
1 Een ‘relevante activiteit’ is één van de onderstaande activiteiten die worden verricht voor een tegenprestatie:  

a. 

b. 
c. 
d. 

de verhuur van een onroerend goed, daaronder begrepen zakelijk en niet-zakelijk onroerend goed, alsmede elk ander 
onroerend goed en parkeerruimten;  
een persoonlijke dienst;  
de verkoop van goederen;  
de verhuur van transportmiddelen.  

De term ‘relevante activiteit’ omvat niet de activiteiten die door een verkoper worden verricht in de hoedanigheid van werknemer van 
de platformexploitant of van een met de platformexploitant gelieerde entiteit.  
Artikel I, onder B, van het concept (het voorgestelde artikel 2e, onder h, j˚ bijlage V, deel I, onder A, onder 7, van Richtlijn 2011/16/EU). 
2 Een ‘platform’ is elke software, met inbegrip van een website of onderdeel daarvan en toepassingen waaronder mobiele 
toepassingen, die toegankelijk is voor gebruikers en waardoor verkopers in staat worden gesteld verbonden te zijn met andere 
gebruikers voor het verrichten van een relevante activiteit, direct of indirect, ten behoeve van dergelijke gebruikers. Daaronder 
begrepen zijn ook alle regelingen voor de inning en betaling van een tegenprestatie met betrekking tot de relevante activiteit.  
De term ‘platform’ omvat niet de software die zonder enige verdere interventie bij het verrichten van een relevante activiteit 
uitsluitend een van de volgende activiteiten mogelijk maakt: 

a. 
b. 
c. 

het uitvoeren van betalingen in verband met een relevante activiteit;  
het aanbieden of adverteren van een relevante activiteit door gebruikers;  
het doorverwijzen of overbrengen van gebruikers naar een platform. 

Artikel I, onder B, van het concept (het voorgestelde artikel 2e, onder a, j˚ bijlage V, deel I, onder A, onder 1, van Richtlijn 2011/16/EU). 
3 Memorie van toelichting, p. 14. 

 

 

2/3 

 

 

Datum 
2 december 2021 

Ons kenmerk 
z2021-16517 

 
 
Toepasselijkheid AVG ingeval van datalek 
Het concept beschrijft de procedure ingeval van een gegevensinbreuk4.5  
 
De AVG geldt echter onverlet ingeval van een datalek, dus wanneer een dergelijke gegevensinbreuk 
betrekking heeft op persoonsgegevens, gelden eveneens de verplichtingen genoemd in artikel 33 en 34 van 
de AVG. 
 
De AP adviseert om in de toelichting te expliciteren dat artikel 33 en 34 van de AVG onverkort van 
toepassing zijn ingeval van een inbreuk in verband met persoonsgegevens.  
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
Katja Mur 
Bestuurslid 

                                                                        
4 Een ‘gegevensinbreuk’ is een inbreuk op de beveiliging die leidt tot vernietiging, verlies, wijziging of elk voorval van ongepaste of 
ongeoorloofde inzage, openbaarmaking of gebruik van inlichtingen, met inbegrip van, maar niet beperkt tot, persoonsgegevens die 
worden doorgegeven, opgeslagen of anderszins verwerkt, als gevolg van opzettelijke onwettige handelingen, nalatigheid of 
ongevallen, waarbij geldt dat een gegevensinbreuk betrekking kan hebben op de vertrouwelijkheid, de beschikbaarheid en de 
integriteit van gegevens.  
Artikel I, onder A, van het concept (het voorgestelde artikel 2, onder s). 
5 Artikel I, onder M, van het concept (het voorgestelde artikel 10q). 

 

 

3/3