De Staatssecretaris van Justitie en Veiligheid 
Postbus 20301 
2500 EH Den Haag 

 

 

Datum 
10 februari 2022 
 
 

Ons kenmerk 
z2021-16733 
 
Contactpersoon 
 
070 8888 500 
 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
28 oktober 2021 
 
Uw kenmerk 
3611603 

 
Onderwerp 
Advies over het concept voor de wijziging van de Vreemdelingenwet 2000 voor het gebruik van biometrie 
bij automatische grenscontrole 
 
 

 

 

Geachte heer Van der Burg, 
 
Bij brief van 28 oktober 2021 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor wijziging van de Vreemdelingenwet 2000 teneinde te voorzien in een grondslag voor het gebruik van 
biometrie bij automatische grenscontrole (hierna: het concept). 
 
De AP heeft een opmerking over het concept en adviseert daarmee rekening te houden. 
 
Strekking van het concept  
 
Bij de controle van de buitengrens op Schiphol maakt de Koninklijke Marechaussee onder meer gebruik 
van het Self Service Passport Control-Systeem (SSPC-systeem). Dit SSPC-systeem gaat na of de aanbieder 
van een reisdocument ook de rechtmatige houder van dat document is en voert bepaalde controles uit. 
Deze controles en authenticatie kunnen plaatsvinden op basis van een gelaatsscan die door middel van 
een camera wordt gemaakt en die wordt vergeleken met de foto die is opgeslagen op de RFID-chip van het 
reisdocument dat tegelijkertijd wordt gescand. De gelaatsscan wordt gemaakt als de reiziger zich bevindt 
in de Border Control Access Gate (e-gate). Ook wordt met behulp van een camera een “liveness detection” 
uitgevoerd. Door middel van deze detectie wordt beoordeeld of de reiziger die zich voor de camera bevindt 
ook daadwerkelijk een levend persoon is.   
 

  

 

1 

 

 

Datum 
10 februari 2022 

Ons kenmerk 
z2021-16733 

 
Deze biometrische gegevens mogen voor onderdanen van derde landen1 die voor een kort verblijf2 worden 
toegelaten, worden verwerkt op grond van de EES-verordening. De EES-verordening laat onverlet dat 
lidstaten het gebruik van zelfbedieningssystemen en/of e-gates ook kunnen toelaten voor 
grensoverschrijdingen van Unieburgers, van burgers van een Europese Vrijhandelsassociatie van de 
Europese Economische Ruimte, van Zwitserse burgers en van onderdanen van derde landen die over een 
visum voor verblijf van langere duur of een verblijfsvergunning beschikken.3 Het concept voorziet in dit 
kader in de grondslag voor het verwerken van biometrische gegevens.  
 
Advies  
 
Uitzondering verwerkingsverbod bijzondere persoonsgegevens 
Biometrische gegevens zijn aan te merken als bijzondere persoonsgegevens.4 De verwerking van 
bijzondere persoonsgegevens is verboden, tenzij er sprake is van een uitzonderingsgrond als bedoeld in 
artikel 9, tweede lid, van de AVG. Het concept bepaalt dat de uitzonderingsgrond g (‘noodzakelijk om 
redenen van zwaarwegend algemeen belang’) van toepassing is.5 Volgens de toelichting is de keuze 
gemaakt om het SSPC-systeem in te zetten om de grenscontrole-en bewaking zo effectief en efficiënt 
mogelijk in te richten. Deze wettelijke taak dient onder meer een algemeen belang op het gebied van de 
nationale veiligheid, aldus de toelichting.6  
 
In de toelichting wordt echter ook gesteld dat niet wordt voldaan aan de eisen van deze 
g-uitzonderingsgrond, gelet op de mogelijkheid om in de eerstelijnscontrole te controleren bij een balie 
waar manuele controles worden uitgevoerd, zonder dat daarbij een gelaatsscan van de reiziger wordt 
gemaakt.7  
 
De AP is van oordeel dat een significant effectievere (en eventueel efficiëntere) uitvoering van de 
grenscontrole en –bewaking, wat resulteert in een betere bescherming van de nationale veiligheid, mits 
aangetoond, kwalificeert als ‘noodzakelijk om redenen van zwaarwegend algemeen belang’.  
 
De AP adviseert om nader te onderbouwen dat het gebruik van het SSPC-systeem een significant 
effectievere uitvoering van de grenscontrole en –bewaking oplevert ten opzichte van manuele controles en 
                                                                        
1 “Onderdaan van een derde land”: eenieder die geen burger van de Unie in de zin van artikel 20, lid 1, VWEU is, met uitzondering van 
personen die krachtens overeenkomsten tussen de Unie of de Unie en haar lidstaten, enerzijds, en derde landen, anderzijds, rechten 
van vrij verkeer genieten die gelijkwaardig zijn aan de rechten van burgers van de Unie. Zie artikel 3, eerste lid, onder 6, van de 
Verordening (EU) 2017/2226 van het Europees Parlement en de Raad van 30 november 2017 tot instelling van een inreis-uitreissysteem 
(EES) voor de registratie van inreis- en uitreisgegevens en van gegevens over weigering van toegang ten aanzien van onderdanen van 
derde landen die de buitengrenzen overschrijden en tot vaststelling van de voorwaarden voor toegang tot het EES voor 
rechtshandhavingsdoeleinden en tot wijziging van de overeenkomst ter uitvoering van het te Schengen gesloten akkoord en 
Verordeningen (EG) nr. 767/2008 en (EU) nr. 1077/2011 (PbEU 2017, L327) (‘EES-Verordening’).  
2 “Kort verblijf”: een verblijf op het grondgebied van de lidstaten van ten hoogste 90 dagen binnen een periode van 180 dagen als 
bedoeld in artikel 6, lid 1, van Verordening (EU) 2016/399. Zie artikel 3, eerste lid, onder 8, van de EES-Verordening.  
3 Artikel 8ter van de EES-Verordening. Zie ook overweging 8 van de EES-Verordening. 
4 Artikel 9, eerste lid, in verband met artikel 4, onder 14, van de AVG. 
5 Artikel I, eerste lid, van het concept.  
6 Memorie van toelichting, p. 4. 
7 Memorie van toelichting, p. 3-4. 

 

 

2/3 

 

 

Datum 
10 februari 2022 

Ons kenmerk 
z2021-16733 

 
de genoemde tegenstijdigheden in dit kader over de toepasselijkheid van de uitzonderingsgrond g 
(‘noodzakelijk om redenen van zwaarwegend algemeen belang’) in de toelichting weg te nemen. 
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 

 

 

3/3