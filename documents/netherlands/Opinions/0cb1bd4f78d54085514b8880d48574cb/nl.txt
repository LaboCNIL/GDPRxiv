De Minister voor Armoedebeleid, Participatie en Pensioenen 
Postbus 90801 
2509 LV  DEN HAAG 

 

 

Datum 
16 augustus 2022 
 
 

Ons kenmerk 
z2022-3758 
 
 
 
 

 
Onderwerp 
Tijdelijke regeling pilot aanpak niet-gebruik AIO 
 

 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
13 juni 2022 
 
 
 
 

 

Geachte mevrouw Schouten, 
 
Bij brief van 13 juni 2022 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over de concept-
regeling tot toewijzing van een tijdelijke taak aan de Sociale Verzekeringsbank voor het terugdringen van 
het niet-gebruik van de aanvullende inkomensvoorziening ouderen (hierna: het concept). 
 
De AP heeft een aantal opmerkingen over het concept en adviseert daarmee rekening te houden. 
 
Strekking van het concept  
 
Sommige ouderen met een AOW-uitkering hebben te weinig geld om van te leven. Dit komt bijvoorbeeld 
omdat zij te weinig AOW hebben opgebouwd. Zij kunnen een extra bedrag ontvangen (AIO). 1 Er wordt 
veel gedaan om deze mensen te bereiken. Dit lukt onvoldoende. Daarom probeert het kabinet deze 
mensen te bereiken door gegevens van het UWV te gebruiken. 
 
De regeling geeft daarom bij wijze van pilot de SVB een tijdelijke taak om potentieel rechthebbenden 
gericht te benaderen om een aanvraag voor AIO in te dienen. Het is de verwachting dat op basis van een 
selectie van inkomensgegevens uit de polisadministratie van het UWV potentiële rechthebbenden kunnen 

                                                                        
1 De AIO is algemene bijstand voor ouderen die zelf onvoldoende middelen van bestaan hebben. Het gaat daarbij vooral om ouderen 
die geen volledige AOW hebben opgebouwd omdat zij minder dan 50 jaar in Nederland gewoond of gewerkt hebben en nauwelijks 
over andere inkomens- of vermogensbronnen beschikken. Daarnaast gaat het om ouderen met een jongere partner die nog niet in 
aanmerking komt voor AOW, die als huishouden onvoldoende middelen hebben om van rond te komen. 

  

 

1 

 

 

Datum 
16 augustus 2022 

Ons kenmerk 
z2022-3758 

 
worden bepaald en vervolgens worden benaderd. Deze pilot is de follow-up van een toezegging aan de 
Tweede Kamer2 en een motie van de Tweede Kamer.3 
 
Er wordt gestreefd naar het benaderen van circa 1000 personen waarvan, bij benadering, de netto 
inkomsten onder het voor hen geldende normbedrag ligt. Om dit aantal te bereiken wordt een groep van 
circa 100.000 AOW-gerechtigden bij de pilot betrokken. Deze groep wordt representatief geselecteerd uit 
de totale populatie van AOW-gerechtigden en hun partners.  
 
Te gebruiken gegevens 
De SVB gebruikt uit de eigen administratie het bsn, gegevens over de samenstelling van het huishouden en 
de bsn’s van eventuele huisgenoten. Over deze personen vraagt de SVB vervolgens inkomensgegevens op 
uit de polisadministratie van het UWV.4  
 
Door het (voorgeschreven5) gebruik van multi-party-computation met additief homomorfe encryptie 
wordt de informatie betreffende de personen waarmee gerekend wordt niet (in onversleutelde vorm) 
bekend bij de instanties die de berekeningen doen, waarmee een grote mate van dataminimalisatie 
bereikt. 
 
Looptijd 
De looptijd van de regeling is drie jaar. 
 
 
Advies  
 
Het mailingbestand  
Het resultaat van de bestandsvergelijking is het mailingbestand, waaruit SVB de potentieel 
rechthebbenden (circa 1000 personen6) zal benaderen. Deze personen zijn – zoals boven beschreven – 
geselecteerd op basis van een flink aantal kenmerken, waardoor opname in dit bestand een gevoelig 
gegeven vormt. SVB heeft als verwerkingsverantwoordelijke de praktische mogelijkheid dit bestand nog 
verder te verrijken met de response op de mailing7, waarbij opgemerkt wordt dat zelfs het niet reageren 
door de aangeschreven personen op zichzelf gevoelige informatie kan zijn, omdat dit bijvoorbeeld  vragen 
kan oproepen over de woon- en financiële situatie van de betrokkene. 
 
 
 

                                                                        
2 Kamerstukken II 2019/20, 29389, nr. 101. 
3 Kamerstukken II 2019/20, 24515, nr. 545. 
4 Dit betreft de bruto inkomenscomponenten en afgeleiden daarvan als betaalde premies. Zie ook artikel 5.1, eerste lid, onderdelen f 
en i, van het Besluit SUWI. 
5 Artikel 5 Regeling. 
6 Toelichting, p. 1. 
7 Uiteraard binnen de grenzen die de AVG stelt. 

 

 

2/3 

 

 

Datum 
16 augustus 2022 

Ons kenmerk 
z2022-3758 

 
Het concept bevat geen voorschriften over dit mailingbestand. Gezien het gevoelige karakter van dit 
bestand is dit wel wenselijk. 
 
De AP adviseert de omgang met het mailingbestand te reguleren in het concept. 
 
De looptijd van de regeling 
In verband met het experimentele karakter van de SVB taken en de gegevensverwerking kent de regeling 
een horizonbepaling (drie jaar).8 Deze looptijd wordt verder niet beargumenteerd. 
 
Op het eerste gezicht lijkt drie jaar heel ruim voor een bestandsvergelijking en een mailing. 
 
De AP adviseert de looptijd in de toelichting te beargumenteren. 
 
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
Aleid Wolfsen  
voorzitter 
 

                                                                        
8 Artikel 7, eerste lid. 

 

 

3/3