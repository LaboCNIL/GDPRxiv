Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Financiën,

Datum

5 juni 2018

Ons kenmerk
z2018-05108

Uw brief van
24 mei 2018

Contactpersoon
070 8888 500

Onderwerp

Advies conceptwijziging van de Wet op de motorrijtuigenbelasting 1994

Geachte ,
Bij brief van 24 mei 2018 heeft u de Autoriteit Persoonsgegevens (AP) gevraagd op grond van het bepaalde
in artikel 51, tweede lid 2, van de Wet bescherming persoonsgegevens (Wbp)1 te adviseren over de
conceptwijziging van de Wet op de motorrijtuigenbelasting 1994 (Wet MRB 1994) (hierna: het
conceptwetsvoorstel). U heeft daarbij aangegeven de reactie van de AP zo spoedig mogelijk te willen
ontvangen. Gelet op dit verzoek en het spoedeisende karakter van het wetsvoorstel brengt de AP hierbij
met spoed advies uit.
Op 16 april 2018 heeft er een overleg plaatsgevonden tussen medewerkers van de AP en medewerkers van
het Directoraat-Generaal voor Fiscale Zaken over een eerdere versie van het conceptwetsvoorstel. De
suggesties die de medewerkers van de AP tijdens dit overleg hebben gemaakt, zijn verwerkt in het huidige
conceptwetsvoorstel.

Achtergrond en inhoud van het conceptwetsvoorstel
Voorgesteld wordt om in de Wet MRB 1994 het volgende artikel in te voegen:

1

Thans artikel 57, eerste lid, sub c, en artikel 36, vierde lid, van de Algemene verordening gegevensbescherming.

1

Datum

5 juni 2018

Ons kenmerk
z2018-05108

Artikel 77a
1. De inspecteur is bevoegd om op of aan de weg van een motorrijtuig met behulp van een technisch
hulpmiddel kentekengegevens als bedoeld in het tweede lid te verwerken ten behoeve van het toezicht op en
de handhaving van deze wet. De aanwezigheid van het technisch hulpmiddel wordt op duidelijke wijze
kenbaar gemaakt.
2. Onder kentekengegevens wordt voor de toepassing van dit artikel verstaan: het kenteken, de locatie, de
datum en het tijdstip van vastlegging en de foto-opname van het motorrijtuig.
3. Verdere verwerking voor het doel, bedoeld in het eerste lid, vindt plaats door de kentekengegevens door
middel van een technisch systeem geautomatiseerd te vergelijken met gegevens die zijn verkregen ten
behoeve van het toezicht op en de handhaving van deze wet teneinde vast te stellen of de gegevens
overeenkomen.
4. Voor zover de gegevens na toepassing van het derde lid niet overeenkomen, kunnen de kentekengegevens
vervolgens verder worden verwerkt om de verschuldigde belasting na te heffen en eventueel voor het
opleggen van een bestuurlijke boete of het vaststellen dat een strafbaar feit is begaan ingevolge de
belastingwet.
5. De vernietiging van de kentekengegevens in het technische systeem, bedoeld in het derde lid, vindt zo
spoedig mogelijk en in ieder geval binnen zeven werkdagen plaats.
6. Bij of krachtens algemene maatregel van bestuur worden regels gesteld over de inzet van een technisch
hulpmiddel, bedoeld in het eerste lid, de verwerking van de kentekengegevens en de wijze waarop de
kentekengegevens verder worden verwerkt.
In dit nieuwe artikel is geregeld dat de Belastingdienst voor het toezicht op en de handhaving van de Wet
MRB 1994 kentekengegevens kan verwerken. Deze kentekengegevens kunnen door de Belastingdienst
worden vastgelegd met behulp van een technisch hulpmiddel. Met een technisch hulpmiddel wordt
volgens de memorie van toelichting in ieder geval gedoeld op de op dit moment bestaande camera’s boven
de Nederlandse wegen, camera’s op, aan of in scanauto’s en camera’s op, aan of in flitspalen langs de
Nederlandse wegen. Deze camera’s zijn voorzien van Automatic Number Plate Recognition (ANPR). ANPR is
een techniek waarmee kentekens met behulp van camera’s automatisch kunnen worden gelezen.2
Het vastleggen en raadplegen van de kentekengegevens door de Belastingdienst vindt op grond van de
voorgestelde bepaling plaats in het kader van de heffing van motorrijtuigenbelasting (MRB). In de
memorie van toelichting is toegelicht dat in bepaalde gevallen geen of tegen een gereduceerd tarief MRB
wordt geheven, zoals bij schorsing, de handelaarsregeling en de overgangsregeling voor oldtimers. Met
behulp van de kentekengegevens die de Belastingdienst afleidt uit de camerabeelden, kan de
Belastingdienst controleren of de genoemde fiscale faciliteiten correct zijn toegepast.3 Zonder de
kentekengegevens kan het dit doel niet worden gerealiseerd, omdat misbruik van de fiscale faciliteiten niet
op een redelijke andere wijze door de Belastingdienst kan worden vastgesteld, aldus de memorie van
toelichting.4

2

Memorie van toelichting, Algemeen, Voorgestelde wijziging, p. 9
Memorie van toelichting, Algemeen, Voorgestelde wijziging, p. 9
4
Memorie van toelichting, Artikelsgewijs, Artikel VIII, p. 4
3

2/3

Datum

5 juni 2018

Ons kenmerk
z2018-05108

De vernietiging van de kentekengegevens in het systeem vindt zo spoedig mogelijk plaats. Dit betekent
volgens de memorie van toelichting dat de gegevens in beginsel binnen 24 uur worden vernietigd.
Wanneer er sprake is van treffers vindt de vernietiging niet onmiddellijk, maar in ieder geval binnen zeven
werkdagen plaats. Deze bewaartermijn is volgens de memorie van toelichting in die gevallen noodzakelijk
om te voorkomen dat bij twee elkaar kort opvolgende treffers een tweede aanslag wordt opgelegd voordat
de eerste treffer volledig in het systeem is verwerkt. Binnen die zeven werkdagen zijn de referentielijsten
geactualiseerd en worden dan alsnog gebruikt bij het opnieuw vaststellen of sprake is van een treffer, aldus
de memorie van toelichting.5

Advies
De AP heeft ten aanzien van het conceptwetsvoorstel geen inhoudelijke opmerkingen.
De AP is van oordeel dat er sprake is van welbepaalde, uitdrukkelijk omschreven en gerechtvaardigde
doeleinden. Tevens is naar het oordeel van de AP in de memorie van toelichting bij het
conceptwetsvoorstel de noodzaak van de voorgestelde gegevensverwerking voldoende onderbouwd.
Voorts bevat de voorgestelde bepaling een concrete bewaartermijn en is de noodzaak van de lengte van
deze termijn naar het oordeel van de AP voldoende onderbouwd in de memorie van toelichting.
Algemene maatregel van bestuur
Het voorgestelde artikel 77a, zesde lid, bevat een delegatiegrondslag voor een algemene maatregel van
bestuur (AMvB). De AP ziet deze AMvB te zijner tijd graag ter advisering tegemoet.

Dictum
Het voorstel geeft de AP geen aanleiding tot het maken van inhoudelijke opmerkingen.

Hoogachtend,
Autoriteit Persoonsgegevens,

Mr. A. Wolfsen
Voorzitter

5

Memorie van toelichting, Algemeen, Gegevensbescherming, p. 11

3/3