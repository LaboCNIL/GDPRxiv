Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Aan de Minister van Volksgezondheid, Welzijn en Sport
Postbus 20350
2500 EJ Den Haag

Datum

7 maart 2019

Ons kenmerk

Uw brief van

Contactpersoon

Uw kenmerk

z2019/02433

25 januari 2019

1471954-186352-PG

070 8888 500

Onderwerp

Adviesverzoek Wetsvoorstel Wet op de lijkbezorging

Geachte ,
Bij brief van 25 januari 2019 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG) geraadpleegd over het
conceptwetsvoorstel Wet op de lijkbezorging (Wlb) (hierna: het concept). De AP heeft een opmerking over
het concept en adviseert daarmee rekening te houden.
Strekking van het concept
De Wet op de lijkbezorging regelt wat na het overlijden van een persoon met diens lichaam dient te
gebeuren. Ook regelt de wet de verstrekking van informatie tussen de behandelend arts, de lijkschouwer,
de gemeente, het Centraal Bureau voor de Statistiek (CBS) en de Regionale toetsingscommissies
euthanasie. Naast een aantal redactionele wijzigingen stelt het concept de elektronische weg open voor
het verzenden van de verklaring van overlijden en voor de verklaring over de doodsoorzaak. Verder bevat
het concept een nieuw artikel 12a, waarin geregeld is welke informatie aan het Centraal Bureau voor de
Statistiek verzonden dienen te worden. Dit artikel regelt ook de vermelding van het Burgerservicenummer
(BSN) bij de opgave van de doodsoorzaak.

1

Datum

7 maart 2019

Ons kenmerk
z2019/02433

Gebruik BSN
De behandelend arts is verplicht tot opgave van de doodsoorzaak aan de medisch ambtenaar van het CBS.
Hierbij wordt ook het BSN van de overleden persoon vermeld. Indien de overleden persoon een
doodgeboren kind is, of een kind jonger dan één maand, waardoor het BSN nog niet bekend is, wordt het
BSN van de moeder van het kind vermeld. Het BSN van overledenen wordt verwerkt ten behoeve van de
statistiek. “Het CBS gebruikt het burgerservicenummer om gegevens op te zoeken die nodig zijn voor
statistische analyse, zoals geslacht, woonplaats en land van herkomst. Deze gegevens zijn al bekend bij het
CBS. De koppeling met het burgerservicenummer is nodig voor de kwaliteit van de statistiek.”1
Deze toelichting strekt echter niet tot onderbouwing van de noodzaak van de vermelding van het BSN van
de moeder in documenten met betrekking tot het overlijden van pas- en doodgeborenen. Volgens de
memorie van toelichting is de verwerking van het BSN van de moeder nodig, omdat “[h]iermee wordt
voorkomen dat de doodsoorzaken van deze kinderen niet goed verwerkt kunnen worden in de statistiek.”2
De AP acht deze onderbouwing onvoldoende. Het is niet duidelijk, waarom de verwerking van het BSN van
de moeder noodzakelijk is voor de verwerking van de doodsoorzaak van het overleden kind ten behoeve
van de statistiek. Indien de verwerking van het BSN niet noodzakelijk is, dient van de vermelding afgezien
te worden.
De AP adviseert om de noodzaak van het gebruik van het BSN beter te onderbouwen of van de verwerking
van het BSN van de moeder af te zien.
De AP is voornemens dit advies na vier weken geanonimiseerd openbaar te maken op haar website
www.autoriteitpersoonsgegevens.nl. Behoudens tegenbericht gaat de AP ervan uit dat hiertegen geen
bezwaar bestaat.

Autoriteit Persoonsgegevens,

Voorzitter

1 Memorie van toelichting, pagina 13.
2 Memorie van toelichting, pagina 14.

2/2