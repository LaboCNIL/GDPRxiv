Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Minister van Infrastructuur en Waterstaat
Postbus 20906
2500 EX DEN HAAG

Datum

17 oktober 2018

Ons kenmerk
z2018-17236

Uw brief van
12 juli 2018

Onderwerp

Adviesaanvraag Regeling gegevensverstrekking uit het rijbewijzenregister

Geachte […],
Bij brief van 12 juli 2018 heeft u de Autoriteit Persoonsgegevens (AP) gevraagd op grond artikel 36, vierde
lid, van de Algemene Verordening Gegevensbescherming (AVG) te adviseren over de ontwerpregeling
gegevensverstrekking uit het rijbewijzenregister.
Achtergrond en inhoud van de ontwerpregeling
De Wegenverkeerswet 1994 (Wvw) en het Reglement Rijbewijzen (RR) zijn in 2018 aangepast aan de
AVG.1 Ook is een nieuwe Regeling gegevensverstrekking uit het rijbewijzenregister nodig. Verstrekkingen
uit het rijbewijsregister worden daarmee geregeld in de artikelen 127- 128 Wvw, in de artikelen 155-156
RR en in de voorliggende Regeling gegevensverstrekking uit het rijbewijzenregister.
Inhoudelijk is grotendeels sprake van herschikking. De regeling geeft voorschriften over verstrekking van
gegevens aan andere Nederlandse overheidsorganen, autoriteiten in andere lidstaten van de Europese
Unie en aan instanties uit derde landen of instellingen van internationale organisaties. Ook bevat de
regeling voorschriften over verstrekking aan organisaties als de Stichting Waarborgfonds Motorverkeer,
het Verbond van Verzekeraars, advocaten en onderzoeks- en onderwijsinstellingen e.d.
Opmerkingen AP
Artikel 7, onder b, van de conceptregeling, regelt de verstrekking aan advocaten van “de gegevens van de
cliënt”. Deze aanduiding is te onbepaald. De AP adviseert nader te omschrijven welke gegevens dit betreft.
Artikel 8, tweede lid, aanhef en onder a, van de conceptregeling, bepaalt dat de in artikel 127, vijfde lid,
Wvw bedoelde gegevens kunnen worden verstrekt “ten behoeve van de verificatie in het kader van de
1 Zie resp. Stb. 2018, 247 en Stb. 2018, 249.

1

Datum

17 oktober 2018

Ons kenmerk
z2018-17236

uitoefening van een beroep of bedrijf”. Indien bedoeld wordt dat de gegevens altijd (kunnen) worden
verstrekt zodra in enige commerciële relatie een rijbewijs ter identificatie wordt overlegd, is dit doel te
ruim. De AP adviseert om het doel van deze gegevensverstrekking te concretiseren en de noodzaak in de
toelichting te onderbouwen.
In artikel 8, tweede lid, onder d, is sprake van verstrekking van de “MRZ-code” aan Logius. Naar de AP
begrijpt wordt hier de zogenoemde machine-readable zone op het rijbewijs bedoeld. De AP adviseert dit
begrip te definiëren.2 Daarbij zal in elk geval duidelijk moeten worden welke gegevens de MRZ-code
omvat. Voorts dient in de toelichting te worden verhelderd hoe de verstrekking van de MRZ-code aan
Logius zich verhoudt tot de delegatiegrondslag in artikel 127, vijfde lid, Wvw. Dit artikel biedt alleen een
basis voor verstrekking van gegevens die strekken tot bevestiging of ontkenning van afgifte of geldigheid
van het rijbewijs of tot bevestiging van de identiteit van de houder (“uitsluitend niet tot personen
herleidbare gegevens of de zogenaamde “hit no hit”-gegevens”3).
Dictum
De AP adviseert aan het vorenstaande op passende wijze aandacht te schenken.

Hoogachtend,
Autoriteit persoonsgegevens,

Mr. A. Wolfsen
Voorzitter

2 Zie ook Aanwijzing voor de regelgeving 3.9.
3 Kamerstukken II, 2017-2018, 34939 nr. 3, p. 57.

2/2