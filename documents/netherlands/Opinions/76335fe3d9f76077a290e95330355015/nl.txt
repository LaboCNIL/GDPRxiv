\
Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Rechtsbescherming
De heer drs. S. Dekker
Postbus 20301
2500 EH Den Haag

Datum

17 februari 2020

Ons kenmerk

Uw brief van

Contactpersoon

Uw kenmerk

z2019-28524

070 8888 500

11 december 2019

2757736

Onderwerp

Advies over het conceptwetsvoorstel Reparatiewet forensische zorg

Geachte heer Dekker,
Bij brief van 11 december 2019 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het
conceptwetsvoorstel Reparatiewet forensische zorg (hierna: het concept).
De AP heeft een opmerking bij het concept en adviseert daarmee rekening te houden.

Strekking van het concept
Het concept bevat enkele aanpassingen van de Wet forensische zorg en een aantal gerelateerde wetten. De
meerderheid van aanpassingen zijn redactioneel, maar het concept bevat ook bepalingen omtrent het
toezicht op de forensische zorg.

Advies
Verstrekking Burgerservicenummer
Volgens artikel I, F van het concept verwerkt de Minister “gegevens die betrekking hebben op forensische
zorg teneinde een zorgvuldig en samenhangend beleid ter zake te kunnen voeren en de
stelselverantwoordelijkheid te kunnen waarborgen.” De gegevens, die voor dit doel verwerkt worden,
kunnen persoonsgegevens zijn, en het concept noemt expliciet het Burgerservicenummer.

1

Datum

17 februari 2020

Ons kenmerk
z2019-28524

In de toelichting wordt verwezen naar de stelselverantwoordelijkheid van de Minister voor
Rechtsbescherming. Om deze verantwoordelijkheid in te kunnen vullen kan het verzamelen van
beleidsinformatie noodzakelijk zijn. “Doorgaans zullen de effecten en doeltreffendheid van beleid ook
kunnen worden beoordeeld door gebruik te maken van anonieme gegevens. Alleen indien het
redelijkerwijs niet mogelijk is om de effecten en doeltreffendheid van het beleid te beoordelen door
gebruik te maken van niet tot de persoon herleidbare gegevens zullen persoonsgegevens worden
verwerkt.”1
Het uitgangspunt is, dat zo veel mogelijk gebruik gemaakt wordt van anonieme gegevens. Indien
persoonsgegevens verwerkt moeten worden, “wordt herleidbaarheid tot personen geminimaliseerd,
bijvoorbeeld door pseudonimiseren.”2 Uit de toelichting wordt niet duidelijk, waarom een grondslag voor
de verwerking van het Burgerservicenummer gecreëerd wordt. Indien verwacht wordt, dat de verwerking
van anonieme of gepseudonimiseerde gegevens in beginsel voldoende zal zijn om de verantwoordelijkheid
in te vullen, moet ervan uitgegaan worden, dat het verwerken van het Burgerservicenummer niet
noodzakelijk is.
De AP adviseert, om in de Memorie van toelichting duidelijk te onderbouwen in welke gevallen het
verwerken van het Burgerservicenummer noodzakelijk is, danwel de betreffende zinsnede te schrappen.

Openbaarmaking
De AP is voornemens dit advies na vier weken openbaar te maken op haar website
www.autoriteitpersoonsgegevens.nl. Behoudens tegenbericht gaat de AP ervan uit dat hiertegen geen
bezwaar bestaat.

Hoogachtend,
Autoriteit Persoonsgegevens,

mr. A. Wolfsen
Voorzitter

1 Memorie van toelichting, pagina 4.
2 Memorie van toelichting, pagina 5.

2/2