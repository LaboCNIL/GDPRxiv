Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Minister voor Medische Zorg en Sport
mevrouw drs. T. van Ark
Postbus 20350
2500 EJ DEN HAAG

Datum

12 november 2020

Ons kenmerk
z2020-13804

Uw brief van

10 augustus 2020

Contactpersoon

Onderwerp

Advies over de ontwerp-Verzamelwet Wlz 2020

Geachte mevrouw Van Ark,
Bij brief van 10 augustus 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het
wetsvoorstel houdende wijziging van de Wet langdurige zorg (Wlz) in verband met het betrekken van
huishoudelijke hulp bij een persoonsgebonden budget of modulair pakket thuis, verbreding
cliëntondersteuning Wlz alsmede de raadpleegfunctie Wlz en technische wijzigingen (hierna: het
concept). Op 17 oktober 2020 heeft de AP een aangepaste versie van het concept ontvangen.
Enkele door het concept bestreken verwerkingen zijn onvoldoende toegelicht waardoor de noodzaak ervan
onvoldoende vaststaat. De AP heeft op dit punt bezwaar tegen het concept en adviseert de procedure niet
voort te zetten, tenzij het bezwaar is weggenomen.

Strekking van het concept
Het wetsontwerp introduceert in de Wlz onder andere een grondslag1 om persoonsgegevens betreffende
de gezondheid te verwerken, zodat aanbieders van zorg bij Wlz-uitvoerders2 en het Centrum

1 Artikel I, onderdeel G.
2 Wlz-uitvoerders zijn verantwoordelijk voor de uitvoering van de Wlz voor de verzekerden van de zorgverzekeraars met wie zij in een

concern zitten. Per regio is een Wlz-uitvoerder aangewezen die verantwoordelijk is voor de administratie van de Wlz-zorg die aan alle
verzekerden die in die regio wonen, wordt verleend.

1

Datum

12 november 2020

Ons kenmerk
z2020-13804

Indicatiestelling Zorg (CIZ) kunnen nagaan of de zorg die zij willen factureren kan worden aangemerkt als
Wlz-zorg en als zodanig bekostigd kan worden (“raadpleegfunctie Wlz”).3

Advies
Gegevensverstrekking door CAK aan aanbieders van Zvw-zorg
Artikel 9.1.3, eerste lid, Wlz komt te luiden:
“Een Wlz-uitvoerder, het CAK, en het CIZ verstrekken op verzoek […] de gegevens, […] aan:
[…]
d. een aanbieder van Zvw-zorg als bedoeld in artikel 1, eerste lid, van de Wet kwaliteit, klachten en geschillen zorg, voor
zover die gegevens noodzakelijk zijn om vast te kunnen stellen of de zorg die hij verleent dan wel heeft verleend aan een
verzekerde, tot het verzekerde pakket behoort.”
In de memorie van toelichting is echter steeds sprake van gegevensverstrekking door Wlz-uitvoerders en
CIZ. Het CAK wordt hierbij niet genoemd.
De AP adviseert de gegevensverstrekking door CAK toe te lichten en te motiveren in de memorie van
toelichting. Voor zover gegevensverstrekking door CAK niet aan de orde is, adviseert de AP de redactie van
artikel 9.1.3, eerste lid, Wlz aan te passen.
Gegevensverstrekking van aanbieders van Zvw-zorg aan Wlz-uitvoerders, CAK en CIZ
Artikel 9.1.3, tweede lid, Wlz creëert een grondslag – en een verplichting – voor de aanbieder van Zvwzorg om voor het in artikel 9.1.3, eerste lid, onder d. beschreven doel gegevens te verstrekken aan Wlzuitvoerders, CAK en CIZ.
In de memorie van toelichting wordt deze bepaling niet toegelicht waardoor de noodzaak van deze
gegevensverstrekking niet is gemotiveerd.
De AP adviseert artikel 9.1.3, tweede lid, Wlz van een toelichting te voorzien, waarbij de noodzaak van de
betrokken gegevensverstrekking afdoende wordt gemotiveerd.

3 De achtergrond van deze raadpleegfunctie is dat (bepaalde) zorgaanbieders in het geval van samenloop van Wlz en Zvw moeten

kunnen controleren onder welk domein, Zvw of Wlz, de te verlenen of verleende zorg valt. Hiervoor is de volgende informatie nodig:
a. de patiënt beschikt wel/niet over een geldig Wlz-indicatiebesluit van het CIZ; en
b. de patiënt ontvangt wel/geen verblijf met behandeling op grond van de Wlz (deze informatie is beschikbaar bij de Wlz-uitvoerders).
De bedoelde samenloop tussen de Wlz en de Zvw doet zich met name voor bij persoonlijke verzorging, begeleiding en verpleging en
medisch-generalistische zorg anders dan paramedische zorg, farmaceutische zorg en tandheelkundige zorg.
De huidige wetgeving biedt geen grondslag om persoonsgegevens over de patiënten die berust bij Wlz-uitvoerders en het CIZ met
Zvw-zorgaanbieders te delen.

2/3

Datum

12 november 2020

Ons kenmerk
z2020-13804

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C. E. Mur
Bestuurslid

3/3