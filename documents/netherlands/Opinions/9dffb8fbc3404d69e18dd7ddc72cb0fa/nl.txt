Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Infrastructuur en Waterstaat
Mevrouw drs. C. van Nieuwenhuizen Wijbenga
Postbus 20901
2500 EX Den Haag

Datum

17 december 2020

Ons kenmerk

Uw brief van

z2020-21814

22 juli 2020

Contactpersoon

Uw kenmerk

Onderwerp

Advies over het consultatiebesluit tot wijziging van het Reglement rijbewijzen in verband met het publieke
identificatiemiddel op het rijbewijs

Geachte mevrouw van Nieuwenhuizen Wijbenga,
Bij brief van 22 juli 2020 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het concept
voor het besluit tot wijziging van het Reglement rijbewijzen in verband met het publieke
identificatiemiddel op het rijbewijs (hierna: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
In de Wet digitale overheid wordt geregeld dat de Rijksdienst voor het Wegverkeer (RDW) op het rijbewijs
een zogeheten publiek identificatiemiddel (eID) plaatst.1 Na activatie kan de burger hiermee op het
hoogste betrouwbaarheidsniveau communiceren met de overheid en digitale diensten afnemen.
In het voorliggende concept zijn de bepalingen opgenomen die verband houden met de invoering van het
publieke identificatiemiddel met de kwalificatie "hoog" op het rijbewijs. Dit betreft, voor zover hier van
belang, bepalingen die verband houden met de registratie van persoonsgegevens over het publiek
identificatiemiddel in het rijbewijzenregister.

1 Artikel 5, vierde lid, van de Wet digitale overheid (zie nader punt 1). Het voorstel voor de Wet digitale overheid is in behandeling in de

Eerste Kamer (Algemene regels inzake het elektronisch verkeer in het publieke domein en inzake de generieke digitale infrastructuur
(Wet digitale overheid)). Kamerstukken 34 972.

1

Datum

17 december 2020

Ons kenmerk
z2020-21814

Advies
1. Noodzaak verwerken persoonsgegevens
In de voorgestelde wijziging van artikel 145 van het Reglement rijbewijzen (RR) wordt geregeld welke
gegevens in het rijbewijzenregister worden opgenomen in verband met de invoering van de plaatsing van
het publieke identificatiemiddel op het rijbewijs.2 Het gaat volgens de toelichting om een versleutelde
vorm van het BSN en het pseudoniem, een van het BSN afgeleid nummer in versleutelde vorm, de eIDstatus, eID-toeslag en intrekkingscode.
In de nota van toelichting zijn de gegevens weliswaar toegelicht, maar daarin is niet uitdrukkelijk ingegaan
op de noodzaak van het registeren van deze persoonsgegevens in het rijbewijzenregister. De noodzaak is
evenmin te vinden in het nieuwe artikel 126, lid 3a, van het voorstel voor de Wet digitale overheid. Dit
bepaalt: In het kader van het register verwerkt de Dienst Wegverkeer voorts gegevens omtrent het op het
rijbewijs geplaatste publieke identificatiemiddel als bedoeld in artikel 5, vierde lid, van de Wet digitale
overheid (Wdo).3
De AP wijst met name op de noodzaak tot verwerking van een van het burgerservicenummer (bsn)
afgeleid nummer in versleutelde vorm4 ten behoeve van authenticatie van de houder van het document in
het kader van elektronische dienstverlening ‘anders dan als bedoeld in artikel 5, vierde lid, van de Wet
digitale overheid’ (voorgestelde artikel 145, eerste lid, onderdeel a, van het concept).
Onduidelijk is wat wordt bedoeld met ‘elektronische dienstverlening, anders dan als bedoeld in artikel 5,
vierde lid, van de Wet digitale overheid’. In de nota van toelichting wordt hierop niet specifiek ingegaan.
Artikel 5, vierde lid, Wdo luidt: De Dienst Wegverkeer draagt namens Onze Minister zorg voor het
plaatsen van een publiek identificatiemiddel op betrouwbaarheidsniveau hoog op het rijbewijs. Aan de
Dienst Wegverkeer kunnen bij ministeriële regeling overige taken worden opgedragen die samenhangen
met het plaatsen van een publiek identificatiemiddel op het rijbewijs.
In de eerste plaats spreekt artikel 5, vierde lid, Wdo niet over elektronische dienstverlening, maar over de
taak van de RDW bij het plaatsen van het publiek identificatiemiddel op het rijbewijs.5 Bovendien is
onduidelijk wat wordt bedoeld met elektronische dienstverlening, anders dan als bedoeld in artikel 5,

2 Toelichting, blz. 5 en 6.
3 In de toelichting bij de conceptregeling houdende wijziging van enkele ministeriële

regelingen in verband met het publiek
identificatiemiddel op het rijbewijs wordt summier ingegaan op de noodzaak om de gegevens te verstrekken. Dat concept is tegelijk
aangeboden aan de AP en de AP brengt daarover separaat advies uit.
4 In de toelichting is gesteld dat deze gegevens weliswaar zijn aan te merken als persoonsgegeven, zij het dat het nummer alleen niet
door onbevoegden tot een concrete persoon kan worden herleid (blz. 8).
5 Wel geeft artikel 1 van de Wdo de volgende definitie van elektronische dienstverlening: “verlening van elektronische diensten aan
natuurlijke personen, ondernemingen of rechtspersonen ter uitoefening van een publieke taak, in het algemeen belang of waarbij het
burgerservicenummer wordt verwerkt, door een bestuursorgaan als bedoeld in artikel 1:1, eerste lid, onderdeel a, van de Algemene
wet bestuursrecht of een aangewezen organisatie.”

2/4

Datum

17 december 2020

Ons kenmerk
z2020-21814

vierde lid, Wdo. Kennelijk gaat daarbij dan om andere gevallen of situaties van elektronische
dienstverlening dan die, omschreven in artikel 5, vierde lid, Wdo en die gevallen bovendien niet worden
begrensd. Dit terwijl de strekking van de conceptregeling juist is om uitvoering te geven aan registratie van
gegevens in het rijbewijsregister in het kader van het publieke identificatiemiddel op het rijbewijs.
In het licht van het beginsel van minimale gegevensverwerking uit artikel 5 AVG adviseert de AP om in de
nota van toelichting nader in te gaan op de noodzaak voor het registreren van deze persoonsgegevens in
het rijbewijzenregister; in het bijzonder op de gevallen van verwerking van een van het bsn afgeleid
nummer in versleutelde vorm ten behoeve van authenticatie van de houder van het document in het kader
van elektronische dienstverlening, anders dan als bedoeld in artikel 5, vierde lid, van de Wet digitale
overheid.
2. Bewaartermijn
Volgens het voorgestelde nieuwe artikel 145, derde lid, RR gelden, in afwijking van het tweede lid, ten
aanzien van de gegevens, bedoeld in het eerste lid, onderdeel zd, de bewaartermijnen zoals vastgesteld
door de Dienst Wegverkeer. Het gaat dan om gegevens die betrekking hebben op de plaatsing van het
publieke identificatiemiddel, bedoeld in artikel 5, vierde lid, van de Wet digitale overheid, op het rijbewijs,
de activering, blokkering of deblokkering, alsmede de status of wijzigingen van de status van dat publieke
identificatiemiddel.
De AVG bevat het beginsel van opslagbeperking.6 In het licht daarvan blijven volgens artikel 126, vijfde lid,
van de Wegenverkeerswet 1994 de gegevens bewaard ‘gedurende een bij algemene maatregel van bestuur
vastgestelde periode’ die voor verschillende categorieën verschillend kan worden vastgesteld.
Het overlaten van de bewaartermijn aan de RDW zoals in het concept is voorgesteld, geldt niet als een bij
algemene maatregel van bestuur vastgestelde periode.
Gelet op het voorgaande adviseert de AP om de termijnen ten aanzien van de gegevens, bedoeld in het
eerste lid, onderdeel zd, in het concept zelf op te nemen.
3. Verhouding tussen artikel 145 en artikel 152 RR
Artikel 145 RR bevat een opsomming van de gegevens die mogen worden geregistreerd in het
rijbewijzenregister. Voorgesteld wordt om deze bepaling uit te breiden in verband met de definitieve
invoering van de plaatsing van het publieke identificatiemiddel op het rijbewijs.7 Het voorgestelde artikel
152 RR geeft aan welke gegevens de RDW registreert. Volgens de nota van toelichting gaat het daarbij om
dezelfde gegevens als in het voorgestelde artikel 145.8
Dit is echter niet zonder meer het geval. Zo wordt de MRZ-code9 expliciet genoemd in het voorgestelde
artikel 152, maar niet in het voorgestelde artikel 145. Uit de redactie van de bepaling zelf blijkt bovendien
6 Artikel 5, eerste lid, onderdeel e, AVG.
7 De wijzigingen van artikel 145 worden voorgesteld in Artikel I, onderdeel B.
8 De wijzigingen van artikel 152 worden voorgesteld in artikel I, onderdeel C. De toelichting op Artikel I, onderdeel C stelt:

“De in
onderdeel B bedoelde gegevens worden door de RDW verwerkt in het rijbewijzenregister.”
9 De Machine Readable Zone (MRZ) is een eenregelige reeks van cijfers en letters die op het rijbewijs staat en is de sleutel tot de
informatie in de chip. De MRZ staat op de voorkant van het rijbewijs en bestaat onder meer uit het rijbewijsnummer. Europese

3/4

Datum

17 december 2020

Ons kenmerk
z2020-21814

niet dat het in het voorgestelde artikel 152 RR gaat om dezelfde gegevens als bedoeld in het gewijzigde
artikel 145.
Uit een oogpunt van transparantie en duidelijkheid over welke persoonsgegevens door de RDW worden
geregistreerd,10 adviseert de AP om de genoemde voorgestelde aanpassingen van artikel 145 en 152 precies
op elkaar te laten aansluiten door in artikel 152 de in artikel 145 bedoelde gegevens uitdrukkelijk te
benoemen of daarnaar uitdrukkelijk te verwijzen.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C. E. Mur
Bestuurslid

regelgeving stelt bij gebruik van een chip de MRZ verplicht. https://www.rdw.nl/nrd/het-rijbewijs/het-rijbewijsmodel-vanaf-14november-2014/echtheidskenmerken-rijbewijs-vanaf-14-november2014#:~:text=De%20Machine%20Readable%20Zone%20(MRZ,een%20chip%20de%20MRZ%20verplicht.
10 Vgl. artikel 5, eerste lid, onderdeel a, AVG en paragraaf 3.3. van de Aanwijzingen voor de regelgeving.

4/4