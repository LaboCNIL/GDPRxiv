Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Sociale Zaken en Werkgelegenheid
Dhr. drs. W. Koolmees
Postbus 90801
2509 LV Den Haag

Datum

18 februari 2021

Kenmerk

Uw brief van

Contactpersoon

Uw kenmerk

z2020-18479

070 8888 500

30 oktober 2020

2020-0000136527

Onderwerp
Advies over het concept voor een wetsvoorstel houdende regels ten behoeve van de kinderopvang in
Caribisch Nederland (Wet kinderopvang CN)

Geachte heer Koolmees,
Bij brief van 30 oktober 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het concept
voor een wetsvoorstel houdende regels ten behoeve van de kinderopvang in Caribisch Nederland (Wet
kinderopvang CN). De AP heeft een opmerking over het concept en adviseert daarmee rekening te houden.

Strekking van het concept
Het wetsvoorstel beoogt ter uitvoering van bestuurlijke afspraken een omvattend kader te bieden voor
kwalitatief goede, veilige en betaalbare kinderopvang en buitenschoolse voorzieningen in Caribisch
Nederland. Daartoe worden bepalingen voorgesteld die zijn gericht op kwaliteit, toezicht en financiering
van de kinderopvang in Caribisch Nederland. Dit is nodig om voor Caribisch Nederland nadelige
verschillen ten opzichte van Europees Nederland tegen te gaan.

Positie AP
Op verwerkingen in Caribisch Nederland is niet de AVG maar de Wet bescherming persoonsgegevens BES
van toepassing.1 Het toezicht op de rechtmatigheid van de verwerking van persoonsgegevens in Caribisch
Nederland wordt daarin opgedragen aan de Commissie toezicht bescherming persoonsgegevens BES. Ook
bepaalt die wet dat die Commissie om advies gevraagd kan worden over voorstellen van wet en ontwerpen
1

Toelichting, paragraaf 5. E.e.a. volgt uit artikel 355 van het Verdrag betreffende de werking van de Europese Unie ( ‘LGO’ status).

1

Datum

18 februari 2021

Kenmerk

z2020-18479

van algemene maatregelen van bestuur die geheel of voor een belangrijk deel betrekking hebben op de
verwerking van persoonsgegevens in de openbare lichamen.2 Dat geldt voor dit wetsvoorstel, zodat ook
passend is dat ook aan die Commissie advies is gevraagd. De adviesbevoegdheid van de AP is in lijn
daarmee beperkt tot daar waar feitelijk sprake kan zijn van verwerkingen in Europees Nederland.
Het wetsvoorstel attribueert niet alleen bevoegdheden aan de eilandelijke bestuurscolleges maar voorziet
in de sfeer van financiering en handhaving ook in belangrijke bevoegdheden voor bestuursorganen die hun
hoofdzetel hebben in Europees Nederland. Het gaat dan in het bijzonder om de Minister van SZW en de
Inspectie voor het Onderwijs.

Advies
De AP merkt op dat betrokkenheid van lokale ambtenaren bij het toezicht wordt voorzien, maar dat de
betrokkenheid van in Europees Nederland gevestigde bestuursorganen bij de uitvoering van de beoogde
wetgeving niet uitsluit dat ter uitvoering van de wet ook verwerkingen in Europees Nederland - en
daarmee onder de reikwijdte van de AVG - plaatsvinden.3
Bezien vanuit de Wet bescherming persoonsgegevens BES gelden daarvoor op dit punt geen bijzondere
extra vereisten. De bepalingen inzake internationale doorgifte van persoonsgegeven vanuit Caribisch
Nederland zijn beperkt tot doorgifte naar landen buiten de Europese Unie, kennelijk vanuit de (plausibele)
veronderstelling dat het AVG regime in elk geval voldoende bescherming biedt.4 Indien sprake is van
verwerkingen in Europees Nederland is echter ook aannemelijk dat er omgekeerd gegevens vanuit
Europees Nederland weer doorgegeven kunnen gaan worden naar Caribisch Nederland. Omdat Caribisch
Nederland op te vatten is als ‘derde land’ is in een dergelijk geval sprake van doorgifte van
persoonsgegevens als bedoeld in Hoofdstuk V van de AVG.5
De memorie van toelichting gaat nauwgezet in op de informatie – en gegevensaspecten van het
wetsvoorstel, maar adresseert niet of sprake zal (kunnen) zijn van doorgifte van persoonsgegevens van
Europees Nederland naar Caribisch Nederland en zo ja of door de enkele werking van de WBPBes al
voldoende in de op grond van artikel 46 AVG vereiste passende waarborgen is voorzien.6
De AP adviseert de memorie van toelichting op dit punt aan te vullen en zo nodig aanvullend in passende
waarborgen te voorzien.

Openbaarmaking van het advies
2 Artikel 44 resp. 49 van de Wet bescherming persoonsgegevens BES.

Toelichting, paragraaf 9.1.2. Volgens inlichtingen komt dit mogelijk aan de orde bij uitvoering van artikel 2.11 en 2.12 van het
wetsvoorstel.
4 Artikel 42 en 43 WBPBes.
5 Vgl. Kamerstukken II 2017/18, 34 851, nr. 3, blz. 60 en Kamerstukken II 2017/18, 34 889, nr. 3, blz. 13.
6 Uit overweging 105 van de AVG volgt dat hierbij relevant is dat het Verdrag van de Raad van Europa van 28 januari 1981 tot
bescherming van personen met betrekking tot de geautomatiseerde verwerking van persoonsgegevens en het bijbehorende
Aanvullend Protocol ook voor Caribisch Nederland geldt.
3

2/3

Datum

18 februari 2021

Kenmerk

z2020-18479

De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C.E Mur
Bestuurslid

3/3