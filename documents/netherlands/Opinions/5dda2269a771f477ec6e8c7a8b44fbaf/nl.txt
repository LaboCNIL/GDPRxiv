Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Volksgezondheid, Welzijn en Sport
De heer H.M. de Jonge
Postbus 20350
2500 EJ DEN HAAG

Datum

18 maart 2021

Ons kenmerk
z2021-4992

Uw brief van
8 maart 2021

Onderwerp

Wijziging van de Wet publieke gezondheid vanwege quarantaineplicht voor reizigers

Geachte heer De Jonge,
Bij brief van 8 maart 2021 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over de conceptwijziging van de Wet publieke gezondheid vanwege de invoering van aanvullende maatregelen voor het
internationaal personenverkeer in verband met de bestrijding van de epidemie van covid-19 (hierna: het
concept).
De AP constateert dat een eventuele vermelding van het burgerservicenummer (bsn) op de
quarantaineverklaring geen wettelijke basis heeft en dat voor de verwerking van de gegevens op de
quarantaineverklaring door de minister van VWS, de burgemeester en de toezichthouders in het concept
geen toereikende grondslag is opgenomen. De AP heeft op deze punten bezwaar tegen het concept en
adviseert de procedure niet voort te zetten, tenzij het bezwaar is weggenomen.

Strekking van het concept
Het wetsvoorstel voorziet in het kader van de bestrijding van de epidemie in aanvullende maatregelen
voor het internationaal personenverkeer. Reizigers uit hoogrisicogebieden moeten - ongeacht hun
vervoersmodaliteit - bij inreis beschikken over een negatieve testuitslag en quarantaineverklaring. Zij
moeten na inreis in thuisquarantaine gedurende 10 dagen. Op vrijwillige basis mag op dag 5 na inreis een
test worden afgenomen. Als de uitslag daarvan negatief is, eindigt de quarantaineplicht.
Ten behoeve van toezicht en handhaving van de quarantaineplicht zullen persoonsgegevens worden
verwerkt door de minister van VWS, Veiligheidsregio’s, GGD’s, burgemeesters, toezichthouders en

1

Datum

18 maart 2021

Ons kenmerk
z2021-4992

aanbieders van bedrijfsmatig personenvervoer 1. Het voorstel bevat daartoe onder andere enige
(delegatie)bepalingen over de zogenaamde quarantaineverklaring. 2

Advies
Burgerservicenummer
In het concept is geregeld dat bij ministeriële regeling kan worden bepaald dat de minister van VWS
het bsn3 mag gebruiken bij de monitoring4 of het toezicht op en de handhaving van de naleving van de
verplichting om bij inreis een quarantaineverklaring bij zich te dragen. 5 De memorie van toelichting
vermeldt hierover dat “kan worden bepaald dat een reiziger […] zijn burgerservicenummer […] op de
verklaring moet invullen”.6
De Wet algemene bepalingen burgerservicenummer (Wabb) geeft overheidsorganen de bevoegdheid in
het kader van de uitvoering van hun taak gebruik maken van het bsn.7 Het is dus niet nodig dit in dit
concept nogmaals te regelen.
Dit ligt anders voor de aanbieder van bedrijfsmatig personenvervoer, die ingevolge dit concept 8 geacht
wordt de quarantaineverklaring van hun reizigers bij inreis in te nemen. 9 Een aanbieder van bedrijfsmatig
personenvervoer is immers geen overheidsorgaan. Voor zover het inderdaad de bedoeling is het bsn te
vermelden op de quarantaineverklaring 10 dan dient daarvoor – vanwege de verwerking door een nietoverheidsorgaan - een specifieke wettelijke grondslag te worden opgenomen. Dit kan ingevolge artikel 46,
eerste lid, Uitvoeringswet Algemene verordening gegevensbescherming (UAVG) in dit geval alleen bij
formele wet.
De AP adviseert af te zien van de vermelding van het bsn op de quarantaineverklaring. De AP adviseert
tevens artikel 58nd, vierde lid, tweede zin, te schrappen.

1

Zoals bedoeld in artikel 58p.
een papieren of digitale versie van een naar waarheid ingevulde verklaring, waarin de inkomende reiziger verklaart dat hij
onverwijld in thuisquarantaine zal gaan (artikel 58nd, eerste lid). Onder “thuisquarantaine” wordt verstaan de verplichting v oor een
reiziger om op een bepaalde locatie te verblijven in verband met de bestrijding van de epidemie (artikel 58a).
3 Of, bij ontstentenis daarvan, een ander uniek identificatienummer (zie ook memorie van toelichting, p. 13).
4 Het begrip “monitoring” komt in het concept meerdere keren voor, maar is niet gedefinieerd. Niet duidelijk is wat het verschil is met
de ook in dit concept gehanteerde term “toezicht”.
5
Artikel 58nd, vierde lid, tweede zin. De bedoelde verplichting is neergelegd in artikel 58nb, eerste lid.
6 Memorie van toelichting, p. 13.
7 Artikel 10 Wabb.
8
Aangenomen dat de in artikel 58nd, zevende lid, opgenomen delegatiemogelijkheid, te zijner tijd zal worden benut.
9 Artikel 58nb, zevende lid, onder b.
10
De memorie van toelichting lijkt hier wel vanuit te gaan (zie hiervoor en voetnoot 6).
2 Dit is

2/4

Datum

18 maart 2021

Ons kenmerk
z2021-4992

Grondslag
In artikel 58nd, eerste lid, is geregeld dat bij ministeriële regeling kan worden bepaald dat de inkomende
reiziger de quarantaineverklaring op verzoek aan een toezichthouder11 moet tonen. Verderop in het concept
staat dat de minister van VWS, de burgemeester en de toezichthouders bevoegd zijn tot het verwerken en
onderling uitwisselen van – onder andere - de krachtens artikel 58nd, eerste lid, verstrekte gegevens.12
De bedoelde gegevens zijn echter niet krachtens artikel 58nd, eerste lid, verstrekt, maar slechts getoond.
Tonen is “laten zien” en omvat niet ook verstrekken. Als het inderdaad de bedoeling is dat de minister van
VWS, de burgemeester en de toezichthouders de quarantaineverklaring c.q. de daarop vermelde gegevens
verwerken en onderling uitwisselen, dan ontbreekt in de huidige formulering van artikel 58nd, eerste lid,
de grondslag voor de daaraan logischerwijs voorafgaande gegevensverstrekking.
De memorie van toelichting beschrijft overigens ook de situatie dat reizigers hun quarantaineverklaring
voorafgaand aan hun inreis reeds digitaal hebben ingevuld, en dat de quarantaineverklaring c.q. de daarop
vermelde gegevens op die manier ter beschikking komen van de minister van VWS.13 Ook voor deze wijze
van verstrekken ontbreekt een grondslag in dit concept.
De AP adviseert een duidelijke grondslag te creëren voor de verstrekking van de quarantaineverklaring c.q.
de daarop vermelde gegevens aan de minister van VWS. Dit geldt ook voor de hierboven bedoelde digitale
variant van de quarantaineverklaring.
Bewaartermijn
Het concept bevat geen bewaartermijn voor de quarantaineverklaringen.
Gezien het doel van de door het concept bestreken verwerkingen is het niet nodig de
quarantaineverklaring langer te bewaren dan de (maximale) duur van de quarantaine (10 dagen). 14
De AP adviseert in het concept te bepalen dat de verwerkte persoonsgegevens niet langer bewaard zullen
worden dan tot 10 dagen na de datum inreis.15
Melding GGD
Bij ministeriële regeling kan worden bepaald dat, indien een reiziger vrijwillig een testafspraak met de
GGD heeft gemaakt teneinde zijn quarantaineperiode te mogen verkorten 16 , hij bij inreis moet beschikken
over de bevestiging van die afspraak en deze bevestiging op verzoek moet tonen aan een toezichthouder.17
11

Een ambtenaar van IGJ, NVWA, een gemeente- of politie-ambtenaar (artikel 64 en 64a Wet publieke gezondheid en Staatscourant
2020, 66366).
12 Artikel 58nd, vierde lid, eerste zin en artikel 58nd, zesde lid.
13 Memorie van toelichting, p. 14-15.
14 “Het moment van eindigen is […] tien dagen na de datum inreis (die moet worden ingevuld op de quarantaineverklaring) dan wel bij
een negatieve uitslag van een test die na het verstrijken van het nader bepaalde aantal dagen na inreis is afgenomen” (Memorie van
toelichting, p. 10). Op deze bewaartermijn kan eventueel een uitzondering worden gemaakt voor de inning van de dwangsom als d e
plicht tot thuisquarantaine niet is nageleefd.
15
Zoals aangegeven op de quarantaineverklaring.
16 Zie artikel 58nb, derde lid.
17
Artikel 58nd, tweede lid.

3/4

Datum

18 maart 2021

Ons kenmerk
z2021-4992

Indien de reiziger vervolgens niet verschijnt op de door hem gemaakte testafspraak meldt de GGD dit aan
de minister van VWS.18
De vraag rijst hoe de GGD daarbij onderscheid kan maken tussen inreizenden en burgers die zich om
andere redenen laten testen, en of daarvoor nog extra gegevensuitwisselingen nodig zijn die niet door dit
concept worden bestreken.
De AP adviseert in de memorie van toelichting aan te geven op welke wijze – en met behulp van welke
gegevens - de GGD onderscheid maakt tussen inreizenden en burgers die zich om andere redenen laten
testen.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C.E. Mur
Bestuurslid

18

Artikel 58nd, derde lid. Hierbij worden geen gezondheidsgegevens verwerkt.

4/4