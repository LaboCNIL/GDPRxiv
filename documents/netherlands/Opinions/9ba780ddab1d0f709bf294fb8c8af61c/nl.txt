Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Rechtsbescherming
De heer drs. S. Dekker
Postbus 20301
2500 EH Den Haag

Datum

9 juni 2020

Ons kenmerk

Uw brief van

Contactpersoon

Uw kenmerk

z2020-07670

30 april 2020

2900425

070 8888 500

Onderwerp

Advies over het concept voor het Besluit aanwijzing informatie uit beschikkingen, stukken en gegevens
betreffende faillissementen ter opname in het Centraal Insolventieregister

Geachte heer Dekker,
Bij brief van 30 april 2020 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het concept
voor het Besluit houdende nadere regels inzake de publicatie van informatie uit beschikkingen, stukken en
gegevens betreffende faillissementen in het Centraal Insolventieregister (Besluit aanwijzing informatie uit
beschikkingen, stukken en gegevens betreffende faillissementen ter opname in het Centraal
Insolventieregister) (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Sinds 2005 worden bepaalde gegevens over faillissementen door de rechtspraak gepubliceerd in het
digitaal te raadplegen Centraal Insolventieregister (CIR). Het concept wijst nadere gegevens aan die
eveneens in het CIR moeten worden opgenomen.

Advies
Anonimiseren informatie beschikkingen in CIR
In de toelichting is aangegeven dat het gerechtvaardigde belang van publicatie van gegevens moet worden
afgewogen tegen het belang van het recht op de bescherming van de persoonlijke levenssfeer. Deze
belangenafweging heeft volgens de toelichting onder meer geleid tot de keuze om niet het afschrift van

1

Datum

9 juni 2020

Ons kenmerk
z2020-07670

bepaalde beschikkingen1 te publiceren, maar het dictum en een korte beschrijving van de inhoud of een
aankondiging van die beschikkingen. De toelichting vervolgt dat de rechter-commissaris en de rechtbank
bij het geven van de korte beschrijving van de inhoud van de beschikking er op toe kunnen zien dat de
persoonlijke levenssfeer van de betrokkenen voldoende gewaarborgd wordt door delen van de inhoud te
anonimiseren.2
Het concept creÃ«ert de verplichting om het dictum en een korte beschrijving van de inhoud of de
aankondiging van de beschikking in het CIR op te nemen. Indien een verplichting geldt voor de
rechter-commissaris en de rechtbank om te beoordelen of persoonsgegevens in het CIR moeten worden
opgenomen, zoals blijkt uit de toelichting, dan moet het concept daarover echter duidelijkheid geven.
De AP adviseert om de taak van de rechter-commissaris en de rechtbank om te beoordelen of
persoonsgegevens in het CIR worden opgenomen in het concept vast te leggen.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C. E. Mur
Bestuurslid

1 Genoemd in artikel 3, eerste en tweede lid, van het concept.
2 Nota van Toelichting, p. 21.

2/2