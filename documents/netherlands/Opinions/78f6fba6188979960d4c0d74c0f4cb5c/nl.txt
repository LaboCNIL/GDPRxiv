Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Infrastructuur en Waterstaat
C. van Nieuwenhuizen
Postbus 20901
2500 EX Den Haag

Datum

7 maart 2019

Ons kenmerk

Uw brief van

Contactpersoon

Uw kenmerk

z2019-04388

070 8888 500

18 februari 2019

IENW/BSK-2019/29902

Onderwerp

Advies t.b.v. artikel III Verzamelwet IenW 2019 (gegevensverwerking in verband met loodsdiensten)

Geachte mevrouw Van Nieuwenhuizen,
Bij brief van 18 februari 2019 heeft u de Autoriteit Persoonsgegevens (AP) geraadpleegd op grond van het
bepaalde in artikel 36, vierde lid, van de Algemene verordening gegevensbescherming (AVG), over artikel
III van het wetsvoorstel Verzamelwet IenW 2019 (hierna: het concept). De AP heeft een opmerking over
het concept en adviseert daar rekening mee te houden.

Strekking van het concept
Het concept beoogt bij wijze van reparatie een wettelijke basis in de Scheepvaartverkeerswet op te nemen
en een verwerkingsverantwoordelijke aan te wijzen voor de verwerking van persoonsgegevens in verband
met het aanvragen van een loods en de voldoening van daarvoor verschuldigde bedragen.

Advies
De memorie van toelichting geeft als reden voor de voorgestelde wijziging ‘het ontbreken van de voor de
verwerking van de persoonsgegevens benodigde wettelijke basis en aanwijzing van een
verwerkingsverantwoordelijke’. Het is op zichzelf van groot belang dat bij het opstellen van wet- en
regelgeving zorgvuldig aandacht geschonken wordt aan de vraag of de verwerking van persoonsgegevens
goed is geregeld. Zo vloeit uit de AVG voort dat, kort gezegd, bij de hier toepasselijke grondslag duidelijk
een bepaalde taak in de wetgeving aan een bepaald bestuursorgaan opgedragen is.1 Het is echter niet zo
1 Artikel 6, eerste lid, onder e, en derde lid. De verwerking moet in dat verband noodzakelijk zijn en verder moet de wetgeving nog

beantwoorden aan een doelstelling van algemeen belang en daarmee evenredig zijn.

1

Datum

7 maart 2019

Ons kenmerk
z2019-04388

dat er voor de verwerking als zodanig een specifieke basis in de wetgeving aan te wijzen moet zijn. 2 Ook is
in beginsel gegeven dat de organisatie waaraan de desbetreffende taak is opgedragen in de systematiek
van de AVG bij toepassing van deze grondslag de verwerkingsverantwoordelijke is.3 De wetgever kan zo
nodig verwerkingsverantwoordelijkheid toedelen, maar in dit geval heeft dat geen meerwaarde boven het
algemene regime van de AVG.4 De verwerkingen waar het concept op ziet zijn normaal gangbaar en ook al
lange tijd gebruikelijk.5 De toelichting maakt daarbij voldoende aannemelijk dat deze verwerkingen door
het samenwerkingsverband van registerloodsen en het Nederlands Loodswezen B.V. noodzakelijk zijn
voor de vervulling van de in de wetgeving aan die organisaties opgedragen taken. 6 Ook zonder de
voorgestelde bepalingen wordt dus aan de eisen van de AVG voldaan. Het wetsvoorstel wekt echter wel de
(onwenselijke) suggestie dat wetgeving zonder dergelijke bepalingen gebrekkig zou zijn.
De AP adviseert de bepalingen te schrappen of de meerwaarde in dit specifieke geval in de memorie van
toelichting nader uiteen te zetten.

Openbaarmaking van het advies
De AP is voornemens dit advies geanonimiseerd openbaar te maken op haar website
www.autoriteitpersoonsgegevens.nl zodra de tekst van het (gewijzigde) concept openbaar is. De AP
verneemt graag het moment van openbaarmaking, zodra dit bekend is.
Autoriteit Persoonsgegevens,

A. Wolfsen
Voorzitter

2 Overweging 45 bij de AVG.
3 Artikel 6, eerste lid, onder e, jo derde lid.
4 Artikel 4, onder 7, AVG.
5 Blijkens de toelichting gaat het om de naam van de kapitein en van de reder, de exploitant

of een ander die belast is met de betaling
in het kader van de aanvraag van een registerloods en de betaling.
6 Zie de artikelsgewijze toelichting bij artikel III. Bij de taak moet gedacht worden aan verrichten van loodsdiensten, van uitoefening
van openbaar gezag kan ook sprake zijn, bijvoorbeeld bij de heffing van een tarief daarvoor.

2/2