Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
de Minister van Financiën,
Postbus 20201
2500 EE DEN HAAG

Datum

1 juni 2018

Ons kenmerk

Uw correspondentie van

Contactpersoon

Uw kenmerk

z2018-03714

6 en 27 maart 2018

Onderwerp

Verzoek om wetgevingsadvies – onderdelen Wijzigingswet financiële markten 2018

Geachte ,
Bij brief van 6 maart 2018 heeft u de Autoriteit Persoonsgegevens (AP) gevraagd op grond van het
bepaalde in artikel 51, tweede lid, van de Wet bescherming persoonsgegevens (Wbp) te adviseren over de
onderdelen Wijzigingswet financiële markten 2018 (hierna: wetsvoorstel).1 Hiermee voldoe ik aan uw verzoek.

Achtergrond

Het wetsvoorstel en de memorie van toelichting zijn reeds bij de Tweede Kamer ingediend.2 In het verslag
is verzocht om advies aan de AP te vragen, aangezien een aantal wetswijzigingen gevolgen kan hebben
voor de verwerking van persoonsgegevens. Diverse fracties hebben vragen gesteld inzake de waarborgen
rondom de gegevensverstrekking.3 De relevante bepalingen maakten geen deel uit van het wetsvoorstel
zoals dat eerder aan de AP was voorgelegd begin 2017, zodat de AP daarover nog niet heeft geadviseerd.

1

Op 27 maart 2018 heeft de AP het wetsvoorstel per e-mail ontvangen. Op 25 april 2018 heeft de AP afgesproken met uw ministerie dat
het wetgevingsadvies uiterlijk eind mei 2018 verzonden zal worden.
2
Kamerstukken II 2017-2018, 34 859, nr. 2 en 3.
3
Kamerstukken II 2017-2018, 34 859, nr. 6, p. 2-3. Enkele voorbeelden: “De leden van de D66-fractie constateren dat de regering een

reeks aan wijzigingen voorstelt, waarbij enkele wijzingen vergaande invloed kunnen hebben op de privacy van betrokkenen. (…) De
leden van de VVD-fractie vragen hoe wordt voorkomen dat gevoelige informatie zonder de juiste waarborgen gedeeld wordt. Welke
waarborgen zijn daar concreet voor vastgelegd en om wat voor gegevens gaat dit concreet? (…) De leden van de D66-fractie
ondersteunen het doel van verbetering van toezicht door de toezichthouders. Zij zien wel dat verruiming van de mogelijkheden tot
informatie-uitwisseling mogelijk knelt met de privacy van betrokkenen. De uitwisseling van gegevens moet zich om die reden
beperken tot hetgeen strikt noodzakelijk is om het toezicht effectief uit te voeren. Hoe wordt deze balans bewaakt? Is er voorzien in
een toets op proportionaliteit? Wie zou een dergelijke toets moeten uitvoeren? Wordt de betrokkene op de hoogte gebracht van de
uitwisseling van gegevens?”

Bijlage(n) -

1

Datum

1 juni 2018

Ons kenmerk
z2018-03714

Inhoud wetsvoorstel
In het thans voorliggende wetsvoorstel worden de volgende – voor de AP relevante – wijzigingen
voorgesteld:
1. De uitwisseling van toezichtgegevens4 in het kader van – kort gezegd – consumentenrecht van de
AFM richting de Autoriteit Consument en Markt (ACM). Artikel 3.3. Wet handhaving
consumentenbescherming (Whc) en artikel 1:93 Wft worden hiertoe gewijzigd.
2. De verstrekking van toezichtgegevens van de AFM en De Nederlandsche Bank (DNB) aan de Dienst
Justis, als onderdeel van het Ministerie van Justitie en Veiligheid (JenV). De Dienst Justis kan deze
toezichtgegevens5 gebruiken bij haar taken en dan vooral haar taken die zij heeft ter ondersteuning van
het toezicht van de AFM en DNB. Artikel 2, eerste lid, van de Wet controle op rechtspersonen (Wcr)
wordt hiertoe gewijzigd.
3. Het gebruik van het informatiesysteem inzake beroepskwalificaties door de AFM om adequater en
efficiënter toezicht te kunnen houden op de naleving van de vakbekwaamheidseisen zoals opgenomen
in artikel 4:9, tweede lid, Wft. Hiertoe is aan het tweede lid van artikel 4:9a Wft toegevoegd dat het
informatiesysteem tevens tot doel heeft gegevens te verstrekken aan de AFM ten behoeve van de
naleving van haar taken zoals opgenomen in artikel 4:9, tweede lid en derde lid, eerste volzin, Wft.

Advies
Het wetsvoorstel geeft de AP aanleiding tot het maken van de volgende op- en aanmerkingen.
Vooraf
Wetsvoorstellen dienen te voldoen aan artikel 8 van het Handvest van de grondrechten van de Europese
Unie (Handvest), artikel 16 van het Verdrag betreffende de werking van de Europese Unie (VWEU), artikel
8 van het Europees Verdrag tot bescherming van de rechten van de mens en de fundamentele vrijheden
(EVRM) en artikel 10 van de Grondwet.
Artikel 8 van het Handvest bepaalt onder meer dat persoonsgegevens eerlijk en voor bepaalde doeleinden
moeten worden verwerkt, en met toestemming van de betrokkene of op basis van een andere
gerechtvaardigde grondslag waarin de wet voorziet. Artikel 16 VWEU bepaalt dat eenieder in de Europese
Unie recht heeft op bescherming van zijn persoonsgegevens. Op grond van artikel 8 EVRM is geen
inmenging van enig openbaar gezag toegestaan in de uitoefening van het recht op respect voor zijn
privéleven, dan voor zover bij de wet is voorzien en in een democratische samenleving noodzakelijk is in
het belang van de nationale veiligheid, de openbare veiligheid of het economisch welzijn van het land, het
voorkomen van wanordelijkheden en strafbare feiten, de bescherming van de gezondheid of de goede
zeden of voor de bescherming van de rechten en vrijheden van anderen. Artikel 10, eerste lid, van de
Grondwet bepaalt dat een ieder recht heeft op eerbiediging van zijn persoonlijke levenssfeer, behoudens
bij of krachtens de wet te stellen beperkingen.
Bij de toepassing van de in voornoemde grondrechtbepalingen opgenomen beperkingsclausules spelen het
4

Het gaat hierbij vooral om bedrijfsgegevens, maar het kan ook voorkomen dat ook persoonsgegevens worden uitgewisseld van
bijvoorbeeld: bestuurders van ondernemingen of van overtreders.
5
Deze toezichtgegevens kunnen ook persoonsgegevens bevatten.

2/5

Datum

1 juni 2018

Ons kenmerk
z2018-03714

proportionaliteits- en het subsidiariteitsbeginsel een belangrijke rol. Deze beginselen volgen uit het woord
‘noodzakelijk’ zoals opgenomen in elk van de bovengenoemde grondslagen. Het proportionaliteitsbeginsel
houdt in dat de inbreuken op de belangen van de bij de verwerking van persoonsgegevens betrokkene niet
onevenredig mogen zijn in verhouding tot het met de verwerking te dienen doel.6 Ingevolge het
subsidiariteitsbeginsel dient het doel waarvoor de persoonsgegevens worden verwerkt niet op een andere,
voor de bij de verwerking van persoonsgegevens betrokkene minder nadelige, wijze te kunnen worden
verwerkelijkt.7
Uitwisseling van toezichtgegevens van AFM richting ACM én de verstrekking van toezichtgegevens van AFM
en DNB aan de Dienst Justis
Ten aanzien van de uitwisseling van toezichtgegevens van AFM richting ACM én de verstrekking van
toezichtgegevens van AFM en DNB aan de Dienst Justis heeft de AP de volgende opmerking.
In de memorie van toelichting van het wetsvoorstel staat vermeld dat toezichtgegevens uitgewisseld
kunnen worden in het kader van het consumentenrecht van de AFM richting de ACM. Het gaat hierbij
vooral om bedrijfsgegevens, maar het kan voorkomen dat ook persoonsgegevens worden uitgewisseld van
bijvoorbeeld: bestuurders van ondernemingen of van overtreders.8 In de MvT staat vermeld dat bij de
verstrekking van toezichtgegevens van de AFM en DNB aan de Dienst Justis, de Dienst Justis deze
toezichtgegevens kan gebruiken bij haar taken en dan vooral haar taken die zij heeft ter ondersteuning van
het toezicht van de AFM en DNB. In de MvT van het wetsvoorstel staat enkel vermeld dat deze
toezichtgegevens ook persoonsgegevens kunnen bevatten.”9 Uit de MvT van het wetsvoorstel wordt
derhalve niet duidelijk om welke gevallen het gaat en om welke soort persoonsgegevens het gaat of kan
gaan. Daardoor kan ook niet worden vastgesteld welke waarborgen vereist zijn voor de beoogde
verwerking van (mogelijk ook bijzondere) persoonsgegevens.10
De AP adviseert om te zorgen voor een goede onderbouwing van de noodzaak om de (kennelijk beperkte
set van) persoonsgegevens te verwerken voor de in dit wetsvoorstel gestelde doeleinden. Indien blijkt dat
de in het thans voorliggende wetsvoorstel beoogde gegevensverwerking niet noodzakelijk is, zou hier van
moeten worden afgezien. Mocht het verwerken van persoonsgegevens wel noodzakelijk zijn, dan adviseert
de AP om in het wetsvoorstel of in lagere regelgeving concreet aan te gegeven om welke persoonsgegevens
het gaat of kan gaan en zo nodig te voorzien van passende waarborgen. Een DPIA - conform artikel 35 van
de Algemene Verordening Gegevensbescherming (AVG) - kan worden uitgevoerd om de noodzaak van de
voorgenomen gegevensverwerking te onderbouwen en te komen tot passende waarborgen.

6

Zie: Kamerstukken II 1997/98, 25 892, nr. 3, p. 8.
Zie: Kamerstukken II 1997/98, 25 892, nr. 3, p. 8-9.
8
Zie: Begeleidende brief wetsvoorstel d.d. 6 maart 2018, p. 1.
9
Zie: Begeleidende brief wetsvoorstel d.d. 6 maart 2018, p. 1.
10
Zie ook: Kamerstukken II 2017-2018, 34 859, nr. 6, p. 2-3: “De leden van de VVD-fractie vragen hoe wordt voorkomen dat gevoelige
7

informatie zonder de juiste waarborgen gedeeld wordt. Welke waarborgen zijn daar concreet voor vastgelegd en om wat voor
gegevens gaat dit concreet?”

3/5

Datum

1 juni 2018

Ons kenmerk
z2018-03714

Redactioneel
In de MvT van het wetsvoorstel wordt nog verwezen naar de Wbp.11 Nu vanaf 25 mei 2018 de AVG van
toepassing is, adviseert de AP om in de nota naar aanleiding van het verslag aan te geven dat voor deze
Wbp-verwijzingen in het verdere wetgevingstraject gelezen moeten worden de daarmee
corresponderende (indien mogelijk: concrete) AVG-bepalingen. Dit geldt onder meer voor de wettelijke
grondslag voor de AFM om het BSN te verwerken van financiële dienstverleners ten behoeve van de
naleving van de vakbekwaamheidseisen, zoals neergelegd in artikel 4:9, tweede lid en derde lid, eerste
volzin, Wft. Hoewel de praktijk bij de inwerkingtreding van de AVG niet anders zal zijn, dan hetgeen in
artikel 24 Wbp is bepaald, mist de AP de verwijzing naar artikel 87 van de AVG juncto artikel 46 van de
UAVG. Artikel 46 van de UAVG voorziet in een algemene regeling voor gebruik van identificatienummers,
waaronder als belangrijkste het BSN. Het artikel komt overeen met het thans geldende artikel 24 van de
Wbp en artikel 87 van de AVG maakt het mogelijk om deze regeling te continueren.
Gebruik informatiesysteem beroepskwalificaties
Ten aanzien van het gebruik van het informatiesysteem inzake beroepskwalificaties door de AFM heeft de
AP wel eerder geadviseerd.12 De AP merkt in aanvulling nog op dat in de memorie van toelichting bij het
wetsvoorstel niet ingegaan wordt op de resultaten van de uitgevoerde PIA.13 De samenvatting van de
resultaten van de uitgevoerde PIA zou alsnog bij de uit te brengen nota naar aanleiding van het verslag
gevoegd kunnen worden. Bij gelegenheid zou voorts de rol van de AFM in de verhouding tussen DUO
(verwerker), de Minister van Financiën (verwerkingsverantwoordelijke) en de AFM verduidelijkt kunnen
worden gelet op het transparantiebeginsel in samenhang gelezen met artikel 28 van de AVG en
overweging 39.14
Overige opmerkingen
Tot slot wil de AP u ook nog op het volgende wijzen. Zoals ook vermeld in de Memorie van Toelichting van
het conceptwetsvoorstel is vanaf 25 mei 2018 de AVG van toepassing. Uw voorstel is door de AP reeds aan
de AVG getoetst en de toets aan de AVG leidt thans niet tot een ander oordeel dan onder de huidige Wbp.
In dat kader acht de AP het echter wel van belang het volgende op te merken. De AVG beoogt in de gehele
Europese Unie een uniforme toepassing van de regels inzake bescherming van de grondrechten en de
fundamentele vrijheden van natuurlijke personen in verband met de verwerking van persoonsgegevens te
11

Zie onder andere: Kamerstukken II 2017-2018, 34 859, nr. 3, p. 15, 16 en 17.
De AP heeft bij brief van 8 maart 2017 (z2017-00878) geadviseerd over een specifiek onderdeel van de Wijzigingswet financiële
markten 2018, waarin een wijziging van de Wet op het financieel toezicht (Wft) is opgenomen ten aanzien van het reeds bestaande
informatiesysteem beroepskwalificaties. Hiertoe is het doel van het informatiesysteem in artikel 4:9a Wft, tweede lid, uitgebreid met
het verstrekken van gegevens aan de Autoriteit Financiële Markten (AFM) ten behoeve van het toezicht op de naleving van de bij of
krachtens artikel 4:9, tweede lid en derde lid, eerste volzin, Wft gestelde regels over vakbekwaamheid en diploma’s van personen die
zich bezighouden met het verlenen van financiële diensten aan consumenten. De AP had geen inhoudelijke opmerkingen inzake dit
wetsvoorstel.
13
Zie: Kamerstukken II 2017-2018, 34 859, nr. 3, p. 11-12.
14
In de MvT staat vermeld dat: “(…) Door in dit specifieke geval een informatieverzoek in te dienen bij de Dienst Uitvoering Onderwijs
(DUO), aangesteld als bewerker van het informatiesysteem door de Minister van Financiën, kan de AFM met slechts één
informatieverzoek toezicht houden op de naleving van de vakbekwaamheidseisen van een grote groep dienstverleners. (…).” Voorts
staat in de artikelsgewijze toelichting van het wetsvoorstel vermeld: “(…) Omdat de AFM bij het informatieverzoek aan DUO, welke is
aangesteld als bewerker van het informatiesysteem door de Minister van Financiën, (…).” Zie: Kamerstukken II 2017-2018, 34 859, nr. 3,
p. 9.
12

4/5

Datum

1 juni 2018

Ons kenmerk
z2018-03714

bewerkstelligen. Hiertoe is het onder meer noodzakelijk dat de toezichthoudende autoriteiten in de
lidstaten van de EU gezamenlijk bijdragen aan de ontwikkeling van een uniforme uitleg van bepalingen
van de AVG. Gelet op de omstandigheid dat de AVG vanaf 25 mei 2018 van toepassing is, kunnen
inzichten met betrekking tot de toepassing van de AVG – door bijvoorbeeld benodigde afstemming met
andere toezichthouders – in de toekomst invloed hebben op het oordeel van de AP.

Dictum
De AP adviseert u aan het vorenstaande op passende wijze aandacht te schenken.

Publicatie

De AP is voornemens dit wetgevingsadvies na tien werkdagen geanonimiseerd openbaar te maken op
www.autoriteitpersoonsgegevens.nl. Behoudens tegenbericht gaat zij er van uit dat hiertegen geen
bezwaar bestaat.
Ik vertrouw erop u hiermee voldoende te hebben geïnformeerd.

Hoogachtend,
De Autoriteit Persoonsgegevens,

Mr. A. Wolfsen
Voorzitter

5/5