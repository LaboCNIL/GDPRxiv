Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Staatssecretaris van Binnenlandse Zaken en 
Koninkrijksrelaties 
Postbus 20011 
2500 EA Den Haag 

 

 

 

 

Datum 
15 maart 2022 
 
 

Ons kenmerk 
z2021-17963 
 
Contactpersoon 
 
070 8888 500 
 

 
Onderwerp 
Advies over het concept voor het experimentenbesluit BRP 
 

 

Uw brief van 
21 december 2021 
 
Uw kenmerk 
2021-0000623184 

 

 

Geachte mevrouw Van Huffelen, 
 
Bij brief van 21 december 2021 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming, geraadpleegd over het concept voor 
het Besluit van [datum], houdende regels waarmee tijdelijk wordt afgeweken van de Wet basisregistratie 
personen in het kader van een experiment met uitbreiding van de bijhouding van gegevens over niet-
ingezetenen in de basisregistratie personen, alsmede van een experiment met het informeren van 
ingeschrevenen op het woonadres over de inschrijvingen op dat adres (Tijdelijk besluit experimenten 
uitbreiding bijhouding gegevens niet-ingezetenen en informeren ingeschrevenen inschrijvingen 
woonadres basisregistratie personen) (hierna: het concept). 
 
De AP heeft een opmerking over het concept en adviseert daarmee rekening te houden. 
 

  

 

1 

 

 

Datum 
15 maart 2022 

Ons kenmerk 
z2021-17963 

 
Strekking van het concept  
 
In de Wet basisregistratie personen (Wet BRP) is een experimenteerbepaling opgenomen.1 Deze bepaling 
maakt het mogelijk dat in het kader van een experiment tijdelijk wordt afgeweken van een aantal artikelen 
in de Wet BRP. Het concept creëert een grondslag voor twee experimenten voor een periode van vier jaar.2 
 
Het eerste experiment ziet op de uitbreiding van de bijhouding van gegevens over het tijdelijk verblijfadres 
in de BRP over niet-ingezetenen3. Het concept wijst colleges van burgemeester en wethouders (B&W) van 
een aantal gemeenten aan die bevoegd zijn om de minister van Binnenlandse Zaken en Koninkrijksrelaties 
(BZK) opgave te doen van tijdelijk verblijfsadressen van niet-ingezetenen.4  
 
Het tweede experiment ziet op het informeren van de ingeschrevene op het woonadres over de 
inschrijving op het betreffende adres. Het college van B&W doet mededeling van een inschrijving of 
adreswijziging aan ten minste één persoon die reeds als woonachtig op het betreffende adres is 
ingeschreven of aan degene wiens aangifte leidde tot de inschrijving of adreswijziging.5 Ook deelt de 
minister van BZK elektronisch (op MijnOverheid) aan de ingezetene op diens verzoek het aantal personen 
mede dat is ingeschreven op diens woonadres.6 
 
De twee experimenten worden na aanvang gemonitord en voor de afloop ervan geëvalueerd door een 
adviesbureau. Hiervoor verstrekken de colleges van B&W desgevraagd en uit eigen beweging de 
noodzakelijke gegevens en inlichtingen aan de minister van BZK.7 
 
Advies  
 
Monitoring en evaluatie 
Uit het concept of de toelichting blijkt niet of er in het kader van monitoring en evaluatie ook 
persoonsgegevens worden verwerkt. 
 
De AP adviseert om te verduidelijken of er persoonsgegevens worden verwerkt ten behoeve van de 
monitoring en evaluatie. Als dit het geval is, dan adviseert de AP ook om de persoonsgegevens zo veel 
mogelijk in het concept te concretiseren en de aspecten betreffende gegevensbescherming, waaronder de 
vereisten van proportionaliteit en subsidiariteit, te onderbouwen in de toelichting.  
 

                                                                        
1 Artikel 4.16a van de Wet BRP. 
2 Artikel 2.2 en 3.2 van het concept. 
3 Niet-ingezetenen wonen in het buitenland, maar hebben een relatie met de Nederlandse overheid, bijvoorbeeld omdat zij een in 
Nederland opgebouwd pensioen ontvangen. Ook kunnen personen die korter dan vier maanden in Nederland verblijven als 
niet-ingezetene worden ingeschreven. 
4 Artikel 2.2 en 2.4 van het concept. 
5 Artikel 3.4, eerste en derde lid, van het concept. 
6 Artikel 3.5 van het concept. 
7 Artikel 2.5 en 3.6 van het concept.  

 

 

2/3 

 

 

Datum 
15 maart 2022 

Ons kenmerk 
z2021-17963 

 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 
 

 

 

3/3