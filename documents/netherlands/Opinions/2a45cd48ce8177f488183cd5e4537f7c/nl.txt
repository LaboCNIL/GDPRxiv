Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van VWS
De heer H.M. de Jonge
Postbus 20350
2500 EJ DEN HAAG

Datum

15 oktober 2020

Ons kenmerk
z2020-12810

Uw brief van
10 juli 2020

Onderwerp

Advies wetsvoorstel Verbetering beschikbaarheid zorg voor jeugdigen

Geachte heer De Jonge,
Bij brief van 10 juli 2020 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het
wetsvoorstel houdende wijziging van de Jeugdwet en enige andere wetten teneinde te bevorderen dat
jeugdhulp, kinderbeschermingsmaatregelen en jeugdreclassering steeds voldoende beschikbaar zijn
(verder: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
Met dit wetsvoorstel wordt onder andere vastgelegd dat gemeenten Jeugdregio’s oprichten voor de
organisatie van specialistische zorg voor jeugdigen. Jeugdregio’s zullen bij amvb te bepalen jeugdhulp,
kinderbeschermingsmaatregelen en jeugdreclassering inkopen of subsidiëren. Daarnaast zullen ze moeten
zorgen voor samenwerking met andere Jeugdhulpregio’s. Bij het uitvoeren van deze werkzaamheden
zullen geen persoonsgegevens van jeugdigen (of hun ouders) hoeven te worden verwerkt.1
Jeugdregio’s kunnen echter ook met andere werkzaamheden dan de bovengenoemde worden belast2, en
daarbij kan het wel nodig zijn dat daarbij persoonsgegevens worden verwerkt.3

1 MvT p. 41.
2 Artikel 2.18, vierde lid.
3 MvT p. 41. Dit advies beperkt zich tot deze situatie.

1

Datum

15 oktober 2020

Ons kenmerk
z2020-12810

Advies
“Andere werkzaamheden”
Volgens de memorie van toelichting “staat […] [het]colleges […] vrij om hun Jeugdregio’s ook met andere
werkzaamheden te belasten”.4
Dit is in strijd met artikel 2.18, vierde lid, Jeugdwet dat bepaalt dat deze andere werkzaamheden bij of
krachtens amvb worden aangewezen. Het is dus geen vrije keuze van de colleges van B&W, maar een keuze
van de wetgever. Dit is relevant omdat alleen bij “andere werkzaamheden” persoonsgegevens zullen
worden verwerkt.5
De AP adviseert deze zin uit de memorie van toelichting te schrappen.
Verwerkingsverantwoordelijkheid
Als de Jeugdregio een centrumgemeente is, dan werkt zij op basis van volmacht en mandaat. Als zij daarbij
persoonsgegevens verwerkt – bij “andere werkzaamheden” dus6 – dan ligt de
verwerkingsverantwoordelijkheid volgens de memorie van toelichting als volgt:
“[D]e Jeugdhulpregio [kan] in theorie verwerkingsverantwoordelijke of verwerker in de zin van die Verordening zijn. Zij is
verwerkingsverantwoordelijke indien zij zelf kan bepalen welke persoonsgegevens zij ter uitvoering van de aan haar
opgedragen taken verwerkt, hoe ze verwerkt worden, wie toegang tot de gegevens heeft, en dergelijk. Zij is verwerker als de
colleges dat doen. Het laatste heeft als risico dat het ene college wenst dat de Jeugdhulpregio persoonsgegevens van in haar
gemeente wonende jeugdigen op de ene manier verwerkt, en de andere op de andere manier. Daarom verwacht de regering
dat colleges ervoor zullen kiezen om ook in geval gebruik wordt gemaakt van een centrumgemeenteconstructie, de
Jeugdhulpregio verwerkingsverantwoordelijke te maken.”7
De hier weergegeven opvatting is onjuist. Bij volmacht en mandaat blijft de zeggenschap bij de
volmachtgever respectievelijk de mandans. Het is dus niet zo dat de gevolmachtigde respectievelijk de
mandataris zelf kan bepalen welke persoonsgegevens zij ter uitvoering van de aan haar opgedragen taken verwerkt, hoe
ze verwerkt worden, wie toegang tot de gegevens heeft, en dergelijke. De centrumgemeente kan8, gezien de definitie
in de AVG9, dus geen verwerkingsverantwoordelijke zijn.
De AP adviseert de hierboven geciteerde passage uit de memorie van toelichting te schrappen.
4 Met “colleges” wordt bedoeld: de colleges van B&W. Met “andere werkzaamheden” wordt bedoeld: andere werkzaamheden dan

inkopen of subsidiëren van jeugdhulp, kinderbeschermingsmaatregelen en jeugdreclassering en samenwerken met andere
Jeugdhulpregio’s.
5 Zie hierboven onder “Strekking van het concept”.
6 Alleen bij “andere werkzaamheden” worden persoonsgegevens verwerkt.
7 MvT p. 42.
8 In zijn hoedanigheid van centrumgemeente. Als een gemeente – die tevens centrumgemeente is – de persoonsgegevens ook voor
zijn eigen gemeentelijke taken zou verwerken, dan zou zij daarvoor uiteraard wel verwerkingsverantwoordelijke zijn.
9 Artikel 4, onder 7, AVG: “een natuurlijke persoon of rechtspersoon, een overheidsinstantie, een dienst of een ander orgaan die/dat,
alleen of samen met anderen, het doel van en de middelen voor de verwerking van persoonsgegevens vaststelt”.

2/3

Datum

15 oktober 2020

Ons kenmerk
z2020-12810

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C. E. Mur
Bestuurslid

3/3