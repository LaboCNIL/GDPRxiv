Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Volksgezondheid, Welzijn en Sport
Dhr. H.M. de Jonge
Postbus 20359
2500 EJ Den Haag

Datum

Ons kenmerk

Uw brief van

18 april 2019

z2019-06093

12 maart 2019

Contactpersoon

Uw kenmerk
1500296-188342-DMO

070 8888 500

Onderwerp
Advies over het concept voor de AMvB integraal persoonsgebonden budget

Geachte heer De Jonge,
Bij brief van 12 maart 2019 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG) geraadpleegd over het concept voor
een tweede experiment in het kader van een integraal persoonsgebonden budget op grond van de Wet
langdurige zorg (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Het concept vervangt hoofdstuk 9, paragraaf 1, van het Besluit langdurige zorg (‘experimenteel integraal
budget’) en voorziet in een verruimd (tweede) experiment dat ziet op het integraal persoonsgebonden
budget. Dit experiment biedt de verzekerde - onder voorwaarden - een integraal, op zijn situatie
afgestemd pakket aan langdurige zorg, geneeskundige zorg, maatschappelijke ondersteuning en
jeugdhulp. Het experiment voorziet in een aantal verwerking van persoonsgegevens van de deelnemer,
waaronder gegevens betreffende gezondheid, voor zover noodzakelijk voor de uitvoering van het
experiment. Het gaat om verwerkingen door de volgende partijen: het college van burgemeester en
wethouders, de Sociale Verzekeringsbank (SVB), het Centrum Indicatiestelling Zorg (CIZ), een derde aan
wie ten laste van een integraal budget betalingen worden gedaan (zorgaanbieder), het zorgkantoor en de
zorgverzekeraar.

Advies
Om te ruime verwerking van persoonsgegevens te voorkomen is in het algemeen van belang dat per

1

Datum

18 april 2019

Ons kenmerk
z2019-06093

verantwoordelijke duidelijk is welke (categorieën van) verwerking van persoonsgegevens voor welke
doeleinden toegestaan zijn. Omdat het in dit geval onder meer om gevoelige gegevens over gezondheid
gaat is dit bovendien van belang om te toetsen of de uitzonderingen op het verwerkingsverbod van
gezondheidsgegevens toepasselijk zijn.1 Dit tweede experiment gaat gepaard met een aantal verwerkingen
van persoonsgegevens van de deelnemer door een aantal partijen, die alleen zijn toegestaan indien die
verwerkingen noodzakelijk zijn voor de uitvoering van dit experiment.2 In het concept wordt echter niet
per betrokken partij nader geconcretiseerd welke (categorieën van) verwerking van persoonsgegevens
door deze betrokken partij noodzakelijk is voor welke doeleinden in het licht van de taken die deze partij
binnen dit experiment heeft. De AP wijst er in dit verband op dat de bestaande wettelijke bepalingen die
betrekking hebben op de afzonderlijke aanspraken op grond van de Wet maatschappelijke ondersteuning
2015 (Wmo 2015), de Jeugdwet, de Wet langdurige zorg (Wlz) en de Zorgverzekeringswet gedetailleerder
zijn.3 In de toelichting van het concept staan uitsluitend enkele voorbeelden van deze verwerkingen. Als
doel wordt daarbij vermeld de declaraties administreren en beoordelen, het ondersteuningsplan
vaststellen en het kunnen herzien en verlenen van het integraal budget.
De AP adviseert om in de bepalingen van de amvb deze (categorieën van) verwerking en de doeleinden per
betrokken partij te duiden, rekening houdend met de taken van die partij.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

mr. A. Wolfsen
Voorzitter

1 Artikel 9, tweede lid, onder b en h, van de AVG, gelezen in samenhang met artikel 30, eerste lid, onder a en derde lid, van de

Uitvoeringswet AVG.
2 Artikel 7, zevende, achtste en negende lid, van het concept.
3 Bijvoorbeeld Hoofdstuk 9, paragraaf 1 van de Wlz, Hoofdstuk 7 en artikel 5.23 van de van de Regeling langdurige zorg en Hoofdstuk 5,
paragrafen 1 en 2 van de Wmo 2015.

2/2