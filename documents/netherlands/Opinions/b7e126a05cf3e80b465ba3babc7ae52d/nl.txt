Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Rechtsbescherming,
De heer drs. S. Dekker
Postbus 20301
2500 EH Den Haag

Datum

29 juli 2020

Ons kenmerk

Uw brief van

Contactpersoon

Uw kenmerk

z2020-08874

20 mei 2020

Onderwerp

Aanvullend advies concept Reparatiewet forensische zorg

Geachte heer Dekker,
Bij brief van 4 mei 2020 is de Autoriteit Persoonsgegevens (hierna: de AP) verzocht om aanvullend te
adviseren over de conceptwijziging van artikel 3.5 Wet forensische zorg (hierna: Wfz), onderdeel van het
voorstel voor de Reparatiewet Forensische zorg (hierna: het concept).1
De AP heeft de volgende opmerking bij het concept en adviseert om daar rekening mee te houden.

Hoofdlijn advies
Niet duidelijk blijkt of en op welke wijze is voldaan aan de eisen voor verwerking van bijzondere
persoonsgegevens over de gezondheid en voor persoonsgegevens van strafrechtelijke aard als bedoeld in
de Algemene Verordening Gegevensbescherming (hierna: AVG) en de Uitvoeringswet AVG.

Strekking van het concept
Voorgesteld wordt in de Wfz op te nemen dat de Inspectie Gezondheidszorg en Jeugd (hierna: IGJ) en de
Inspectie Justitie en Veiligheid (hierna: IJV) gegevens kunnen delen met het oog op de uitoefening van hun
toezichtstaken.2 In geval van een gezamenlijk onderzoek moeten bijvoorbeeld bevindingen en
conceptteksten voor een rapportage kunnen worden gedeeld. Het kan hierbij gaan om persoonsgegevens
van strafrechtelijke aard en gegevens over de gezondheid in de zin van de Uitvoeringswet AVG.

1 Op 17 februari 2020 is advies uitgebracht over het consultatievoorstel voor de Reparatiewet Forensische zorg (z2019-28524).
2 De IGJ gaat, kort samengevat, over de kwaliteit van forensische zorg (waar veiligheidsaspecten ook een onderdeel van zijn) en

de IJV

gaat over de veiligheid van forensische zorg (waar kwaliteitsaspecten ook een rol spelen).

1

Datum

29 juli 2020

Ons kenmerk
z2020-08874

Advies
1.

Gegevens over gezondheid en gegevens van stafrechtelijke aard

Voor zover relevant ziet het concept op de verwerking van persoonsgegevens - waaronder
gezondheidsgegevens- door de inspecties ten behoeve van het toezicht op de naleving van de penitentiaire
wetgeving:
- bij het toeleiden naar en verlenen van forensische zorg aan personen ten aanzien van wie de
tenuitvoerlegging van een vrijheidsbenemende straf of maatregel in een instelling plaatsvindt en;
- bij de tenuitvoerlegging van die straf of maatregel.3
a. Gegevens over gezondheid
Volgens artikel 9, eerste lid, van de AVG is het verwerken van persoonsgegevens over gezondheid
verboden, tenzij wordt voldaan aan een van de voorwaarden uit het tweede lid. In dit verband is met name
van belang, het tweede lid, onder g: de verwerking is noodzakelijk om redenen van zwaarwegend algemeen
belang, op grond van Unierecht of lidstatelijk recht, waarbij de evenredigheid met het nagestreefde doel
wordt gewaarborgd, de wezenlijke inhoud van het recht op bescherming van persoonsgegevens wordt
geëerbiedigd en passende en specifieke maatregelen worden getroffen ter bescherming van de
grondrechten en de fundamentele belangen van de betrokkene. In met name de artikelen 23 en 30, tweede
lid, van de Uitvoeringswet AVG is de verwerking van gegevens over gezondheid, als bedoeld in het tweede
lid, onderdeel g, AVG nader uitgewerkt.
In de toelichting is echter niet uitdrukkelijk gemotiveerd dat aan de eisen van artikel 9, tweede lid,
onderdeel g, AVG en de UAVG is voldaan bij de verwerking van gezondheidsgegevens door de Inspecties.
Zo stelt artikel 30, tweede lid, onderdeel c, UAVG dat het verbod om gegevens over gezondheid te
verwerken niet van toepassing is indien de verwerking geschiedt door Onze Minister van Justitie en
Veiligheid voor zover de verwerking in verband met de tenuitvoerlegging van vrijheidsbenemende maatregelen
noodzakelijk is. In het concept gaat het echter niet alleen om vrijheidsbenemende maatregelen, maar ook
om vrijheidsstraffen en bovendien gaat het om toezicht op de tenuitvoerlegging en niet om de
tenuitvoerlegging zelf.4 Dit betekent dat artikel 30, tweede lid, onderdeel c, in zoverre niet een toereikende
basis kan vormen voor de voorgestelde verwerkingen.5
Mogelijk vormt artikel 23 UAVG een basis voor de voorgestelde verwerkingen van gezondheidsgegevens:
Gelet op artikel 9, tweede lid, onderdeel g, van de verordening, is het verbod om bijzondere categorieën
van persoonsgegevens te verwerken niet van toepassing, indien de verwerking noodzakelijk is `in

3 Forensische zorg is, kort samengevat,

geestelijke gezondheidszorg die onderdeel is van een (voorwaardelijke) straf of maatregel en is
gericht op het voorkomen van strafbare feiten door betrokkene om de maatschappelijke veiligheid te vergroten.
4 Deze bepalingen uit de UAVG zijn ontleend aan de Wet bescherming persoonsgegevens. De reden om ‘vrijheidsstraffen’ te schrappen
is dat “de tenuitvoerlegging van vrijheidsstraffen onder de reikwijdte van de richtlijn gegevensbescherming opsporing en vervolging
valt en derhalve niet in de uitvoeringwet thuishoort, maar in de implementatiewetgeving voor deze richtlijn.” (Kamerstukken II
2017/18, 34 851, nr. 3, blz. 112).

2/5

Datum

29 juli 2020

Ons kenmerk
z2020-08874

aanvulling op de verwerking van persoonsgegevens van strafrechtelijke aard voor de doeleinden waarvoor
deze gegevens worden verwerkt.`
Gelet op het voorgaande adviseert de AP met betrekking tot de verwerking van gezondheidsgegevens door
de Inspecties in de toelichting uitdrukkelijk in te gaan op de eisen van met name artikel 9, tweede lid,
onderdeel g, AVG en de relevante uitvoeringsbepalingen in de UAVG, dan wel zo nodig, het concept aan te
passen.
b. Persoonsgegevens van strafrechtelijke aard
Artikel 10 van de AVG stelt dat persoonsgegevens betreffende strafrechtelijke veroordelingen en strafbare
feiten of daarmee verband houdende veiligheidsmaatregelen alleen mogen worden verwerkt onder
toezicht van de overheid of indien de verwerking is toegestaan bij Unierechtelijke of lidstaatrechtelijke
bepalingen die passende waarborgen voor de rechten en vrijheden van de betrokkenen bieden.
De documenten die de IGJ of de IJV uitwisselen, zoals risicotaxaties, kunnen persoonsgegevens bevatten
betreffende een strafrechtelijke veroordeling of strafbare feiten in de zin van artikel 10 AVG. Indien en voor
zover bij het verwerken van die gegevens door de IGJ of IJV geen sprake is van ’toezicht van de overheid’ in
de zin van artikel 10 AVG, dient de verwerking te zijn toegestaan bij lidstaatrechtelijke bepalingen die
voorzien in passende waarborgen voor de rechten en vrijheden van betrokkenen. In paragraaf 3.2 van de
Uitvoeringswet AVG is daaraan een invulling gegeven.6
In de toelichting is niet uitdrukkelijk gemotiveerd dat aan de dienaangaande eisen uit de AVG en de
artikelen 32 en 33 UAVG is voldaan.7 Zo maakt volgens het voorgestelde artikel 3.5, zesde lid, Wfz de
toezichthouder in het belang van een doelmatig en doeltreffend toezicht op de naleving, afspraken met de IGJ en
stelt daartoe gezamenlijk met die inspectie een samenwerkingsprotocol vast. Het samenwerkingsprotocol
kan mede betrekking hebben op de verstrekking van persoonsgegevens, gegevens over gezondheid en
persoonsgegevens van strafrechtelijke aard in de zin van § 3.2 van de Uitvoeringswet AVG daaronder
begrepen, en de wijze waarop deze verstrekking plaatsvindt, tussen deze toezichthouders onderling.
Indien en voor zover dit samenwerkingsprotocol mede moet worden opgevat als een uitwerking van de
‘passende waarborgen’ als bedoeld in artikel 10 AVG, wijst de AP erop dat het samenwerkingsprotocol
6 Vgl. Kamerstukken II

2017/18, 34 851, nr. 3, blz. 114. Artikel 31 Uitvoeringswet AVG luidt: Onverminderd artikel 10 van de verordening
mogen persoonsgegevens van strafrechtelijke aard alleen worden verwerkt voor zover dit krachtens de artikelen 32 en 33 is
toegestaan.
7 Volgens artikel 33, eerste en tweede lid, van de Uitvoeringswet AVG mogen persoonsgegevens van strafrechtelijke aard alleen
worden verwerkt indien (a) de verwerking geschiedt door organen die krachtens de wet zijn belast ‘met de toepassing van het
strafrecht’, dan wel door ‘verwerkingsverantwoordelijken die deze hebben verkregen krachtens de Wet politiegegevens of de Wet
justitiële en strafvorderlijke gegevens’; (b) de verwerking geschiedt door en ten behoeve van publiekrechtelijke
samenwerkingsverbanden van verwerkingsverantwoordelijken of groepen van verwerkingsverantwoordelijken indien aan de gestelde
voorwaarden is voldaan of (c) dat de verwerking noodzakelijk is voor de uitvoering van de taak van deze
verwerkingsverantwoordelijken of groepen van verwerkingsverantwoordelijken of de verwerking noodzakelijk is in aanvulling op de
verwerking van gegevens over gezondheid, bedoeld in artikel 30, derde lid, aanhef en onderdeel a, met het oog op een goede
behandeling of verzorging van de betrokkene.

3/5

Datum

29 juli 2020

Ons kenmerk
z2020-08874

geen lidstatelijke bepaling is. Bovendien is opname van regels in het protocol over de verstrekking van
strafrechtelijke gegevens facultatief en niet verplicht, zoals de AVG eist.
Gelet op het voorgaande adviseert de AP met betrekking tot de verwerking van persoonsgegevens van
strafrechtelijke aard door de Inspecties in de toelichting uitdrukkelijk in te gaan op de eisen van artikel 10
AVG en de relevante uitvoeringsbepalingen uit de UAVG, dan wel, zo nodig, het concept aan te passen.
2. Een bestand
Voorgesteld wordt om de bestaande toezichtsbevoegdheden in de Wfz te expliciteren. De voorgestelde
bepaling spreekt over “in de dossiers” en “in verband met die dossiers”. De toelichting stelt hierover:
“Beide formuleringen zijn noodzakelijk in verband met de reikwijdte van de AVG. Met de formulering “in
verband met die dossiers” wordt bereikt dat een geautomatiseerd overzicht van overigens (nog) papieren
dossiers – een “bestand” – ook onder bereik van deze bepaling valt. Een afzonderlijk papieren dossier valt
niet onder de AVG, maar wel onder deze bepaling (zie artikel 2, eerste lid, AVG).”

De AVG is van toepassing is op een geheel of gedeeltelijke geautomatiseerde verwerking van
persoonsgegevens die in een bestand zijn opgenomen of die bestemd zijn om daarin te worden
opgenomen.8 Een ‘bestand’ in de zin van de AVG is ‘elk gestructureerd geheel van persoonsgegevens die
volgens bepaalde criteria toegankelijk zijn, ongeacht of dit geheel gecentraliseerd of gedecentraliseerd is
dan wel op functionele of geografische gronden is verspreid’.9 Gelet op deze omschrijving van een bestand
en de soorten persoonsgegevens waar het volgens de toelichting om gaat, is de AVG ook van toepassing op
persoonsgegevens in een afzonderlijk papieren persoonsdossier omdat dit deel uitmaakt of zal uitmaken
van een bestand. De toelichting noemt ‘verlofadviesaanvragen, verlofplannen, verlofevaluaties,
verlengingsadviezen, signaleringsplannen, (aanvragen voor) indicatiestellingen, stukken over
risicomanagement, risicotaxaties, delictsanalyses, uitslagen middelencontroles, verslagen
multidisciplinaire overleggen, Detentie- en re-integratieplannen (D&R-plannen) en evaluaties van
incidenten (zogenoemde SIRE/prisma; methodieken om incidenten te analyseren)’.
In het licht van het voorgaande adviseert de AP om de voorgestelde formulering in het concept en
toelichting aan te passen.

Openbaarmaking van het advies
De AP is voornemens dit advies na vier weken geanonimiseerd openbaar te maken op haar website
www.autoriteitpersoonsgegevens.nl. Behoudens tegenbericht gaat de AP ervan uit dat hiertegen geen
bezwaar bestaat.
Hoogachtend,
8 Artikel 2, eerste lid, AVG.
9 Artikel 2, eerste lid, jo. artikel 4, zesde lid, AVG.

4/5

Datum

29 juli 2020

Ons kenmerk
z2020-08874

Autoriteit Persoonsgegevens,

Drs. C.E Mur
Bestuurslid

5/5