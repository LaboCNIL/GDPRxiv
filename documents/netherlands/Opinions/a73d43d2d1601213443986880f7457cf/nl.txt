Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Binnenlandse Zaken en Koninkrijksrelaties
Mevrouw drs. K.H. Ollongren
Postbus 20011
2500 EA DEN HAAG

Datum

13 augustus 2019

Ons kenmerk
z2019-16933

Uw brief van
-

Onderwerp

Advies over derde nota van wijziging Aanvullingswet grondeigendom Omgevingswet

Geachte mevrouw Ollongren,
Per e-mail van 26 juli 2019 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG) geraadpleegd over artikel 20.12 van
het concept voor Wijziging van de Omgevingswet en enkele andere wetten vanwege opname in de
Omgevingswet van regels over het vestigen van een voorkeursrecht, regels over onteigening, bijzondere
regels voor het inrichten van gebieden en, met het oog op verschillende typen gebiedsontwikkelingen, een
verdere aanpassing van de regels over kostenverhaal, derde nota van wijziging (hierna: het concept).
De delegatiebepaling van artikel 20.12, eerste lid, bevat geen (enkele) aanduiding van de verwerkingen die
bij amvb kunnen worden geregeld. De AP heeft op dit punt bezwaar tegen het concept en adviseert de
procedure niet voort te zetten, tenzij het bezwaar is weggenomen.

Het concept
Artikel 20.12 luidt als volgt:
1. Bij algemene maatregel van bestuur kan worden bepaald:
a. welke persoonsgegevens worden verwerkt,
b. welk bestuursorgaan hiervoor verwerkingsverantwoordelijke als bedoeld in artikel 4 van de Algemene verordening
gegevensbescherming is,
c. aan wie deze persoonsgegevens worden verstrekt,
d. hoe lang deze persoonsgegevens bewaard blijven.

1

Datum

13 augustus 2019

Ons kenmerk
z2019-16933

2. Bij ministeriÃ«le regeling kunnen nadere regels worden gesteld die uitvoeringstechnische of administratieve voorschriften bevatten.
Daartoe kunnen regels behoren over de wijze van verstrekking van persoonsgegevens.

Advies
Artikel 20.12, eerste lid, bevat een delegatiebepaling om bij amvb de verwerking van persoonsgegevens te
regelen. Deze delegatiebepaling bevat geen (enkele) aanduiding van de verwerkingen die bij amvb kunnen
worden geregeld.
Delegatie van regelgevende bevoegdheid dient in de delegerende regeling zo concreet en nauwkeurig
mogelijk te worden begrensd.1
De AP adviseert de delegatie in artikel 20.12, eerste lid, nauwkeuriger en concreter te begrenzen, en daarbij
in elk geval aan te geven welke verwerkingen worden beoogd.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,
ir. M.J. Verdier
Vicevoorzitter

1 Aanwijzing 2.23 van de Aanwijzingen voor de regelgeving.

2/2