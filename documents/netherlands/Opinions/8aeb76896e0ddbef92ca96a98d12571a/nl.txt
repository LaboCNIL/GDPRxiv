Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Sociale Zaken en Werkgelegenheid 
Postbus 90801 
2509 LV Den Haag 
 
 

 

 

 

 

Datum 
29 maart 2022 
 
 

Ons kenmerk 
z2022-01846 
 
Contactpersoon 
 
 
 

Uw brief van 
18 maart 2022 
 
Uw kenmerk 
2022 0000078545 

 
Onderwerp 
Advies over het concept voor wijziging van de Regeling melding Wet arbeid vreemdelingen  
‘vastgesteld en per e-mail toegezonden op donderdag 24 maart 2022’ 
 

 

 

 

Geachte mevrouw Van Gennip, 
 
Bij brief van 18 maart 2022 is de Autoriteit Persoonsgegevens (AP) op grond van het bepaalde in artikel 36, 
vierde lid, van de AVG,  met spoed geraadpleegd over een concept voor wijziging van de Regeling melding 
Wet arbeid vreemdelingen (hierna: het concept). 
 
De AP heeft een opmerking over het concept en adviseert daarmee rekening te houden.  
 
Strekking 
 
Beoogd wordt ontheemden uit de Oekraïne vrij te stellen van de verplichting om een werkvergunning te 
hebben. Zoals ook voor andere groepen vreemdelingen wel gebruikelijk moet de werkgever dan wel twee 
dagen voor de aanvang van de werkzaamheden een melding doen bij UWV zodat zicht gehouden wordt op 
deze groep en eventuele misstanden kunnen worden gesignaleerd. De regeling strekt er onder andere toe 
voor te schrijven welke gegevens in de melding moeten worden opgenomen.  
 
Advies 
 
Een belangrijk deel van de in de melding op te nemen gegevens is voor bestaande meldingen ook al 
gebruikelijk,  zoals met betrekking tot de werkgever, de identiteit van de vreemdeling/werknemer, de 
werkzaamheden, en de werkplek.1 De AP merkt echter op dat dit niet voor de hele beoogde set gegevens 

                                                                        
1 Art. 3 Regeling melding Wet arbeid vreemdelingen 

  

 

1 

 

 

Datum 
29 maart 2022 

Ons kenmerk 
z2022-01846 

 
geldt. In het bijzonder geslacht, v-nummer, de toepasselijke cao, het loon, en, voor zover daarin wordt 
voorzien door de werkgever, gegevens over de huisvesting lijken in andere gevallen niet te worden 
gevraagd. Dat roept de vraag op waarom voor specifiek deze groep vreemdelingen/werknemers deze 
gegevens van belang zijn. De toelichting gaat hier niet op in.  
 
De AP adviseert de noodzaak van met name de specifiek voor deze groep aanvullend geldende gegevens 
toe te lichten of deze uit de regeling te schrappen.  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens, 
 
 
 
Aleid Wolfsen 
Voorzitter 

 

 

2/2