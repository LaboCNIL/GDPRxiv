Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl

De Minister van Volksgezondheid, Welzijn en Sport
De heer H.M. de Jonge
Postbus 20350
2500 EJ Den Haag

Datum

9 juni 2020

Ons kenmerk

Uw brief van

Contactpersoon

Uw kenmerk

z2020-09495

-

28 mei 2020

-

Onderwerp

Advies over het concept Tijdelijke wet maatregelen covid-19
‘vastgesteld en per e-mail toegezonden op maandag 8 juni 2020’

Geachte heer De Jonge,
Bij brief van 28 mei 2020 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het concept
voor Tijdelijke bepalingen in verband met maatregelen ter bestrijding van de epidemie van covid-19 voor
de langere termijn (Tijdelijke wet maatregelen covid-19) (hierna: het concept).
Met het concept wordt onder andere een mogelijkheid geschapen voor het invoeren van een
‘notificatieapp’. Het gebruik hiervan is strikt beperkt tot bron- en contactonderzoek, het gebruik van de
app door derden voor andere doeleinden wordt expliciet verboden.
De AP heeft op enkele punten bezwaar tegen het concept en adviseert de procedure niet voort te zetten,
tenzij het bezwaar is weggenomen.

Hoofdlijn
Het wetsvoorstel neemt als uitgangspunt dat de notificatie app het bestaande bron- en contactonderzoek
ondersteunt. Hoewel de app hetzelfde doel dient, gaat het naar het oordeel van de AP om een geheel
nieuw en op het punt van verwerking van persoonsgegevens wezenlijk ander instrument. Er worden
immers vanaf een veel eerder moment en op een heel andere schaal gegevens verzameld die vervolgens
landelijk en met veel meer mensen op een heel andere wijze worden gedeeld. Grondslag en

1

Datum

9 juni 2020

Ons kenmerk
z2020-09495

verwerkingsverantwoordelijkheid moeten dan ook met inachtneming daarvan op zichzelf worden
doordacht, in beginsel los van de bestaande bevoegdheden en structuren voor het traditionele bron- en
contactonderzoek. Installatie en gebruik van de app is volledige vrijwillig. Gelet op het algemene belang
dat hierbij is betrokken en de rol die de overheid ook feitelijk hierbij speelt, de risico’s voor de burger en de
impact op de samenleving ligt als wettelijke taak van de overheid met de bijbehorende waarborgen in de
rede. Daarbij past eenduidige aanwijzing van een nationale opererende overheidsinstantie zoals de
minister als verwerkingsverantwoordelijke voor de app als geheel.
De AP adviseert in hoofdzaak:
- te voorzien in een nieuwe wettelijke taak naast het eigenlijke bron- en contactonderzoek;
- in het wetsvoorstel als verwerkingsverantwoordelijke voor de inzet van de app als geheel de
Minister aan te wijzen;
- de rol van Google en Apple toe te lichten; en
- in de toelichting de proportionaliteit en subsidiariteit van de inzet van een notificatie app nader te
onderbouwen.

Strekking van het concept
Het concept voorziet in een pakket aan regelgeving om voor de langere termijn enkele, tot dusver in
noodverordeningen opgenomen, bepalingen met betrekking tot het houden van afstand en andere
gedragsvoorschriften te formaliseren in formele wetgeving. Daarnaast is het de bedoeling dat het concept
voorziet in een grondslag voor de inzet van digitale middelen ter uitvoering van het bron- en
contactonderzoek dat door de gemeentelijke gezondheidsdiensten (hierna: GGD’s) in Nederland wordt
uitgevoerd, in het bijzonder een notificatieapp. Tevens beoogt het concept misbruik te vorkomen door een
verbod op het directe of indirecte gebruik voor een ander doel dan bron- en contactonderzoek.

Advies
1. Grondslag en verwerkingsverantwoordelijkheid
Met het beoogde artikel 58v, van de Wpg wordt een wettelijke regeling voorgesteld die het mogelijk maakt
om, onder andere, een notificatieapp in te zetten vanuit de gemeentelijke gezondheidsdiensten (hierna:
GGD’s) om het bron- en contactonderzoek van de GGD’s te ondersteunen. Hiervoor wordt evenwel een
aanpak gekozen die wezenlijk verschilt van het huidige ‘analoge’ bron- en contactonderzoek zoals dat
wordt uitgevoerd door de 25 GGD’s in Nederland.
Het ‘analoge’ bron- en contactonderzoek is namelijk zodanig (juridisch) ingericht dat het:
1) decentraal wordt uitgevoerd, het is de lokale GGD die de informatie verwerkt en daarvoor de
grondslag heeft in de Wpg;
2) alleen in gang wordt gezet wanneer er sprake is van een positieve test op het 2019-nCov virus;
3) de GGD medewerker is die (berekent/) bepaalt of er sprake is geweest van een contact van dien
aard dat er de persoon met wie de besmette persoon in contact is geweest moet worden
gewaarschuwd; en

2/9

Datum

9 juni 2020

Ons kenmerk
z2020-09495

4) alleen de personen die door de GGD medewerker uit de contactenlijst zijn overgebleven worden
geïnformeerd over het besmettingsgevaar.
De inrichting van de notificatieapp verschilt op alle vier de hierboven omschreven punten. Voor zover is op
te maken uit de toelichting op de werking van de app is deze namelijk zodanig (juridisch) ingericht dat het :
1) om een nationale infrastructuur gaat.
Het is een app van alle GGD’s. Voor de verwerking op de back-end server lijken alle GGD’s en de
minister van VWS gezamenlijk verwerkingsverantwoordelijke te zijn.
2) de app begint met uitzenden en verzamelen van unieke identifiers van de gebruikers op het
moment dat de app in gebruik wordt genomen. Dus voordat de wettelijke taak van de lokale GGD
begint en wellicht zonder dat deze ooit zal beginnen.
3) het Google/Apple platform waar de app op draait voert de berekeningen uit. De app zelf stelt
daarbij de randvoorwaarden, welke door de GGD’s in samenspraak met het RIVM worden
vastgesteld. Uit de berekening volgt een besmettingsgevaar, als dit van dien aard is dat de
gebruiker moet worden gewaarschuwd dan doet de app dit.
4) In beginsel ontvangt iedereen die de app heeft de besmettingsstatus van de persoon die de
contactcodes upload naar de server.1 Het is dan aan de app gebruikers om te controleren (dit gaat
volledig automatisch via de app en het Google/Apple platform) of de gebruikers in contact zijn
geweest en of het contact een besmettingsgevaar heeft opgeleverd. (zie punt 3)
De notificatieapp heeft dus een heel andere schaal van verwerking en ook de partijen die deze
verwerkingen uitvoeren zijn andere dan bij het ‘analoge’ bron- en contactonderzoek. Het inzetten van een
notificatieapp kan daarmee dan ook niet worden gestoeld op de huidige wettelijke regeling met betrekking
tot het bron- en contactonderzoek.
Tevens voorziet het concept niet in een adequate grondslag voor de verwerking van persoonsgegevens bij
gebruik van de notificatieapp en is onvoldoende duidelijk welke partij of partijen verantwoordelijk zijn
voor de verwerking van de persoonsgegevens. De inzet van de notificatieapp vereist - in tegenstelling tot
het ‘analoge’ bron- en contactonderzoek - een centrale voorziening. Het bijhouden van de contacten
gebeurt wel alleen op de telefoon van de gebruiker en is in zoverre decentraal. Het doorzenden van de
contactcodes2 aan alle gebruikers van de app gebeurt echter via een centrale server, gehouden door de
gezamenlijke GGD’s mogelijk in gezamenlijkheid met de minister van VWS.3 Er is dus niet een centrale
database waarin ieder contact wordt bijgehouden, maar wel een centrale server die informatie met
betrekking tot besmetting doorstuurt.4
Het ‘analoge’ bron- en contactonderzoek is echter niet nationaal ingericht. Het zijn de 25 afzonderlijke
GGD’s die elk een eigen grondslag hebben voor de verwerking van persoonsgegevens ten behoeve van het
1 Het risico op herleiding is aan de orde bij de groep die daadwerkelijk in contact is geweest met de positief geteste persoon.
2 Iedere dag wordt een nieuwe Key gegenereerd, waaruit een aantal EphIDs, ofwel unieke identifiers worden gegenereerd die men

uitzendt via Bluetooth. Het zijn de Keys, die worden doorgestuurd.
3 Toelichting, p. 28. Er is blijkens de Toelichting nog niet duidelijk wie (gezamenlijk) verwerkingsverantwoordelijke is (of zijn).
4 Wanneer de positief geteste persoon meewerkt aan het bron- en contactonderzoek en de door de GGD, of andere partij, verstrekte
code invoert.

3/9

Datum

9 juni 2020

Ons kenmerk
z2020-09495

uitvoeren van hun wettelijke taak om bron- en contactonderzoek uit te voeren.5 De GGD’s zijn dus
regionaal bevoegd om (bijzondere) persoonsgegevens te verwerken. Het gezamenlijk
verwerkingsverantwoordelijke zijn van alle 25 GGD’s voor de verwerking van persoonsgegevens op een
centrale server is daarmee problematisch. Iedere verwerkingsverantwoordelijke dient namelijk
(zelfstandig) een grondslag voor de verwerking van persoonsgegevens te hebben. Dit geldt ook wanneer
men gezamenlijk verwerkingsverantwoordelijke is.6 De verwerking op de server betreft een verwerking
van bijzondere persoonsgegevens, namelijk de besmettingsstatus van de gebruiker die zijn of haar
contactcodes van de afgelopen twee weken upload naar de server. De server zendt deze contactcodes
vervolgens door naar alle gebruikers van de app. Ten aanzien van deze verwerking is echter maar een van
de 25 GGD’s in Nederland gerechtigd. De overige 24 GGD’s kunnen zich voor deze verwerking niet
beroepen op hun wettelijke taak, omdat hun wettelijke taak zich niet uitstrekt tot heel Nederland maar
alleen tot de eigen regio. De toelichting gaat uit van een onjuiste veronderstelling dat artikel 6, eerste lid,
onderdeel c, van de Wpg voor deze verwerking voor alle GGD’s een grondslag kan bieden. Wil de wetgever
alle 25 GGD’s gezamenlijk verwerkingsverantwoordelijke maken, dan zal hiervoor een nieuwe grondslag
moeten worden gecreëerd. In dit kader is ook onduidelijk welke grondslag de minister van VWS heeft voor
de verwerking op de centrale server.
Verder is er een wezenlijk verschil tussen het ‘analoge’ bron- en contactonderzoek en de voorgestelde
notificatieapp in het tijdstip waarop deze beginnen. Het ‘analoge’ bron- en contactonderzoek wordt
namelijk gestart op het moment dat de GGD bekend wordt gemaakt met een positieve test op het 2019nCov virus bij een persoon. Dat is ook het moment dat de wettelijke taak betreffende de uitvoering van het
bron- en contactonderzoek van de desbetreffende GGD begint. De notificatieapp begint echter met het
bijhouden van contacten vanaf het moment dat de gebruiker het Google/Apple platform ‘aanzet’ waarop
de notificatieapp draait. Vanaf dat moment begint het mobiele toestel op de achtergrond de EphIDs van de
gebruiker via Bluetooth uit te zenden en de EphIDs van alle andere gebruikers van de app die het mobiele
toestel kan oppikken te verzamelen.7 In tegenstelling tot het huidig bron- en contactonderzoek waarin
men veelal aan de hand van het geheugen de contacten van de afgelopen periode oplepelt wanneer men
ernaar gevraagd wordt,8 is dit proces bij de notificatieapp vervangen door een constante verzameling9 en
uitzenden van de eigen gepseudonimiseerde identiteit naar andere gebruikers van de app, zonder dat
vooraf vaststaat dat dit daadwerkelijk nodig is of zal zijn.
Voor de verwerking van persoonsgegevens in deze eerste verzamel- en uitzendfase van EphIDs wordt
blijkens de toelichting toestemming als grondslag gebruikt. Onduidelijk is echter aan wie de gebruiker in
dat geval toestemming verleent. De toelichting geeft namelijk niet aan wie voor de verzameling van de
EphIDs als verwerkingsverantwoordelijke dient te worden aangemerkt. Wanneer dit een
overheidsinstantie betreft, zoals de gezamenlijke GGD’s en/of de Minister, ligt het eerder in de rede dat de
wettelijke basis die dient te worden gecreëerd om de verwerking op de server te kunnen bewerkstelligen
5 Artikel 6, eerste lid, onderdeel c, van de Wpg jo. Artikel 6, eerste lid, onderdeel e, van de Wpg.
6 Hof van Justitie 29 juli 2019, C-40/17, ECLI:EU:C:2019:629 (Fashion ID), punt 96.
7 Na twee weken worden deze automatisch verwijderd.
8 Hoewel er ook al mensen zijn die een dagboek bijhouden en er landen zijn die oproepen tot het bijhouden van een dagelijks

contactenboekje.
9 Met dien verstande dat na twee weken de gegevens automatisch verwijderd worden.

4/9

Datum

9 juni 2020

Ons kenmerk
z2020-09495

niet alleen die, maar alle fasen van de verwerking omvat. Hierbij inbegrepen deze eerste fase van
verzamelen en uitzenden van de EphIDs.10 Het gaat hier immers om de inzet van een (digitaal) middel ter
uitvoering van een wettelijke taak. In dat geval kan bij wet de verwerking in deze fase worden voorzien van
voldoende (specifieke) waarborgen.11
In beginsel is het mogelijk uit te gaan van toestemming als grondslag voor de verwerking in deze fase.12 In
dat geval dient in de technische vormgeving van de app mogelijk een voorziening te worden getroffen voor
de gevolgen van de intrekking van de toestemming.13 Daarnaast dient er in dat geval in voorzien te zijn dat
de toestemming vrijelijk is gegeven, en het is aan de verwerkingsverantwoordelijke om aan te tonen dat
deze toestemming is gegeven.14 Voor een zo grootschalig in te voeren app lijkt dat een uitvoeringsrisico.
Hierbij dient ook speciale aandacht te zijn voor de toestemming van kinderen welke ook aan strikte
voorwaarden is gebonden.15
De AP merkt op dat de rol van Google en Apple in het geheel niet wordt benoemd in de toelichting. Terwijl
het gebruik van de door deze partijen ontwikkelde platformen een belangrijke rol speelt bij de (verdere)
verwerking van de EphIDs.16 Het transparantiebeginsel vereist dat voldoende informatie wordt verstrekt
over de wijze van de (verdere) verwerkingen die in de app en/of het onderliggende platform plaatsvinden.17
Uit oogpunt van risico voor de burger is het ook van groot belang inzichtelijk te maken of deze partijen de
beschikking krijgen over de persoonsgegevens.
In dit geval gaat het om een nieuwe landelijk uniforme voorziening met dezelfde doelstelling als het
traditionele contactonderzoek zoals dat door de GGD’s regionaal zal blijven worden uitgevoerd. Het gaat
echter om een daarvan duidelijk onderscheiden activiteit waarbij vanaf een veel eerder moment veel meer
en heel andere gegevens worden verwerkt op een heel andere schaal. Het ligt naar het oordeel van de AP
dan ook niet in de rede inzet van de app te zien als invulling van de bestaande taak en de bevoegdheid met
betrekking tot contactonderzoek zoals die is neergelegd op gemeentelijk- en veiligheidsregioniveau. Het
RIVM heeft wettelijk al tot taak namens de minister van VWS werkzaamheden te verrichten bij de
bestrijding van infectieziekten en het is ook de minister de verantwoordelijkheid draagt voor de
coördinatie van de bestrijding van de pandemie.18 De AP heeft de indruk dat de inzet van de app en de
verwerkingsverantwoordelijkheid daarvoor eerder in het verlengde hiervan liggen dan dat die inzet al als
vanzelfsprekend deel uit zou maken van de wettelijke taak van de regionale gezondheidsautoriteiten. Daar
komt bij dat de feitelijke vormgeving van de inzet van de app, ook in de praktijk, gelet op de impact voor de
gehele bevolking van groot belang is. Daarbij past naar het oordeel van de AP democratische legitimatie in
10 Het gaat dan om het uitzenden, verzamelen en vergelijken van de EphIDs berekend uit de contactcodes die worden toegezonden

door de server.
11 Zie artikel 6, derde lid, van de AVG en overweging 45 van de AVG.
12 Zie in dat geval wel de gevolgen van intrekken van toestemming artikel 7, derde lid, van de AVG.
13 Zie met betrekking tot het intrekken van de toestemming en de gevolgen artikel 7, derde lid, van de AVG.
14 Artikel 7, eerste lid, van de AVG en overweging 43 van de AVG.
15 Artikel 8, van de AVG.
16 Uit de Kamerbrief minister van VWS, 6 mei 2020 betreffende ‘COVID-19 Update stand van zaken’, kenmerk 1686004-204986-PG blijkt
dat er voor dit platform wordt gekozen.
17 Zie in dit kader ook overwegingen 58 en 78, van de AVG.
18 Artikel 6c, eerste lid, en artikel 7 van de Wpg.

5/9

Datum

9 juni 2020

Ons kenmerk
z2020-09495

de vorm van een politiek volledig verantwoordelijke bewindspersoon die de Kamers in staat stelt hun taak
uit te voeren.
De AP adviseert:
- als grondslag voor de verwerking een wettelijke taak in het wetsvoorstel op te nemen;
- de verwerkingsverantwoordelijkheid voor de inzet van de app als geheel toe te delen aan de
Minister; en
- de rol van Google en Apple toe te lichten.
2. Doelbinding en andere mogelijke apps
Het voorgestelde artikel 58v van de Wpg biedt een grondslag voor de inzet van digitale middelen ‘ter
ondersteuning van bron- en contactopsporing’. De inzet van digitale middelen voor andere doeleinden is
dus niet mogelijk op basis van het voorgestelde artikel 58v van de Wpg. Uit de toelichting blijkt echter dat
er wel wordt gedacht aan mogelijke andere digitale toepassingen waarvoor artikel 58v een grondslag zou
bieden. Zo wordt er gedacht aan de inzet van mogelijke e-Gezondheidsapps voor triage, apps voor
zelfmonitoring of monitoring in het kader van een zorgrelatie of apps voor zorg op afstand.19 Al deze
voorbeelden van applicaties dienen echter niet ter uitvoering van bron- en contactopsporing en vallen dus
niet onder het voorgestelde artikel 58v van de Wpg.
De AP adviseert de passages over mogelijk toekomstige applicaties buiten inzet ter ondersteuning van
bron- en contactopsporing te schrappen uit de toelichting.
3. Noodzaak; proportionaliteit en subsidiariteit
Hoewel de notificatieapp ter ondersteuning van het bron- en contactonderzoek zal moeten dienen, is
onvoldoende duidelijk hoe de app zich verhoudt tot het ‘analoge’ bron- en contactonderzoek. Zo is
onduidelijk of dergelijk onderzoek plaats blijft vinden als de app is geïnstalleerd en in hoeverre zich dit
alsnog ook richt op mensen die mogelijk ook al door de app gewaarschuwd zijn. Daar lijkt het wel op.20 De
toelichting is op dit punt onvoldoende helder.
Terecht koppelt de toelichting op de notificatieapp de proportionaliteit van de verwerking aan de
effectiviteit van de daadwerkelijk app.21 Uit de toelichting blijkt echter ook dat er gerede twijfel bestaat
over deze effectiviteit. Zo is er op dit moment weinig (wetenschappelijk) bewijs voor de effectiviteit van de
inzet van een dergelijke notificatieapp. Zo zijn er de bekende problemen met het gebruik van Bluetooth
technologie om zowel de afstand in te schatten tot elkaar als het feit dat Bluetooth signalen door fysieke
barrières heen kunnen waar het virus niet doorheen kan komen, zoals een glazen schot, deur of muur
waardoor er veel risico is op vals positieven. Er wordt ten dele tegemoet gekomen aan deze zorgen, zoals
de mogelijkheid om de app tijdelijk uit te kunnen zetten als je thuis bent om zo niet de EphIDs van je buren
op te vangen door de muren heen. De vraag is echter hoe effectief een dergelijke oplossing is in de praktijk.

19 Toelichting, pagina 19.
20 Toelichting, pagina 22.
21 Toelichting, pagina 23.

6/9

Datum

9 juni 2020

Ons kenmerk
z2020-09495

De proportionaliteit van de verwerking van persoonsgegevens is ook afhankelijk van de daadwerkelijke
technische inrichting van de app. Het gaat hier dan niet om de proportionaliteit van de inzet van een
digitaal middel, maar van dit digitale middel; de notificatieapp. Zo blijft nog veel onduidelijkheid bestaan
uit het concept en de toelichting over hoe is voldaan aan het beginsel van de minimalisatie van
gegevensverwerking.22 Bijvoorbeeld ten aanzien van de vraag of het tijdstip op de dag van het contact wel
of niet wordt opgeslagen en gedeeld.23Hoe meer gegevens worden opgeslagen, gedeeld of anderszins
verwerkt hoe groter het risico op herleiding is. Dergelijke overwegingen zijn relevant in het kader van de
beoordeling van de proportionaliteit van inzet van de notificatieapp. De AP gaat er voor dit moment vanuit
dat deze punten als aangekondigd in de toelichting in een voorafgaande raadpleging nog aan de orde
komen.
Daarnaast wordt niet stilgestaan bij alternatieven voor de inzet van een dergelijke applicatie, enkel het
analoge bron- en contactonderzoek. Uit hoofde van subsidiariteit dienen alternatieven waarbij
persoonsgegevens niet worden verwerkt of de verwerking minder verregaand is te worden onderzocht en
expliciet in de toelichting te worden gemaakt waarom deze niet geschikt zijn om het doel te bereiken.
De AP adviseert in de toelichting de proportionaliteit en subsidiariteit van de inzet van een notificatie app
nader te onderbouwen.
4. Rechten van betrokkenen
In de toelichting op het concept wordt over de rechten van betrokkenen alleen gesproken in het kader van
de geautomatiseerde besluitvorming. Er wordt niet stilgestaan hoe vorm wordt gegeven aan de overige
rechten van betrokkenen en informatieverplichtingen van verwerkingsverantwoordelijke, in het bijzonder
de invulling van het recht op informatie, het recht op inzage, maar ook bijvoorbeeld dataportabiliteit.24 Met
betrekking tot de uitvoering van deze rechten dient ook hier in acht te worden genomen dat de verstrekte
informatie begrijpelijk dient te zijn, ook voor kwetsbare groepen zoals bijvoorbeeld kinderen.
De AP adviseert in de toelichting uiteen te zetten op welke wijze invulling gegeven zal worden aan de
verschillende rechten van betrokkenen.
5. Bepaling inzake informatievoorziening
Het concept bepaalt daarnaast dat de burgemeester desgevraagd aan de Minister van VWS gegevens en
inlichtingen verstrekt die de minister nodig heeft voor de statistiek, informatievoorziening en
beleidsvorming met betrekking tot het nieuw in te voeren hoofdstuk in de Wpg.25 Aangezien er behoefte is
aan een goed beeld van de gevolgen van de uitvoering van de wet is er een verplichting opgenomen tot het
verstrekken van structurele informatie, zo stelt de toelichting. Het gaat hier uitdrukkelijk, zo gaat de
toelichting verder, ‘niet om het houden van toezicht, maar om het voorzien in een informatiebehoefte om
effectief te kunnen blijven gedurende deze situatie’.
22 Artikel 5, eerste lid, onder c, van de AVG.
23Zie bijvoorbeeld Toelichting, pagina 28.
24 Zie voor de rechten van betrokkenen Hoofdstuk III, van de AVG.
25 Artikel 58t, van het concept.

7/9

Datum

9 juni 2020

Ons kenmerk
z2020-09495

Het is onduidelijk uit het concept en de toelichting daarop of het hier ook kan gaan om de verstrekking van
persoonsgegevens. Het artikel wordt niet besproken in de toelichting in de paragraaf met betrekking tot de
verwerking van persoonsgegevens. Als het hier gaat om de verstrekking van inlichtingen anders dan
persoonsgegevens dan moet dit blijken uit het concept of de toelichting daarop. Indien het gaat om een
verstrekking van gegevens die tevens persoonsgegevens kunnen bevatten dan voldoet de bepaling niet aan
de beginselen inzake gegevensverwerking zoals opgesomd in artikel 5 van de AVG. Het artikel is niet
transparant ten aanzien van de specifieke persoonsgegevens die kunnen worden verwerkt,26 heeft geen
duidelijk omschreven doel van de verwerking,27 geeft niet aan hoe word voldaan aan het beginsel van
minimale gegevensverwerking,28 kent geen opslagbeperking,29 en is onduidelijk hoe aan de verwerking
aan het beginsel van de integriteit en vertrouwelijkheid van de persoonsgegevensverwerking voldoet.30
De AP adviseert de toelichting en zo nodig het concept op dit punt aan te vullen.
6. Overige opmerkingen
De toelichting zet uiteen dat voorzien is in ‘een strak proces van evaluatie en monitoring, om zo nodig
aanpassingen en bijstellingen te kunnen doen aan de app en zo de effectiviteit te toetsen en zo mogelijk te
vergroten. Het zou dan ook kunnen zijn dat als de app onvoldoende effectief is, het gebruik wordt
beëindigd.’31
De AP onderschrijft het belang van evaluatie en zo nodig beëindiging. Een dergelijke belangrijke waarborg
dient niet alleen te worden opgenomen in de toelichting, maar tevens in het concept zelf.
De AP adviseert het concept aan te vullen.
Het concept betreft een reeks aan bepalingen die verschillende andere fundamentele rechten ook raken,
waaronder het recht op gezondheidszorg, godsdienstvrijheid, de vrijheid van verplaatsing en het recht op
eigendom. Deze worden besproken in paragraaf 6 van de toelichting onder de kop ´grondrechtelijke
aspecten´. Hierin worden niet de grondrechtelijke aspecten inzake gegevensbescherming en privacy
besproken, zoals beschermd onder artikelen 7 en 8 van het EU Handvest en artikel 8 EVRM.
De AP adviseert bij de bespreking van de grondrechtelijke aspecten van het concept aan te vullen met de
privacy- en gegevensbeschermingsaspecten.
De AP is slechts bevoegd voor advisering over dit wetsvoorstel voor zover het Europees Nederland betreft.
Mogelijk ten overvloede geeft zij in overweging te bezien of de Commissie toezicht bescherming
persoonsgegevens BES op de voet van artikel 49 van de Wet bescherming persoonsgegevens BES eveneens
om advies zou moeten worden gevraagd.
26 Artikel 5, eerste lid, onder a, van de AVG.
27 Artikel 5, eerste lid, onder b, van de AVG.
28 Artikel 5, eerste lid, onder c, van de AVG.
29 Artikel 5, eerste lid, onder e, van de AVG.
30 Artikel 5, eerste lid, onder f, van de AVG.
31 Pagina 23, van de toelichting.

8/9

Datum

9 juni 2020

Ons kenmerk
z2020-09495

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C.E. Mur
Bestuurslid

9/9