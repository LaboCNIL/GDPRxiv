Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Economische Zaken en Klimaat
De heer ir. E.D. Wiebes MBA
Postbus 20401
2500 EK Den Haag

Datum

12 november 2020

Ons kenmerk

Uw brief van

Contactpersoon

Uw kenmerk

z2020-16138

15 september 2020

DGBI / 20231466

070 8888 500

Onderwerp

Advies over het concept voor de Wet toetsing economie en nationale veiligheid

Geachte heer Wiebes,
Bij brief van 15 september 2020 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over het
concept voor de regels tot invoering van een toets betreffende activiteiten die een risico kunnen vormen
voor de nationale veiligheid gezien het effect hiervan op ondernemingen die van wezenlijk belang zijn voor
vitale processen of actief zijn op het gebied van sensitieve technologie (Wet toetsing economie en
nationale veiligheid) (hierna: het concept).
De AVG vereist dat persoonsgegevens worden verwerkt op een wijze die ten aanzien van de betrokkene
transparant is. Het concept schiet hierin op een aantal onderdelen tekort. De AP heeft op dit punt bezwaar
tegen het concept en adviseert de procedure niet voort te zetten, tenzij het bezwaar is weggenomen.

Strekking van het concept
Het doel van het concept is het beheersen van risico’s voor de nationale veiligheid als gevolg van bepaalde
economische activiteiten, zoals investeringen en fusies. Hiertoe introduceert het concept een meldplicht
aan de Minister van Economische Zaken en Klimaat (EZK) voor voorgenomen wijzigingen van
zeggenschap1 of significantie invloed in ondernemingen (a) gevestigd in Nederland, die van wezenlijk
belang zijn voor de continuïteit en weerbaarheid van vitale processen2 of die actief zijn op het gebied van
1 Zeggenschap als bedoeld in artikel 26 van de Mededingingswet

(artikel 1 van het concept).

2 Bij algemene maatregel van bestuur worden processen aangewezen die vitaal zijn omdat de verstoring, aantasting of uitval van

die

processen leidt tot ernstige maatschappelijke ontwrichting (artikel 3, eerste lid, van het concept).

1

Datum

12 november 2020

Ons kenmerk
z2020-16138

sensitieve technologie3 of (b) in ondernemingen die zeggenschap in of significantie invloed op
ondernemingen als bedoeld onder (a) hebben (beide aangeduid als ‘doelondernemingen’).4 De Minister
van EZK neemt aan de hand van bepaalde risicofactoren een toetsingsbesluit op de melding en kan daarbij
bepaalde eisen stellen of voorschriften aan verbinden.5
Voor de beoordeling van de risico’s voor de nationale veiligheid verkrijgt de Minister van EZK volgens de
toelichting gegevens over de identiteit van de verwerver van zeggenschap of significante invloed, de
relaties van de verwerver met andere partijen, de staat van dienst van de verwerver in relatie tot vitale
processen en in relatie tot vertrouwelijkheids- en geheimhoudingsverplichtingen en wettelijke
beperkingen inzake handelstransacties en investeringen met specifieke partijen, landen etcetera. Tot op
zekere hoogte zal de beoordeling vergen dat deze gegevens ook worden verworven van de
doelonderneming.6
In veel gevallen zal de verwerver een rechtspersoon zijn. De gegevens zullen dan niet alleen betrekking
hebben op de rechtspersoon zelf, maar ook op de natuurlijke personen die bepalend zijn voor het beleid
van de onderneming, waaronder de leden van de raad van bestuur, de raad van commissarissen (of
daarmee vergelijkbare functies) of sleutelfunctionarissen, zoals de secretaris van de raad van bestuur of
een chief operating officer van een productiefaciliteit. Ook kunnen de aandeelhouders van de verwervende
onderneming natuurlijke personen zijn wiens identiteit en relaties met derden worden betrokken bij de
beoordeling.7
De gegevens worden (desgevraagd) verstrekt aan de Minister van EZK door de meldingsplichtige, diverse
bestuursorganen, diensten, toezichthouders en andere personen en de doelonderneming. Ook kan de
Minister van EZK gebruik maken van gegevens uit diverse openbare registers.

Advies
Dit advies heeft alleen betrekking op de verwerking van persoonsgegevens zoals voorgesteld in het
concept.
Transparantie
De AVG vereist dat de persoonsgegevens moeten worden verwerkt op een wijze die ten aanzien van de
betrokkene transparant is.8 Deze transparantieverplichting houdt mede in dat duidelijkheid aan de
betrokkene wordt verschaft over de specifieke persoonsgegevens die worden verwerkt, waarom deze
3 Sensitieve technologie omvat (a) producten voor

tweeërlei gebruik waarvan de uitvoer vergunningplichtig is op grond van artikel 3,
eerste lid, van verordening (EG) nr. 428/2009 van de Raad van 5 mei 2009 tot instelling van een communautaire regeling voor controle
op de uitvoer, de overbrenging, de tussenhandel en de doorvoer van producten voor tweeërlei gebruik (PbEU 2009, L 134) en (b)
militaire goederen als bedoeld in artikel 2 van de Uitvoeringsregeling strategische goederen 2012. Bij algemene maatregel van bestuur
kan hiervan (onder bepaalde voorwaarden) worden afgeweken. (artikel 3, tweede, derde en vierde lid, van het concept)
4 Artikel 5, eerste lid, j˚ artikel 2, eerste lid, van het concept.
5 Artikel 4, 7 en 8 van het concept.
6 Memorie van toelichting, p. 25.
7 Memorie van toelichting, p. 25.
8 Artikel 5, eerste lid, onder a, van de AVG. Ook het vereiste register van verwerkingsactiviteiten moet een beschrijving van de
categorieën van persoonsgegevens bevatten (artikel 30, eerste lid, onder c, van de AVG). Zie ook het advies van de AP, Advies over het
concept Uitvoeringswet screeningsverordening buitenlandse directe investeringen , z2020-01910, 16 april 2020, p. 2-3.

2/4

Datum

12 november 2020

Ons kenmerk
z2020-16138

persoonsgegevens worden verwerkt en waar deze persoonsgegevens vandaan komen. Het concept schiet
hierin op de volgende onderdelen tekort.
1. Persoonsgegevens melding
Het concept regelt dat bij of krachtens algemene maatregel van bestuur wordt bepaald welke
informatie een melding ten minste bevat.9
2. Openbare registers en openbare informatie
De Minister van EZK kan op grond van het concept gebruik maken van gegevens die afkomstig zijn uit
het handelsregister, de basisregistratie kadaster en de openbare registers als bedoeld in artikel 1,
eerste lid, van de Kadasterwet, overige openbare registers bij de wet ingesteld en openbare informatie.10 De
toelichting noemt als voorbeelden van overige openbare registers: de Meldingsregisters AFM, het
Register Trustkantoren, het Centraal insolventieregister en het Centraal curatele- en bewindregister.
Onduidelijk is waarom deze registers niet expliciet bij of krachtens het concept worden aangewezen.
De openbare informatie kan volgens de toelichting van alles zijn, zoals jaarrekeningen, jaarverslagen,
persberichten van ondernemingen en berichtgeving in de media.11
3. Verstrekken alle noodzakelijke informatie
Het concept bepaalt dat de meldingsplichtigen, de Minister voor Buitenlandse Handel en
Ontwikkelingssamenwerking (BHO), de Belastingdienst, de Minister van Justitie en Veiligheid
(JenV), de Autoriteit Consument en Markt en andere bij algemene maatregel van bestuur aangewezen
diensten, toezichthouders of andere personen desgevraagd alle informatie aan de Minister van EZK
moeten verstrekken. Ook kan de Minister van EZK de Algemene Inlichtingen- en Veiligheidsdienst en
de Militaire Inlichtingen- en Veiligheidsdienst verzoeken om mededeling te doen. Een en ander voor
zover dat noodzakelijk is ter uitvoering van deze wet.12
Het concept stelt slechts enige begrenzing aan de informatieverstrekking door de Minister voor BHO,
namelijk voor zover het gegevens betreft die verwerkt worden in het kader van de Wet strategische
diensten en het Besluit strategische goederen, en door de Minister van JenV, namelijk voor zover het
justitiële en strafvorderlijke gegevens betreft in relatie tot de verwerver, of bestuurders,
leidinggevenden of sleutelfunctionarissen binnen de verwerver.
4. Justitiële en strafvorderlijke gegevens
In de toelichting is vermeld dat bij het gebruik van justitiële gegevens het expliciet niet gaat om alle
justitiële informatie, maar uitsluitend om die informatie die relevant is voor de beoordeling of er
sprake kan zijn van een risico voor de nationale veiligheid. Ook kunnen bepaalde delicten relevant zijn.
Onduidelijk is welke justitiële informatie en delicten relevant worden bevonden.

9 Artikel 5, tweede lid, van het concept.
10 Artikel 22, tweede lid, van het concept.
11 Memorie van toelichting, p. 70.
12 Artikel 22, derde, vierde en zesde lid, van het concept.

3/4

Datum

12 november 2020

Ons kenmerk
z2020-16138

De AP adviseert om de persoonsgegevens die in het kader van het concept zullen worden verwerkt bij of
krachtens het concept (nader) te specificeren en de noodzaak van deze specifieke gegevensverwerkingen
in de toelichting te onderbouwen, dan wel in de toelichting te motiveren waarom specificatie niet mogelijk
of wenselijk is.
Verstrekken informatie door de Belastingdienst
Volgens het concept zal de relevante gegevenscategorieën die de Belastingdienst desgevraagd verstrekt
aan de Minister van EZK nog worden gespecificeerd.
De AP adviseert om deze gegevenscategorieën, inclusief de onderbouwing van de noodzaak daarvan in de
toelichting, alsnog ter advisering aan de AP voor te leggen gelet op artikel 36, vierde lid, van de AVG.
Bewaartermijn
De toelichting vermeldt dat de minister persoonsgegevens niet langer bewaart dan noodzakelijk is voor de
behandeling van de zaak.13 Ook vermeldt de toelichting dat de gegevens 15 jaar na het onherroepelijk
worden van het besluit of afsluiten van de zaak worden vernietigd.14 Dit lijkt, zonder nadere uitleg, met
elkaar tegenstrijdig.
De AP adviseert om de bewaartermijn van 15 jaar te onderbouwen.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C. E. Mur
Bestuurslid

13 Overeenkomstig artikel 5, eerste lid, onder

e, van de AVG dat bepaalt dat persoonsgegevens niet langer worden bewaard dan voor de
doeleinden waarvoor die persoonsgegevens worden verwerkt noodzakelijk is.
14 Memorie van toelichting, p. 26.

4/4