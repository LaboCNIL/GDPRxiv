Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Sociale Zaken en Werkgelegenheid,
Postbus 90801
2509 LV Den Haag

Datum

27 augustus 2018

Ons kenmerk
z2018-14649

Uw brief van
15 juni 2018

Contactpersoon
070 8888 500

Onderwerp

Advies concept-verzamelbesluit SZW 2019

Geachte ,
Bij brief van 15 juni 2018 heeft u de Autoriteit Persoonsgegevens (AP) gevraagd op grond van het bepaalde
in artikel 36, vierde lid, van de Algemene verordening gegevensbescherming (AVG) te adviseren over het
conceptbesluit tot wijziging van het Besluit SUWI en enkele andere AMvB’s van het Ministerie van Sociale
Zaken en Werkgelegenheid in verband met de verwerking van gegevens door verzekeraars in het kader van
de verzekering van het ziekte- en arbeidsongeschiktheidsrisico en kleine technische wijzigingen
(Verzamelbesluit SZW 2019) (hierna: het conceptbesluit). De AP voldoet hiermee aan uw verzoek.
Per e-mail van 8 augustus 2018 is een aangepast conceptbesluit toegestuurd. Dit wetgevingsadvies van de
AP is gebaseerd op het aangepaste conceptbesluit van 8 augustus 2018.

Inhoud van het conceptbesluit
Het conceptbesluit stelt een nieuw artikel 5.18a van het Besluit SUWI voor. Dit artikel regelt dat
werkgevers bepaalde gegevens over gezondheid van hun (ex-)werknemers mogen verstrekken aan de
(aspirant) verzekeraars met wie zij een verzekering willen sluiten respectievelijk gesloten hebben. Deze
gegevensverstrekking dient noodzakelijk te zijn voor het aangaan en uitvoeren van de overeenkomst tot
verzekering van het risico van het betalen van loon ingeval van ziekte van de werknemer, van betalingen
als gevolg van het eigenrisicodragen en van uitkeringen ten gevolge van arbeidsongeschiktheid.
Verder bevat het conceptbesluit technische en redactionele wijzigingen op het beleidsterrein van het
Ministerie van Sociale Zaken en Werkgelegenheid.

1

Datum

27 augustus 2018

Ons kenmerk
z2018-14649

Advies conceptbesluit
Bijzondere persoonsgegevens
Het voorgestelde artikel 5.18a van het Besluit SUWI noemt gegevens over gezondheid van
(ex-)werknemers die werkgevers mogen verstrekken aan verzekeraars. Volgens de nota van toelichting
dienen werkgevers, naast de gegevens over gezondheid, ook niet bijzondere persoonsgegevens aan
verzekeraars te verstrekken, zoals NAW-gegevens en gegevens over het dienstverband.1
Niet alleen de gegevens die als zodanig betrekking hebben op een bijzonder kenmerk, zoals de gezondheid
van (ex-)werknemers, zijn bijzondere persoonsgegevens maar ook de gegevens waaruit de aanwezigheid
van een dergelijk kenmerk kan worden afgeleid zijn bijzondere persoonsgegevens. In dit geval dienen
gegevens als NAW-gegevens van (ex-)werknemers ook te worden aangemerkt als bijzondere
persoonsgegevens. Werkgevers verstrekken deze gegevens aan verzekeraars alleen als er sprake is van
arbeidsongeschiktheid. In deze context hebben deze gegevens van (ex-)werknemers dus automatisch ook
betrekking op de gezondheid van die (ex-)werknemers.
Gelet op het vorenstaande adviseert de AP om in de nota van toelichting aan te geven dat gegevens als
NAW-gegevens van (ex-)werknemers in deze context bijzondere persoonsgegevens zijn.
Ministeriële regeling
Het voorgestelde artikel 5.18a, zesde lid, van het Besluit SUWI bepaalt dat bij ministeriële regeling nadere
regels kunnen worden gesteld over de gegevens van (ex-)werknemers die werkgevers aan verzekeraars
mogen verstrekken. In de nota van toelichting is aangegeven dat daarbij met name kan worden
geconcretiseerd onder welke omstandigheden gegevens verwerkt mogen worden voor de beoordeling van
het door de verzekeraar te verzekeren ziekte- of arbeidsongeschiktheidsrisico en bij de uitvoering van de
overeenkomst van deze verzekering . Ook kunnen nadere regels worden gesteld over de gegevens, niet
zijnde bijzondere persoonsgegevens, en de omstandigheden waaronder deze mogen verwerkt. Het gaat
hier volgens de nota van toelichting om de uitwerking van detailpunten ten behoeve van de toepassing van
artikel 5.18a van het Besluit SUWI in de praktijk, zodat deze mogelijkheid tot het treffen van een
ministeriële regeling gerechtvaardigd geacht wordt.2
Het voorgestelde artikel 5.18a van het Besluit SUWI is gebaseerd op de delegatiemogelijkheid die wordt
geboden door artikel 30, zesde lid, van de Uitvoeringswet Algemene verordening gegevensbescherming
(UAVG). Daarin is bepaald dat er nadere regels kunnen worden gesteld ‘bij algemene maatregel van
bestuur’. Door de formulering ‘bij algemene maatregel van bestuur’ wordt subdelegatie van regelgevende
bevoegdheid door de regering in principe uitgesloten (artikel 2.26 Aanwijzing voor de regelgeving). De AP
wijst er op dat de hier bedoelde nadere regels uit oogpunt van privacybescherming belangrijk zijn en
daarom al niet van ondergeschikte of administratieve aard zijn. De AP is dan ook van oordeel dat de

1
2

Nota van toelichting, Artikelsgewijze toelichting, Artikel X. Besluit SUWI, Onderdeel B (artikel 5.18a), p. 16.
Nota van toelichting, Artikelsgewijze toelichting, Artikel X. Besluit SUWI, Onderdeel B (artikel 5.18a), p. 16-17.

2/3

Datum

27 augustus 2018

Ons kenmerk
z2018-14649

wetgever in formele zin hiermee terecht tot uitdrukking heeft gebracht dat de hier aan de orde zijnde
afwegingen op het niveau van de regering en na advies van de Raad van State moeten worden gemaakt.3
Gelet op het vorenstaande adviseert de AP om het voorgestelde artikel 5.18a, zesde lid, van het Besluit
SUWI, waarin wordt bepaald dat bij ministeriële regeling nadere regels kunnen worden gesteld, te
schrappen

Dictum
De AP adviseert u aan het vorenstaande op passende wijze aandacht te schenken.

Hoogachtend,
Autoriteit Persoonsgegevens,

Mr. A. Wolfsen
Voorzitter

3

Dat blijkens de toelichting op artikel 2.26 van de Aanwijzing voor de regelgeving in de jurisprudentie bij uitzondering, subdelegatie
onder de formulering ‘bij algemene maatregel van bestuur’ is geaccepteerd, doet hier niet aan af. De UAVG is ook geen oude wetgeving
waarbij onbedoeld de formulering ‘bij algemene maatregel van bestuur’ is toegepast.

3/3