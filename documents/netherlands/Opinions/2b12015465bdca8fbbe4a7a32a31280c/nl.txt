Concept
Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De minister van Financiën
mr. W. Hoekstra
Postbus 20201
2500 EE DEN HAAG

Datum

14 november 2019

Ons kenmerk
z2019-20224

Uw brief van

10 september 2019

Onderwerp

Advies ontwerp Besluit verwijzingsportaal bankgegevens

Geachte heer Hoekstra,
Bij brief van 10 september 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over het
ontwerp Besluit verwijzingsportaal bankgegevens (hierna: het concept).
Hoewel artikel 3:267i, vierde lid, van de Wet op het financieel toezicht indiceert dat in dit concept regels
worden gesteld over het beheer van het verwijzingsportaal, wordt in dit concept niet vastgesteld wie de
verwerkingsverantwoordelijke(n) is (zijn). Weliswaar bevat de Memorie van Toelichting bij de Wet
verwijzingsportaal bankgegevens een tabel met “verwerkingsverantwoordelijken”1, maar voor een aantal
verwerkingen wordt daarin niet vermeld op grond van welke wettelijke bepaling de genoemde
ondergeschikten zelf verwerkingsverantwoordelijk voor deze verwerkingen zouden zijn in plaats van de
boven hen gestelde minister of staatssecretaris. Daarnaast is het de vraag of de voorgestelde
verantwoordelijkheidsverdeling wel voldoende aansluit op het feitelijk beheer van het verwijzingsportaal
en of de gekozen constructie niet onnodig complex is.
De AP heeft op dit punt bezwaar tegen het concept en adviseert de procedure niet voort te zetten, tenzij het
bezwaar is weggenomen.

1 Kamerstukken II, 2018-2019, 35 238,

nr. 3, p. 13.

1

Datum

14 november 2019

Ons kenmerk
z2019-20224

Wetsvoorstel verwijzingsportaal bankgegevens (delegatiegrondslag van deze amvb)
Artikel 3:267i, vierde lid, van de Wet op het financieel toezicht – onderdeel van het wetsvoorstel
verwijzingsportaal bankgegevens2 - is de delegatiegrondslag voor het concept en luidt als volgt:
“Bij of krachtens algemene maatregel van bestuur worden regels gesteld over het beheer van het centraal
elektronisch systeem, de instanties en functionarissen die het systeem gebruiken, de gegevens die door middel
van het systeem worden ontsloten en de technische eisen waaraan het systeem en de aansluiting daarop
moeten voldoen. Ook kunnen bij of krachtens die maatregel van bestuur regels worden gesteld over de wijze
waarop vorderingen of verzoeken als bedoeld in het eerste lid worden gedaan en de wijze waarop de gevorderde
of verzochte gegevens worden aangeboden.”

Advies AP over het wetsvoorstel verwijzingsportaal bankgegevens
De AP heeft in 2018 geadviseerd over de Wet verwijzingsportaal bankgegevens.3
De AP had uitsluitend een opmerking over de verwerkingsverantwoordelijkheid en adviseerde daarover
als volgt:
“De AP adviseert in de memorie van toelichting […] de beoogde invulling van de
verwerkingsverantwoordelijkheid en de vormgeving van de relatie met de beheerder/verwerker uiteen te
zetten.”
Naar aanleiding van dit advies heeft de minister van Financiën de Memorie van Toelichting aangepast en
een onderdeel ingevoegd over de verwerkingsverantwoordelijkheid.4

Strekking van het concept
Conform artikel 3:267i, vierde lid, van de Wet op het financieel toezicht bevat de amvb bepalingen over het
beheer van het centraal elektronisch systeem, de instanties en functionarissen die het systeem gebruiken,
de gegevens die door middel van het systeem worden ontsloten en de technische eisen waaraan het
systeem en de aansluiting daarop moeten voldoen, de wijze waarop vorderingen of verzoeken als bedoeld
in artikel 3:267i, eerste lid, van de Wet op het financieel toezicht worden gedaan en de wijze waarop de
gevorderde of verzochte gegevens worden aangeboden.

2 op dit moment nog in behandeling bij de Tweede Kamer

(Kamerstuk 35 238).

3 z2018-18355.
4 Kamerstukken II, 2018-2019, 35 238,

nr. 3, p. 13-14.

2/6

Datum

14 november 2019

Ons kenmerk
z2019-20224

Artikel 4, eerste lid, van het concept bepaalt dat de minister van Justitie en Veiligheid ervoor zorg draagt
“dat het verwijzingsportaal bankgegevens de in dit artikel genoemde eigenschappen bezit” 5. In artikel 6
van het concept worden de bevragende organisaties (gebruikers) benoemd.6

Advies
Verwerkingsverantwoordelijke
Uit artikel 4, eerste lid, en artikel 6 blijkt niet wie de verwerkingsverantwoordelijke voor het
verwijzingsportaal is en evenmin of daarbij een verwerker wordt ingeschakeld. Daarvoor moet worden
teruggegrepen naar de Memorie van Toelichting bij de Wet verwijzingsportaal bankgegevens:
“Het verwijzingsportaal bankgegevens is een centrale voorziening waarlangs vragen van de respectievelijke bevragende
organisaties bij de banken worden uitgezet conform de reeds bestaande en ongewijzigde wettelijke bevoegdheden. De
bevragende organisaties zijn elk afzonderlijk verwerkingsverantwoordelijke voor het verzenden van hun verzoek of
vordering om informatie aan het verwijzingsportaal bankgegevens. De gegevens die in het verwijzingsportaal
bankgegevens worden opgeslagen (voor ongeveer drie minuten) vallen onder de verwerkingsverantwoordelijkheid van de
bevragende organisatie […] De Justitiële Informatiedienst (Justid), vallend onder de verantwoordelijkheid van de Minister
van Justitie en Veiligheid, is verwerker voor deze partijen.”7
Hoewel artikel 3:267i, vierde lid, van de Wet op het financieel toezicht indiceert dat in dit concept regels
worden gesteld over het beheer van het verwijzingsportaal, wordt in dit concept niet vastgesteld wie de
verwerkingsverantwoordelijke(n) is (zijn). Evenmin wordt duidelijk hoe het “zorg dragen”8 door de
minister van J&V moet worden begrepen in AVG-termen. Weliswaar wordt de minister van J&V in de
Nota van Toelichting gepositioneerd als verwerker9, maar ten aanzien van de loggingsgegevens die door
het verwijzingsportaal bankgegevens worden bewaard, wordt hij als verwerkingsverantwoordelijke
aangewezen10. Ook het feit, dat de minister van J&V zal laten beoordelen of de aangesloten
overheidsinstanties het portaal bevoegd gebruiken en of zij de juiste procedures in acht nemen11 lijkt
eerder te duiden op verwerkingsverantwoordelijkheid.
De tabel met “bevragende organisaties” en “verwerkingsverantwoordelijken” op p. 13 van de Memorie van
Toelichting bij de Wet verwijzingsportaal bankgegevens is informatief omdat daaruit helder wordt welke

5 Aangenomen moet worden dat dit het “beheer” betreft waarvan sprake is in artikel 3:267i lid 4 van de Wet op het Financieel Toezicht.
6 Namelijk de Nationale Politie, het Openbaar Ministerie, de Koninklijke Marechaussee, de Rijksrecherche, de Fiscale Inlichtingen- en

Opsporingsdienst, de Inlichtingen- en Opsporingsdienst van de Nederlandse Voedsel- en Warenautoriteit, de directie Opsporing van
de Inspectie Sociale Zaken en Werkgelegenheid, de Inlichtingen- en Opsporingsdienst van de Inspectie Leefomgeving en Transport, de
Financiële inlichtingen eenheid en de Belastingdienst/Toeslagen.
7 Kamerstukken II, 2018-2019, 35 238, nr. 3, p. 13.
8 Artikel 4, eerste lid, van het concept.
9 Nota van Toelichting, p. 7.
10 Kamerstukken II, 2018-2019, 35 238, nr. 3, p. 14.
11 Kamerstukken II, 2018-2019, 35 238, nr. 3, p. 12-13.

3/6

Datum

14 november 2019

Ons kenmerk
z2019-20224

functionarissen in de praktijk (intern) verantwoordelijkheid dragen voor de opvraging en ontvangst van de
gegevens. Deze opsomming is echter in AVG-termen mogelijk deels onjuist.
Volgens de definitie12 bepaalt de verwerkingsverantwoordelijke het doel van en de middelen voor de
verwerking. In de publieke sector betekent dit dat het bij of krachtens de wet bevoegde orgaan of college
als verwerkingsverantwoordelijke zal optreden.13 Bij ministeries is dat – afhankelijk van de
portefeuilleverdeling - de minister of de staatssecretaris14, tenzij de wetgever zelfstandige bevoegdheden
heeft toegekend aan onder hem ressorterende colleges of ambtelijke diensten.15
Voor de verwerkingen van de Inlichtingen- en Opsporingsdienst van de Inspectie Leefomgeving en
Transport wordt de minister van Infrastructuur en Waterstaat aangewezen als
verwerkingsverantwoordelijke.
Voor de Nationale Politie, Koninklijke Marechaussee en de Rijksrecherche is in de bovenbedoelde tabel16
de wettelijke bepaling vermeld op grond waarvan de korpschef, de minister van Defensie respectievelijk
het College van procureurs-generaal verwerkingsverantwoordelijk zijn voor hun verwerkingen.
Voor de verwerkingen van OM, FIOD, NVWA, Directie Opsporing (Inspectie SZW) en Belastingdienst
ontbreekt echter zo’n aanduiding. Voor FIU-Nederland wordt verwezen naar artikel 12, derde lid, Wwft,
maar deze verwijzing lijkt a priori onjuist17. Het is daarom bepaald niet evident dat het College van
procureurs-generaal, de directeur FIOD, de directeur NVWA-IOD, de directeur Opsporing (Inspectie
SZW) de DG Belastingdienst en het hoofd FIU voor deze verwerkingen zelf verwerkingsverantwoordelijk
zijn in plaats van de boven hen gestelde minister of staatssecretaris.
De AP constateert dat de verantwoordelijkheidsverdeling nog steeds niet helder is, en mogelijk zelfs deels
onjuist.
De AP adviseert in de Nota van Toelichting alsnog aan te geven volgens welke wettelijke bepaling(en) de
verantwoordelijkheid voor de verwerkingen van OM, FIOD, NVWA, Directie Opsporing (Inspectie SZW),
Belastingdienst en FIU-Nederland is geattribueerd18 aan respectievelijk College van procureurs-generaal,
de directeur FIOD, de directeur NVWA-IOD, de directeur Opsporing (Inspectie SZW), de DG
Belastingdienst en het hoofd FIU.

12 Artikel 4, onder 7, AVG.
13 Kranenborg & Verhey, De AVG in Europees en Nederlands perspectief (MM SBR) 2018, p. 130.
14 “In een ambtelijke organisatie is [de verantwoordelijke] het bestuursorgaan dat aan de top van de ambtelijke hiërarchie staat”

(Zijlstra, Bestuurlijk organisatierecht (HSB) 2019/197).
15 Zijlstra, Bestuurlijk organisatierecht (HSB) 2019/197.
16 Kamerstukken II, 2018-2019, 35 238, nr. 3, p. 13.
17 Artikel 12, derde lid, Wwft handelt over benoeming, schorsing en ontslag van het hoofd FIE.
18 Deze attributie hoeft niet per se specifiek te zijn gericht op de verwerking van persoonsgegevens. De
verwerkingsverantwoordelijkheid kan ook inherent zijn aan een (ruimere) bestuursbevoegdheid.

4/6

Datum

14 november 2019

Ons kenmerk
z2019-20224

De AP adviseert om vervolgens nog eens grondig te bezien of de voorgestelde
verantwoordelijkheidsverdeling wel voldoende aansluit op het feitelijk beheer van het verwijzingsportaal
en of de gekozen constructie niet onnodig complex is. Wellicht kan daarbij ook worden uitgelegd waarom
niet de minister van Justitie en Veiligheid als verwerkingsverantwoordelijke wordt aangewezen, terwijl dit
op het eerste gezicht, gezien de betrokkenheid van Nationale Politie, het Openbaar Ministerie, de
Rijksrecherche, de Financiële inlichtingen eenheid en Justid, zo voor de hand zou liggen.
De AP adviseert de definitieve AVG-verantwoordelijkheidsverdeling expliciet op te nemen in het concept.
Gezamenlijke verwerkingsverantwoordelijkheid
Indien uit deze definitieve AVG-verantwoordelijkheidsverdeling zou blijken dat sprake is van meerdere
verwerkingsverantwoordelijken voor het verwijzingsportaal, dient rekening te worden gehouden met de
bijzondere transparantieverplichtingen bij gezamenlijke verwerkingsverantwoordelijkheid van artikel 26
AVG.
De AP adviseert in dat geval de volgende zaken vast te leggen in het concept:
-

-

De wijze waarop de bevragende organisaties aan de rechten van de betrokkene tegemoetkomen,
waarbij ook kan worden overwogen een centraal contactpunt voor betrokkenen aan te wijzen
(artikel 26, eerste lid, AVG);
De onderlinge rolverdeling tussen de bevragende organisaties (artikel 26, tweede lid, AVG).

Verwerker
In het voorstel wordt de minister van Justitie en Veiligheid19 c.q. Justid20 gepositioneerd als verwerker.
De AP heeft in zijn advies over de Wet verwijzingsportaal bankgegevens reeds aangegeven dat de Justitiële
Informatiedienst niet als verwerker kan optreden voor de verwerkingen van de minister van Justitie en
Veiligheid omdat een verwerker geen onderdeel kan zijn van de organisatie van de
verwerkingsverantwoordelijke21. Alleen een “external organization” d.w.z. "a legally separate person" kan
namelijk een verwerker zijn.22

De AP adviseert in de Nota van Toelichting alsnog in te gaan op deze opmerking van de AP.

De relatie tussen de verwerkingsverantwoordelijken en de verwerker23
Volgens het voorstel maakt Justid “verwerkersafspraken” met alle bevragende organisaties.24
19 Nota van Toelichting, p. 7.
20 Kamerstukken II, 2018-2019, 35 238,

nr. 3, p. 13.

21 z2018-18355, p. 2, voetnoot 9.
22 Opinion 1/2010 on the concept of “controller” and “processor” van 16 februari 2010 van de Artikel 29 werkgroep, p. 25).

Deze Opinie

heeft weliswaar betrekking op Richtlijn 1995/46/EG, maar de definitie van “verwerker” is in de AVG niet veranderd.
23 Zie artikel 28, derde lid, AVG.

5/6

Datum

14 november 2019

Ons kenmerk
z2019-20224

Gezien de strekking van artikel 3:267i, vierde lid, van de Wet op het financieel toezicht zou men
verwachten dat het concept ook de betrekking regelt tussen de verwerkingsverantwoordelijken en de
verwerker. Dit is echter niet het geval.
Daarnaast blijkt noch uit de Memorie van Toelichting bij de Wet verwijzingsportaal bankgegevens, noch
uit de Nota van Toelichting bij dit concept hoe deze “verwerkersafspraken” zullen worden vormgegeven.
De AP heeft in zijn advies over de Wet verwijzingsportaal bankgegevens overigens aangegeven dat dit in
elk geval geen privaatrechtelijke (verwerkers)overeenkomst kan zijn.25 De AVG vereist in dit geval een
andere (publiekrechtelijke) rechtshandeling die de verwerker ten aanzien van de
verwerkingsverantwoordelijke bindt.26
De AP adviseert in de Nota van Toelichting aan te geven op welke wijze de “verwerkersafspraken” tussen
de bevragende organisaties en Justid zullen worden vormgegeven.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,
mr. A. Wolfsen
Voorzitter

24 Kamerstukken II, 2018-2019, 35 238,

nr. 3, p. 14, en Nota van Toelichting, p. 7.

25 z2018-18355, p. 3.
26 Artikel 28, derde lid, AVG.

6/6