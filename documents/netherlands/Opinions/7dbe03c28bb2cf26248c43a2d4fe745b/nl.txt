Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Financiën
De heer mr. W.B. Hoekstra
Postbus 20201
2500 EE Den Haag

Datum

18 juli 2019

Ons kenmerk

Uw brief van

Contactpersoon

Uw kenmerk

z2019-13658

12 juni 2019

2019-0000091725

070 8888 500

Onderwerp

Advies over het concept voor het Implementatiebesluit registratie uiteindelijk belanghebbenden van
vennootschappen en andere juridische entiteiten

Geachte heer Hoekstra,
Bij brief van 12 juni 2019 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het concept
voor het Besluit tot wijziging van het Handelsregisterbesluit 2008 en het Uitvoeringsbesluit Wwft 2018 in
verband met de registratie van uiteindelijk belanghebbenden van vennootschappen en andere Juridische
entiteiten ter implementatie van de gewijzigde vierde anti-witwasrichtlijn (Implementatiebesluit
registratie uiteindelijk belanghebbenden van vennootschappen en andere juridische entiteiten) (hierna:
het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
Op grond van de vierde Europese anti-witwasrichtlijn1, zoals gewijzigd door Richtlijn (EU) 2018/8432
moet Nederland een centraal register over de uiteindelijk belanghebbende van in Nederland opgerichte
vennootschappen en andere juridische entiteiten bijhouden (hierna: het UBO-register). De
1 Richtlijn (EU) 2015/849 van het Europees Parlement en de Raad van 20

mei 2015 inzake de voorkoming van het gebruik van het
financiële stelsel voor het witwassen van geld of terrorismefinanciering, tot wijziging van Verordening (EU) nr. 648/2012 van het
Europees Parlement en de Raad en tot intrekking van Richtlijn 2005/60/EG van het Europees Parlement en de Raad en Richtlijn
2006/70/EG van de Commissie, PbEU 2015, L 141
2 Richtlijn (EU) 2018/843 van het Europees Parlement en de Raad van 30 mei 2018 tot wijziging van Richtlijn (EU) 2015/849 inzake de
voorkoming van het gebruik van het financiële stelsel voor het witwassen van geld of terrorismefinanciering, en tot wijziging van de
Richtlijnen 2009/138/EG en 2013/36/EU, PbEU 2018, L 156/43

1

Datum

18 juli 2019

Ons kenmerk
z2019-13658

Implementatiewet registratie uiteindelijk belanghebbenden van vennootschappen en andere juridische
entiteiten (hierna: de implementatiewet) en het voorliggende concept strekken tot implementatie hiervan.
De Implementatiewet regelt de verplichting voor vennootschappen en andere juridische entiteiten om hun
uiteindelijke belanghebbenden in het UBO-register te registreren. In het voorliggende concept worden de
volgende punten over deze registratie nader uitgewerkt:







het vaststellen van de bandbreedtes waarin de omvang van het belang van een uiteindelijke
belanghebbende wordt aangegeven;
de documentatie die overgelegd moet worden ter onderbouwing van de aard en omvang van het
economisch belang van een uiteindelijke belanghebbende;
de bevoegde autoriteiten die toegang hebben tot het niet openbare deel van het UBO-register,
een afschermingsregime;
de toegang tot gegevens na uitschrijving van een entiteit uit het handelsregister en
kerkgenootschappen en trusts en soortgelijke constructies worden van het begrip ‘uiteindelijk
belanghebbende’ uitgezonderd.

Advies
De AP heeft op 6 november 2018 geadviseerd over de Implementatiewet. De Implementatiewet gaf de AP
geen aanleiding tot het maken van op- en aanmerkingen, omdat het primair bestond uit de implementatie
van Richtlijn 2018/843. Dit betekent dat de afwegingen met betrekking tot de verwerking van
persoonsgegevens in belangrijke mate zijn gemaakt op het niveau van de Europese richtlijn.3
Nederland heeft in het voorliggende concept evenwel op een aantal punten gebruik gemaakt van de door
de Richtlijn 2018/843 toegestane kaders om op nationaal niveau nadere vereisten te stellen. De AP heeft
daarover de volgende opmerkingen.
Bevoegde autoriteiten
De Implementatiewet bepaalt dat afgesloten gegevens en bescheiden in het UBO-register onder meer kan
worden ingezien door een bij algemene maatregel van bestuur aangewezen bevoegde autoriteit. Het
voorliggende concept wijst als bevoegde autoriteiten onder meer aan de bijzondere opsporingsdiensten de
Inspectie Sociale Zaken en Werkgelegenheid, de Inlichtingen- en opsporingsdienst van de Nederlandse
Voedsel- en Warenautoriteit, en de Inspectie Leefomgeving en Transport.4
Artikel 30, zesde lid, van de Richtlijn 2018/843 definieert bevoegde autoriteiten als:
3 De AP heeft wel inhoudelijk geadviseerd over het overige deel ter implementatie van de gewijzigde vierde anti-witwasrichtlijn. Zie

het advies van de AP van 7 maart 2019 met kenmerk z2018-29412:
https://autoriteitpersoonsgegevens.nl/sites/default/files/atoms/files/advies_wijziging_vierde_antiwitwasrichtlijn.pdf.
Ook heeft de AP geadviseerd over het wetsvoorstel centraal aandeelhoudersregister, dat raakvlakken heeft met het UBO-register. Zie
het advies van de AP van 20 maart 2019 met kenmerk z2019-03829:
https://autoriteitpersoonsgegevens.nl/sites/default/files/atoms/files/advies_centraal_aandeelhoudersregister.pdf.
4 Artikel 51a, onder d, van het Handelsregisterbesluit 2008

2/5

Datum

18 juli 2019

Ons kenmerk
z2019-13658

de publieke autoriteiten waaraan taken zijn toegewezen op het gebied van de bestrijding van witwassen en
terrorismefinanciering, alsook belastingautoriteiten, toezichthouders van meldingsplichtige entiteiten en
autoriteiten die de opdracht hebben het witwassen van geld, daarmee verband houdende basisdelicten en
terrorismefinanciering te onderzoeken of te vervolgen en criminele activa op te sporen en in beslag te nemen of te
bevriezen en te confisqueren.
Artikel 2, eerste lid, van de Richtlijn 2015/849, gewijzigd door Richtlijn 2018/843, merkt als
meldingsplichtige entiteiten aan:
1.
2.
3.

kredietinstellingen;
financiële instellingen;
de volgende natuurlijke of rechtspersonen handelend in het kader van hun beroepsactiviteiten:
a. auditors, externe accountants en belastingadviseurs, alsmede iedere persoon die zich ertoe verbindt als
voornaamste bedrijfs- of beroepsactiviteit, rechtstreeks of via andere met hem gelieerde personen materiële
hulp, bijstand of advies op belastinggebied te verlenen;
b. notarissen en andere onafhankelijke beoefenaren van juridische beroepen wanneer zij deelnemen, hetzij
door op te treden in naam en voor rekening van hun cliënt in enigerlei financiële of
onroerendgoedtransactie, hetzij door het verlenen van bijstand bij het voorbereiden of uitvoeren van
transacties voor hun cliënt in verband met:
i) de aan- en verkoop van onroerend goed of bedrijven;
ii) het beheren van diens geld, waardepapieren of andere activa;
iii) de opening of het beheer van bank-, spaar- of effectenrekeningen;
iv) het organiseren van de inbreng die nodig is voor de oprichting, de exploitatie of het beheer van
vennootschappen;
v) de oprichting, de exploitatie of het beheer van trusts, vennootschappen, stichtingen of soortgelijke
structuren;
c. niet onder a) of b) vallende aanbieders van trustdiensten of vennootschapsrechtelijke diensten;
d. vastgoedmakelaars, ook wanneer zij optreden als tussenpersoon bij de verhuur van onroerend goed, maar
alleen met betrekking tot transacties waarvoor de maandelijkse huurprijs 10 000 EUR of meer bedraag;
e. andere personen die handelen in goederen, doch voor zover er contante betalingen worden gedaan of
ontvangen voor een bedrag van 10 000 EUR of meer, ongeacht of de transactie plaatsvindt in één verrichting
of via meer verrichtingen waartussen een verband lijkt te bestaan;
f. aanbieders van kansspeldiensten.
g. aanbieders die zich bezighouden met diensten voor het wisselen tussen virtuele valuta en fiduciaire valuta;
h. aanbieders van bewaarportemonnees;
i. personen die handelen in of als tussenpersoon optreden bij de handel in kunstwerken, ook wanneer deze
handel wordt uitgevoerd door kunstgalerijen en veilinghuizen, indien de waarde van de transactie of een
reeks van onderling samenhangende transacties 10 000 EUR of meer bedraagt;
j. personen die kunstwerken opslaan of verhandelen of als tussenpersoon optreden bij de handel in
kunstwerken wanneer deze wordt uitgevoerd door freeports, indien de waarde van de transactie of een reeks
van onderling samenhangende transacties 10 000 EUR of meer bedraagt.

3/5

Datum

18 juli 2019

Ons kenmerk
z2019-13658

Uit de nota van toelichting blijkt niet dat de drie genoemde bijzondere opsporingsdiensten toezichthouden
op meldingsplichtige entiteiten, dan wel taken hebben op het tegengaan van witwassen en
terrorismefinanciering. Daardoor blijkt niet dat de drie bijzondere opsporingsdiensten voldoen aan de
definitie van bevoegde autoriteiten als bedoeld in de Richtlijn 2018/843. Het lijkt er derhalve op dat
Nederland een eigen keuze heeft gemaakt om naast de mogelijkheden die Richtlijn 2018/843 biedt, de drie
bijzondere opsporingsdiensten de bevoegdheid te geven om afgesloten gegevens en bescheiden in het
UBO-register in te zien. Deze bevoegdheid dient evenwel te voldoen aan de vereisten van
proportionaliteit5 en subsidiariteit6. Een onderbouwing hiervan ontbreekt in de nota van toelichting.
De AP adviseert om dit punt in de nota van toelichting alsnog nader te onderbouwen, dan wel, indien dat
niet mogelijk is, de drie genoemde bijzondere opsporingsdiensten te schrappen als bevoegde autoriteit tot
inzage in het UBO-register.
Afscherming gegevens onder curatele gestelde
Ingevolge het voorliggende concept kunnen bepaalde gegevens op verzoek van de uiteindelijke
belanghebbende worden afgeschermd tegen inzage, onder meer als hij door de kantonrechter onder
curatele is gesteld.7
Een meerderjarige kan door de kantonrechter onder curatele worden gesteld, wanneer hij zijn belangen
niet behoorlijk waarneemt of zijn veiligheid of die van anderen in gevaar brengt, als gevolg van zijn
lichamelijke of geestelijke toestand, dan wel gewoonte van drank- of drugsmisbruik.8
Het gegeven dat iemand onder curatele is gesteld, is daarmee een gegeven over gezondheid en daarmee
een bijzonder persoonsgegeven in de zin van artikel 9, eerste lid, van de AVG. Bijzondere
persoonsgegevens mogen slechts worden verwerkt indien er sprake is van een uitzonderingsgrond als
bedoeld in artikel 9, tweede lid, van de AVG. Ongeacht of zich op dit punt bijzonderheden voordoen, is het
van belang dat een nota van toelichting in voorkomend geval verantwoordt dat hier zorgvuldig aan is
getoetst door aan te geven en zo nodig te onderbouwen welke uitzonderingsgrond van toepassing is. De
nota van toelichting op het concept bevat een dergelijke verantwoording niet.
De AP adviseert de nota van toelichting op dit punt aan te vullen.
Bewaartermijn
Artikel 30, tiende lid, van de Richtlijn 2018/843 bepaalt dat de gegevens in het UBO-register toegankelijk
blijven gedurende minimaal vijf jaar en maximaal tien jaar nadat de vennootschap of andere juridische
5 De inbreuk op de belangen van de bij de verwerking van persoonsgegevens betrokkene mag niet onevenredig zijn in verhouding tot

het met de verwerking te dienen doel.
6 Het met de verwerking te dienden doel kan in redelijkheid niet op een andere, voor de betrokkene minder nadelige, wijze worden
verwerkelijkt.
7 Artikel 51b, eerste lid en tweede lid, onder b, van het Handelsregisterbesluit 2008. De afscherming geldt niet voor de Financiële
inlichtingen eenheid, de bevoegde autoriteiten, banken en andere financiële ondernemingen en notarissen.
8 Artikel 1:378, eerste lid van het Burgerlijk Wetboek Boek 1

4/5

Datum

18 juli 2019

Ons kenmerk
z2019-13658

entiteit uit het register is geschrapt. Het voorliggende concept heeft de bewaartermijn gesteld op tien jaar.9
Volgens de nota van toelichting op het concept is het van belang dat de historische gegevens over een
uiteindelijke belanghebbende gedurende een zo lang mogelijke periode voorhanden zijn gelet op het doel
van de richtlijn, in het bijzonder voor de bevoegde autoriteiten en de Financiële inlichtingen eenheid.
Onderzoeken naar witwassen, de daaraan ten grondslag liggende delicten, en het financieren van
terrorisme zien volgens de toelichting op gebeurtenissen in het verleden. Historische informatie over
uiteindelijk belanghebbenden kan daarbij een belangrijke rol spelen, aldus de toelichting.
Het feit dat delicten in het verleden liggen, toont niet de noodzaak aan dat de gegevens in het
UBO-register gedurende tien jaar door een ieder kunnen worden ingezien. In de nota van toelichting is niet
onderbouwd dat onderzoeken vaak langer dan vijf jaar duren en dat het vervolgens noodzakelijk is dat de
gegevens voor een ieder toegankelijk blijven.
De AP adviseert om de bewaartermijn in het concept te verlagen en de toegankelijkheid tot de gegevens in
het UBO-register na vijf jaar te beperken, dan wel te voorzien in een daadkrachtige motivering.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

mr. A. Wolfsen
Voorzitter

9 Artikel 51c van het Handelsregisterbesluit 2008

5/5