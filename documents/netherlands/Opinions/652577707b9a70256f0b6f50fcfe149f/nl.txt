Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Binnenlandse Zaken en
Koninkrijksrelaties
Postbus 20011
2400 EA DEN HAAG

Datum

30 augustus 2018

Ons kenmerk

Uw correspondentie van

Contactpersoon

Uw kenmerk

z2018-15437

21 juni 2018

Onderwerp

Verzoek om advies over het conceptwetsvoorstel tot wijziging van de Bekendmakingswet en enige andere
wetten in verband met de elektronische publicatie van officiële kennisgevingen en mededelingen

Geachte ,
Bij brief van 21 juni 2018 heeft u de Autoriteit Persoonsgegevens (AP) gevraagd op grond van artikel 36,
vierde lid, van de Algemene verordening gegevensbescherming (AVG) te adviseren over het wetsvoorstel tot
wijziging van de Bekendmakingswet en enige andere wetten in verband met de elektronische publicatie van officiële
kennisgevingen en mededelingen (hierna: het wetsvoorstel).1
De AP voldoet hiermee aan uw verzoek.
Achtergrond
In het regeerakkoord 2017-2021 “Vertrouwen in de toekomst” is afgesproken dat overheidscommunicatie
die nu nog fysiek plaatsvindt, in de toekomst ook digitaal moet kunnen plaatsvinden. MijnOverheid.nl
wordt in staat gesteld om pushberichten te versturen. In de visiebrief digitale overheid 20172 is
aangekondigd dat digitale bekendmaking en kennisgeving door de overheid wettelijk verplicht zal
worden.3
Inhoud wetsvoorstel
Het wetsvoorstel beoogt alle bekendmakingen en mededelingen van de overheid elektronisch en via één
website (overheid.nl) raadpleegbaar te maken. Bekendmaking uitsluitend in bijvoorbeeld huis-aan1

Met betrekking tot het wetsvoorstel is internetconsultatie opengesteld van 26 juni tot en met 15 augustus 2018. Het advies is
gebaseerd op een versie die eveneens is gepubliceerd voor deze internetconsultatie.
2
Kamerstukken II, 26 643, nr. 280, p 3.
3
Zie memorie van toelichting bij dit wetsvoorstel, p. 16 en p. 32.

Bijlage(n) -

1

Datum

30 augustus 2018

Ons kenmerk
z2018-15437

huisbladen of andere gedrukte media gaat tot het verleden behoren. Het ter inzage leggen van documenten
in een overheidsgebouw als onderdeel van een kennisgeving of mededeling wordt aangevuld met de
verplichting om deze documenten ook langs elektronische weg ter beschikking te stellen.
Verwerking van persoonsgegevens is in dit wetsvoorstel aan de orde in verband met de voorgestelde
mogelijkheid van attendering van burgers op bepaalde bekendmakingen en kennisgevingen. 4
Attendering
De attenderingsservice (artikel 10aa van het wetsvoorstel) biedt korte omschrijvingen van de
kennisgevingen en links naar de volledige tekst in de publicatiebladen op
www.officielebekendmakingen.nl. Aan MijnOverheid wordt een onderdeel toegevoegd waarin de
openbare kennisgevingen worden gepresenteerd. Zolang de gebruiker nog geen persoonlijk
interesseprofiel heeft aangemaakt, worden hier de kennisgevingen getoond die betrekking hebben op de
directe woonomgeving (een straal van 250 meter rond het woonadres). In het persoonlijke interesseprofiel
kan de burger vervolgens aangeven welke informatie hij wil ontvangen, van welke bestuursorganen, welke
soorten publicaties het betreft en op welke locatie of welk gebied de publicaties betrekking moeten
hebben. In de toekomst wordt het ook mogelijk om een abonnement naar onderwerp te nemen..
Ook kan gebruik worden gemaakt van een attenderingsservice via de functionaliteit berichtenbox van
MijnOverheid. Indien de berichtenbox is geactiveerd5 kan de gebruiker desgewenst daarin de emailattendering ontvangen. Voor bedrijven en burgers die geen gebruik kunnen of willen maken van
MijnOverheid blijft de mogelijkheid bestaan om gebruik te maken van de niet-gepersonaliseerde
attenderingsservice van Overheid.nl. De attendering wordt in dat geval gebaseerd op een door de
gebruiker zelf opgegeven adres. Tenslotte is een app ‘Over mijn buurt’ ontwikkeld voor tablets en telefoons
waar bekendmakingen en kennisgevingen worden gepresenteerd en geattendeerd.
Voor de attenderingsservice worden persoonsgegevens uit MijnOverheid en de BRP verwerkt in de vorm
van het koppelen van een e-mailadres aan een woonadres. Het voorgestelde artikel 10aa van de
Bekendmakingswet biedt de grondslag voor deze verwerking. Deze verwerking wordt door de toelichting
gerechtvaardigd onder verwijzing naar het belang om burgers te informeren over voor hen relevante
besluiten en andere kennisgevingen.6 De bestaande mogelijkheid om overheid.nl te laten attenderen zou
daarvoor onvoldoende zijn omdat uit onderzoek blijkt dat burgers wel geïnformeerd willen worden, maar
dit niet uit zichzelf zullen regelen.7 Het huidige stelsel van de huis-aan-huisbladen gaat daarbij in feite ook
uit van een opt-outstelsel zo stelt de toelichting: om geen huis-aan-huisbladen te ontvangen moet men
4

Zie memorie van toelichting bij dit wetsvoorstel, p. 16-17.
Zie memorie van toelichting bij dit wetsvoorstel, p. 32: “Voor elke Nederlander van 14 jaar en ouder wordt reeds een berichtenbox
aangemaakt. Standaard zal worden ingesteld dat bij geactiveerde berichtenboxen, waarbij de gebruiker een e-mailadres voor
notificaties heeft opgegeven, op een bepaalde leeftijd (bijvoorbeeld 21 jaar) de attenderingsservice start.”
6
Zie memorie van toelichting bij dit wetsvoorstel, p. 32.
7
Zie memorie van toelichting bij dit wetsvoorstel, p. 31. Daar wordt verwezen naar onderzoek door het bureau SIRA Consulting en het
rapport “Weten is nog geen doen; een realistisch perspectief op zelfredzaamheid” van de Wetenschappelijke Raad voor het
Regeringsbeleid (WRR), rapport nr. 97, Den Haag 2017.
5

2/4

Datum

30 augustus 2018

Ons kenmerk
z2018-15437

actief een ‘nee-nee’ sticker op de brievenbus plakken. Het komen tot een gelijkwaardig niveau van
kenbaarheid bij elektronische bekendmaking is volgens de toelichting dan ook een belangrijk argument
om in eerste instantie ongevraagd te mogen attenderen. Tenslotte wordt in de toelichting nog overwogen
dat de burger zich na de eerste attendering altijd af kan melden.
Advies
Motivering noodzaak
De AP onderschrijft het belang dat de memorie van toelichting hecht aan het geïnformeerd zijn van het
publiek en onderkent dat ongevraagde attendering daar een belangrijke bijdrage aan kan leveren. Daar
staat echter tegenover dat om dit mogelijk te maken op grote schaal persoonsgegevens zullen moeten
worden verwerkt.8 Ongevraagde attendering is wat betreft de inbreuk die wordt gemaakt op de
persoonlijke levenssfeer vergelijkbaar met ongevraagde elektronische communicatie voor commerciële,
ideële of charitatieve doeleinden. Die vormen van communicatie zijn door de wetgever vergaand aan
banden gelegd.9
In de toelichting is met behulp van onderzoeksresultaten onderbouwd dat sprake is van sterk
achterbljjvend gebruik van de vrijwillige attendering. Het zelf invullen van een interesseprofiel zou voor
een substantieel deel van de geïnteresseerden een drempel zijn. Ongevraagde attendering wordt daarmee
gerechtvaardigd . Deze motivering sluit echter niet uit dat gebruik van de vrijwillige attenderingsservice
(ook) achterblijft omdat het bestaan ervan bij het brede publiek nog onvoldoende algemeen bekend is.
Vrijwillig gebruik van de service zou mogelijk dus ook op het beoogde niveau kunnen worden gebracht
door de mogelijkheid intensiever onder de aandacht te brengen en daarbij de drempel om zelf een
interesseprofiel in te vullen zoveel mogelijk te verlagen. De motivering voor de noodzaak van verwerking
van persoonsgegevens voor ongevraagde attendering is zo bezien nog niet sluitend.
De AP adviseert de motivering op dit punt aan te vullen.
Afmelding
Volgens de toelichting weegt de mogelijkheid van afmelding voor de attendering zwaar mee in de vraag of
een systeem met ongevraagde attendering gerechtvaardigd kan worden. De AP onderschrijft het belang
van een recht op afmelding, maar merkt op dat dit niet in de wetstekst zelf tot uitdrukking is gebracht.
Indien het wetsvoorstel ongevraagde attendering toelaat acht de AP dat als waarborg voor een
evenwichtig systeem wel nodig.
De AP adviseert het recht op afmelding in de wetstekst tot uitdrukking te brengen.

8

In de loop van 2018 zal het aantal geactiveerde accounts naar verwachting groeien tot zeker zes en een halve miljoen (par. 5.8. van de
memorie van toelichting).
9
Artikel 11.7 van de Telecommunicatiewet.

3/4

Datum

30 augustus 2018

Ons kenmerk
z2018-15437

Dictum
De AP adviseert aan het vorenstaande op passende wijze aandacht te schenken.
Ik vertrouw erop u hiermee voldoende te hebben geïnformeerd.
Hoogachtend,
De Autoriteit Persoonsgegevens,

Mr. A. Wolfsen
Voorzitter

4/4