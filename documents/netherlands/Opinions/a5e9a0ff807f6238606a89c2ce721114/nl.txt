Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Medische Zorg
De heer mr. drs. B.J. Bruins
Postbus 20350
2500 EJ Den Haag

Datum

25 februari 2020

Ons kenmerk

Uw brief van

Contactpersoon

Uw kenmerk

z2020-00154

20 december 2020

1628129-200182-CZ

Onderwerp

Advies over het concept voor een wetsvoorstel ambulancevoorzieningen

Geachte heer Bruins,
Bij brief van 20 december 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over het
concept voor Wetsvoorstel ambulancevoorzieningen (hierna: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
Dit wetsvoorstel strekt tot vervanging van de huidige Tijdelijke wet ambulancezorg die per 1 januari 2021
zal komen te vervallen.
Het wetsvoorstel bevat onder andere een regeling dat Regionale Ambulancevoorzieningen (RAV) een
bericht ontvangen van afdelingen spoedeisende hulp van ziekenhuizen (SEH) waaruit blijkt in hoeverre de
in de ambulance gemaakte eerste diagnose overeenkomt met de uiteindelijke diagnose (retourbericht). Dit
bericht dient de kwaliteitsbewaking, -beheersing en –bevordering van de ambulancezorg.

Advies
Impact individuele ambulancezorgprofessional
Het retourbericht is niet alleen bedoeld voor de ambulancezorgprofessional, maar ook voor de medisch
manager ambulancezorg (MMA). Deze benut deze informatie om onder andere de bekwaamheid van de

1

Datum

25 februari 2020

Ons kenmerk
z2020-00154

ambulancezorgprofessional vast te stellen.1 Dit betekent echter ook dat de MMA gedetailleerd inzicht
krijgt in de ‘scores’ van de medewerker op het punt van het stellen van correcte diagnoses. Naar
verwachting zullen deze berichten dan ook een belangrijke rol spelen bij de beoordeling van medewerkers.
De toelichting stelt wel dat het retourbericht ook het vaststellen van de bekwaamheid van het personeel
dient, maar gaat verder niet in op de impact daarvan bezien vanuit de privacy van de
ambulancezorgprofessional en de in dat verband voorziene waarborgen.2
De AP adviseert de toelichting op dit punt aan te vullen.
Niveau regelgeving
De gegevens die door de SEH aan de RAV moeten worden verstrekt worden in het concept bij ministeriële
regeling bepaald.3
De AP merkt op dat de afweging welke persoonsgegevens moeten worden verwerkt zorgvuldig en op het
juiste niveau van regelgeving moet worden gemaakt. Volgens het wetgevingsbeleid van de regering wordt
delegatie aan een minister beperkt tot administratieve vo0rschriften, uitwerking van details en
voorschriften die dikwijls wijziging behoeven.4 De toelichting onderbouwt niet dat het hier om dergelijke
voorschriften gaat. In dit geval is het uit oogpunt van persoonsgegevensbescherming evident van belang
om welke (deels bijzondere) persoonsgegevens het precies gaat.
De AP adviseert het administratieve, detail of wijzigingsgevoelige karakter van deze bepaling te
onderbouwen dan wel het wetsvoorstel op dit punt aan te passen.
Meerwaarde bepalingen m.b.t. beveiliging
Volgens het concept moet bij ministeriële regeling bepaald worden op welke wijze de gegevens moeten
worden beveiligd door middel van passende technische en organisatorische maatregelen. Volgens artikel
32, eerste lid, van de AVG, moeten de verwerker en de verwerkingsverantwoordelijke maatregelen nemen
om een op het risico afgestemd beveiligingsniveau te waarborgen. Gelet op de rechtstreekse werking van
de bepalingen van de AVG is zodoende de vraag wat de meerwaarde is om dit (nogmaals) in de nationale
wetgeving op te nemen.
De AP adviseert toe te lichten waarom in dit geval nationaal aanvullende eisen op het punt van beveiliging
moeten worden gesteld.
Het ontvangen van persoonsgegevens door RAV
Artikel 10, eerste lid, van het concept, bepaalt dat de RAV gegevens ontvangt van de SEH. Dat de SEH
(dus) ook verplicht is om de (noodzakelijke) gegevens te verstrekken wordt in deze redactie niet expliciet
vermeldt. Nu het hier gaat om bijzondere persoonsgegevens die onder het medisch beroepsgeheim vallen
is dit wel aangewezen.

1 Artikelsgewijze toelichting op artikel 10.
2 Artikelsgewijze toelichting op artikel 10.
3 Artikel 10, vierde lid, onder a, van het concept.
4 Aanwijzing 2.24, eerste lid, Aanwijzingen voor de regelgeving.

2/3

Datum

25 februari 2020

Ons kenmerk
z2020-00154

De AP adviseert het concept op dit punt aan te passen.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

ir. M.J. Verdier

Vicevoorzitter

3/3