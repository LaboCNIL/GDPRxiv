Concept
Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Binnenlandse Zaken en Koninkrijkrelaties
De heer drs. R.W. Knops
Postbus 20011
2511 DP Den Haag

Datum

13 februari 2020

Ons kenmerk
z2019-28546

Uw brief van

12 december 2019

Contactpersoon
070 8888 500

Onderwerp

Advies over het concept voor de Invoeringsregeling Omgevingswet

Geachte heer Knops,
Bij brief van 12 december 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming, geraadpleegd over het concept
voor de Invoeringsregeling Omgevingswet (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Het concept vormt samen met de Invoeringswet Omgevingswet en het Invoeringsbesluit Omgevingswet
het zogenaamde invoeringsspoor van het nieuwe stelsel voor het omgevingsrecht. Het bevat
overgangsrecht, wijzigt een groot aantal andere regelingen of trekt die in en wijzigt de Omgevingsregeling.
Voor de AP zijn de voorgestelde bepalingen over het Digitaal Stelsel Omgevingswet (DSO) relevant. Het
DSO is een geheel aan digitale voorzieningen dat bijdraagt aan een effectieve werking van de
Omgevingswet. Het stelsel als geheel bestaat uit een landelijke voorziening en verbindingen met en tussen
lokale voorzieningen, zoals eigen behandelsystemen voor het behandelen van vergunningen en meldingen
van de aangesloten overheden. De wettelijk geregelde landelijke voorziening heeft twee functies:1

1 Op dit moment zijn er nog verschillende digitale loketten voor deze diensten: het

Omgevingsloket Online (OLO), de
Activiteitenbesluit Internet Module (AIM) en Ruimtelijkeplannen.nl. Met de komst van het DSO kunnen gebruikers terecht bij één
digitaal loket. Het plan is om de landelijke voorziening op termijn verder uit te breiden.

1

Datum

13 februari 2020




Ons kenmerk
z2019-28546

het elektronisch ontsluiten van informatie over de fysieke leefomgeving; en
het elektronisch kunnen indienen van een bericht.2 3

Advies
Gezamenlijke verantwoordelijkheid – melding en documentatie datalekken
Voor het uitwisselen van persoonsgegevens tussen bestuursorganen onderling en met adviseurs via de
landelijke voorziening (de samenwerkingsfunctionaliteit) zijn de Minister van Binnenlandse Zaken en
Koninkrijkrelaties (BZK) en het bestuursorgaan dat het initiatief heeft genomen tot het uitwisselen van
gegevens gezamenlijk verwerkingsverantwoordelijk.4 Op grond van het concept is de Minister van BZK
verantwoordelijk voor het melden en documenteren van datalekken in verband met de operationele
werking van de landelijke voorziening.5 Het bestuursorgaan dat het initiatief heeft genomen tot het
uitwisselen van gegevens is verantwoordelijk voor het melden en documenteren van datalekken in
verband met het gebruik van de landelijke voorziening.6
In de praktijk kan het onduidelijk zijn of een datalek verband houdt met de operationele werking of het
gebruik van de landelijke voorziening. Ook in die gevallen dient het datalek (tijdig) te worden gemeld en te
worden gedocumenteerd.
De AP adviseert om voor deze onduidelijke gevallen de verantwoordelijkheid voor het melden en
documenteren van datalekken in het concept te beleggen bij de Minister van BZK.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,
mr. A. Wolfsen
Voorzitter

2 Onder een bericht wordt verstaan een aanvraag om een besluit, het doen van een melding, het voldoen aan een andere

informatieverplichting dan een melding en het verzenden van een ander bericht op grond van de Omgevingswet.
3 Deel 6 – Algemeen deel van de toelichting, p. 77.
4 Artikel 16.9 van het concept.
5 Artikel 16.12 en 16.14 van het concept.
6 Artikel 16.13 en 16.15 van het concept.

2/2