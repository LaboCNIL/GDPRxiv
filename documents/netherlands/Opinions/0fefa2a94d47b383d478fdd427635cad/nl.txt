Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
de Minister van Sociale Zaken en Werkgelegenheid,
Postbus 90801
2509 LV DEN HAAG

Datum

24 juli 2018

Ons kenmerk

Uw correspondentie van

Contactpersoon

Uw kenmerk

z2018-10874

22 mei 2018, 14 en 26 juni 2018

-

Onderwerp
Verzoek om wetgevingsadvies – Wijziging Besluit arbeidsvoorwaarden gedetacheerde werknemers in de
Europese Unie

Geachte ,
Bij brief van 16 mei 2018 heeft u de Autoriteit Persoonsgegevens (AP) gevraagd op grond van het bepaalde
in artikel 51, tweede lid, van de Wet bescherming persoonsgegevens (Wbp) te adviseren over de “Wijziging
Besluit arbeidsvoorwaarden gedetacheerde werknemers in de Europese Unie” (hierna: ontwerpbesluit).1 Inmiddels is
met ingang van 25 mei 2018 de Algemene verordening gegevensbescherming (AVG) van toepassing en de
AP zal overeenkomstig artikel 36, vierde lid, van de AVG voldoen aan uw verzoek.2
Op 14 juni 2018 heeft de AP nog de gegevensbeschermingseffectbeoordeling (GEB)3 voor het
ontwerpbesluit ontvangen. Vervolgens heeft de AP op 26 juni 2018 nog een aantal wijzigingen ten aanzien
van de artikelen 4 en 8 van het ontwerpbesluit per e-mail ontvangen. De AP zal deze wijzigingen
meenemen in haar thans voorliggende advies.

Inhoud ontwerpbesluit4
Met dit besluit wordt invulling gegeven aan enkele delegatiebepalingen uit de Wet arbeidsvoorwaarden
gedetacheerde werknemers in de Europese Unie (verder: de wet). Met deze wet zijn de
detacheringsrichtlijn5 en de handhavingsrichtlijn6 geïmplementeerd. Enkele bepalingen in dit besluit die

1

Ofwel: Uitvoeringstoets BagwEU.
Op ambtelijk niveau is op 11 juli 2018 kortgesloten dat het AP-advies uiterlijk eind ju i 2018 zal worden verstuurd.
3
De GEB is als achtergrondinformatie betrokken bij het opstellen van het wetgevingsadvies en is daarmee niet direct in de beoordeling betrokken.
4
Zie: nota van toelichting p. 8-9.
5
Richtlijn 96/71/EG van het Europees Parlement en de Raad van 16 december 2996 betreffende de terbeschikkingstelling van werknemers met het oog
op het verrichten van diensten (PbEG 1997, L018).
2

Bijlage(n) -

1

Datum

24 juli 2018

Ons kenmerk
z2018-10874

nader inhoud geven aan de wet zijn ontleend aan de handhavingsrichtlijn en betekenen daarmee ook de
verdere implementatie van die richtlijn. Het doel van de wet is om een betere handhaving te
bewerkstellingen van de bepalingen inzake de bescherming van gedetacheerde werknemers. Hiertoe bevat
de wet bepalingen over onder meer gegevensuitwisseling, grensoverschrijdende boete-inning, de
mogelijkheid voor ketenaansprakelijkheid voor loon en de invoering van een meldingssysteem.
In dit besluit wordt een aantal van deze bepalingen nader uitgewerkt. Zo bevat dit besluit een aantal
bepalingen met betrekking tot de in artikel 8 van de wet genoemde meldingsplicht voor dienstverrichters
die in Nederland een dienst komen verrichten. Deze meldingsplicht maakt het mogelijk gerichter te
controleren op de naleving van de wet door dienstverrichters. Om ook de dienstverrichters in beeld te
krijgen die de regels omtrent detachering trachten te ontduiken door middel van een constructie met
schijnzelfstandigheid, wordt een nadere invulling gegeven aan artikel 8, zesde lid, van de wet. In dat lid
wordt de mogelijkheid geboden om bij algemene maatregel van bestuur sectoren uit het beroeps- of
bedrijfsleven aan te wijzen, waarmee de meldingsplicht komt te gelden voor zelfstandigen die werkzaam
zijn binnen die sectoren. Voorts worden de administratieve lasten van de meldingsplicht voor
dienstverrichters in dit besluit beperkt, door categorieën van gedetacheerde werknemers en
dienstverrichters aan te wijzen waarop de meldingsplicht niet van toepassing is, of voor wie voor de
melding nadere bij deze algemene maatregel van bestuur te bepalen regels gelden. Uit hoofde van de
meldingsplicht, alsmede de samenwerking met verschillende nationale en buitenlandse instanties,
worden gegevens verwerkt, waaronder persoonsgegevens. De uitwisseling van deze gegevens tussen de
bevoegde bestuursorganen en toezichthouders is onontbeerlijk voor adequate uitvoering en handhaving
van de bepalingen die voortvloeien uit de detacheringsrichtlijn. De keuze om deze gegevens uit te wisselen
is op wettelijk niveau gemaakt. Het is daarbij van belang dat de gegevensuitwisseling in dit kader
zorgvuldig en conform de toepasselijke regelgeving met betrekking tot gegevensbescherming plaatsvindt.
In dit besluit zijn daarom aanvullende regels opgenomen over de gegevens die verwerkt worden op grond
van artikel 4 van de wet, de wijze waarop die gegevens worden verwerkt alsmede de bij de
gegevensverstrekking in acht te nemen termijnen. Overigens zijn ten behoeve van de ontwikkeling van het
meldingssysteem en alle verwerkingen van persoonsgegevens in het kader van dit besluit
gegevensbeschermingseffectbeoordelingen (GEB/PIA’s) uitgevoerd.

Advies
Voor zover relevant zal hieronder worden ingegaan op de aspecten uit het ontwerpbesluit die de AVGnormen raken.
1. De nog aan te wijzen instantie
In de memorie van toelichting staat: “De taken in verband met de meldingsplicht worden uitgevoerd door een andere,
bij ministeriële regeling aan te wijzen instantie.”7 De AP merkt op dat zowel in het ontwerpbesluit als in de wet

6

Richt ijn 2014/67/EU van het Europees Parlement en de Raad van 15 mei 2014 inzake de handhaving van Richtlijn 96/71/EG betreffende de
terbeschikkingstelling van werknemers met het oog op het verrichten van diensten en tot wijziging van Verordening (EU) nr. 1024/2012 betreffende de
administratieve samenwerking via het Informatiesysteem interne markt (PbEU 2014, L1 59/11).
7
Zie: nota van toelichting p. 11.

2/3

Datum

24 juli 2018

Ons kenmerk
z2018-10874

een delegatiegrondslag voor het aanwijzen van een dergelijke instantie ontbreekt. De AP adviseert om
deze delegatiegrondslag alsnog op te nemen.
Daarnaast vraagt de AP zich in verband met de verdeling van verwerkingsverantwoordelijkheden af om
wat voor soort instantie het gaat. Hierbij is met name van belang of de aan te wijzen instantie al dan niet
een organisatieonderdeel is van het Ministerie van SZW. In de nota van toelichting staat: “[D]eze aan te
wijzen instantie, in hoedanigheid van verwerker en uitvoerder van de taken in verband met de meldingsplicht van artikel 8
van de wet, (…) verwerk[t]persoonsgegevens onder verantwoordelijkheid van de minister.”8 De AP merkt op dat
indien de aan te wijzen instantie een organisatieonderdeel van het ministerie van SZW is, geen sprake kan
zijn van een aparte ‘verwerker’ in de zin van artikel 4, achtste lid van de AVG. De AP adviseert om dit te
verhelderen in de nota van toelichting.
2. Redactionele opmerkingen
De AP adviseert om de in artikel 5, van het ontwerpbesluit, opgenomen termen gelijk te trekken met de
AVG-terminologie:
- In lid 2 staat vermeld: “(…) aan hen wie (…)”. De AP adviseert om hier de AVG-term “betrokkene” te
gebruiken.9
- In lid 3 staat vermeld: “(…) geen betekenis hebben of hun betekenis hebben verloren (…)”. De AP adviseert om
aan te sluiten bij de AVG en deze tekst te vervangen met: “niet meer noodzakelijk zijn.”
Een andere redactionele opmerking is dat artikel 2, tweede lid, van het ontwerpbesluit verwijst naar het
tweede lid van artikel 2 van het ontwerpbesluit.

Dictum
De AP adviseert u niet tot indiening van het voorstel over te gaan, dan nadat daarin met het vorenstaande
rekening zal zijn gehouden.

Ik vertrouw erop u hiermee voldoende te hebben geïnformeerd.

Hoogachtend,
De Autoriteit Persoonsgegevens,

Mr. A. Wolfsen
Voorzitter

8
9

Zie: nota van toelichting p. 11.
Zie: artikel 4, eerste lid, van de AVG.

3/3