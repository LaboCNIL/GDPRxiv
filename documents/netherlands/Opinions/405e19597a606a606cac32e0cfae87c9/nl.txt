 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Infrastructuur en Waterstaat 
mevrouw  drs. B. Visser 
Postbus 20901 
2500EX Den Haag 
 

 

 

 

 

Datum 
21 oktober 2021 
 
 

Ons kenmerk 
z2021-13259 
 
Contactpersoon 
0650094651 
 

Uw brief van 
16 juli 2021 
 
Uw kenmerk 
IENW/BSK-2021/183543 
 

 
Onderwerp 
Advies over het concept voor een voorstel tot wijziging van de Wet tijdelijke tolheffing 
 

 

 

Geachte mevrouw Visser, 
 
Bij brief van 16 juli 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het voorstel tot 
wijziging van de Wet tijdelijke tolheffing Blankenburgverbinding en ViA15 met de Wet implementatie 
EETS-richtlijn en enkele technische aanpassingen (hierna: het concept). 
 
De AP heeft een opmerking over het concept en adviseert daarmee rekening te houden.  
 
Strekking van het concept  
 
De huidige Wet tijdelijke tolheffing Blankenburgverbinding en ViA15 gaat uit van een tolsysteem waarbij 
de registratie van passages door de tolheffer plaatsvindt met ANPR-systemen (automatische 
nummerplaatherkenning). Betaling van wegentol gaat via een account of via eenmalige betaling. Omdat 
de Wet implementatie EETS-Richtlijn1 ook van toepassing is op registratie via ANPR-systemen, moet de 
Wet tijdelijke tolheffing Blankenburgverbinding en ViA15 worden aangepast. Wetgeving over gebruik van 
ANPR gegevens maakt inbreuk op grondrechten en moet daarom altijd duidelijk en nauwkeurig zijn zodat 
de toepassing ervan voorspelbaar is. De Hoge Raad heeft in dit verband dan ook recent bevestigd dat het 
verzamelen, vastleggen, bewerken, bewaren en gebruiken van ANPR gegevens een voldoende precieze 
wettelijke grondslag behoeft. De algemene taakstelling van de Belastingdienst is hiervoor niet toereikend.2 
Het wetsvoorstel beoogt hier ook in te voorzien. 
                                                                        
1 Richtlijn (EU)2019/520 van het Europees Parlement en de Raad van 19 maart 2019 betreffende de interoperabiliteit 
van elektronische tolheffingssystemen voor het wegverkeer en ter facilitering van de grensoverschrijdende 
uitwisseling van informatie over niet-betaling van wegentol in de Unie (PbEU 2019, L 91).  
2 ECLI:NL:HR:2017:286 

  

 

1 

 

 

Datum 
21 oktober 2021 

Ons kenmerk 
z2021-13259 

 
 
Advies  
 
Op grond van artikel 4a, vijfde lid, van het concept wordt de aanwezigheid van een technisch hulpmiddel 
“op duidelijke wijze kenbaar gemaakt”. Volgens de toelichting  bij het concept kan hierbij worden gedacht 
aan het verschaffen van informatie op een website of het gebruik van ‘een technisch hulpmiddel‘ waarbij 
zichtbaar is dat er gegevens worden vastgelegd. Op grond van deze omschrijving is onvoldoende duidelijk 
wat hiermee wordt bedoeld. Het enkel kenbaar maken van dit soort verwerkingen op een website is naar 
het oordeel van de AP in elk geval onvoldoende. Gewaarborgd dient te zijn dat alle weggebruikers 
redelijkerwijs tijdig op de hoogte kunnen zijn van het feit dat er persoonsgegevens worden verwerkt met 
een camera, bijvoorbeeld door een bord voor de laatste afslag.  
 
De AP adviseert  in artikel 4a, zesde lid, van het concept tot uitdrukking te brengen dat bij algemene 
maatregel van bestuur eveneens regels worden gesteld over de wijze waarop de aanwezigheid van een 
technisch hulpmiddel (een camera) kenbaar wordt gemaakt en de voornemens op dit punt helder in de 
memorie van toelichting uiteen te zetten.   
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens,  
 
 
 
Monique Verdier 
Vicevoorzitter 

 

 

2/2 

