Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Rechtsbescherming
de heer drs. S. Dekker,
Postbus 20301
2500 EH Den Haag

Datum

20 augustus 2019

Ons kenmerk

Uw brief van

Contactpersoon

Uw kenmerk

z2019-13689

12 juni 2019

2614967

Onderwerp

Advies over het conceptbesluit tot wijziging van het Besluit rechtspositie rechterlijke ambtenaren en enige
andere besluiten in verband met het melden van financiële belangen en effectentransacties door
rechterlijke ambtenaren

Geachte heer Dekker,
Bij brief van 12 juni 2019 is de Autoriteit Persoonsgegevens (hierna: AP) gevraagd op grond van het
bepaalde in artikel 36, vierde lid, van de Algemene verordening gegevensbescherming (hierna: AVG) te
adviseren over het conceptbesluit tot wijziging van het Besluit rechtspositie rechterlijke ambtenaren en
enige andere besluiten in verband met het melden van financiële belangen en effectentransacties door
rechterlijke ambtenaren (hierna: het conceptbesluit).
De AP heeft een opmerking over de ruime tijdelijke wettelijke grondslag van het conceptbesluit voor
officieren van justitie, namelijk het stellen van regels over “overige rechten en plichten”, en adviseert
daarmee rekening te houden.

Strekking van het concept
Het conceptbesluit strekt met name tot het invoeren van maatregelen die verband houden met het
waarborgen van de financiële integriteit van rechters en officieren van justitie. Beoogd wordt het risico van
financiële belangenverstrengeling en het risico van oneigenlijk gebruik van koersgevoelige
informatie tegen te gaan. Daartoe voorziet het nieuwe artikel 33s van het Besluit rechtspositie
rechterlijke ambtenaren (hierna: Brra) kort gezegd in de mogelijkheid tot het aanwijzen van
rechterlijke ambtenaren die werkzaamheden verrichten waaraan in het bijzonder het risico van
financiële belangenverstrengeling of het risico van oneigenlijk gebruik van koersgevoelige
informatie is verbonden. Voor de aangewezen rechterlijke ambtenaren komt een

1

Datum

20 augustus 2019

Ons kenmerk
z2019-13689

meldplicht van bepaalde financiële belangen te gelden. Gedane meldingen worden geregistreerd.
Voorts wordt het voor deze rechterlijke ambtenaren verboden om bepaalde financiële belangen te
hebben. De voorgestelde regeling van artikel 33s Brra sluit aan bij bestaande vergelijkbare regelingen.1

Advies
Het voorgestelde artikel 33s Brra wordt op de ‘kortst mogelijke termijn’ ingevoerd voor officieren van
justitie. Op later moment wordt het bepaalde in artikel 33s Brra ook van
toepassing op rechters (zie artikel II). Hierover is gesteld in de Nota van toelichting:
“De achtergrond daarvan is de volgende. Artikel 54, onderdeel k, van de Wet rechtspositie
rechterlijke ambtenaren (hierna: Wrra) biedt een zeer ruim geformuleerde delegatiegrondslag voor het bij
en krachtens algemene maatregel van bestuur stellen van rechtspositionele regels voor rechterlijke
ambtenaren. Op grond van dat onderdeel bestaat de mogelijkheid tot het stellen van regels over overige
rechten en plichten. Daarmee bestaat, naar de letter, tevens een grondslag
voor het bij of krachtens algemene maatregel van bestuur stellen van regels met betrekking tot
het bevorderen van de financiële integriteit van rechterlijke ambtenaren. Bij de in artikel 33s Brra
opgenomen maatregelen gaat het om bepalingen die raken aan de uitoefening van een vorm van
toezicht op financiële integriteit van rechterlijke ambtenaren welke verband houdt met de
ambtsvervulling. In geval van rechterlijke ambtenaren met rechtspraak belast is in dit verband
artikel 116, vierde lid, Grondwet van belang. Op grond van die bepaling moet het toezicht op de
ambtsvervulling door zulke rechterlijke ambtenaren bij de wet worden geregeld.
Om te voorkomen dat met de invoering van de in artikel 33s Brra opgenomen maatregelen
onduidelijk is of wordt voldaan aan de vereisten van artikel 116, vierde lid, Grondwet, wordt
voorzien in een wetstraject waarmee in artikel 54 Wrra een expliciete grondslag wordt opgenomen voor het
stellen van regels over de melding van financiële belangen alsmede het bezit van en transacties in effecten.
Voor de formulering van deze grondslag zal worden aangesloten bij onder meer het bepaalde in artikel
125quinquies, eerste lid, onderdeel e, Ambtenarenwet. 2”
“Voor de categorie niet met rechtspraak belaste rechterlijke ambtenaren, werkzaam bij het
openbaar ministerie, wordt invoering van artikel 33s Brra op zo kort mogelijke termijn, derhalve
nog vóór invoering van een expliciete delegatiegrondslag in artikel 54 Wrra, mogelijk en wenselijk
geacht. Daarbij geldt als bijzondere overweging dat bepaalde leden van het openbaar ministerie,
met name werkzaam bij het functioneel parket, in de praktijk betrokken zijn bij zaken waarin zij
kennis kunnen nemen van bijvoorbeeld potentieel koersgevoelige informatie. Een zo spoedig mogelijke
invoering van artikel 33s Brra voor deze categorie van rechterlijke ambtenaren draagt
bij aan het waarborgen dat deze kennis voor geen ander doel dan de ambtsvervulling wordt
gebruikt.”3
1 Artikel 61a van het Algemeen Rijksambtenarenreglement; artikel 55b van het Besluit

algemene rechtspositie politie en artikel 126c

van het Algemeen militair Ambtenarenreglement.
2 Nota van toelichting, par. 2.3. Getrapte invoering, blz. 10.
3 Nota van toelichting, par. 2.3. Getrapte invoering, blz. 10.

2/4

Datum

20 augustus 2019

Ons kenmerk
z2019-13689

Rechters
Artikel 116, vierde lid, van de Grondwet bepaalt dat de wet het toezicht regelt door leden van de
rechterlijke macht met rechtspraak belast uit te oefenen op de ambtsvervulling door zodanige leden.
Aangenomen wordt dat delegatie is toegestaan indien de Grondwet een vorm van het werkwoord
“regelen” bevat, zoals hier het geval is. 4 Als de Grondwet delegatie toelaat, dient de wet vervolgens
tenminste de hoofdelementen van de regeling te bevatten.5 Voorgesteld wordt om gelet op artikel 116,
vierde lid, van de Grondwet in een afzonderlijk wetsvoorstel aan te sluiten bij de vergelijkbare regeling in
onder meer artikel 125quinquis, onderdeel e, van de Ambtenarenwet6. Het in het concept voorgestelde
artikel 33s Brra zal voor rechters dan tegelijk met de expliciete grondslag in de wet in werking treden.
Officieren van justitie
Voor officieren van justitie wordt het voorgestelde artikel 33s Brra ingevoerd op basis van het bestaande
artikel 54 in de wet. De AP wijst er op dat het primaat van de wetgever meebrengt dat bij de verdeling van
de elementen van een regeling over de wet en algemeen verbindende voorschriften van lager niveau de wet
ten minste de hoofdelementen van de regeling bevat.7 Voor ambtenaren die onder het bereik van het
ARAR vallen en voor politieambtenaren is voorzien in een specifieke grondslag voor elementen die
kunnen leiden tot beperkingen van het recht op bescherming van persoonsgegevens. Niet valt in te zien
waarom deze afweging voor officieren van justitie anders uitpakt en (voorlopig) kan worden volstaan met
de zeer ruime geformuleerde grondslag in de wet tot het stellen van regels over ‘overige rechten en
plichten’. De AP wijst er in dit verband op dat de AVG veronderstelt dat lidstatelijke wetgeving ordentelijk
met inachtneming van de eigen uitgangspunten voor wetgeving tot stand wordt gebracht.8
Gelet op het voorgaande adviseert de AP om het voorgestelde artikel 33s Brra pas in werking te laten
treden voor officieren van justitie nadat is voorzien in een expliciete wettelijke grondslag.

Openbaarmaking van het advies
De AP is voornemens dit advies na vier weken openbaar te maken op haar website
www.autoriteitpersoonsgegevens.nl. Behoudens tegenbericht gaat de AP ervan uit dat hiertegen geen
bezwaar bestaat.
Hoogachtend,

4 Toelichting op Aanwijzing 2.20 van de Aanwijzingen voor de regelgeving.
5 Vgl. aanwijzing 2.19 van de Aanwijzingen voor de regelgeving.
6 Artikel 125 quinquis, eerste lid, onderdeel e, Ambtenarenwet luidt:

Voor zover deze onderwerpen niet bij of krachtens de wet zijn
geregeld, worden voor de ambtenaren, door of vanwege het rijk aangesteld, bij of krachtens algemene maatregel van bestuur
voorschriften vastgesteld betreffende: de melding van financiële belangen respectievelijk van het bezit van en transacties in effecten,
die de belangen van de dienst voor zover deze in verband staan met de functievervulling, kunnen raken voor ambtenaren aangesteld
in een functie waaraan in het bijzonder het risico van financiële belangenverstrengeling of het risico van oneigenlijk gebruik van
koersgevoelige informatie verbonden is.
7 Aanwijzing 2.19 van de Aanwijzingen voor de regelgeving.
8 Artikel 6, eerste lid, onder e, AVG in verband met artikel 6, derde lid, AVG.

3/4

Datum

20 augustus 2019

Ons kenmerk
z2019-13689

Autoriteit Persoonsgegevens,
Overeenkomstig het door de Autoriteit Persoonsgegevens genomen besluit,

ir. M.J. Verdier
Vicevoorzitter

4/4