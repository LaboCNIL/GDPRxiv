Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Financiën
De heer mr. W.B. Hoekstra
Postbus 20201
2500 EE Den Haag

Datum

12 augustus 2021

Ons kenmerk

Uw brief van

Contactpersoon

Uw kenmerk

z2021-12465

30 juni 2021

2021-0000125133

070 8888 500

Onderwerp

Advies over het concept voor het Implementatiebesluit registratie uiteindelijk belanghebbenden van trusts
en soortgelijke juridische constructies

Geachte heer Hoekstra,
Bij brief van 30 juni 2021 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming, geraadpleegd over het concept voor het
Besluit van […] houdende regels met betrekking tot de registratie van uiteindelijk belanghebbenden van
trusts en soortgelijke juridische constructies ter implementatie van artikel 31 van de gewijzigde vierde
anti- witwasrichtlijn (Implementatiebesluit registratie uiteindelijk belanghebbenden van trusts en
soortgelijke juridische constructies) (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Het concept strekt tezamen met de Implementatiewet registratie uiteindelijk belanghebbenden van trusts
en soortgelijke Juridische constructies tot implementatie van de in de gewijzigde vierde
anti-witwasrichtlijn genoemde verplichting tot het bijhouden en centraal registreren van informatie over
de uiteindelijk belanghebbenden van trusts en soortgelijke juridische constructies.1
1 Artikel 31 van de Richtlijn (EU) 2018/843 van het Europees Parlement en de Raad van 30 mei 2018 tot wijziging van Richtlijn (EU)

2015/849 inzake de voorkoming van het gebruik van het financiële stelsel voor het witwassen van geld of terrorismefinanciering, en tot
wijziging van de Richtlijnen 2009/138/EG en 2013/36/EU, PbEU 2018, L 156/43.

1

Datum

12 augustus 2021

Ons kenmerk
z2021-12465

Dit register is voor eenieder toegankelijk. Bepaalde gegevens kunnen enkel worden ingezien door de
Financiële inlichtingen eenheid en aangewezen bevoegde autoriteiten.
De gewijzigde vierde anti-witwasrichtlijn bepaalt (onder andere) dat de gegevens in het register
toegankelijk blijven voor minimaal vijf jaar en maximaal tien jaar nadat de gronden voor registratie
hebben opgehouden te bestaan.2 Het concept heeft de bewaartermijn gesteld op tien jaar.3
Volgens de toelichting is het van groot belang dat historische informatie over een uiteindelijke
belanghebbende gedurende een zo lang mogelijke periode voorhanden is gelet op het doel van de wijzigde
vierde ani-witwasrichtlijn: het voorkomen van het gebruik van het financiële stelsel voor witwassen en
terrorismefinanciering. Dit geldt volgens de toelichting in het bijzonder voor het werk van de
FIU-Nederland en de bevoegde autoriteiten. Historische informatie over uiteindelijk belanghebbenden en
zijn relevante netwerk spelen namelijk een belangrijke rol bij onderzoeken naar witwassen, de daaraan ten
grondslag liggende delicten, en het financieren van terrorisme. Volgens de toelichting is bekend dat
witwassen en terrorismefinanciering een hoge mate aan verhullende activiteiten met zich brengen. Het
recht tot strafvervolging vervalt bij opzet- of gewoontewitwassen pas twaalf jaar nadat een einde is
gekomen aan het verborgen houden van het misdaadgeld. Daarnaast geldt in de fiscale regelgeving in
sommige situaties een lange navorderingstermijn, aldus de toelichting.4

Advies
Bewaartermijn
De toelichting onderbouwt de bewaartermijn van tien jaar voor het kunnen inzien van de gegevens in het
register door FIU-Nederland en de bevoegde autoriteiten, maar de noodzaak voor het toegankelijk blijven
van deze gegevens voor een ieder is niet aangetoond.5
De AP adviseert om de toegankelijkheid van de gegevens in het register voor anderen dan FIU-Nederland
en de bevoegde autoriteiten te verlagen naar vijf jaar, of de noodzaak van een langere bewaartermijn in de
toelichting te onderbouwen.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.

2 Artikel 31, negende lid, van de Richtlijn (EU) 2018/843.
3 Artikel 5 van het concept.
4 Toelichting p. 10-11.
5 De AP heeft in haar advies over het Implementatiebesluit registratie uiteindelijk belanghebbenden van vennootschappen en andere

juridische entiteiten ook opgemerkt dat de betreffende toelichting de noodzaak van het toegankelijk blijven van de gegevens na vijf
jaar voor een ieder niet onderbouwd. Advies AP van 18 juli 2019, z2019-13658, p. 5.

2/3

Datum

12 augustus 2021

Ons kenmerk
z2021-12465

Hoogachtend,
Autoriteit Persoonsgegevens,

ir. M.J. Verdier
Vicevoorzitter

3/3