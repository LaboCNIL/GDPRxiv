De Minister van Binnenlandse Zaken en Koninkrijksrelaties 
Postbus 20011 
2500 EA Den Haag 

 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
5 januari 2022 
 
Uw kenmerk 
2022-0000005669 

Datum 
24  maart 2022 
 
 

Ons kenmerk 
z2022-00067 
 
Contactpersoon 
 
 
 

 
Onderwerp 
Advies over het concept voor Wet gemeentelijke instrumenten warmtetransitie 
 

 

 

 

Geachte mevrouw Bruins Slot, 
 
Bij brief van 5 januari 2022 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor de Wet gemeentelijke instrumenten warmtetransitie (hierna: het concept). 
 
De AP heeft een opmerking over het concept en adviseert daarmee rekening te houden.  
 
Strekking van het concept  
Het concept beoogt de Omgevingswet en de Gaswet te wijzigen om wijkgerichte verduurzaming van de 
gebouwde omgeving mogelijk te maken. Gemeenten zullen bepaalde wijken kunnen aanwijzen waar een 
duurzame energievoorziening beschikbaar komt ter vervanging van aardgas. Gemeenten hebben in dat 
kader gegevens nodig over eigenaren van gebouwen en de aansluiting op energievoorzieningen om hen te 
kunnen betrekken bij en te informeren over een op specifieke adressen toegespitst programma en het 
omgevingsplan. Deze persoonsgegevens zijn in handen van respectievelijk het Kadaster, netbeheerders en 
warmtebedrijven. Het concept zou mogelijk maken dat deze gegevens op grond van lagere regelgeving aan 
gemeenten kunnen worden verstrekt.  
 
 

 

  

 

1 

 

 

Datum 
24  maart 2022 

Ons kenmerk 
z2022-00067 

 
Advies  
 
Verwerkingsgrondslag gemeenten 
 
Als persoonsgegevens worden verwerkt dan is daarvoor een verwerkingsgrondslag nodig.1 Het concept 
voorziet niet zelf in een verwerkingsgrondslag voor de verstrekking van voornoemde gegevens aan 
gemeenten, maar het bepaalt slechts dat in lagere regelgeving regels kunnen worden gesteld met 
betrekking tot deze gegevens. Het concept biedt geen regels met betrekking tot de verdere verwerking door 
gemeenten van aan hen verstrekte persoonsgegevens. In de toelichting bij het concept wordt opgemerkt 
dat de grondslag voor verwerking door gemeenten ‘wordt geboden door het feit dat de taken en 
bevoegdheden van de gemeente op dit punt zijn of worden benoemd in de Omgevingswet en de lagere 
regelgeving.’2 Uit de toelichting wordt echter niet duidelijk om welke taken van de gemeente het gaat en 
uit welke bepalingen in de Omgevingswet of andere regelgeving die taken volgen of zullen volgen. 
 
De AP adviseert om in de toelichting op het concept te verduidelijken wat de rechtsgrond is of zal zijn voor  
de verwerking door gemeenten van persoonsgegevens die zij in het licht van artikel 20.6 van de 
Omgevingswet hebben verkregen. 
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

                                                                        
1 Artikel 6, eerste lid, van de AVG  
2 Concept, p. 28. 

 

 

2/2