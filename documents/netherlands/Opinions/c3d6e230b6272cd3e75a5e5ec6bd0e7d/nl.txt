Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Binnenlandse Zaken en
Koninkrijksrelaties
De heer drs. R.W. Knops
Turfmarkt 147
2511 DP Den Haag

Datum

15 oktober 2020

Ons kenmerk

Uw brief van

Contactpersoon

Uw kenmerk

9 juli 2020

Onderwerp

Advies over de consultatieversie van de Regeling betrouwbaarheidsniveaus authenticatie elektronische
dienstverlening

Geachte heer Knops,
Bij brief van 9 juli 2020 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG) geraadpleegd over het concept voor
de Regeling betrouwbaarheidsniveaus authenticatie elektronische dienstverlening (hierna: het concept).
De AP heeft de volgende opmerkingen bij het concept en adviseert daarmee rekening te houden.

Samenvatting advies
Het concept schrijft voor hoe dienstverleners de betrouwbaarheid van hun diensten dienen in te schalen
gelet op de risico’s die aan de diensten zijn verbonden. De belangrijkste opmerkingen bij het concept:

Het concept houdt het midden tussen een plicht voor dienstverleners om een bepaald
betrouwbaarheidsniveau te gebruiken en een richtsnoer dat veel minder strikt is. Doordat wordt
voorzien in ruime mogelijkheden voor dienstverleners om van de voorgestelde regels af te wijken,
bestaat het risico dat het doel van de ontwerpregeling - een veiligere toegang tot dienstverlening in gevaar komt. Gelet op de eis uit de AVG van een passende beveiliging van persoonsgegevens,
adviseert de AP zo nodig het concept aan te passen.

Voor persoonsgegevens die vallen onder het betrouwbaarheidsniveau ‘hoog’ zijn de voorgestelde
criteria in het licht van de overwegingen uit de AVG over een ‘hoog risico’ te streng, onvolledig en
onduidelijk. De AP adviseert de criteria aan te passen.

De noodzaak van het toestaan van het ‘naastlagere’ niveau voor een termijn van twee jaar is niet
voldoende onderbouwd. Bovendien kent de bepaling geen inhoudelijke voorwaarde of beperking.
Hierdoor kan een veilige toegang tot de dienst in gevaar komen. De AP adviseert de noodzaak van

1

Datum

15 oktober 2020

Ons kenmerk
z2020-12267

de mogelijkheid tot afwijking voor een termijn van twee jaar nader te motiveren en te voorzien in
een voorwaarde of beperking.

Strekking van het concept
In de Wet digitale overheid (hierna: de Wdo) is gekozen om de vaststelling van de mate van
toegangscontrole en de keuze voor het toegangsmiddel niet meer vrijblijvend te laten zijn, maar daar op
basis van de wet een verplichtend karakter aan te geven.1 Doelstelling is een veiligere toegang tot
overheidsdienstverlening en meer eenduidigheid in inlogniveaus voor gelijksoortige dienstverlening bij
verschillende overheden.2
Het concept werkt artikel 6 van het voorstel voor de Wdo uit, dat voorschrijft dat bestuursorganen en
aangewezen organisaties (hierna: dienstverleners) bepalen welk authenticatie3 betrouwbaarheidsniveau
op een door hen aangeboden dienst van toepassing is, alsmede dat hiertoe regels worden gesteld.4
Het concept schrijft voor hoe dienstverleners de betrouwbaarheid van hun diensten moeten inschalen,
gelet op de risico’s die aan de diensten zijn verbonden.5
Voor de inschaling kiest het concept voor eenzelfde inschaling met de betrouwbaarheidsniveaus laag,
substantieel en hoog, zoals die in eIDAS-verordening worden gehanteerd.6 Voor niveau ‘laag’ volstaat een
middel met éénfactorauthenticatie, zoals een combinatie van een gebruikersnaam en wachtwoord.7 Voor

1 Het voorstel voor de wet Algemene regels inzake het elektronisch verkeer in het publieke domein en inzake de generieke digitale

infrastructuur (Wet digitale overheid) is in behandeling in de Eerste Kamer (Kamerstukken 34 972).
2 Toelichting, blz. 7.
3 Authenticatiemiddelen zorgen ervoor dat de overheden weten met welke burger of welk bedrijf ze van doen hebben. Deze middelen
zijn er op verschillende betrouwbaarheidsniveaus. Het niveau hangt met name af van de aard van de (gegevens)transactie en de
gevolgen ervan (zoals financieel of juridisch). Er zijn veel verschillende digitale overheidsdiensten. Het is niet mogelijk om voor al die
diensten één uniforme oplossing vast te stellen voor identificatie, authenticatie en autorisatie. Zo is een standaardoplossing met een
zeer hoog betrouwbaarheidsniveau in veel gevallen te duur of simpelweg niet nodig. Bovendien wordt dan het gebruik van e-diensten
onnodig beperkt. Maar een standaardoplossing met een laag betrouwbaarheidsniveau werkt ook niet. Die kan namelijk aanzienlijke
veiligheidsrisico’s met zich mee brengen. Vgl. Forum Standaardisatie, Een handreiking voor Overheidsorganisaties Forum
Standaardisatie, Betrouwbaarheidsniveaus voor digitale dienstverlening, versie 4, april 2017 blz. 8.
4 Het voorstel voor de Wet digitale overheid vormt een eerste tranche van regelgeving ten behoeve van de verdere digitalisering van
de overheid op verschillende niveaus en is in behandeling in de Eerste Kamer (Kamerstukken 34 972).
5 Toelichting, blz. 8.
6 Vgl. met name artikel 8 van Verordening 910/2014 van 23 juli 2014 betreffende elektronische identificatie en vertrouwensdiensten
voor elektronische transacties in de interne markt en Uitvoeringsverordening 2015/1502 van 8 september 2015 tot vaststelling van
minimale technische specificaties en procedures betreffende het betrouwbaarheidsniveau voor elektronische identificatiemiddelen
overeenkomstig artikel 8, lid 3, van Verordening (EU) nr. 910/2014. In artikel 2 van het concept en de bijlage daarbij wordt bepaald welk
betrouwbaarheidsniveau voor een dienst van toepassing is, gelet op onder meer de aard van de persoonsgegevens.
7 Aldus: Forum Standaardisatie, Een handreiking voor Overheidsorganisaties Forum Standaardisatie, Betrouwbaarheidsniveaus voor
digitale dienstverlening, versie 4, april 2017, blz. 24. Volgens https://www.digitaleoverheid.nl/nieuws/expert-opinion-publiekeauthenticatie/ vallen DigiD Basis als DigiD Midden binnen eIDAS Laag, terwijl veeltransacties bij de overheid het niveau Substantieel
vragen. Vgl. voorts de Privacy-visie van het ministerie van BZK van 10 december 2018, blz. 16, alsmede
https://ec.europa.eu/cefdigital/wiki/pages/viewpage.action?pageId=176620999.

2/11

Datum

15 oktober 2020

Ons kenmerk
z2020-12267

niveau ‘substantieel’ is tweefactorauthenticatie vereist en er moet sprake zijn van dynamische
authenticatie: de cryptografische gegevens voor de authenticatie veranderen bij ieder gebruik, zoals bij
tokens van banken. Voor niveau ‘hoog’ gelden de eisen voor substantieel en bovendien moet het middel
goed beschermd zijn tegen misbruik door anderen, zoals een cryptografisch token, dat ook nog een PINcode vereist.8

Advies
1.

Hybride karakter

Volgens de toelichting is de voorgestelde regeling ‘normatiever dan de – veeleer adviserende –
Handreiking betrouwbaarheidsniveaus en daarmee een meer dwingende opvolger van de Handreiking
betrouwbaarheidsniveaus voor digitale dienstverlening.’9 Hiervoor is gekozen omdat met de
bovenliggende wet wordt toegewerkt naar harmonisatie en standaardisatie van het veilig en betrouwbaar
inloggen bij de overheid.
Het concept bevat een bijlage met een afwegingskader. De factoren, op basis waarvan het
betrouwbaarheidsniveau moet worden bepaald, vormen volgens de toelichting houvast waarmee
dienstverleners hun weg moeten vinden. Het concept bevat geen afvinklijst, maar richtsnoeren waarmee
de desbetreffende organisatie aan de slag kan om de eigen diensten te classificeren naar
betrouwbaarheidsniveau, aldus de toelichting. Van belang daarbij is dat een beredeneerde afweging wordt
gemaakt. Een dergelijke ruimte voor eigen inschatting is bijvoorbeeld nodig, omdat in de praktijk bij het
gebruik van open tekstvakken niet altijd op voorhand duidelijk is welke gegevens door de gebruiker
worden ingegeven, aldus de toelichting.10
De AP merkt op dat het concept een hybride karakter heeft: enerzijds normatief en dwingend en anderzijds
een kader voor dienstverleners zelf voor het maken van een beredeneerde afweging. Enerzijds schrijft
artikel 2 voor dat een dienstverlener bepaalt dat voor een elektronische dienst authenticatie op
betrouwbaarheidsniveau ‘hoog’ vereist is ´indien één van de in bijlage 2 bij deze regeling genoemde criteria
in de kolom hoog op die dienst van toepassing is. Anders dan in de toelichting is gesteld, heeft deze
bepaling bij uitstek het karakter van een afvinklijst.

Volgens de Privacy-visie van 10 december 2018 van de minister van BZK dient in de komende jaren DigiD te worden verbreed, waarbij
de strategie is om de groep rechthebbenden op DigiD te verbreden en ervoor te zorgen dat meer mensen DigiD op het
betrouwbaarheidsniveau ‘substantieel’ gaan gebruiken. Ook zal DigiD op betrouwbaarheidsniveau ‘hoog’ worden aange
8 Bovendien moet de gebruiker bij de identiteitsverificatie bij niveau ‘hoog’ in aanvulling op de eisen bij niveau ‘substantieel’ ten
minste eenmaal fysiek verschijnen. Vgl. Forum Standaardisatie, Een handreiking voor Overheidsorganisaties Forum Standaardisatie,
Betrouwbaarheidsniveaus voor digitale dienstverlening, versie 4, april 2017 blz. 24.
9 Een handreiking voor Overheidsorganisaties Forum Standaardisatie, Betrouwbaarheidsniveaus voor digitale dienstverlening, versie 4,
april 2017, zie https://www.forumstandaardisatie.nl/nieuws/nieuwe-versie-handreikingbetrouwbaarheidsniveaus, voor de laatste
versie.
10 Toelichting, blz. 8.

3/11

Datum

15 oktober 2020

Ons kenmerk
z2020-12267

Anderzijds voorzien de artikelen 3 en 4 in risicoverlagende factoren11 en risicoverhogende factoren. De
factoren op grond waarvan in artikel 2 tot een lager niveau kan worden gekomen, zijn daarbij zodanig ruim
omschreven dat de vraag is of daarmee een veiliger toegang en meer eenduidigheid wordt bewerkstelligd
zoals de regeling beoogt. Zo kan voor een lager niveau worden gekozen ‘indien het bestuursorgaan of de
aangewezen organisatie later in het proces herstelmaatregelen neemt of indien bij het inloggen alleen
informatie aan de instelling beschikbaar wordt gesteld.’
De AVG schrijft voor dat een passend beveiligingsniveau voor het verwerken van persoonsgegevens moet
worden gewaarborgd.12 Gelet op het voorgaande adviseert de AP in de toelichting nader in te gaan op het
hybride karakter van het concept in het licht van de doelstellingen van de ontwerpregeling en de
ervaringen met de huidige handreiking, dan wel, zo nodig het concept aan te passen. Tevens adviseert de
AP daarbij te voorzien in adequate advisering over de regeling van dienstverleners bij het maken van de
afweging tot classificatie van de eigen diensten.13
2.

Persoonsgegevens die vallen binnen het betrouwbaarheidsniveau ‘hoog’

Volgens het concept gaat het hierbij om persoonsgegevens die stigmatiserend kunnen werken,
reputatieschade kunnen opleveren, schade kunnen opleveren aan de gezondheid, of chanteerbaarheid
kunnen opleveren of gegevens die onder het medisch beroepsgeheim vallen.14 De toelichting stelt over het
betrouwbaarheidsniveau ´hoog´:15
´In deze categorie gaat het om persoonsgegevens of persoonsgegevens die bijzonder van aard kunnen zijn en een
hoog risico vormen voor de persoon in kwestie indien deze gegevens in verkeerde handen vallen. Dit kan
stigmatiserend werken, uitsluiting en/of reputatieschade opleveren, schade opleveren aan de gezondheid,
(identiteits)fraude bewerkstelligen, ernstig misbruik of oneigenlijk gebruik van de betreffende dienst opleveren of de
betrokkene chantabel maken. Strafrechtelijke gegevens met een dergelijk hoog risico vallen hieronder, alsmede
gegevens over werkprestaties of relatieproblemen.
Om te bepalen of iets stigmatiserend kan zijn of reputatieschade oplevert, kan als maatstaf worden gebruikt dat deze
categorie is voorbehouden aan de gevallen waarin het afbreukrisico zo groot is voor de betrokkene(n) dat deelname
aan de maatschappij bijna onmogelijk is. Te denken valt aan de volgende voorbeelden:
11 Artikel 3 (risicoverlagende factoren) luidt: Onverminderd de toepasselijkheid van wettelijke voorschriften kan, in afwijking van

artikel 2, tweede en derde lid, een bestuursorgaan of aangewezen organisatie voor een elektronische dienst authenticatie op een
naastlager betrouwbaarheidsniveau vaststellen, indien: a. het proces van toegangsverlening voorziet in een adequate aanvullende
technische of fysieke controle op de authenticiteit van de gebruiker van het identificatiemiddel na het moment waarop daarmee voor
de eerste keer voor de desbetreffende dienst een authenticatie is uitgevoerd, b. bij het inloggen slechts informatie aan het
bestuursorgaan of de aangewezen organisatie ter beschikking wordt gesteld, of c. het bestuursorgaan of de aangewezen organisatie
later in het proces herstelmaatregelen neemt.
12 Artikel 5, eerste lid, onder f, bepaalt dat persoonsgegevens door het nemen van passende technische of organisatorische
maatregelen op een dusdanige manier worden verwerkt dat een passende beveiliging ervan gewaarborgd is, en dat zij onder meer
beschermd zijn tegen ongeoorloofde of onrechtmatige verwerking en tegen onopzettelijk verlies, vernietiging of beschadiging
(„integriteit en vertrouwelijkheid”).
13 Vgl. toelichting, blz. 9 en bijv. de ‘regelhulp’ bij de huidige handreiking
https://regelhulpenvoorbedrijven.nl/betrouwbaarheiddigitaledienstverlening/.
14 Zie de bijlage bij artikel 2 van het concept.
15 Toelichting, blz. 13.

4/11

Datum

15 oktober 2020

Ons kenmerk
z2020-12267

Bijzondere gegevens: gegevens over geestelijke gezondheidszorg, gokverslaving, alcoholverslaving etc.
Strafrechtelijke gegevens: zaken zoals zedenmisdrijven, of gevallen waarin het identificatie
van een dader betreft.´

In het licht van het beginsel uit de AVG dat een passend beveiligingsniveau voor het verwerken van
persoonsgegevens moet worden gewaarborgd,16 heeft de AP de volgende opmerkingen bij het classificeren
van de voorgestelde persoonsgegevens onder betrouwbaarheidsniveau ‘hoog’.
a. Te strenge en onvolledige maatstaf
De AP acht de in de toelichting voorgestelde maatstaf voor stigmatisering of reputatieschade, dat ‘voor
betrokkene deelname aan de maatschappij bijna onmogelijk is’, te streng. In overwegingen 75 tot en met
78 van de AVG wordt nader ingegaan op het qua waarschijnlijkheid en ernst uiteenlopende risico voor de
rechten en vrijheden van natuurlijke personen dat kan voortvloeien uit persoonsgegevensverwerking.17
Daarbij wordt onder meer reputatieschade genoemd, maar niet een risico op zodanige schade dat ‘voor
betrokkene deelname aan de maatschappij nagenoeg onmogelijk is’.
Reputatieschade kan zich namelijk in verschillende gradaties voordoen en het niveau ‘hoog’ kan zijn
gerechtvaardigd in gevallen zonder een zodanig afbreukrisico voor betrokkene dat ‘deelname aan de
maatschappij nagenoeg onmogelijk’ is. Welbeschouwd is er nooit een andere keuze voor betrokkene dan
deelname aan de maatschappij, waardoor het niveau ‘hoog’ nagenoeg nooit wordt bereikt. Dat zou
betekenen dat bijna nooit sprake zal zijn van persoonsgegevens die vallen onder het niveau ‘hoog’ terwijl er
daarbij wel een kans op reputatieschade bestaat. In zoverre is de voorgestelde maatstaf te streng.
Daarnaast is het risico op stigmatisering of reputatieschade mede afhankelijk van de taak en

16 Artikel 5, eerste lid, onder f, bepaalt dat persoonsgegevens door het nemen van passende technische of organisatorische

maatregelen op een dusdanige manier worden verwerkt dat een passende beveiliging ervan gewaarborgd is, en dat zij onder meer
beschermd zijn tegen ongeoorloofde of onrechtmatige verwerking en tegen onopzettelijk verlies, vernietiging of beschadiging
(„integriteit en vertrouwelijkheid”).
17 Overweging 75 luidt: Het qua waarschijnlijkheid en ernst uiteenlopende risico voor de rechten en vrijheden van natuurlijke personen
kan voortvloeien uit persoonsgegevensverwerking die kan resulteren in ernstige lichamelijke, materiële of immateriële schade, met
name: waar de verwerking kan leiden tot discriminatie, identiteitsdiefstal of -fraude, financiële verliezen, reputatieschade, verlies van
vertrouwelijkheid van door het beroepsgeheim beschermde persoonsgegevens, ongeoorloofde ongedaanmaking van
pseudonimisering, of enig ander aanzienlijk economisch of maatschappelijk nadeel; wanneer de betrokkenen hun rechten en
vrijheden niet kunnen uitoefenen of worden verhinderd controle over hun persoonsgegevens uit te oefenen; wanneer
persoonsgegevens worden verwerkt waaruit ras of etnische afkomst, politieke opvattingen, religie of levensbeschouwelijke
overtuigingen, of vakbondslidmaatschap blijkt, en bij de verwerking van genetische gegevens of gegevens over gezondheid of
seksueel gedrag of strafrechtelijke veroordelingen en strafbare feiten of daarmee verband houdende veiligheidsmaatregelen; wanneer
persoonlijke aspecten worden geëvalueerd, om met name beroepsprestaties, economische situatie, gezondheid, persoonlijke
voorkeuren of interesses, betrouwbaarheid of gedrag, locatie of verplaatsingen te analyseren of te voorspellen, teneinde persoonlijke
profielen op te stellen of te gebruiken; wanneer persoonsgegevens van kwetsbare natuurlijke personen, met name van kinderen,
worden verwerkt; of wanneer de verwerking een grote hoeveelheid persoonsgegevens betreft en gevolgen heeft voor een groot aantal
betrokkenen. Overweging 76 luidt: De waarschijnlijkheid en de ernst van het risico voor de rechten en vrijheden van de betrokkene
moeten worden bepaald onder verwijzing naar de aard, het toepassingsgebied, de context en de doeleinden van de verwerking. Het
risico moet worden bepaald op basis van een objectieve beoordeling en vastgesteld moet worden of de verwerking gepaard gaat met
een risico of een hoog risico.

5/11

Datum

15 oktober 2020

Ons kenmerk
z2020-12267

maatschappelijke positie van betrokkene, zoals de status van een publiek figuur.18 Niet blijkt dat hiermee
in voorkomende gevallen rekening wordt gehouden.19
Verder wordt in de bijlage gesproken over ‘ernstig misbruik of oneigenlijk gebruik van de overheidsdienst’.
Afgezien van de vraag wanneer daarvan sprake is, sluit het risico van oneigenlijk gebruik van de
overheidsdienst niet goed aan op de maatstaf van het risico dat deelname aan de maatschappij voor
betrokkene nagenoeg onmogelijk wordt en bij de risico’s voor natuurlijke personen uit de AVG.
Bovendien is in de overwegingen bij de AVG de omvang van de verwerking van bijzondere
persoonsgegevens relevant voor aanname van een ‘hoog risico’. Het verwerken van bijzondere
persoonsgegevens (onder het regime ‘substantieel’) kan zodoende toch als ‘hoog’ moeten worden
aangemerkt vanwege het grote aantal persoonsgegevens van een persoon waartoe toegang wordt
verkregen, zoals een compleet medisch dossier, of vanwege de toegang tot slechts enkele
persoonsgegevens maar van heel veel verschillende personen.20 In het concept is de grootschalige omvang
wel uitdrukkelijk opgenomen bij betrouwbaarheidsniveau ‘substantieel’, maar niet bij ‘hoog’. Bovendien
wordt niet uitgelegd waarop de grootschalige omvang betrekking heeft.21
Ten slotte worden in de genoemde overwegingen bij de AVG nog een aantal andere aspecten genoemd
voor aanname van een hoog risico die relevant kunnen zijn, met name de omstandigheid dat het gaat om
kwetsbare personen als kinderen of wanneer personen rechten en vrijheden niet kunnen uitoefenen of
worden verhinderd controle over hun persoonsgegevens uit te oefenen. Naarmate de beslissingen die op
basis van de verwerkte persoonsgegevens worden genomen ingrijpender zijn, bijv. een rechtsgevolg
betreffen, is ook de impact van verlies of onrechtmatige verwerking groter.22 Het doel van de verwerking,
de impact voor de rechten en vrijheden van betrokkene en de kwetsbare positie van betrokkene zijn echter
als zodanig niet uitdrukkelijk meegenomen in het voorgestelde artikel 2 en de bijlage.23
Gelet op het voorgaande adviseert de AP het concept zo mogelijk aan te passen op basis van overwegingen
75 en 76 bij de AVG, voor zover relevant.
b.

Onduidelijke onderscheiden

18 Enerzijds mag van publieke figuren, zoals bekende politici, volgens het Hof voor de Rechten van de Mens worden verwacht dat zij

zich meer laten welgevallen dan een gemiddelde burger. Anderzijds is het afbreukrisico voor publieke figuren zoals politici ook groot,
vanuit het adagium ‘hoge bomen vangen veel wind’.
19 Weliswaar bevat artikel 4 van het concept de mogelijkheid van risico verhogende factoren, maar die hebben betrekking op ‘de aard
van de dienst’, terwijl het in het voorbeeld gaat om de status van betrokkene.
20 Vgl. Privacycare – PBLQ, Onderzoek betrouwbaarheidsniveau patiëntenauthenticatie bij elektronische gegevensuitwisseling in de
zorg, mei 2016, blz. 35.
21 De AVG bevat een aantal verplichtingen voor organisaties die op grote schaal bijzondere persoonsgegevens verwerken. De AP vult
‘grootschalige gegevensverwerking’ voor de zorg nader in.
22 Vgl. ook de handreiking voor Overheidsorganisaties Forum Standaardisatie, Betrouwbaarheidsniveaus voor digitale dienstverlening,
versie 4, april 2017.
23 Weliswaar wordt in artikel 4 ´de aard van de dienst´ vermeld als risicoverhogende factor.

6/11

Datum

15 oktober 2020

Ons kenmerk
z2020-12267

Daarnaast is naar het oordeel van de AP het onderscheid tussen het niveau ‘hoog’ en ‘substantieel’
onvoldoende duidelijk voor een adequate en consistente toepassing in de praktijk. De bijlage bij de
conceptregeling geeft aan dat bijzondere categorieën van persoonsgegevens en persoonsgegevens van
strafrechtelijke aard onder ‘substantieel’ vallen.24 Bijzondere categorieën van persoonsgegevens of
persoonsgegevens van strafrechtelijke aard kunnen naar het oordeel van de AP echter vaak leiden tot
stigmatisering of uitsluiting. Dan vallen zij onder de classificatie hoog, zoals ook volgt uit de genoemde
toelichting. Maar bijzondere en strafrechtelijke gegevens worden echter niet uitdrukkelijk genoemd in de
bijlage bij het niveau ‘hoog’, in geval zij tot stigmatisering of reputatieschade kunnen leiden.
Opvallend in dit verband is dat een ‘reëel risico’ op ‘identiteitsfraude’ in het concept wordt geclassificeerd
onder niveau ‘substantieel’, terwijl in de toelichting onder ‘hoog’ is vermeld ‘het bewerkstelligen van
identiteitsfraude als de gegevens in verkeerde handen vallen’. Bovendien is onder ‘laag’ opgenomen indien
er ‘geen of nauwelijks risico op identiteitsfraude’ is.25 In de eerste plaats is het begrip identiteitsfraude in
het concept of toelichting niet omschreven, evenmin als een ‘reëel risico’ daarop. Fraude waarbij iemand
gebruik maakt van een ‘gestolen identiteit’ gaat veelal gepaard met een hoge impact voor betrokkene, met
name omdat betrokkene zich veel tijd en moeite moet getroosten om de zaak recht te trekken, zodat niveau
‘hoog’ naar het oordeel van de AP snel gerechtvaardigd zal zijn, ook al is het risico dat die fraude zich
daadwerkelijk voordoet wellicht niet hoog.
Gelet op het voorgaande adviseert de AP om het criterium voor betrouwbaarheidsniveau ‘hoog’ te
verduidelijken, primair door strafrechtelijke gegevens en bijzondere persoonsgegevens aan te merken als
‘hoog’ in plaats van ‘substantieel’. Indien dat voor de praktijk door dienstverleners of burgers niet
opportuun of haalbaar is, adviseert de AP in het concept een concreter onderscheid aan te brengen
(bijvoorbeeld tussen overtredingen en misdrijven of onder de categorie ‘hoog’ te vatten misdrijven
waarvoor voorlopige hechtenis is toegelaten of misdrijven die een ‘ernstige inbreuk op de rechtsorde
opleveren’ in de zin van het Wetboek van Strafvordering) en in de toelichting daarbij nader in gaan op
praktische voorbeelden.26
Daarnaast adviseert de AP een reëel risico op identiteitsfraude te verduidelijken en te classificeren onder
het betrouwbaarheidsniveau ´hoog´.

24 Gegevens die in beginsel zijn geclassificeerd op niveau ‘substantieel’ zijn: Persoonsgegevens die door hun aard bijzonder gevoelig

zijn wat betreft de grondrechten en fundamentele vrijheden, verdienen specifieke bescherming aangezien de context van de
verwerking ervan significante risico’s kan meebrengen voor de grondrechten en de fundamentele vrijheden. Bij bijzondere categorieën
van persoonsgegevens worden persoonsgegevens verwerkt waaruit ras of etnische afkomst, politieke opvattingen, religieuze of
levensbeschouwelijke overtuigingen, of het lidmaatschap van een vakbond blijken. Ook de verwerking van genetische gegevens,
biometrische gegevens ter identificatie van een persoon alsmede gegevens met betrekking tot iemands seksueel gedrag of seksuele
gerichtheid (art. 9 lid 1 AVG) zijn bijzondere persoonsgegevens (Toelichting, blz. 12).
25 “De gevolgen voor degene wiens identiteit wordt misbruikt zijn weliswaar vervelend, maar leiden niet tot gedwongen aanpassing
van activiteiten of welstandsniveau kan voor classificering van de dienst volstaan worden met betrouwbaarheidsniveau laag.
Richtsnoer is dat de directe schade per geval voor burgers lager is dan €1000,-.”
26 Nota bene: In de huidige handreiking betrouwbaarheidsniveaus voor digitale dienstverlening is een ´aangifte van lichte delicten`
geschaard onder niveau ‘laag’, blz. 41. Het daarin genoemde criterium van ‘lichte delicten’ is niet alleen onduidelijk, maar bovendien
niet in overeenstemming met de eisen van het Besluit digitale stukken strafvordering dat tweefactorauthenticatie vereist voor
elektronische aangifte.

7/11

Datum

15 oktober 2020

c.

Ons kenmerk
z2020-12267

Burgerservicenummer (hierna: BSN)

In de toelichting is opgemerkt dat het BSN in combinatie met andere persoonsgegevens kan leiden tot
reputatieschade en in dat geval de classificatie ‘hoog’ is gerechtvaardigd. Dit blijkt echter niet uit de
regeling zelf.
Zoals de AP in haar adviezen benadrukt is het BSN een uniek persoonsnummer dat gelet op de
mogelijkheden van koppeling van gegevensbestanden, bijzondere risico’s voor de bescherming van de
persoonlijke levenssfeer meebrengt met mogelijk ernstige gevolgen voor de betrokkene.27 Ook kan het
sturen van een vervalste factuur met de vermelding van het juiste BSN van betrokkene een hogere
‘betrouwbaarheid’ verschaffen waardoor betrokkene sneller de factuur voldoet. Bovendien is ook in de
huidige handreiking Betrouwbaarheidsniveaus voor digitale dienstverlening het BSN in combinatie met
andere persoonsgegevens uitdrukkelijk als criterium opgenomen voor hoog terwijl de doelstelling is om
het concept normatiever te maken dan de Handreiking.28
Gelet op het voorgaande adviseert de AP de inzage in het BSN in combinatie met andere
persoonsgegevens die kunnen leiden tot reputatieschade in de regeling zelf te classificeren onder
betrouwbaarheidsniveau ‘hoog’.
3.

Gegevens van strafrechtelijke aard in de zin van de Uitvoeringswet AVG

In de toelichting is gesteld:
“De persoonsgegevens inzake een door de rechter opgelegd verbod naar aanleiding van onrechtmatig of hinderlijk
gedrag waren in de Wet bescherming persoonsgegevens op één lijn gesteld met de andere persoonsgegevens van
strafrechtelijke aard en die lijn is voortgezet in de UAVG (de AVG biedt die ruimte).”29

De AP wijst op het recente arrest van het Gerechtshof Den Haag waarin het Gerechtshof bepaalt dat een
door een civiele rechter opgelegd contactverbod niet kan worden aangemerkt als een persoonsgegeven
betreffende strafrechtelijke veroordeling en strafbare feiten in de zin van artikel 10 AVG:30
“Een door de civiele rechter opgelegd contactverbod kan, anders dan Appellant betoogt, niet worden aangemerkt als
een persoonsgegeven betreffende strafrechtelijke veroordelingen en strafbare feiten in de zin van artikel 10 AVG. De
verwijzing naar het strafrecht impliceert dat het tenminste moet gaan om maatregelen met een punitief karakter. Een
27 Vgl. laatstelijk het advies van de AP van 19 december 2019 inzake toegang tot gegevens voor poortwachters bij het voorkomen van

witwassen, met verwijzingen naar eerdere adviezen.
28 Vgl. ook de toelichting bij het wetsvoorstel: ”Naar verwachting zal dienstverlening, waarvoor het BSN wordt gebruikt, over het
algemeen op betrouwbaarheidsniveau substantieel of hoog worden geclassificeerd aan de hand van de ministeriële regeling zoals
bedoeld in artikel 6, tweede lid, van dit wetsvoorstel. In het proces van totstandkoming van deze ministeriële regeling zal duidelijker
worden in welke mate er diensten, waarvoor het BSN wordt gebruikt, op betrouwbaarheidsniveau laag overblijven. “ (Kamerstukken II
2017/18, 34 972, nr. 3, blz. 73) (curs, AP). De keuze in het concept spoort niet met deze te verwachten algemene regel.
29 Toelichting, blz. 13.
30 https://uitspraken.rechtspraak.nl/inziendocument?id=ECLI:NL:GHDHA:2019:3539

8/11

Datum

15 oktober 2020

Ons kenmerk
z2020-12267

civielrechtelijk contactverbod heeft geen punitief karakter. Het feit dat de Nederlandse wetgever in artikel 1 van de
UAVG heeft bepaald dat onder het begrip persoonsgegevens van strafrechtelijke aard mede vallen persoonsgegevens
betreffende een door de rechter opgelegd verbod naar aanleiding van onrechtmatig of hinderlijk gedrag maakt dat
niet anders. Het begrip persoonsgegeven betreffende strafrechtelijke veroordelingen en strafbare feiten in de zin van
artikel 10 AVG is een Unierechtelijk begrip dat autonoom moet worden uitgelegd. De AVG geeft de lidstaten niet de
mogelijkheid een eigen, ruimere invulling te geven aan dat begrip.”

Gelet op voornoemd arrest adviseert de AP bovenstaande passage uit de toelichting te actualiseren.
4. Tijdelijk toestaan van het lagere niveau
Op grond van artikel 6, vierde lid, van de wet kan voor een bepaalde periode authenticatie met een
aangewezen middel met een lager betrouwbaarheidsniveau worden toegestaan dan het niveau dat
voor die dienst is bepaald.31 Dit is uitgewerkt in het voorgestelde artikel 6 van het concept waarin wordt
voorzien in een termijn tot twee jaar na de inwerkingtreding van de regeling.32 Over de voorgestelde
bepaling heeft de AP twee opmerkingen.
a. Termijn van twee jaar na inwerkingtreding
De toelichting op het concept stelt:
“Onzeker is of het middel tijdig door voldoende afnemers van elektronische diensten zal (kunnen) worden gebruikt.
Dat is afhankelijk van de bereidheid van burgers/bedrijven om een dergelijk middel te verwerven en van het tempo
waarop dienstverleners op de benodigde infrastructuur (gdi-voorzieningen) kunnen worden aangesloten. Zolang de
beschikbaarheid en dekkingsgraad van identificatiemiddelen op de betrouwbaarheidsniveaus substantieel en hoog
nog niet op een adequaat niveau zijn, zal het toepassen van de in deze regeling vervatte regels over
betrouwbaarheidsniveaus ertoe leiden dat toegang tot elektronische dienstverlening onevenredig wordt beperkt. Het
is niet opportuun om dienstverleners te verplichten tot het hanteren van een bepaald betrouwbaarheidsniveau, als er
door onvoldoende brede beschikbaarheid van inlogmiddelen eenvoudigweg niet aan kan worden voldaan.”

Tevens wordt gesteld:

31 Artikel 6, vierde lid, van het wetsvoorstel luidt: 4. Bij ministeriële regeling kunnen regels worden gesteld over het gedurende een

bepaalde periode toestaan van toegang tot diensten, waarvoor volgens de krachtens het tweede lid gestelde regels authenticatie op
betrouwbaarheidsniveau substantieel of hoog vereist is, met gebruikmaking van door Onze Minister aangewezen
identificatiemiddelen die het betrouwbaarheidsniveau laag respectievelijk substantieel hebben. Voor een identificatiemiddel op
betrouwbaarheidsniveau laag geldt dat sprake moet zijn van ten minste twee authenticatiefactoren zoals bedoeld in de eIDASverordening.
32 Het voorgestelde artikel 6 van het concept luidt: Onverminderd de toepasselijkheid van wettelijke voorschriften kan een
bestuursorgaan of aangewezen organisatie besluiten voor een elektronische dienst, waarvoor op grond van artikel 2 authenticatie op
betrouwbaarheidsniveau hoog respectievelijk substantieel benodigd is, tot twee jaar na inwerkingtreding van deze regeling voor
toegang tot die dienst tevens het gebruik van een toegelaten of erkend middel op betrouwbaarheidsniveau substantieel
respectievelijk een middel op niveau laag toe te staan.

9/11

Datum

15 oktober 2020

Ons kenmerk
z2020-12267

“Het is de verwachting dat twee jaar na inwerkingtreding van deze regeling sprake zal zijn van voldoende
beschikbaarheid en dekkingsgraad van (publieke en private) inlogmiddelen. Mocht dit (veel) eerder het geval zijn,
dan zal worden bezien of het opportuun is om de tijdelijke uitzonderingsmogelijkheid te schrappen. Mocht dit
onverhoopt later zijn, dan zal worden bezien of het opportuun is om de termijn te verlengen.”33

De AP betwijfelt of deze termijn van twee jaar nodig en passend is gelet op de huidige stand van de
techniek en vooral de snelle technische ontwikkelingen wat betreft inlogmiddelen.34 Een onnodig ruime
uitzonderingsmogelijkheid kan immers de ontwikkeling naar een veiligere toegang vertragen. Daarnaast
valt op in de toelichting niet wordt vermeld wanneer sprake zal zijn van een ‘adequate dekking en
beschikbaarheid’ en wat de actuele stand van zaken is.
Voorts valt op in de bepaling zelf geen materiële voorwaarde of beperking is aangebracht, met name de eis
uit de toelichting dat geen sprake is van adequate beschikbaarheid en dekkingsgraad van
identificatiemiddelen op betrouwbaarheidsniveaus ‘substantieel’ en ‘hoog’.
De AP adviseert gelet op het voorgaande in de toelichting nader in te gaan op de noodzaak van een termijn
van twee jaar en de stand van zaken en verwachtingen aangaande de eis van adequate dekking en
beschikbaarheid. Daarnaast adviseert de AP om zo nodig en zo mogelijk een materiële voorwaarde of
beperking in het voorgestelde artikel 6 van het concept aan te brengen.
b.

Uitzonderingen op het tijdelijk toestaan van een lager niveau

In verband met het voorgaande wijst de AP met name op de memorie van toelichting bij het wetsvoorstel
voor de Wdo waar is opgemerkt:
“Bij ministeriële regeling kunnen bepaalde (nieuwe) vormen van dienstverlening op niveau hoog worden uitgesloten
van het overgangsrecht, bijvoorbeeld omdat dit de ontwikkeling van die diensten zou kunnen belemmeren of wegens
de hoge risico’s van het toelaten van identificatiemiddelen op het lagere niveau.” 35

Anders dan op grond van het bovenstaande zou worden verwacht, zijn in het concept echter niet bepaalde
vormen van dienstverlening uitgesloten van de mogelijkheid van een tijdelijk lager niveau. Juist voor zover
het daarbij ook gaat om bijv. de meest gevoelige gegevens, is dit waarschijnlijk niet passend.
De AP adviseert dit toe te lichten, dan wel, zo nodig het concept aan te passen.
5.

Gegevensbeschermingseffectbeoordeling

33 Toelichting. blz. 19.
34 Vgl. de brief van de Staatssecretaris van BZK aan de Tweede Kamer van 28 september 2020, 26 643, nr. 711, en van de Minister van

BZK aan de Tweede Kamer van 29 januari 2020, 26 643, nr. 663, alsmede https://tweakers.net/nieuws/162884/bijna-helft-digidgebruikers-heeft-app-geactiveerd-om-veiliger-in-te-loggen.html en https://tweakers.net/nieuws/162884/bijna-helft-digidgebruikers-heeft-app-geactiveerd-om-veiliger-in-te-loggen.html.
35 Vgl. Kamerstukken II 2017/18, 34 972, nr. 3, blz. 71.

10/11

Datum

15 oktober 2020

Ons kenmerk
z2020-12267

De AVG schrijft voor verwerkingsverantwoordelijken een GEB voor wanneer een soort verwerking
waarschijnlijk een hoog risico inhoudt voor de rechten en vrijheden van natuurlijke personen.36 Gelet op
het “Model GEB Rijksdienst” moet een GEB worden uitgevoerd bij de ontwikkeling van beleid en
regelgeving die betrekking hebben op verwerkingen van persoonsgegevens of waaruit verwerkingen van
persoonsgegevens voortvloeien en bij voorgenomen verwerkingen van persoonsgegevens die
waarschijnlijk een hoog risico inhouden voor de rechten en vrijheden van betrokkenen.37 Bij het
voorliggende concept is geen GEB uitgevoerd; dat is overigens wel het geval bij het voorstel voor de Wdo.
Naar het oordeel van de AP vloeien uit het concept verwerkingen van persoonsgegevens voort omdat de
regeling ziet op eisen voor een veilige toegang tot het digitaal inzien en eventueel zelfs muteren van
persoonsgegevens. Bovendien gaat het daarbij om persoonsgegevens met hoge risico’s voor betrokkenen,
zelfs het risico dat deelname aan de maatschappij voor betrokkene nagenoeg onmogelijk is. Voorts kunnen
de privacy-risico’s, mede in verband met de voortschrijdende techniek, zich in de loop van de tijd wijzigen.
Gelet op het voorgaande adviseert de AP om een GEB uit te voeren met betrekking tot de verwerkingen die
uit het concept voortvloeien en deze, zo nodig, periodiek te herzien.

Openbaarmaking van het concept
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het gewijzigde concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C.E. Mur
Bestuurslid

36 Volgens artikel 35, derde lid, AVG is een GEB, voor zover relevant, met name vereist in de volgende gevallen: a) een systematische en

uitgebreide beoordeling van persoonlijke aspecten van natuurlijke personen, die is gebaseerd op geautomatiseerde verwerking,
waaronder profilering, en waarop besluiten worden gebaseerd waaraan voor de natuurlijke persoon rechtsgevolgen zijn verbonden of
die de natuurlijke persoon op vergelijkbare wijze wezenlijk treffen; b) grootschalige verwerking van bijzondere categorieën van
persoonsgegevens als bedoeld in artikel 9, lid 1, of van gegevens met betrekking tot strafrechtelijke veroordelingen en strafbare feiten
als bedoeld in artikel 10.
37 Vgl. https://www.rijksoverheid.nl/documenten/rapporten/2017/09/29/model-gegevensbeschermingseffectbeoordeling-rijksdienstpia, blz. 6.

11/11