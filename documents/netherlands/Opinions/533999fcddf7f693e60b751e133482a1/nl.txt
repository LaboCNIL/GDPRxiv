Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl

De Minister van Infrastructuur en Waterstaat
Mevrouw drs. C. van Nieuwenhuizen
Postbus 20901
2500 EX Den Haag

Datum

21 april 2020

Ons kenmerk

Uw brief van

Contactpersoon

Uw kenmerk

z2020-03930

24 februari 2020

IENWBSK-2020/842

070 8888 500

Onderwerp

Advies over het concept voor de subsidieregeling elektrische personenauto's particulieren

Geachte mevrouw Van Nieuwenhuizen,
Bij brief van 24 februari 2020 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over het
concept voor de subsidieregeling elektrische personenauto’s particulieren (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Op grond van het concept kunnen subsidies worden verstrekt aan particulieren voor de aanschaf of lease
van een elektrische personenauto. Het doel hiervan is om de keuze voor een elektrische personenauto te
stimuleren door het prijsverschil tussen een elektrische personenauto en een personenauto op fossiele
brandstof te verkleinen.

Advies
Openbaar maken gegevens
Het concept stelt verplichtingen voor de ontvanger van de subsidie. Eén van die verplichtingen is dat de
subsidieontvanger op verzoek van de Minister voor Milieu en Wonen alle gevraagde medewerking
verleent aan een evaluatieonderzoek over de toepassing en effecten van de regeling.1 Volgens de
1 Artikel 1.14, eerste lid, onder d, van het concept.

1

Datum

21 april 2020

Ons kenmerk
z2020-03930

toelichting dient de subsidieontvanger mee te werken aan het openbaar maken van gegevens en het
evalueren van de regeling.2 Onduidelijk is of daarbij ook persoonsgegevens in de zin van de AVG openbaar
worden gemaakt.
De AP adviseert om te verduidelijken welke gegevens openbaar zullen worden gemaakt. Als dit
persoonsgegevens zijn, dan adviseert de AP om de noodzaak en de grondslag van deze
gegevensverwerking te onderbouwen.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C. E. Mur
Bestuurslid

2 Toelichting, artikelsgewijs, artikel 1.14.

2/2