Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Financiën,
De heer mr. W.B. Hoekstra
Postbus 20201
2500 EE Den Haag

Datum

16 december 2019

Ons kenmerk

Uw brief van

Contactpersoon

Uw kenmerk

z2019-21482

25 september 2019

2019-0000154786

Onderwerp

Advies inzake toegang tot gegevens voor poortwachters bij het voorkomen van witwassen

Geachte heer Hoekstra,
Bij brief van 25 september 2019 is de Autoriteit Persoonsgegevens gevraagd om een advies te geven over
de proportionaliteit en subsidiariteit van drie mogelijke wettelijke maatregelen om de effectiviteit van de
poortwachtersfunctie bij het voorkomen en bestrijden van met name witwassen, onderliggende delicten
en terrorismefinanciering te vergroten.

Strekking en context van de adviesaanvraag
Om met name witwassen beter te kunnen voorkomen en bestrijden heeft het kabinet een ‘plan van aanpak
witwassen’ opgesteld.1 Het plan bestaat uit drie pijlers: (i) diverse maatregelen voor het vergroten van de
effectiviteit van de poortwachtersfunctie bij het voorkomen en bestrijden van witwassen; (ii) diverse
maatregelen om de barrières voor witwassen te verhogen en (iii) het versterken van het toezicht op de
naleving en het versterken van de opsporing en vervolging.
Volgens de adviesaanvraag spelen poortwachters een cruciale rol bij het voorkomen van het gebruik van
het financiële stelsel voor witwassen en financieren van terrorisme op grond van de Wet ter voorkoming
van witwassen en financieren van terrorisme (hierna: Wwft). Poortwachters zoals banken moeten
onderzoek doen naar de cliënt waarmee zij een zakelijke relatie aangaan of waarvoor zij een incidentele
transactie verrichten, om de risico’s op witwassen en financieren van terrorisme te kunnen beoordelen en

1 Aanbiedingsbrief Plan van aanpak witwassen van de minister van Financiën en de minister van Justitie en Veiligheid van 30 juni 2019.

1

Datum

16 december 2019

Ons kenmerk
Z2019-21482

– indien nodig – risico mitigerende maatregelen te treffen en ‘ongebruikelijke’ transacties melden aan de
Financiële Inlichtingen Eenheid.
Om de poortwachtersfunctie te versterken is een conceptwetsvoorstel in consultatie om met name de
informatie-uitwisseling tussen Wwft-instellingen onderling en met overheidsinstellingen te verbeteren.2
De thans voorliggende drie mogelijke maatregelen ter versterking van de poortwachtersfunctie betreffen:
1. Gebruik van het burgerservicenummer (hierna: BSN);
2. Controle met gegevens in de basisregistratie personen (hierna: BRP);
3. Toegang tot de aanvullende gegevens van uiteindelijk belanghebbenden (hierna: UBO’s) in het
afgesloten deel van het UBO-register.
Deze voorstellen zijn vanuit de sector naar voren gekomen en betreffen verwerkingen van
persoonsgegevens. Omdat de proportionaliteits- en subsidiariteitsvraag nadrukkelijk spelen bij deze
verwerkingen, worden de inhoudelijke verwerkingen eerst aan de AP voorgelegd, voordat tot eventuele
wetsvoorstellen wordt gekomen.3 De vragen luiden als volgt:
Ad 1. Gebruik van het burgerservicenummer
a.

Wat is het oordeel van de Autoriteit Persoonsgegevens over de proportionaliteit en subsidiariteit van het verwerken van
het BSN door de Wwft-instellingen voor het uitvoeren van de wettelijke taak tot het voorkomen van het gebruik van het
financieel stelsel voor witwassen, de onderliggende delicten en terrorismefinanciering?

b.

Dient bij een wettelijke regeling de verwerking van het BSN verplichtend voorgeschreven te worden of kan voorzien
worden in een bevoegdheid om hiervan gebruik te maken?

Ad 2. Controle met gegevens in de BRP
a.

Wat is het oordeel van de Autoriteit Persoonsgegevens over de proportionaliteit en subsidiariteit van het gebruik van de
BRP-voorziening om data op hit/no hit door de Wwft-instellingen te laten controleren?

b.

Dient het gebruik van deze voorziening voorgeschreven te worden of kan ook voorzien worden in een bevoegdheid om
hiervan gebruik te maken?

c.

Zou het de voorkeur hebben dat elke instelling een eigen aansluiting met de BRP regelt of dat de controle via een
beheerfaciliteit loopt zoals dit ook bij zorgverzekeraars het geval is?

Ad 3. Toegang tot de aanvullende gegevens van uiteindelijk belanghebbenden in het afgesloten deel van het UBO-register.
a.

Wat is het oordeel van de Autoriteit Persoonsgegevens over de proportionaliteit en subsidiariteit van toegang tot de
afgesloten gegevens in het UBO-register voor Wwft-instellingen in het kader van hun wettelijke taak tot het achterhalen
van de UBO bij hun dienstverlening?

b.

Zijn er maatregelen, voorwaarden of beperkingen waardoor de proportionaliteit van de toegang tot het afgesloten deel
van het UBO-register verhoogd kan worden?

2 Vgl. het conceptvoorstel voor de Wet plan van aanpak witwassen:https://www.internetconsultatie.nl/wetplanvanaanpakwitwassen.

Dit betreft het delen van informatie over transacties en het delen van informatie over ongebruikelijke klanten (het voorgestelde artikel
34b van het consultatievoorstel). Vgl. de conclusie onderzoek gegevensdeling van het onderzoek informatie-uitwisseling en
Kamerstukken II 2018/19, 35 245, nr. 6, blz. 23.
3 Adviesaanvraag inzake toegang tot gegevens voor poortwachters bij het voorkomen van witwassen, blz. 1.

2/21

Datum

16 december 2019

c.

Ons kenmerk
Z2019-21482

Wat is het oordeel van de Autoriteit Persoonsgegevens over de proportionaliteit en subsidiariteit om naast Wwftinstellingen ook aan andere gereguleerde financiële instellingen in het kader van de uitvoering van de Sanctiewet 1977
toegang te verlenen tot het afgesloten deel van het UBO-register? Instellingen moeten bij zakelijke klanten namelijk
nagaan wie de UBO van die klant en de uitkeringsgerechtigde is om te voorkomen dat in strijd met internationale
sancties wordt gehandeld.

Samenvatting advies
De AP erkent dat de aanpak van witwassen, onderliggende delicten, terrorismefinanciering en het
voorkomen van deze delicten, een taak van het algemeen belang is.
De proportionaliteitsvraag betreft in de kern de afweging of de beperkingen van het recht op bescherming
van persoonsgegevens en het doel dat ermee wordt beoogd voldoende met elkaar in balans zijn. Uit de
adviesaanvraag blijkt dat het doel van de drie maatregelen is zekerheid te verkrijgen over de identiteit van
cliënten en van uiteindelijk belanghebbenden (UBO’S). Daarbij speelt ook de vraag naar de subsidiariteit:
zijn er geschikte alternatieven die het grondrecht minder beperken.
De AP is bereid om in deze fase, nog voordat een conceptwetsvoorstel tot stand is gekomen, in te gaan op
het verzoek omdat de vragen naar de proportionaliteit en subsidiariteit van de eventuele wettelijke
maatregelen in verband met de verwerking van persoonsgegevens nadrukkelijk spelen en gelet op de
eerdere adviezen van de AP over dit onderwerp.4 De AP tekent daarbij aan de gestelde vragen nu niet ten
gronde te kunnen beantwoorden omdat in de adviesaanvraag belangrijke gegevens ontbreken om een
gedegen afweging te kunnen maken.
De AP geeft hieronder een aantal ijkpunten, mede op basis van Europese rechtspraak die veelvuldig
meewegen bij de beoordeling van de proportionaliteit en subsidiariteit van maatregelen tot het beperken
van de bescherming van persoonsgegevens en uit relevante wetgevingsadviezen van de AP.
Het gaat voor alle drie de maatregelen -kort samengevat- om:
-

-

een nadere analyse van de aard en omvang van de problemen die de diverse Wwft-instellingen
ondervinden bij de toepassing van de huidige wettelijke verplichtingen, waaronder de vraag bij
welk(e) type(n) Wwft-normadressaten deze tekortkomingen zijn vastgesteld;
een nadere onderbouwing dat voor verbeteringen van deze tekortkomingen de voorgestelde
additionele wettelijke gegevensverwerkingen noodzakelijk zijn;
de aard van de persoonsgegevens: met name het unieke karakter van het BSN in de zin dat in de
Algemene verordening gegevensbescherming (hierna: AVG) expliciet is voorzien in de
mogelijkheid van het stellen van specifieke voorwaarden door de lidstaten voor de verwerking van
persoonsnummers en het feit dat het gebruik van het BSN in de Wet algemene bepalingen BSN in
eerste instantie is bedoeld voor de overheid;

4 Vgl. bijv. punt 1 van het advies van de AP over het voorstel voor de implementatiewet wijziging vierde anti-witwasrichtlijn (z-2018-

29412).

3/21

Datum

16 december 2019

-

-

-

-

Ons kenmerk
Z2019-21482

de ruime reikwijdte van de drie maatregelen: Dit betreft het gebruik van met name het BSN door een
grote en heel diverse groep van Wwft-instellingen, niet zijnde overheden. Daaronder vallen niet
alleen (systeem)banken en andere financiële instellingen, maar ook advocaten, makelaars en alle
handelaren (bijvoorbeeld kunsthandelaren, autohandelaren);
subsidiariteit: het goeddeels ontbreken van overwegingen met betrekking tot vanuit een oogpunt
van bescherming van persoonsgegevens minder vergaande alternatieven, zoals onder meer het
beperken van het gebruik van het BSN tot bepaalde Wwft-instellingen in plaats van het gebruik
door alle, heel diverse Wwft-instellingen of het beperken tot gevallen met een hoog risico;
de cumulatie van inbreuken op de bescherming persoonsgegevens: met name de enorme bulk van, vaak
gevoelige gegevens van cliënten waarover met name banken al beschikken, de mogelijkheid van
gebruik van het BSN in het kader van de uitwisseling tussen Wwft-instellingen onderling;
alsmede de cumulatie van de drie maatregelen ten opzichte van elkaar en in het licht van de
andere al genomen en aangekondigde (wettelijke) maatregelen in het kader van het plan van
aanpak witwassen;5 kunnen leiden tot verdere aantastingen van het recht op bescherming van
persoonsgegevens dan de afzonderlijke maatregelen;
en het ontbreken van passende waarborgen die de risico’s adequaat kunnen mitigeren: onder meer het
feit dat het automatische verwerkingen zullen betreffen, hetgeen extra risico’s met zich
meebrengt.

Indien en voor zover uit de nadere probleemanalyse nieuwe gegevensverwerkingen nodig zijn, valt -om
eerder aan de proportionaliteits- en subsidiariteitstoets te voldoen- met name te denken aan uit een
oogpunt van bescherming van persoonsgegevens minder ingrijpende maatregelen die eveneens kunnen
bijdragen aan het beoogde doel, zoals bijvoorbeeld het gebruik van het BSN of de controle met gegevens uit
de BRP beperken tot bepaalde Wwft-instellingen of tot bepaalde gevallen met een verhoogd risico of de
toegang tot het afgeschermde deel van het UBO-register beperken tot bepaalde gegevens, alsmede aan het
treffen van passende waarborgen, zoals beveiligingseisen, om risico’s te verminderen. Dit geldt in het
bijzonder in geval van geautomatiseerde verwerkingen.

Advies
1.
Proportionaliteit en subsidiariteit in Europees perspectief
Hieronder volgen eerst enkele algemene opmerkingen over de invulling van het evenredigheidsbeginsel en
de beginselen van proportionaliteit en subsidiariteit in het licht van drie relevante Europese verdragen.
Daarna zal worden ingegaan op de voorgestelde drie maatregelen.
Handvest van de grondrechten van de Europese Unie
Artikel 8 van het Handvest bepaalt dat persoonsgegevens eerlijk en voor welbepaalde doeleinden
moeten worden verwerkt, en met toestemming van de betrokkene of op basis van een andere
gerechtvaardigde grondslag waarin de wet voorziet. Artikel 8 van het Handvest en artikel 16 van het VWEU
bepalen dat eenieder in de Europese Unie recht heeft op bescherming van zijn persoonsgegevens. Artikel
52 van het Handvest bepaalt dat beperkingen op de uitoefening van de in dit Handvest erkende rechten en
5 Vgl. met name het conceptvoorstel voor de wet plan van aanpak witwassen dat momenteel in consultatie is.

4/21

Datum

16 december 2019

Ons kenmerk
Z2019-21482

vrijheden bij wet moeten worden gesteld en de wezenlijke inhoud van die rechten en vrijheden moeten
eerbiedigen. Met inachtneming van het evenredigheidsbeginsel kunnen slechts beperkingen worden
gesteld, indien zij noodzakelijk zijn en daadwerkelijk beantwoorden aan door de Unie erkende
doelstellingen van algemeen belang of aan de eisen van de bescherming van de rechten en vrijheden van
anderen. Het evenredigheidsbeginsel vereist volgens vaste rechtspraak van het Hof van Justitie EU dat
handelingen van de instellingen van de Unie geschikt zijn om de door de betrokken regeling nagestreefde
legitieme doelstellingen te verwezenlijken en niet verder gaan dan wat daarvoor geschikt en noodzakelijk
is.6
Een wezenlijk punt in de rechtspraak van het Hof van Justitie EU in het licht van de proportionaliteit is de
geschiktheid van een voorgenomen maatregel voor het bereiken van het beoogde doel.7 Een ander cruciaal
punt is de subsidiariteit: de wetgever is gehouden om te verifiëren of er maatregelen denkbaar zijn die een
minder ingrijpende aantasting meebrengen van de in de artikelen 7 en 8 van het Handvest erkende
rechten. Ook kijkt het Hof van Justitie EU naar het effect van cumulatie van nieuwe maatregelen voor de
bescherming van persoonsgegevens. Een volgende relevante factor in de rechtspraak van het Hof van
Justitie EU voor de beoordeling van de evenredigheid is het bestaan van waarborgen tegen oneigenlijk gebruik.
Europees Verdrag voor de rechten van de mens (EVRM)
Artikel 8 EVRM bevat het recht op bescherming van het privéleven. Hieronder vallen ook
persoonsgegevens. Een beperking van dat recht moet een wettelijke grondslag hebben; een legitiem doel
nastreven -dat wil zeggen vallen onder een van de in artikel 8, tweede lid, EVRM genoemde doelstellingen,
zoals het voorkomen (en opsporen) van strafbare feiten- en, hier relevant, noodzakelijk zijn in een
democratische samenleving.
Bij de vraag of een beperking ‘noodzakelijk is in een democratische samenleving’ speelt in de rechtspraak
van het Europees Hof voor de rechten van de mens (hierna: EHRM) het proportionaliteitsbeginsel een
cruciale rol. In de context van artikel 8, tweede lid, EVRM gaat het om de vraag of de bestreden maatregel
evenredig is aan het doel dat daarmee kan worden bereikt. Ervan uitgaande dat het beoogde doel legitiem
is, is de vraag of dat doel met de maatregel kan worden gerealiseerd en zo ja, of die realisatie zodanig
gewicht heeft dat deze de betreffende maatregel – mede gezien de mate waarin deze het grondrecht
beperkt – kan rechtvaardigen. Met andere woorden: zijn de beperkingen van het grondrecht en het doel
dat ermee wordt beoogd voldoende met elkaar in balans?8 Hierbij speelt ook de vraag naar de
subsidiariteit: zijn er maatregelen die een minder vergaande aantasting meebrengen?
Uit de jurisprudentie van het EHRM blijkt dat diverse punten in de proportionaliteitstoets in het kader van
artikel 8 EVRM vaak een rol spelen. Relevant in dit verband zijn met name de aard van de gegevens en de
reikwijdte van de maatregel. Het gaat daarbij met name om de mate van aantasting van de bescherming van
6 Vgl. de arresten Afton Chemical, C 343/09, EU:C:2010:419, punt 45; Volker und Markus Schecke en Eifert, EU:C:2010:662, punt 74; Nelson e.a.,

C 581/10
en C 629/10, EU:C:2012:657, punt 71; Sky Österreich, C 283/11, EU:C:2013:28, punt 50, en Schaible, C 101/12, EU:C:2013:661, punt 29). Vgl. ook Schwarz, C
291/12, punt 54 en 55.
7 Vgl. bijv. de prejudiciële beslissing van het Hof van Justitie EU van 17 oktober 2013, C 291/12 (Schwarz).
8 Vgl. L.M. Verheij en H.R. Kranenborg, De Algemene Verordening Gegevensbescherming in Europees en Nederlands perspectief, met name par. 2.4.5
Beperkingsvoorwaarde ‘noodzakelijk in een democratische samenleving’.

5/21

Datum

16 december 2019

Ons kenmerk
Z2019-21482

persoonsgegevens. Ook kijkt het EHRM naar de waarborgen waarmee de maatregel was omkleed, zoals de mate
waarin de betrokken persoon controle op de gegevensverwerking heeft kunnen uitoefenen en de
aanwezigheid van effectief onafhankelijk toezicht. Opmerking verdient dat soms ook andere punten soms
een rol spelen.9
Algemene verordening gegevensbescherming (hierna: AVG)
Het algemene beginsel van noodzakelijkheid en evenredigheid van de verwerking van persoonsgegevens
komt ook op verschillende wijzen in de AVG tot uitdrukking, zoals met name bij de rechtsgrondslagen
voor verwerking in artikel 6, eerste lid, en in de beginselen van doelbinding, minimale
gegevensverwerking en opslagbeperking als bedoeld in artikel 5, eerste lid, AVG.
2.
Toepassing criteria op de voorgestelde maatregelen
Hierna worden de drie voorgestelde maatregelen getoetst aan de genoemde elementen die veelvuldig in
het kader van de proportionaliteitstoets in de rechtspraak van het Europees Hof voor de rechten van de
mens (hierna: EHRM) en het Hof van Justitie EU aan de orde komen.
Daaraan vooraf gaat een meer algemene opmerking met betrekking tot nieuwe wetgeving die bij alle drie
de voorgestelde maatregelen speelt.
Probleemanalyse
Tot het tot stand brengen van wetgeving die het grondrecht op bescherming van persoonsgegevens
beperkt wordt alleen besloten indien de noodzaak daarvan aannemelijk is gemaakt.10 Daarvoor is een
adequaat onderzoek naar de aard en omvang van het probleem relevant.11 Uit de adviesaanvraag blijkt dat
het doel van de verschillende voorstellen, kort samengevat, vooral is zekerheid te verkrijgen over de
identiteit van cliënten en van uiteindelijk belanghebbenden (UBO’S). Onduidelijk is echter in hoeveel
gevallen onzekerheid over de identiteit bestaat en de aard van de gevallen en de consequenties daarvan;
met andere woorden; hoe vaak het gaat ‘mis’ en wat gaat er dan precies mis en bij wie?12 In het bijzonder is
nog onduidelijk of het doel niet adequaat kan worden bereikt door een beter gebruik van de bestaande
instrumenten, bijvoorbeeld door het vergroten van de capaciteit voor het cliëntonderzoek en het
actualiseren van dossiers, in plaats van te komen tot nieuwe wetgeving.13 Uit de recente praktijk is
bijvoorbeeld gebleken dat een grote bank is tekortgeschoten in het cliëntonderzoek en een andere grote
bank is momenteel onderwerp van onderzoek door justitie. Een en ander heeft al geleid en zal ook nog
leiden tot een uitbreiding van de capaciteit voor het cliëntonderzoek. De indruk bestaat voorts dat veel
andere Wwft-instellingen, zoals administratiekantoren, nog niet heel goed bekend zijn met de actuele
Wwft.14
9 Als het gaat om de vraag of een maatregel

‘noodzakelijk is in een democratische samenleving’ laat het EHRM de verdragspartijen bovendien een
beoordelingsmarge (de zogeheten ”margin of appreciation”) waarvan de reikwijdte kan variëren. Vgl. EHRM 4 december 2008, nrs. 30562/04 en
30566/04 (S. en Marper versus VK), par. 102 waar verschillende factoren worden genoemd die de reikwijdte bepalen.
10 Vgl. ook aanwijzing 2.3. van de Aanwijzingen voor de regelgeving (Ar ).
11 Vgl. ook aanwijzing 2.3. van de Aanwijzingen voor de regelgeving (Ar).
12 Dit wordt ook niet duidelijk uit het onderzoek informatie-uitwisseling (bijlage bij de aanbiedingsbrief plan van aanpak witwassen van de minister van
Financiën en de minister van Justitie en Veiligheid van 30 juni 2019 aan de Tweede Kamer).
13 Vgl. bijv. Aanwijzing 2.3, onderdeel d, van de Ar.
14 Vgl. Sabine Pijl en Maike Bouwman, https://cleerdin-hamer.nl/wwft-ook-ondernemer/.

6/21

Datum

16 december 2019

Ons kenmerk
Z2019-21482

De AP adviseert gelet op het voorgaande om de omvang en aard van de problemen en bij welke Wwftinstellingen zij zich voordoen, nader in kaart te brengen, alsmede mogelijke oplossingen door een beter
gebruik of uitvoering van het bestaande instrumentarium door banken en andere Wwft-instellingen,
alvorens nieuwe wetgeving, gericht op de voorgestelde additionele gegevensverwerkingen, te overwegen.
Antwoord 1a. Proportionaliteit en subsidiariteit van het gebruik BSN
De eerste verwerking betreft het gebruik van het BSN door Wwft-instellingen ten behoeve van hun taken
om financieel-economische criminaliteit te voorkomen. Dit betreft het gebruik van het BSN bij de naleving
van de verplichtingen in de Wwft, de Sanctiewet en strafvorderlijke verzoeken van autoriteiten om
informatie.
Aard van het BSN als persoonsgegeven
De aard van de persoonsgegevens kan het gewicht van het belang bij de bescherming van de
persoonsgegevens verzwaren. Het EHRM heeft bijvoorbeeld bepaald dat de verwerking van medische
gegevens met speciale zorg moet worden omgeven. Ook in de AVG genieten medische en strafrechtelijke
persoonsgegevens meer bescherming dan ‘gewone’ persoonsgegevens.
In dit verband is relevant dat het BSN een uniek persoonsnummer is dat gelet op de mogelijkheden van
koppeling van gegevensbestanden, bijzondere risico’s voor de bescherming van de persoonlijke
levenssfeer15 meebrengt met mogelijk ernstige gevolgen voor de betrokkene.16
De AVG bepaalt dat de lidstaten zelf voorwaarden mogen stellen aan het verwerken van een nationaal
identificatienummer.17 In de Uitvoeringswet AVG (hierna: UAVG) en in de Wet algemene bepalingen BSN
is het BSN een hoog beschermingsniveau gegeven. De UAVG en de Wet algemene bepalingen BSN gaan
ervan uit namelijk dat het BSN alleen verwerkt mag worden door overheidsorganen ter identificatie en,
kort samengevat, door andere instellingen dan overheidsorganen wanneer dat bij wettelijke maatregel is
bepaald.18
In de toelichting op het toenmalige voorstel voor de Wet algemene bepalingen BSN stelt het kabinet dat
het BSN geen algemeen persoonsnummer buiten het publieke domein is. 19 Deze keuze is ingegeven door
de overweging dat het ordentelijke gebruik van persoonsnummers door met name de overheid nu goed moet
worden geregeld. Een en ander neemt niet weg dat het BSN inmiddels in grote sectoren buiten de overheid
wordt gebruikt, zoals in de zorg en door banken in het kader van de belastingwetgeving.

15 Vgl. het advies van het CBP van 23 maart 2010 over het wetsvoorstel gebruik BSN in de financiële sector, blz. 6 (z2010-00096) en Kamerstukken II

2011/12, 33 219, nr. 3, blz. 99.
16 Vgl. ook het verwerkingsverbod voor het BSN in het BTW-identificatienummer dat de AP oplegde aan de Belastingdienst van 4 december 2018, punt
31 (z2018-16470) vanwege strijd met de AVG en UAVG.
17 Artikel 87 AVG: De lidstaten kunnen de specifieke voorwaarden voor de verwerking van een nationaal identificatienummer of enige andere
identificator van algemene aard nader vaststellen. In dat geval wordt het nationale identificatienummer of enige andere identificator van algemene
aard alleen gebruikt met passende waarborgen voor de rechten en vrijheden van de betrokkene uit hoofde van deze verordening.
18 Artikel 46, eerste lid, UAVG en artikel 10 Wet algemene bepalingen BSN. Vgl. Kamerstukken I 2012/13, 30 312, N.
19 Kamerstukken II 2005/06, 30 312, nr. 3, blz. 3.

7/21

Datum

16 december 2019

Ons kenmerk
Z2019-21482

Het BSN kan gelet op het voorgaande worden opgevat als een ‘gevoelig’ persoonsgegeven, met name gelet
op de mogelijkheid in de AVG dat lidstaten kunnen voorzien in regels daaromtrent. Het risico op misbruik
neemt toe naarmate het BSN breder bekend en breder toegankelijk is. De AP heeft er eerder op gewezen
dat daarom maatregelen dienen te worden getroffen om de kans op onrechtmatige verspreiding van het
BSN te minimaliseren en om te voorkomen dat het BSN zich ontwikkelt tot een algemeen
persoonsnummer.20 De AP heeft ook eerder opgemerkt dat het BSN niet voor het doeleinde van een
efficiënte bankenadministratie is bedoeld.21
Reikwijdte maatregel
Met de reikwijdte van de maatregel wordt met name gedoeld op de mate van ingrijpendheid
van de betrokken maatregel. Deze moet zo gering mogelijk worden gehouden.22
Uit de adviesaanvraag blijkt overigens niet op welke wijze Wwft-instellingen het BSN op basis van de
voorgestelde maatregel kunnen of moeten gebruiken. Er zijn namelijk verschillende verschijningsvormen
van het gebruik van het BSN die verschillende verwerkingen tot gevolg hebben.23 Hierna wordt uitgegaan
van het verifiëren van data van Wwft-instellingen op basis van hit/no hit met het BSN.24
Bij de voorliggende maatregel van het gebruik van het BSN voor Wwft-instellingen is opvallend dat het
niet alleen gaat om gevoelige gegevens, maar bovendien om een zeer grote en heel diverse groep van
betrokkenen en gebruikers, zonder dat nader onderscheid wordt gemaakt – ook op basis van noodzaak en
subsidiariteit.25
Hoewel in de adviesaanvraag de focus ligt op de (grote) banken als poortwachters, omvatten de Wwftinstellingen ook andere financiële ondernemingen (zoals beleggingsinstellingen, bemiddelaars in
levensverzekeringen en betaaldiensten) en aangewezen natuurlijke personen (zoals advocaat,
belastingadviseur, makelaar, trustkantoor, taxateur, speelcasino), waaronder ook handelaren voor zover er
meer dan een nader bepaald bedrag in contanten wordt betaald (zoals autohandelaren, pandhuizen,
kunsthandelaren, scheepsmakelaars, agrarische bedrijven en paardenfokkers).26 Hierdoor is de groep van
Wwft-instellingen omvangrijk en zeer divers en bovendien gaat het om een groep die tot dusverre geen
ervaring heeft met het verwerken van het BSN, hetgeen kan leiden tot extra risico’s.27
Cumulatie
20 Vgl. het advies over het ontwerpbesluit ter implementatie van de richtlijn herstel en afwikkeling van banken en beleggingsinstellingen (z2015-00544).
21 Vgl. ook het advies van de AP van 11 april 2018 over het voorstel gebruik BSN voor uitvoering depositogarantiestelsel (z2018-00091).
22

Vgl. Verhey en Kranenborg, a.w, par. 2.4.5.

23 In de eerste plaats dient het BSN voor opname in een registratie van een organisatie, zodat de gegevens van een persoon doeltreffend zijn terug te

vinden. In de tweede plaats is het BSN een persoonsgegevens zoals die in de GBA en de toekomstige registratie van niet-ingezetenen zijn vastgelegd. In
de derde plaats is het BSN een hulpmiddel bij het raadplegen van gegevens die in andere registraties zijn opgeslagen, bijvoorbeeld op het gebied van
inkomens of opgebouwde verzekeringsrechten. Vgl. Kamerstukken II 2005/06, 30 312, nr. 3, blz. 14.
24 In dit verband ligt op het eerste gezicht -mits noodzakelijk- wellicht een vorm in de rede die op onderdelen aansluit bij het stelsel van het BSN in de
zorg.
25 Vgl. ook Kamerstukken II 2018/19, 35 179, nr. 3, blz. 15.
26 Artikel 1a van de Wwft.
27 Vgl. Kamerstukken II 2018/19, 35 179, nr. 3, blz. 15.

8/21

Datum

16 december 2019

Ons kenmerk
Z2019-21482

Ook de cumulatie van maatregelen is een factor voor zover dit tot een meer ingrijpende aantasting leidt.28
In dat verband verdient opmerking dat met name banken in het kader van de Wwft hun cliënten al continu
monitoren en over een grote hoeveelheid persoonsgegevens beschikken29, waaronder het BSN in het kader
van de belastingwetgeving. Transactiegegevens betreffen vaak gevoelige gegevens, zoals betalingen van
contributie aan een politieke partij, afdracht aan religieuze en levensbeschouwelijke instellingen. Door een
aantal andere Wwft-instellingen, zoals handelaren, wordt het BSN momenteel nog niet gebruikt.
In verband met de cumulatie verdient voorts opmerking dat in het kader van het plan van aanpak
witwassen een aantal andere wettelijke maatregelen zijn aangekondigd die het recht op bescherming van
persoonsgegevens verder beperken, zoals de informatie-uitwisseling ten behoeve van Wwft-instellingen,
hetgeen tezamen tot een meer ingrijpende aantasting van het recht op bescherming van persoonsgegevens
kan leiden dan wanneer deze verwerkingen afzonderlijk worden bezien.30
Noodzaak in het licht van de verschillende wettelijke doelen
Artikel 5 AVG bepaalt dat persoonsgegevens voor welbepaalde doelen moeten worden verzameld.31 De
beoogde doelen voor het gebruik van het BSN zijn volgens de adviesaanvraag het voorkomen en bestrijden
van witwassen bij of krachtens de Wwft, het melden en bevriezen van tegoeden op grond van de
Sanctiewet 1977 en het voldoen aan een vordering tot het verstrekken van gegevens op grond van het
Wetboek van Strafvordering.32
Voor wat betreft het doel van verificatie van de cliënt verdient opmerking dat de Wwft onder ‘verifiëren’
verstaat het vaststellen dat de opgegeven identiteit overeenkomt met de werkelijke identiteit. Dit is echter anders bij
een vordering tot het verstrekken van gegevens op grond van het Wetboek van Strafvordering, dat namelijk
geen verificatieplicht bevat.33 Politie en justitie kunnen in geval van een bepaalde verdenking een
vordering doen aan degene die daarvoor redelijkerwijs in aanmerking komt en gegevens verwerkt, tot het
verstrekken van bestaande of toekomstige gegevens over de verdachte of een ander. Het kan gaan om
identificerende gegevens, verdere gegevens en gevoelige gegevens. De bevoegdheid tot het vorderen en de
plicht om te voldoen aan de vordering houdt echter niet in dat zekerheid wordt vereist dat de verstrekte
gegevens juist zijn. Indien bijvoorbeeld de bank de gevorderde identificerende gegevens heeft verstrekt
(zoals NAW-gegevens), is daarmee voldaan aan de vordering, ook als de naam en het adres achteraf niet
overeenkomen met de werkelijke identiteit.34 Met andere woorden: het karakter van de vordering tot het
28 Vgl. bijv. de zaak Schwarz. In die zaak acht het Hof van Justitie EU het afnemen en bewaren van twee vingerafdrukken gerechtvaardigd voor het doel

van het voorkomen van vervalsingen en fraude met paspoorten: “49: “Weliswaar worden er door toevoeging van deze methode nu zowel
vingerafdrukken als een gezichtsopname afgenomen, doch de cumulatie van deze twee op persoonsidentificatie gerichte handelingen kan op zichzelf
niet a priori worden geacht een meer ingrijpende aantasting mee te brengen van de in de artikelen 7 en 8 van het Handvest erkende rechten, dan
wanneer deze twee handelingen afzonderlijk in aanmerking zouden worden genomen.”
29
Vgl. ook punt 1 van het advies van de AP over het voorstel tot implementatie van de wijziging van de vierde anti-witwasrichtlijn in de Wwft,
gepubliceerd op 7 maart 2019 (z2018-29412).
30 Dit betreft het delen van informatie over transacties en het delen van informatie over ongebruikelijke klanten. Vgl. de conclusie onderzoek
gegevensdeling van het onderzoek informatie-uitwisseling en Kamerstukken II 2018/19, 35 245, nr. 6, blz. 23.
31Opmerking verdient dat in Schwarz het Hof van Justitie EU het afnemen en bewaren van twee vingerafdrukken gerechtvaardigd acht voor het doel
van het voorkomen van vervalsingen en fraude met paspoorten.
32 Adviesaanvraag, blz. 3.
33 Vgl. artikel 126nc e.v. Sv.
34 De derde tot wie de vordering tot het verstrekken van gegevens is gericht, is verplicht zijn medewerking te verlenen. Indien de derde weigert te
voldoen aan een vordering, kan dit een overtreding van artikel 184 van het Wetboek van Strafrecht opleveren.

9/21

Datum

16 december 2019

Ons kenmerk
Z2019-21482

verstrekken van identificerende gegevens op grond van het Wetboek van Strafvordering noopt niet tot het
voorgestelde gebruik van het BSN.
Geschiktheid middel
Uit de rechtspraak van het Hof van Justitie EU blijkt dat de geschiktheid van het middel van het gebruik BSN
door Wwft-instellingen voor het doel van het vaststellen van de identiteit van cliënt relevant is en ook de
mogelijke gevolgen van het gebruik van het BSN voor betrokkenen in het kader van de
proportionaliteitstoets.35
In de adviesaanvraag is gesteld dat het gebruik van BSN van essentieel belang is bij het onderzoek naar de
klanten: “Hiermee kan met zekerheid de identiteit van de klant worden vastgesteld, terwijl andere
gegevens van de klant zoals de naam - ook als deze wordt gecombineerd met de geboortedatum - een
foutmarge hebben.”
In de eerste plaats verdient opmerking dat de Wet algemene bepalingen BSN en de toelichting minder
stellig zijn over de effectiviteit het gebruik van het BSN voor het vaststellen van de identiteit van een
persoon. In de Wet algemene bepalingen BSN is bepaald dat diegene die een BSN gebruikt, zich ervan
dient te vergewissen dat het BSN betrekking heeft op de persoon wiens persoonsgegevens hij verwerkt.36
Dit betekent dat het BSN enkel een hulpmiddel kan zijn om de identiteit vast te stellen, naast andere
gegevens.
In de tweede plaats is de vraag of het gebruik van het BSN door de verschillende Wwft-instellingen zal
leiden tot een aanzienlijke vermindering van het risico op onjuiste identificaties, zoals het Hof van Justitie
stelt in de zaak Schwarz. Banken hebben vermeld dat het voor hen makkelijker zou zijn en dat zij hun taken
beter zouden kunnen uitvoeren omdat zij hun middelen effectiever kunnen inzetten en er worden in de
adviesaanvraag enkele praktijkproblemen genoemd37, maar onduidelijk is hoe vaak die zich voordoen en
hoeveel winst dit naar verwachting oplevert. Voor andere Wwft-instellingen dan banken is helemaal niets
gesteld over de noodzaak van het gebruik van het BSN.
Ten slotte is de vraag wat precies de consequenties van het gebruik BSN voor betrokkenen zijn. Het ligt in
de rede dat door het gebruik van het BSN sneller de identiteit van de persoon kan worden vastgesteld bij
cliënten met dezelfde naam en geboortedatum in geval van met name uitwisseling tussen banken. Dit kan
er enerzijds toe leiden dat de betrokkene sneller in verband kan worden gebracht met een ongebruikelijke
of mogelijk verdachte transactie of anderzijds juist dat de aandacht voor betrokkene eerder kan worden

een aanzienlijke
vermindering van het risico van dergelijke acceptaties dat zou bestaan indien deze methode niet zou worden gebruikt. Anderzijds kan de toepassing
van de methode van identiteitscontrole door middel van vingerafdrukken er weliswaar in uitzonderlijke gevallen toe leiden dat geautoriseerde
35 Vgl. bijv. Schwarz, 44: “Hoewel zij de acceptatie van niet-geautoriseerde personen niet volledig uitsluit, leidt de methode tot

personen ten onrechte worden geweigerd, doch dit neemt niet weg dat het gebrek aan overeenstemming tussen de vingerafdrukken van de
paspoorthouder enerzijds, en de in dit document aangebrachte gegevens anderzijds, niet betekent, dat de betrokkene de binnenkomst op het
grondgebied van de Unie automatisch wordt geweigerd.”
36 Artikel 12 Wet algemene bepalingen BSN.
37 Onderzoek informatie-uitwisseling, onder 4.5.c.

10/21

Datum

16 december 2019

Ons kenmerk
Z2019-21482

gestopt voor zover het gaat om een verkeerde persoon zodat minder gegevens over ‘oninteressante’
personen worden gedeeld en anderszins verwerkt.
Noodzaak in Europees of internationaal perspectief
In de zaak Marper tegen het VK38 verwees het EHRM in het kader van de proportionaliteitseis naar het
Europese Databeschermingsverdrag (Verdrag van Straatsburg 1981) en de rechtstelsels van andere
lidstaten van het EVRM. Dit brengt mee dat indien het gebruik van een met het nationaal BSN
vergelijkbaar nummer met het oog op het vaststellen van de identiteit van cliënten van banken in de
meeste lidstaten is geregeld, die omstandigheid een rol kan spelen bij de weging van de noodzaak van het
gebruik van het BSN. In de adviesaanvraag is gesteld dat met het BSN vergelijkbare nummers door
internationale organen als de Financial Action Task Force worden aangemerkt “als basisgegevens die
nodig voor het uniek identificeren van cliënten.”39 Zo’n gegeven kan het gebruik van het BSN voor het
identificeren van cliënten door Wwft-instellingen met het oog op het voorkomen en bestrijden van
witwassen eerder proportioneel maken.
Subsidiariteit
Het valt op dat in de adviesaanvraag niet wordt ingegaan op mogelijke alternatieve identificatiemiddelen
voor het gebruik van het BSN die een minder vergaande aantasting van het recht op bescherming van
persoonsgegevens tot gevolg hebben en eveneens kunnen bijdragen aan de boogde doelen.40 Voor de hand
ligt het gebruik van het rekeningnummer van de bank, dat eveneens een uniek identificerend nummer
betreft, alsook het verder (handmatig) intensiveren van onderzoeken bij ‘interessante’ cliënten, zoals
cliënten met een verhoogd risico op basis van de bestaande wetgeving, bijvoorbeeld door het verder
vergroten van de capaciteit. Weliswaar zal dat meer tijd in beslag nemen en mogelijk duurder zijn dan het
automatisch koppelen van gegevens over cliënten aan de hand van het BSN, maar niet is gemotiveerd
waarom deze of andere voor de hand liggende alternatieven niet geschikt zijn. Uit de zaak Schwarz volgt
dat het Hof van Justitie EU een ‘extreem verschil’ in kosten ziet als een relevante factor.41
Voor zover niettemin een uitbreiding van de wet nodig is, valt voorts te denken aan een beperking tot
bepaalde Wwft-instellingen, in plaats van gebruik van het BSN door alle, heel diverse, Wwft-instellingen
of een beperking tot gevallen met een verhoogd risico.
38 De zaak betreft de klacht van twee Britten wiens vingerafdrukken, DNA-materiaal zijn opgeslagen in een databank van de Britse overheid. De

vingerafdrukken en DNA-materialen zijn bij hen afgenomen in een strafrechtelijke procedure tegen hen. Beide zijn ontslagen van rechtsvervolging. Hun
vingerafdrukken en DNA bleven daarna opgeslagen in de databank, met het doel om voor onbepaalde tijd te worden bewaard. Mede op grond van het
vorenstaande oordeelde het Hof dat de inbreuk op het recht op respect voor het privéleven van de klagers niet ‘noodzakelijk in de democratische
samenleving’ was en artikel 8 EVRM was geschonden (EHRM 4 december 2008, nrs. 30562/04 en 30566/04 (S. en Marper versus VK).
39 Adviesaanvraag, blz. 3.
40
Vgl. bijv. Het Hof van Justitie EU stelt in Schwarz: “Wat vervolgens het onderzoek van de noodzaak van een dergelijke verwerking betreft, is de
wetgever met name gehouden om te verifiëren of er maatregelen denkbaar zijn die een minder ingrijpende aantasting meebrengen van de in de
artikelen 7 en 8 van het Handvest erkende rechten en tegelijkertijd doeltreffend bijdragen tot de verwezenlijking van de doelstellingen van de
betrokken regelgeving van de Unie (zie in die zin reeds aangehaald arrest Volker und Markus Schecke en Eifert, punt 86)”.
41 Het Hof van Justitie EU stelt in Schwarz: “Anderzijds zij opgemerkt dat het enige reële alternatief voor de afneming van vingerafdrukken dat tijdens de
procedure voor het Hof is genoemd, bestaat in het afnemen van een irisscan. Het aan het Hof voorliggend dossier bevat evenwel niets dat erop wijst
dat laatstgenoemde methode de in de artikelen 7 en 8 van het Handvest erkende rechten minder ingrijpend zou aantasten dan het afnemen van
vingerafdrukken. Wat voorts de doeltreffendheid van deze twee laatste methoden betreft, staat vast dat het stadium van technische ontwikkeling van
de methode die is gebaseerd op irisherkenning, niet het niveau heeft van de op vingerafdrukken gebaseerde methode. Bovendien is het procedé van
irisherkenning op dit moment veel duurder dan dat van het afnemen van vingerafdrukken, en daardoor minder geschikt voor algemeen gebruik.”

11/21

Datum

16 december 2019

Ons kenmerk
Z2019-21482

Waarborgen tegen oneigenlijk gebruik
Een volgende relevante factor in de Europese rechtspraak voor de beoordeling van de proportionaliteit is
het bestaan van waarborgen tegen oneigenlijk gebruik.42 In het advies van het Hof van Justitie EU over de
doorgifte van persoonsgegevens van luchtreizigers van de Unie naar Canada stelt het Hof dat de noodzaak
om over dergelijke waarborgen te beschikken groter is wanneer de persoonsgegevens geautomatiseerd
worden verwerkt.43
De AP constateert dat in de adviesaanvraag niet is ingegaan op het bestaan van specifieke waarborgen
tegen oneigenlijke verwerkingen van het BSN door Wwft-instellingen. Meer in het algemeen wordt niet
ingegaan op de risico’s die het gebruik van het BSN door Wwft-instellingen met zich meebrengen en op de
waarborgen. Te denken valt bijvoorbeeld aan fouten door een verkeerde invoering van het nummer,
bescherming tegen invoering van het nummer door onbevoegden en op het risico van ‘function creep’. Dit
fenomeen duidt aan dat gegevens of bestanden die eenmaal beschikbaar zijn gemakkelijker gebruikt
worden voor andere doeleinden dan waarvoor zij zijn verkregen.44
Belangrijk in dit verband is dat de voorgestelde maatregel naar het oordeel van de AP leidt tot een forse
uitbreiding van het aantal verwerkingen van het BSN door niet-overheden, terwijl het BSN primair voor
overheden is bedoeld.45 Weliswaar wordt het BSN al door banken gebruikt in het kader van het
depositogarantiestelsel46, in het kader van de belastingwetgeving, zoals de Invorderingswet 199047 en in
het kader van het (aankomende) verwijzingsportaal bankgegevens (VB).48 De introductie van het VB zorgt
ervoor dat deze gegevens na invoering van het verzoek in het VB automatisch, en dus zonder
controlemogelijkheid op de juistheid van het verzoek of de vordering, door de bank worden verstrekt. De
uitbreiding lijkt met name gelegen in het nieuwe doel (namelijk primair het cliëntenonderzoek in het
kader van de Wwft) en in de grootte en diverse groep van gebruikers (namelijk alle verdere Wwftinstellingen dan banken, zoals advocaten, makelaars, handelaren) en in de (toekomstige) mogelijkheid van
gebruik van het BSN in het kader van de uitwisseling tussen Wwft-instellingen onderling.

42 Vgl. Schwarz: “55. In dit verband zij opgemerkt dat de wetgever zich ervan dient te vergewissen dat er specifieke garanties bestaan voor een

doeltreffende bescherming van deze gegevens tegen oneigenlijke en onrechtmatige verwerkingen (zie in die zin reeds aangehaald arrest EHRM, S. en
Marper versus Verenigd Koninkrijk, § 103). 56. Op dit punt moet worden opgemerkt dat, enerzijds, artikel 4, lid 3, van verordening nr. 2252/2004
uitdrukkelijk preciseert dat vingerafdrukken alleen mogen worden gebruikt voor het verifiëren van de authenticiteit van het paspoort en de identiteit
van de houder ervan.”
43 Advies van 26 juli 2017 van het Hof van Justitie EU over de overeenkomst doorgifte persoonsgegevens EU-Canada, punten 124-126, 136, 140, 141.
44 Vgl. Kamerstukken II 2017/18, 35 003, nr. 3, blz. 9.
45
Vgl. 1a, onder: Aard van het BSN als persoonsgegeven.
46 Artikel 3:17, zesde lid, Wet financieel toezicht.
47 Artikel 62bis, derde en vierde lid, Invorderingswet 1990.
48 Het verwijzingsportaal bankgegevens is een technische koppeling die het voor aangesloten banken en betaaldienstverleners mogelijk maakt om
geautomatiseerd te voldoen aan bepaalde vorderingen of verzoeken van overheidsinstanties. Hiermee wordt ook de verplichting geïmplementeerd
voor elke lidstaat van de Europese Unie (EU-lidstaat) om te voorzien in een centraal elektronisch systeem ter identificatie van cliënten van banken en
andere betaaldienstverleners. De manier waarop het verwijzingsportaal bankgegevens is ingericht brengt mee dat het wetsvoorstel de reeds
bestaande wettelijke bevoegdheden voor de genoemde overheidsinstanties om de betreffende gegevens te vorderen of op te vragen niet wijzigt,
inperkt of verruimt. Het wetsvoorstel schrijft alleen voor bepaalde partijen en bepaalde gegevens voor dat het verwijzingsportaal bankgegevens wordt
gebruikt als middel voor verstrekking, voor zover er een wettelijke plicht daartoe bestaat (Kamerstukken II 2018/19, 35 238, nr. 3, blz. 4).

12/21

Datum

16 december 2019

Ons kenmerk
Z2019-21482

Vraag is welke risico’s deze nieuwe verwerkingen van het BSN opleveren en of en zo ja, op welke wijze, de
risico’s door het toepassen van bepaalde waarborgen kunnen worden geminimaliseerd, door onder meer
het treffen van passende veiligheidsmaatregelen.49
Conclusie 1a
Voor de beoordeling van de proportionaliteit van het gebruik van het BSN door Wwft-instellingen lijken
met name de volgende punten van belang:
een nadere probleemanalyse van de aard en omvang van de problemen die de diverse Wwftinstellingen kennelijk ondervinden in het kader van het cliëntonderzoek en de noodzaak van het
gebruik van het BSN door Wwft-instellingen om de eventuele problemen aanzienlijk te
verminderen;
de aard van de persoonsgegevens: met name het unieke karakter van het BSN in de zin dat in de AVG
in een expliciete regeling is voorzien waarbij het gebruik van het BSN in eerste instantie is bedoeld
voor de overheid;
de ruime reikwijdte van de maatregel: Dit betreft het gebruik van het BSN door een heel grote en heel
diverse groep van Wwft-instellingen, niet zijnde overheden. Daaronder vallen niet alleen
(systeem)banken en andere financiële instellingen, maar ook advocaten, makelaars en alle
handelaren (bijvoorbeeld kunsthandelaren, autohandelaren);
de cumulatie van inbreuken op de bescherming persoonsgegevens: met name de enorme bulk van, vaak
gevoelige gegevens van cliënten waarover met name banken nu al beschikken, de mogelijkheid
van gebruik van het BSN in het kader van de uitwisseling tussen Wwft-instellingen onderling,
alsmede de cumulatie van de drie maatregelen ten opzichte van elkaar en in het licht van de
andere al genomen en aangekondigde (wettelijke) maatregelen in het kader van het plan van
aanpak witwassen;50
subsidiariteit: het goeddeels ontbreken in de adviesaanvraag van overwegingen met betrekking tot
vanuit een oogpunt van bescherming van persoonsgegevens minder vergaande alternatieven;
en het ontbreken van waarborgen die de risico’s adequaat kunnen mitigeren: onder meer het feit dat het
automatische verwerkingen zal betreffen, hetgeen extra risico’s met zich meebrengt.
Antwoord 1b.

Gebruik BSN als verplichting of bevoegdheid

Het antwoord op de vraag of het gebruik van het BSN door Wwft-instellingen-mits noodzakelijk- als een
verplichting dan wel als een discretionaire bevoegdheid moet worden vormgegeven, is op basis van de
thans beschikbare informatie niet te geven. Dit hangt met name af van de nadere motivering van de
noodzaak van het gebruik van het BSN en de vraag of een bevoegdheid in plaats van een verplichting
evenzeer geschikt is om van het beoogde doel te bereiken. Gelet op het subsidiariteitsbeginsel is een
bevoegdheid die in objectieve gevallen (zoals gevallen met hoge risico’s of bij bepaalde Wwft-instellingen)
wordt gehanteerd -voor zover ook geschikt voor het doel -passender is dan het opleggen van een algemene
verplichting die onverkort op alle normadressaten van toepassing is.
49 Hierbij kan bijvoorbeeld worden gedacht aan een berichtenvoorziening als intermediair zodat niet vele duizenden gebruikers rechtstreeks verbonden

moeten worden met de beheervoorziening (vgl. artikel 17 Wet algemene bepalingen BSN) en Kamerstukken II 2005/06, 30 312, nr. 3, blz. 37.
50 Vgl. met name het conceptvoorstel voor de wet plan van aanpak witwassen dat momenteel in consultatie is.

13/21

Datum

16 december 2019

Ons kenmerk
Z2019-21482

In de huidige wetgeving is soms een verplichting en soms een bevoegdheid opgenomen om het BSN te
gebruiken. Zo is in onder meer de Arbeidstijdenwet51, de Invorderingswet 199052, de Kaderwet SWZsubsidies53, Pensioenwet54 en de Wet op het financieel toezicht55 bepaald dat het BSN kan worden gebruikt.
Daarentegen is in de zorg het gebruik van het BSN verplicht om de kwaliteit en efficiency te verbeteren
(voorkomen verkeerde medicatie en fouten in de behandeling) en ter bestrijding van fraude. Een en ander
is in de toelichting onderbouwd met diverse onderzoeksrapporten. Het doel van die wet is eenduidig vast
te stellen op welke persoon bepaalde medische en financieel-administratieve gegevens betrekking
hebben. Om dat effect daadwerkelijk te sorteren, is het nodig dat alle betrokkenen verplicht zijn het BSN te
gebruiken. “Misverstanden liggen op de loer wanneer de ene zorgaanbieder een cliënt aanduidt met
bijvoorbeeld naam, adres, woonplaats en geboortedatum, terwijl de andere zorgaanbieder dezelfde cliënt
aanduidt met het BSN.”56
Het gebruik van het BSN door banken is eveneens verplicht in het kader van het uitvoeren van het
depositogarantiestelsel.57 Daarbij vormde met name de korte wettelijke termijn voor het uitvoeren van het
depositogarantiestelsel de reden voor een plicht. Opmerking verdient dat het kabinet onlangs in de
memorie van toelichting meer algemeen stelt dat discretionair of anderszins niet- verplicht
voorgeschreven gebruik van het BSN niet past bij de aard van de regelgeving over het gebruik van het
BSN.58
Ook in de hiervoor vermelde beslissing van het Hof van Justitie EU in de zaak Schwarz was het gebruik van
vingerafdrukken met het oog op het voorkomen van vervalsingen en fraude met paspoorten verplicht. Het
valt op dat het Hof weliswaar ingaat op het bestaan van geschikte lichtere alternatieven voor
vingerafdrukken, maar niet op het alternatief van een bevoegdheid in plaats van een verplichting tot het
vingerafdrukken.
Uit het voorgaande kan worden afgeleid dat -voor zover er een noodzaak bestaat tot het gebruik van het
BSN- een verplichting daartoe sterke papieren heeft, gelet op het doel van het gebruik, mede in het licht
van de (aankomende) interbancaire uitwisseling en de omstandigheid dat het Hof van Justitie EU in de
zaak Schwarz een verplichting tot het afnemen van vingerafdrukken met het oog op het voorkomen van
fraude met paspoorten niet problematiseert.
Antwoord 2a.

51

Controle basisregistratie personen (BRP)

Artikel 8:7, derde lid, Arbeidstijdenwet.

52 Artikel 62bis, derde lid: De ontvanger kan bepalen dat bij het verstrekken van gegevens teven het BSN van degene op wie de gegevens betrekking

hebben dient te worden vermeld.
53 Artikel 3, derde lid, Kaderwet SZW-subsidies.
54 Artikel 94, eerste lid, Pensioenwet.
55 Artikel 3a: 134, Wet financieel toezicht.
56 Kamerstukken II 2005/06, 30 380, nr. 3, blz. 4.
57 Vgl. artikel 3:17, zesde lid van de Wet financieel toezicht en het voorstel tot wijziging van de Wft i.v.m. het nader regelen van het gebruik van het BSN
bij de uitvoering van het depositogarantiestelsel (kamerstukken 35 003).
58 Kamerstukken II 2017/18, 35 003, nr. 3, blz. 13.

14/21

Datum

16 december 2019

Ons kenmerk
Z2019-21482

De tweede verwerking ziet op controle met gegevens in de BRP. Het gaat hierbij alleen om het verifiëren
van data van Wwft-instellingen op basis van hit/no hit en niet om toegang tot gegevens in de BRP.
Aard van de gegevens in de BRP
Zoals vermeld (onder 1a, onder de aard van het gegeven) kan de aard van het persoonsgegeven het gewicht
van het belang van de bescherming van het persoonsgegeven verzwaren. De BRP is overheidsregister
waarin persoonsgegevens zijn opgenomen van inwoners van Nederland, zoals naam, geslacht, adres,
nationaliteit, huwelijkse staat. De gegevens in de BRP zijn geen bijzondere persoonsgegevens in de zin van
de AVG en de BRP is ook niet geregeld als een persoonsnummer waaraan de lidstaten zelf voorwaarden
kunnen stellen. Hoewel de basisregistratie personen in eerste instantie is bedoeld voor overheidsorganen
voor zover noodzakelijk voor de vervulling van hun taak, heeft de Wet BRP mede tot doel derden te
voorzien van de in de registratie opgenomen gegevens, in bij of krachtens deze wet aangewezen gevallen.
Verstrekking van gegevens uit de BRP kan op grond van artikel 3.4, eerste lid, van de Wet BRP ook
plaatsvinden aan derden die werkzaamheden met een gewichtig maatschappelijk belang verrichten.
Reikwijdte maatregel
Zoals beschreven gaat het niet om toegang tot gegevens in de BRP maar alleen om het verifiëren van data
door Wwft-instellingen op basis van hit/no hit. Daarmee lijkt de extra cumulatie van de aantasting van de
bescherming van persoonsgegevens door het gebruik van de BRP beperkt. Het gaat, zoals eerder vermeld,
bij Wwft-instellingen echter wel om een grote en zeer diverse groep instellingen, hetgeen de risico’s
navenant groter maakt.
Noodzaak in het licht van beoogde doelen
Het gebruik van de BRP door Wwft-instellingen wordt niet alleen voorgesteld in het kader van de Wwft,
maar ook ter uitvoering van een vordering tot het verstrekken van (identificerende) gegevens op grond van
het Wetboek van Strafvordering. Hiervoor geldt hetgeen is opgemerkt onder 1a, noodzaak in het licht van
verschillende doelen.
Geschiktheid
In de adviesaanvraag is opgemerkt dat Wwft-instellingen de identiteit van de cliënt en de uiteindelijk
belanghebbenden van de cliënt moeten verifiëren. Om zekerheid te krijgen of de gegevens van een cliënt
juist zijn, is het volgens de adviesaanvraag noodzakelijk om te beschikken over een controlemechanisme
dat hierover ‘definitief uitsluitsel’ biedt. De BRP biedt deze voorziening en het doel van de BRP sluit aan bij
de verificatie die Wwft-instellingen in het kader van hun wettelijke taak moeten verrichten.
Ook hier is de vraag naar de precieze aard en omvang van het probleem bij de verificatie van cliënten
relevant en vervolgens de vraag of het eventuele probleem adequaat kan worden verholpen door een betere
uitvoering van de huidige wet.
Ook is de vraag of het verifiëren van data met gegevens in de BRP door Wwft-instellingen met het oog op
het vaststellen van de identiteit van cliënten ook in andere Europese lidstaten (in het kader van de antiwitwasrichtlijn) of internationaal standaard is geregeld.

15/21

Datum

16 december 2019

Ons kenmerk
Z2019-21482

Noodzaak in het licht van de Wet BRP
Verstrekking van gegevens uit de BRP kan op grond van artikel 3.4, eerste lid, van de Wet BRP plaatsvinden
aan derden die werkzaamheden met een gewichtig maatschappelijk belang verrichten. Het gaat daarbij om
werkzaamheden die samenhangen met een overheidstaak, die erop gericht zijn een voorziening voor
burgers in stand te houden, of waarbij anderszins gelet op de betrokkenheid van de overheid bij die
werkzaamheden, ondersteuning daarvan door gegevensverstrekking uit de basisregistratie
gerechtvaardigd is. Het voorkomen van het gebruik van het financiële stelsel voor witwassen en
financieren van terrorisme is volgens de adviesaanvraag een belangrijke maatschappelijke taak die belegd
is bij de Wwft-instellingen.59 Het beschikken over juiste gegevens is daarbij van doorslaggevend belang om
risico’s op witwassen en terrorismefinanciering te signaleren. Juiste gegevens zijn noodzakelijk voor de
instellingen om die wettelijke taak goed uit te kunnen oefenen en ook voor het verkrijgen van goede
informatie door de overheid voor de bestrijding van financieel-economische criminaliteit.
Het valt weliswaar aan te nemen dat het belang van het voorkomen en bestrijden van witwassen en
onderliggende delicten een zwaarwegend maatschappelijk belang vormt, maar de aard en omvang van de
praktische knelpunten bij het cliëntonderzoek blijkt uit de adviesaanvraag onvoldoende duidelijk.
Daarmee is de noodzaak van controle van data door Wwft-instellingen aan de hand van de gegevens in de
BRP op basis van hit/no hit vooralsnog onvoldoende gemotiveerd.60
Alternatieven en waarborgen
De Wet BRP bevat verschillende modaliteiten van systematische verstrekking aan derden. Zo kan de
maatregel de categorieën van derden bepalen die voor de verstrekking in aanmerking komen en kan de
maatregel beperkingen bevatten ten aanzien van de gegevens die kunnen worden verstrekt.
Afgezien van het voorstel dat de Wwft-instellingen geen toegang tot de BRP wordt verschaft, maar dat het
gaat om een hit/no hit wordt niet ingegaan op het bestaan van mogelijke alternatieven, zoals controle door
bepaalde Wwft-instellingen in plaats van alle Wwft-instellingen, tot gevallen met een verhoogd risico in
plaats van alle gevallen, en op waarborgen om risico’s op misbruik en oneigenlijk gebruik te voorkomen.
Conclusie controle met BRP
De voorgestelde verwerking op controle van data van Wwft-instellingen op basis van hit/no hit met de
BRP ziet niet op bijzondere persoonsgegevens in de zin van de AVG. De Wet BRP biedt de ruimte om de
BRP te verstrekken aan derden die werkzaamheden met een gewichtig maatschappelijk belang verrichten.
Het voorkomen en bestrijden van witwassen door Wwft-instellingen kan hieronder vallen. Maar de
beschrijving van de ernst van de praktische knelpunten die de Wwft-instellingen en de opsporing en
vervolging momenteel ondervinden is in de adviesaanvraag te summier. Ook alternatieven, zoals controle
door slechts bepaalde Wwft-instellingen in plaats van alle instellingen, of tot bepaalde gevallen met een
hoog risico zijn niet besproken, evenmin als passende waarborgen om oneigenlijk gebruik te voorkomen.
59 Derden die werkzaamheden verrichten met een gewichtig maatschappelijk belang aan wie systematisch verstrekt kan worden

zijn bijvoorbeeld
zorgverzekeraars voor het aanbieden en uitvoeren van zorgverzekeringen en pensioenfondsen voor het uitvoeren van pensioenregelingen (Bijlage 4 bij
het Besluit basisregistratie personen).
60 Vgl. ook het advies van het CBP uit 2010 over het voorstel gebruik BSN in de financiële sector, blz. 5 (z2010-00096).

16/21

Datum

16 december 2019

Ons kenmerk
Z2019-21482

Antwoord 2b. Controle BRP als verplichting of bevoegdheid
Hiervoor geldt in beginsel hetgeen is gesteld onder 1b, met deze aanvulling dat de wettelijke grondslag in
de Wet BRP en de uitwerking in de bijlage bij het Besluit basisregistratie personen uitdrukkelijk spreekt
over ‘kunnen verstrekken’.
Antwoord 2c. Eigen aansluiting BRP of via beheerfaciliteit
Zou het de voorkeur hebben dat elke instelling een eigen aansluiting met de BRP regelt of dat de controle
via een beheerfaciliteit loopt zoals dit ook bij zorgverzekeraars het geval is?
Het zullen primair beveiligingstechnische overwegingen betreffen om te kiezen voor een beheerfaciliteit.
Daarbij is het zaak dat de verantwoordelijkheid van de Wwft-instelling en van de beheerder duidelijk
zijn.61
Antwoord 3a. Proportionaliteit en subsidiariteit van toegang tot aanvullende gegevens van uiteindelijk
belanghebbenden in het afgesloten deel UBO-register.
De derde verwerking ziet op toegang voor Wwft-instellingen tot de afgeschermde gegevens van
uiteindelijk belanghebbenden van vennootschappen en andere juridische entiteiten in het UBO-register.
Op grond van het in de Tweede Kamer aanhangige wetsvoorstel voor de implementatiewet registratie
uiteindelijk belanghebbenden van vennootschappen en andere juridische entiteiten (hierna: wetsvoorstel
UBO-register) is een set van vijf gegevens over uiteindelijk belanghebbenden voor een ieder toegankelijk
en zijn de overige gegevens alleen toegankelijk voor FIU-Nederland en bepaalde bevoegde autoriteiten.62
Huidige regeling in het wetsvoorstel UBO-register
Op grond van de gewijzigde vierde anti-witwasrichtlijn heeft een ieder tenminste toegang tot de volgende
gegevens van een uiteindelijk belanghebbende van een vennootschap of andere juridische entiteit: de
naam, de geboortemaand en het geboortejaar, de woonstaat en de nationaliteit van de uiteindelijk
begunstigde, alsmede tot de aard en omvang van het door de uiteindelijk begunstigde gehouden
economische belang. Lidstaten kunnen toegang tot aanvullende gegevens geven. Op grond van deze
lidstaatoptie kunnen lidstaten, onder in het nationale recht vast te stellen voorwaarden, toegang verlenen
tot aanvullende informatie aan de hand waarvan de uiteindelijk begunstigde kan worden geïdentificeerd.
Die aanvullende informatie moet ten minste de geboortedatum of de contactgegevens bevatten, en
overeenkomstig de regels inzake gegevensbescherming plaatsvinden.
In het wetsvoorstel voor het UBO-register is opgenomen dat van uiteindelijk belanghebbenden als
aanvullende informatie wordt geregistreerd: het BSN/buitenlands fiscaal nummer, geboortedag en
geboorteplaats, woonadres en afschriften van documenten ter onderbouwing van de identiteit en het

61 Vgl. Hoofdstuk IV van de AVG: Verwerkingsverantwoordelijke en verwerker. Op grond van artikel 10, eerste lid, Wwft kan een Wwft-instelling het

cliëntonderzoek, waaronder het verifiëren van de identiteit van de cliënt en van de UBO, laten verrichten door een derde in het kader van een
uitbesteding- of agentuurovereenkomst. Volgens het tweede lid legt de instelling de opdracht schriftelijk vast indien deze een structureel karakter
heeft.
62 Kamerstukken II 2018/19, 35 179, nr. 2.

17/21

Datum

16 december 2019

Ons kenmerk
Z2019-21482

gehouden economisch belang.63 Tevens is bepaald dat deze gegevens enkel toegankelijk zijn voor de FIUNederland en de bevoegde autoriteiten.64
Voorgestelde maatregel
In de adviesaanvraag wordt voorgesteld om ook Wwft-instellingen toegang te verlenen tot de
afgeschermde gegevens van uiteindelijk belanghebbenden van vennootschappen en andere juridische
entiteiten in het UBO-register.
Aard van de gegevens
Duidelijk is dat sommige aanvullende gegevens ‘gevoelige’ gegevens van de UBO betreffen, met name het
BSN/buitenlands fiscaal nummer. Zoals gesteld onder 1a, geldt voor het BSN dat dit niet mag verworden
tot een algemeen persoonsnummer, gelet op het bijzondere karakter en de risico’s.
Reikwijdte maatregel
De vraag of en, zo ja, welke instellingen tot welke aanvullende gegevens toegang moet worden verschaft is
recent in het licht van het proportionaliteitsbeginsel in de memorie van toelichting op het wetsvoorstel
UBO-register uitdrukkelijk besproken. Daarbij heeft het kabinet de toegang van Wwft-instellingen tot
aanvullende gegevens uitdrukkelijk verworpen vanwege de grootte en diversiteit van de groep instellingen
en –kennelijk- de daaraan verbonden risico’s:
“De groep meldingsplichtige instellingen is groot en divers van karakter. Ook instellingen uit andere EU-lidstaten, die op grond
van hun nationale wetgeving meldingsplichtig zijn, kunnen toegang krijgen tot Nederlandse UBO-informatie, hetgeen deze groep
nog groter en meer divers maakt. Gelet op de grootte en diversiteit van deze groep instellingen is er, gelet op de bescherming van
de privacy van de UBO’s en bezien in het licht van het doel van de vierde anti-witwasrichtlijn, voor gekozen om Wwft-instellingen
geen toegang tot de aanvullende UBO-informatie te geven, nu dit niet proportioneel en noodzakelijk is bevonden.”65

Daar komt bij dat ook een minder vergaande variant dan de toegang door Wwft-instellingen door het
kabinet niet proportioneel en noodzakelijk is bevonden, namelijk de toegang tot de aanvullende gegevens
door ‘Wet financieel toezicht-instellingen’ (kort samengevat: banken en overige financiële instellingen),
dus een beperktere groep dan de Wwft-instellingen.66
Noodzaak

63 De AP heeft over het wetsvoorstel op 6 november 2018 een advies conform uitgebracht.

Het gaat hier bij ‘bevoegde autoriteiten’ om: De Nederlandsche Bank, de Autoriteit Financiële Markten, het Bureau Financieel Toezicht, het Bureau
Toezicht Wwft, de Kansspelautoriteit, de dekens van de Orde van Advocaten in hun rol van toezichthouder Wwft, de Belastingdienst, de Douane, de
Dienst Justis, het Bureau Bibob, de Nationale Politie, het Openbaar Ministerie, de Algemene inlichtingen- en veiligheidsdienst, de Militaire inlichtingenen veiligheidsdienst, de Koninklijke Marechaussee, de Fiscale inlichtingen- en opsporingsdienst (FIOD), de Inspectie Sociale Zaken en Werkgelegenheid
(ISZW-DO), de Inlichtingen- en opsporingsdienst van de Nederlandse Voedsel- en Warenautoriteit (NVWA-IOD), de Inspectie Leefomgeving en
Transport (ILT/IOD), de Rijksrecherche en het Bureau Economische Handhaving (Kamerstukken II 2018/19, 35 179, nr. 3, blz. 19).
65 Kamerstukken II 2018–2019, 35 179, nr. 3, blz. 15.
66 Kamerstukken II 2018/19, 35 179, nr. 3, blz. 15. Hoewel sommige reacties op het wetsvoorstel benadrukte dat Wwft-instellingen toegang zouden
moeten krijgen tot alle UBO-informatie, is in een aantal ander reacties gesteld dat Wwft-instellingen omwille van de bescherming van de privacy
terecht geen toegang dienen krijgen tot alle UBO-informatie (Kamerstukken II 2018/19, 35 179, nr. 3, blz. 36).
64

18/21

Datum

16 december 2019

Ons kenmerk
Z2019-21482

In de adviesaanvraag is gesteld dat voor adequate en effectieve naleving van deze verplichtingen het van
belang is dat Wwft-instellingen beschikken over voldoende informatie over een uiteindelijk
belanghebbende en uitkeringsgerechtigde. Bij de toegang tot de afgeschermde gegevens in het UBOregister is ook van belang dat Wwft-instellingen deze gegevens anders direct bij de cliënt moeten
opvragen, hetgeen tot een extra stroom gegevens leidt. Tot slot krijgen Wwft-instellingen met het
wetsvoorstel UBO-register op grond van artikel 10c van de Wwft de verplichting om discrepanties tussen
hun eigen cliëntenonderzoek en het UBO-register te melden. Dit moet de kwaliteit van de data in het
register verhogen en onjuiste opgaves aan het licht brengen. Doordat Wwft-instellingen niet over alle
identificerende gegevens van de uiteindelijk belanghebbenden in het register kunnen beschikken, kunnen
zij in bepaalde gevallen niet constateren of sprake is van een discrepantie, aldus de adviesaanvraag.
Naar het oordeel van de AP wordt in de adviesaanvraag de noodzaak voor toegang van Wwft-instellingen
tot de aanvullende gegevens nog onvoldoende concreet aangetoond. In de eerste plaats is nog geen
ervaring opgedaan met de in het wetsvoorstel voorgestelde toegang van bevoegde autoriteiten tot de
aanvullende gegevens. In die zin is de nu overwogen maatregel om het wetsvoorstel nu al te verruimen
voorbarig en is het verstandig om eerst ervaring op te doen met de voorgestelde regeling en de
aangekondigde evaluatie van de Wwft af te wachten.67 Mocht de toepassing daarvan tot substantiële
problemen leiden, dan is vervolgens de vraag of deze door een verbetering van de uitvoering van de dan
bestaande wetgeving kunnen worden opgelost, alvorens nieuwe wetgeving wordt overwogen.
Voorts wordt niet duidelijk dat de aanvullende gegevens nodig zijn voor alle Wwft-instellingen. Daarbij
gaat het, zoals eerder gesteld, niet alleen om (grote) banken, maar ook om kleine advocatenkantoren of
makelaars, of kleine handelaren, die op een andere wijze het UBO-onderzoek zullen verrichten. Bovendien
wordt niet specifiek ingegaan op de noodzaak van het gebruik van het BSN in het kader van het onderzoek
naar de UBO.
Daarbij verdient nog opmerking, zoals door het kabinet zelf is vermeld in het kader van het afwijzen van
toegang van Wwft-instellingen tot de aanvullende gegevens, dat instellingen die op grond van de Wwftmeldingsplichtig zijn (maar ook andere instellingen die een verplichting hebben tot het doen van UBOonderzoek) niet alleen kunnen afgaan op de UBO-informatie in het handelsregister. Artikel 30, achtste lid,
van de richtlijn schrijft voor dat meldingsplichtige instellingen zich bij hun risicogebaseerde
cliëntenonderzoek niet uitsluitend mogen verlaten op het centraal register. Deze instellingen moeten dan
ook in het kader van hun onderzoeksverplichtingen zelf meer informatie betreffende de UBO van hun
cliënt verzamelen.
Ten slotte zijn vennootschappen en andere juridische entiteiten verplicht zijn om toereikende, accurate en
actuele informatie over hun UBO’s bij te houden.68 Wwft-instellingen kunnen deze informatie in het kader
van hun cliëntrelatie opvragen.

67 Vgl. de brief van de minister van Financiën aan de Voorzitter van de Eerste Kamer van 12 februari 2019 waarin hij aankondigt

de eerder aangekondigde
evaluatie van de Implementatiewet van de vierde anti-witwasrichtlijn in 2022 te laten plaatsvinden. Kamerstukken I 2018/19, 34 808, K, blz. 1.
68 Artikel 10b Wwft dat met de Implementatiewet registratie uiteindelijk belanghebbenden van vennootschappen en andere juridische entiteiten
wordt ingevoegd.

19/21

Datum

16 december 2019

Ons kenmerk
Z2019-21482

Alternatieven
Hierboven is een voor de hand liggend alternatief genoemd, namelijk meer onderzoek verrichten door
Wwft-instellingen. Voor zover er al een praktische noodzaak bestaat tot nieuwe gegevensverwerkingen,
kan voorts worden gedacht aan de toegang tot bepaalde minder gevoelige aanvullende gegevens dan het
BSN of, zo mogelijk, toegang door alleen bepaalde Wwft-instellingen, of alleen in geval van een verhoogd
risico.69
Risico’s en waarborgen
Zoals het kabinet in het kader van het huidige wetsvoorstel zelf opmerkt, is de groep meldingsplichtige
instellingen groot en divers van karakter. Dat geldt nog in het bijzonder omdat ook instellingen uit andere
EU-lidstaten, die op grond van hun nationale wetgeving meldingsplichtig zijn, toegang kunnen krijgen tot
Nederlandse UBO-informatie. Dat maakt de eventuele risico’s navenant groter. Bovendien gaat het om
gevoelige gegevens, zoals het BSN. Er wordt voorts niet ingegaan op waarborgen om de mogelijke risico’s
te mitigeren, zoals veiligheidsmaatregelen etc.
Conclusie antwoord vraag 3a
Naar het oordeel van de AP wordt in de adviesaanvraag de noodzaak voor toegang van Wwft-instellingen
tot de afgeschermde gegevens in het UBO-register nog onvoldoende onderbouwd. In de eerste plaats is de
aard en omvang van de problemen bij het identificeren van UBO’s onvoldoende duidelijk beschreven. Zo is
bijvoorbeeld niet duidelijk hoe vaak discrepanties optreden tussen het eigen onderzoek en het UBOregister en waarom verdergaand onderzoek niet volstaat. Bovendien is nog geen ervaring opgedaan met de
in het wetsvoorstel voorgestelde toegang van bevoegde autoriteiten tot de aanvullende gegevens, zodat
nieuwe wetgeving reeds daarom voorbarig is. Ook wordt niet specifiek ingegaan op de noodzaak van het
gebruik van het BSN als gevoelig gegeven door Wwft-instellingen.
Antwoord 3b. Voorwaarden voor proportionaliteit toegang tot afgesloten deel UBO-register
De tweede vraag luidt of er maatregelen, voorwaarden of beperkingen waardoor de proportionaliteit van
de toegang tot het afgesloten deel van het UBO-register verhoogd kan worden.
Voor zover er al een praktische noodzaak bestaat tot aanpassing van de in het wetsvoorstel voorgestelde
toegang van bevoegde autoriteiten tot de aanvullende gegevens, valt op dat in de adviesaanvraag geen
minder vergaande alternatieven worden overwogen. Daarbij kan onder meer worden gedacht aan toegang
door Wwft-instellingen tot niet alle thans voorgestelde afgeschermde aanvullende gegevens, maar slechts
tot bepaalde gegevens, indien en voor zover noodzakelijk of tot toegang enkel in geval van een verhoogd
risico of door slechts bepaalde Wwft-instellingen in plaats van alle Wwft-instellingen.

69 Een ander alternatief lijkt te zijn in het maken van onderscheid tussen verschillende Wwft-instellingen. In de Wwft wordt onderscheid gemaakt

tussen instellingen die altijd cliëntenonderzoek moeten verrichten en instellingen die dit enkel in bepaalde gevallen moeten doen. Onder de eerste
categorie vallen onder meer verschillende soorten financiële ondernemingen, zoals banken, beleggingsondernemingen en levensverzekeraars, maar
ook trustkantoren, accountants, notarissen, advocaten, belastingadviseurs en makelaars in vastgoed. Onder de tweede categorie vallen beroeps- en
bedrijfsmatige kopers of verkopers van goederen in geval sprake is van een contante betaling van tenminste € 10.000. Een reden voor toegang tot de
aanvullende gegevens zou gelegen moeten zijn in het verrichten van de wettelijke taak tot het doen van cliëntenonderzoek. Dit belang speelt bij alle
instellingen die op grond van de Wwft in alle gevallen cliëntenonderzoek moeten verrichten (Kamerstukken II 2019/20, 35 179, nr. 6, blz. 20).

20/21

Datum

16 december 2019

Ons kenmerk
Z2019-21482

Antwoord 3c. Toegang voor andere financiële instellingen naast Wwft-instellingen
De laatste vraag is het oordeel van de Autoriteit Persoonsgegevens over de proportionaliteit en
subsidiariteit om naast Wwft-instellingen ook aan andere gereguleerde financiële instellingen in het kader
van de uitvoering van de Sanctiewet 1977 toegang te verlenen tot het afgesloten deel van het UBO-register.
Zoals eerder gesteld is de AP van oordeel dat de noodzaak om de Wwft-instellingen toegang te verlenen
tot de aanvullende gegevens nog onvoldoende uit de adviesaanvraag naar voren komt. Dit geldt evenzeer,
zo niet sterker, voor een verdere uitbreiding om ook andere financiële instellingen dan Wwft-instellingen
in het kader van de toepassing van de Sanctiewet 1977 toegang te verlenen tot de aanvullende gegevens.
Het gaat hierbij, kort samengevat, om kredietinstellingen, levens-, schade- en naturauitvaartverzekeraars, geldtransactiekantoren, pensioenfondsen, effecteninstellingen en (beheerders van)
beleggingsinstellingen. Naar het oordeel is de beschrijving van de aard en omvang van de eventuele
problemen van deze instellingen bij de uitvoering van de Sanctiewet 1977 onvoldoende duidelijk. Daarmee
is de vraag of de voorgestelde maatregel noodzakelijk en passend is vooralsnog niet te beantwoorden.

Openbaarmaking van het advies
De AP is voornemens dit advies na vier weken geanonimiseerd openbaar te maken op haar website
www.autoriteitpersoonsgegevens.nl. Behoudens tegenbericht gaat de AP ervan uit dat hiertegen geen
bezwaar bestaat.
Autoriteit Persoonsgegevens,

mr. A. Wolfsen
Voorzitter

21/21