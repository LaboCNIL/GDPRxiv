Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Binnenlandse Zaken en Koninkrijksrelaties
Mevr. drs. K.H. Ollongren
Postbus 20011
2500 EA DEN HAAG

Datum

9 mei 2019

Ons kenmerk
z2019-7564

Uw brief van
28 maart 2019

Onderwerp

Advies wijziging Bouwbesluit 2012

Geachte mevrouw Ollongren,

Bij brief van 28 maart 2019 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over de conceptwijziging van het Bouwbesluit 2012 in verband met de introductie van een stelsel van certificering voor
werkzaamheden aan gasverbrandingsinstallaties (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
De onderhavige wijziging is de uitwerking van de voorgestelde wijziging van de Woningwet 1 in verband met
de introductie van een stelsel van certificering voor werkzaamheden aan gasverbrandingsinstallaties. Met
dit certificeringsstelsel wordt beoogd het aantal koolmonoxideongevallen te reduceren door de kwaliteit
van werkzaamheden aan gasverbrandingsinstallaties te verbeteren. De Minister van Binnenlandse Zaken
en Koninkrijksrelaties wijst de instellingen aan die de certificaten mogen uitgeven en wijst ook de
certificatieschema’s aan die hierbij van toepassing zijn.

1

Kamerstukken 35 022.

1

Datum

9 mei 2019

Ons kenmerk
z2019-7564

Advies
Het certificatieschema bevat eisen met betrekking tot de wijze, frequentie en omvang van audits bij de
certificaathouder door de certificerende instelling ten behoeve van de toetsing van het administratieve
kwaliteitssysteem.2
In de Nota van Toelichting wordt hierover het volgende opgemerkt:
“In het kader van de administratieve audits wordt gecontroleerd op het (proces van) beoordelen door het bedrijf van de
vakbekwaamheid van medewerkers die de controle en inbedrijfstelling doen. Behalve een overzicht van gecertificeerde
bedrijven dient de certificerende instelling steeds een actueel inzicht te hebben in de onder het verleende certificaat
werkende medewerkers. Dat is nodig om bij inspecties op het werk te kunnen vaststellen of de desbetreffende medewerker
bevoegd is om de werkzaamheden uit te voeren. De branche is vrij om op eigen initiatief een register in te richten voor
vakbekwame personen. Als een dergelijk register toegankelijk is voor de certificerende instelling, kan daarmee aan de eis
worden voldaan.”3
Deze passage is bedoeld om te benadrukken dat deze audit niet enkel een papieren exercitie is, maar ook
ziet op bijvoorbeeld daadwerkelijke inspectie op de werkvloer.4
De AP begrijpt dat bij een inspectie op de werkvloer vastgesteld moet kunnen worden onder welk
certificaat een installateur zijn werk verricht. De AP heeft er op zich geen bezwaar tegen dat de branche
hiervoor een register inricht, mits dit noodzakelijk is en ook overigens aan de eisen van de AVG wordt
voldaan.
De AP adviseert de Nota van Toelichting hierop aan te passen.
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,
mr. A. Wolfsen
Voorzitter
2

Artikel 1.36, derde lid, aanhef, tweede zin en onder c van het concept.

3 Nota van Toelichting p. 17.
4

Aldus op verzoek van de AP door het ministerie toegelicht per e-mail van 10 april 2019.

2/2