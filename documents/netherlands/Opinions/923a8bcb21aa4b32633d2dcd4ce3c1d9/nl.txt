Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Sociale Zaken en Werkgelegenheid
De heer Bas van 't Wout
Postbus 90801
2509 LV Den Haag

Datum

9 september 2020

Ons kenmerk

Uw brief van

Contactpersoon

Uw kenmerk

z2020-12081

13 juli 2020

2020-0000090745

070 8888 500

Onderwerp

Advies over het conceptbesluit Loonkostensubsidie en normbedragen studietoeslagen Participatiewet
2021

Geachte heer Van ‘t Wout,
Bij brief van 13 juli 2020 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het concept
voor een Ontwerpbesluit tot het stellen van regels ten aanzien van de doelgroep loonkostensubsidie, die
uniforme bepaling van de loonwaarde, het moment van uitbetalen van de loonkostensubsidie en het
vaststellen normbedragen voor de studietoeslag (Besluit loonkostensubsidie en normbedragen
studietoeslag Participatiewet 2021) (hierna: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
Mensen met een arbeidsbeperking die met voltijdse arbeid niet in staat zijn tot het verdienen van het
wettelijk minimumloon kunnen op grond van artikel 10d van de Participatiewet in aanmerking komen
voor loonkostensubsidie van de gemeente. Deze loonkostensubsidie kan forfaitair worden toegekend of op
basis van de vastgestelde loonwaarde van een werknemer. Voor het vaststellen van de loonwaarde van een
werknemer wordt veelal een loonwaardedeskundige ingeschakeld. Op dit moment kan de door de
gemeente ingezette loonwaardedeskundige de loonwaarde op basis van een van zeven methoden
vaststellen.1 Deze diversiteit in methoden leidt, volgens de Toelichting, tot een belemmering in de praktijk
voor werkgevers om mensen met een arbeidsbeperking in dienst te nemen of houden. Met het Concept
1 Het gaat om zes gevalideerde methodes en een methode op basis van de Regeling loonkostensubsidie Participatiewet.

1

9 september 2020

Ons kenmerk
z2020-12081

wordt gepoogd aan deze knelpunten tegemoet te komen door een landelijke uniforme methode voor het
vaststellen van de loonwaarde te hanteren vastgelegd in een loonwaarderapportage. Dit rapport wordt
gedeeld met gemeente en werkgever.

Advies
Welke persoonsgegevens in loonwaarderapportage
De voorgestelde loonwaarde wordt door de loonwaardedeskundige bepaald op basis van de som van de
arbeidsprestatie per hoofdtaak van de werknemer. Voor maximaal vijf hoofdtaken wordt de
arbeidsprestatie vastgesteld. De arbeidsprestatie per hoofdtaak is het product van het tempo (T), de
kwaliteit (K), de netto werktijd (N) en de bijdrage van de< werktijd (BT) van de hoofdtaak aan de totale
werktijd van de werknemer in de functie. De formule die wordt gebruikt is dus:
arbeidsprestatie=T*K*N*BT.
In de toelichting op het Ontwerpbesluit wordt de arbeidsprestatie (per hoofdtaak) expliciet genoemd als
zijnde persoonsgegeven van de werknemer. De afzonderlijke onderdelen waaruit de arbeidsprestatie is
berekend worden niet genoemd. Hierdoor ontstaat enige onduidelijkheid of alleen het resultaat van de
formule T*K*N*BT wordt gezien als persoonsgegeven, of ook de afzonderlijke onderdelen. Duidelijkheid
hieromtrent is van belang omdat bij het bespreken van de subsidiariteit van de voorgestelde
gegevensverwerking de Toelichting uiteenzet waarom niet is gekozen enkel de loonwaarde op te nemen in
de rapportage, maar de arbeidsprestatie per hoofdtaak. Daardoor kan ten onrechte de indruk worden
gewekt dat de rapportage enkel het product van de formule opneemt. Dit is ingevolge het te gebruiken
model niet het geval.2 In het model loonwaarderapportage worden de afzonderlijke onderdelen van de
arbeidsprestatie namelijk per hoofdtaak uiteengezet en beargumenteerd.
Hierdoor ontstaat onduidelijkheid over welke informatie uit het loonwaarderapport wordt gedeeld met de
gemeente en de werkgever. Gaat het om het volledige loonwaarderapport of een versie ontdaan van de
onderbouwing van de arbeidsprestatie(s)? Indien het eerste voldoende motivering kan zijn voor het
nemen van het besluit tot het verlenen van de loonkostensubsidie is een dergelijk variant te prefereren.
Voor de werknemer zelf is het in ieder geval wel van belang dat deze de volledige rapportage in krijgt te
zien.
Artikel 4, onder 1), van de AVG zet uiteen wat moet worden verstaan onder persoonsgegevens. Het gaat
om ‘alle informatie over een geïdentificeerde of identificeerbare natuurlijke persoon („de betrokkene”)’.
Ofwel een zeer uitgebreide definitie. Aangezien de loonwaarderapportage wordt voorzien van de naam en
geboortedatum van de werknemer is de werknemer een geïdentificeerde natuurlijke persoon. De in het
loonwaarderapport opgenomen arbeidsprestatie van de werknemer is daarmee een persoonsgegeven zoals de Toelichting ook aangeeft - maar ook ieder van de onderdelen waarop de arbeidsprestatie op
wordt gebaseerd zijn persoonsgegevens.3
De AP adviseert in de Toelichting duidelijk te maken welke gegevens uit het loonwaarderapport worden
gedeeld met de werkgever en gemeente.
Betrokkenheid werknemer bij bepaling loonwaarderapportage
2 Zie artikel 2 Conceptregeling en bijgevoegde model Rapport Loonwaardemeting LKS.

De regeling is apart voorzien van een advies.

3 Met uitzondering van wellicht de bijdrage van de taak in de werktijd.

2/3

9 september 2020

Ons kenmerk
z2020-12081

Artikel 3, tweede lid, van het Ontwerpbesluit stelt dat het college de loonwaarde schriftelijk vaststelt op
basis van de feitelijke werkzaamheden op de werkplek van de werknemer bij de werkgever en met inbreng
van de werkgever.4 In de Toelichting wordt opgemerkt dat ‘[o]ok de werknemer wordt uiteraard betrokken
bij de loonwaardebepaling’. In het concept is deze betrokkenheid echter niet vastgelegd terwijl de inbreng
van de werkgever wel is opgenomen. Het is niet de bedoeling dat deze nadere regel die ook vanuit het
oogpunt van de uitoefening van het rectificatierecht mogelijk van belang is enkel blijkt uit de Toelichting.5
Gelet op het voorgaande adviseert de AP de betrokkenheid van de werknemer zoals voorzien in de
Toelichting vast te leggen in het Ontwerpbesluit.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.

Hoogachtend,
Autoriteit Persoonsgegevens,

drs. C. E. Mur
Bestuurslid

4 Aangezien de loonwaardebepaling ook kan voordat de persoon aangenomen is als werknemer, moet overal waar werkgever of

werknemer staat ook voorgenomen werkgever of werknemer staan.
5 Zie ook in dit kader artikel 4.47 artikel 4.47 van de Aanwijzingen voor de regelgeving.

3/3