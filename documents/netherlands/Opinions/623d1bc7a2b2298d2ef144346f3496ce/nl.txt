 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Volksgezondheid, Welzijn en Sport 
Postbus 20350  
2500 EJ  DEN HAAG 
 

 

 

 

 

Datum 
1 november 2022 
 
 

Ons kenmerk 
z2022-5036 
 
 
 
 

Uw brief van 
17 augustus 2022 
 
Uw kenmerk 
3420635-1033796-PZO 
 

 
Onderwerp 
Advies over Wijziging RCP WMG in verband met wijziging Wet Bibob 
 

 

 

Geachte heer Kuipers, 
 
Bij brief van 17 augustus 2022 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over wijziging 
van de Regeling categorieën persoonsgegevens WMG in verband met gegevensverstrekking aan het  
Bureau bevordering integriteitsbeoordeling door het openbaar bestuur (hierna: het concept). 
 
De AP heeft een opmerking over het concept en adviseert daarmee rekening te houden. 
 
 
Strekking van het concept  
 
Het betreft een wijziging van de Regeling categorieën persoonsgegevens Wet marktordening 
gezondheidszorg (RCP WMG) in verband met een wijziging van de Wet Bevordering 
integriteitsbeoordelingen door het openbaar bestuur (Wet Bibob).1 
 
In de RCP WMG wordt geregeld welke categorieën persoonsgegevens de Nederlandse Zorgautoriteit 
(NZa) voor haar taken en bevoegdheden mag verwerken en welke persoonsgegevens in dat kader door de 
NZa mogen worden verstrekt aan de in artikel 70 Wet marktordening gezondheidszorg (WMG) genoemde 
instanties. In de wijzigingsregeling die voorligt wordt artikel 4 RCP WMG uitgebreid met de categorieën 
persoonsgegevens die de NZa, op grond van artikel 27, eerste lid, onder o, Wet Bibob desgevraagd 

                                                                        
1 Deze laatste wijziging omvat tevens een aanpassing van de Wet marktordening gezondheidszorg (hierna: WMG). Volgens het nieuwe 
artikel 70, tweede lid, WMG verstrekt de NZa desgevraagd aan het LBB de gegevens en inlichtingen die van belang kunnen zijn voor de 
uitoefening van de wettelijke taak van het LBB (Staatsblad 2022, 304). 

  

 

1 

 

 

Datum 
1 november 2022 

Ons kenmerk 
z2022-5036 

 
verplicht is te verstrekken aan het Landelijk Bureau Bibob (LBB), te weten zogenaamde identificerende en 
strafrechtelijke persoonsgegevens2 betreffende zorgaanbieders en bestuurders of medewerkers van 
zorgaanbieders en van ziektekostenverzekeraars.3 
 
De Wet Bibob kan in dit verband onder meer worden toegepast bij het verstrekken van subsidie4, het 
gunnen van een aanbesteding aan bijvoorbeeld een zorgaanbieder5, het sluiten van een contract in een 
open house-constructie bij zorg op grond van de Jeugdwet of de Wet maatschappelijke ondersteuning 
20156 of bij een toelatingsvergunning op grond van de Wet toetreding zorgaanbieders.  
 
Informatie over strafrechtelijke veroordelingen kan het LBB raadplegen via het Justitieel Documentatie 
Systeem (JDS). Echter ook andersoortige handhavingsinformatie kan relevant zijn voor de 
gevaarsbeoordeling door het LBB, zoals de informatie van de NZa over onder meer opgelegde bestuurlijke 
boetes7 aan zorgaanbieders en zorgverzekeraars en herstelsancties, zoals een last onder dwangsom of last 
onder bestuursdwang. Hiervoor is namelijk geen centraal register beschikbaar zoals het JDS.  
 
Advies  
 
In de toelichting wordt gesteld dat onder identificerende persoonsgegevens als bedoeld in artikel 60, 
eerste lid, onder a, WMG mede administratieve gegevens moet worden begrepen en dat hiertoe ook 
handhavingsinformatie8 behoort. Op die voet kan NZa, volgens de toelichting, handhavingsinformatie 
verstrekken aan LBB. 
 
De WMG definieert “identificerende persoonsgegevens” als volgt: 
 
a. naam, adres, woonplaats, postadres; 
b. geboortedatum en geslacht; 
c. administratieve gegevens, zoals nummers van bank-, giro- en creditcard, gegevens uit de basisregistratie personen en 
registratie ingevolge de Wet op de beroepen in de individuele gezondheidszorg.9 
 
Noch de tekst van deze bepaling, noch de wetsgeschiedenis10 geven aanleiding om te veronderstellen dat 
onder “administratieve gegevens” als bedoeld in artikel 60, tweede lid, onder c, WMG ook 

                                                                        
2 De begrippen “identificerende persoonsgegevens” en “strafrechtelijke persoonsgegevens” zijn gedefinieerd in artikel 60, tweede en 
vierde lid, WMG. 
3 Artikel 4, onderdeel 7, RCP WMG. 
4 Artikel 6 Wet Bibob. 
5 Artikel 5 Wet Bibob. 
6 Op grond van het nieuwe artikel 1, vierde lid, onder b, in samenhang met artikel 5 Wet Bibob. 
7 Bestuurlijk beboetbare feiten zijn in de Wet Bibob gelijkgeschakeld met strafbare feiten. 
8 Informatie over opgelegde bestuurlijke boetes en herstelsancties, zoals een last onder dwangsom of last onder bestuursdwang. 
9 Artikel 60, tweede lid, WMG. 
10 Artikel 60 WMG (oorspronkelijk: artikel 53) is geschreven naar voorbeeld van artikel 126nc Wetboek van Strafvordering (Sv) in de Wet 
vorderen gegevens financiële sector (Staatsblad 2004, 109; Kamerstukken II 2004/05, 30 186, nr. 3, p. 74). In artikel 126nc Sv was nog 
sprake van “administratieve kenmerken”. In de memorie van toelichting op artikel 126nc Sv wordt over het begrip “administratieve 
kenmerken” het volgende opgemerkt: 

 

 

2/3 

 

 

Datum 
1 november 2022 

Ons kenmerk 
z2022-5036 

 
handhavingsinformatie zou kunnen worden begrepen. Aangezien informatie over herstelsancties, zoals 
een last onder dwangsom of last onder bestuursdwang, evenmin valt onder “strafrechtelijke 
persoonsgegevens”11, kan NZa deze informatie niet aan LBB verstrekken. 
 
De AP adviseert daarom deze passage uit de toelichting te schrappen. 
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens,  
 
 
Aleid Wolfsen  
voorzitter 
 
 

                                                                        
“Daaronder is begrepen elk nummer of ander kenmerk waaronder de persoon bij de instelling bekend is, zoals een klantnummer of 
toegangscode die de klant toegang verschaft tot bepaalde diensten. Het dient te gaan om een administratief kenmerk, dat wil zeggen 
dat het kernmerk iets zegt over de relatie tussen de persoon die onderwerp is van onderzoek en de instelling”  
(Kamerstukken II 2001/02, 28 353, nr. 3, p. 10-11). 
De achtergrond van de bepaling is dus dat het gaat om administratieve gegevens/kenmerken die bijdragen aan de identificatie van 
een persoon.  
11 De definitie van “strafrechtelijke persoonsgegevens” in artikel 60, vierde lid, WMG verwijst naar paragraaf 3.2 Uitvoeringswet 
algemene verordening gegevensbescherming (UAVG). De definitie van strafrechtelijke persoonsgegevens staat echter in artikel 1 
UAVG, dat weer verwijst naar artikel 10 AVG. Daarin komt echter ook geen (werkelijke) definitie voor. In de rechtspraak is het begrip 
inmiddels uitgewerkt (HvJ EU 22 juni 2021, C-439/19 (Letse strafpunten), ECLI:EU:C:2021:504, r.o. 73-93): bestuurlijke boetes 
kwalificeren onder omstandigheden wel als strafbare feiten (r.o. 87-91), herstelsancties in elk geval niet (r.o. 87). Informatie over 
herstelsancties, zoals een last onder dwangsom of last onder bestuursdwang, is daarom geen strafrechtelijk persoonsgegeven. 
 

 

 

3/3 

