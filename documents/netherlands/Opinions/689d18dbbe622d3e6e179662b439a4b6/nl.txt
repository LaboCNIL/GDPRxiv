Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Minister voor Medische Zorg en Sport
de heer drs. M.J. van Rijn
Postbus 20350
2500 EJ DEN HAAG

Datum

26 mei 2020

Ons kenmerk
z2020-3418

Uw brief van
11 februari 2020

Onderwerp

Advies over algemene maatregel van bestuur Wet toetreding zorgaanbieders (Wtza)

Geachte heer Van Rijn,
Bij brief van 11 februari 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het concept
voor het besluit, houdende regels ter uitvoering van de Wet toetreding zorgaanbieders (Uitvoeringsbesluit
Wtza; hierna: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
Op grond van artikel 4, eerste lid, van de Wtza 1 dient een zorginstelling in bepaalde gevallen te beschikken
over een toelatingsvergunning van de minister voor Medische Zorg en Sport (verder: de minister).
In de toelatingsprocedure kan de minister in bij algemene maatregel van bestuur aangewezen gevallen een
instelling verzoeken om een Verklaring omtrent gedrag (VOG)2 te verstrekken.3 De (optionele) VOGaanvraag is onderdeel van de fraudetoets behorend bij deze toelatingsprocedure.4
In dit concept wordt onder andere bepaald (a) voor welke natuurlijke personen en (b) in welke gevallen de
minister een VOG kan vragen.

1 Momenteel in behandeling bij de Eerste Kamer (Kamerstuk 34

767).
Als bedoeld in artikel 28 van de Wet justitiële en strafvorderlijke gegevens.
3 Op grond van artikel 5, vierde lid, en artikel 7, tweede lid, van de Wtza.
4
Kamerstukken II 2016-2017, 34 767 nr. 3, p. 14-16.
2

1

Datum

26 mei 2020

Ons kenmerk
z2020-3418

(a) Het gaat in beginsel om de eigenaar, bestuurder(s) of toezichthouder(s) van de instelling.5
(b) De VOG wordt alleen aangevraagd, indien de minister kennis heeft van feiten of omstandigheden op
grond waarvan hij redelijkerwijs kan vermoeden dat niet of niet langer wordt voldaan aan de eisen voor het
afgeven van een VOG.6 Deze “feiten en omstandigheden” zijn bijvoorbeeld “openbaar gemaakte
bestuursmaatregelen van de NZa en IGJ, […] goed onderbouwde berichten in de media, op internet of
Kamervragen over een instelling, […] [e]en goed onderbouwd signaal van een burger […] [en] signalen
[…] van de IGJ of de NZa in het kader van hun toezichthoudende taken”7.

Advies
Het gebruik van de VOG als screeningsinstrument heeft een hoge vlucht genomen. 8 Het aanvragen van
een VOG is allang geen uitzondering meer voor bepaalde risicovolle beroepen. Daarnaast zullen in de
toekomst – naast het strafblad - in bepaalde gevallen9 mogelijk ook politiegegevens 10 worden betrokken
bij het VOG-onderzoek.11 In dat geval kan een VOG straks niet alleen worden geweigerd als er een
strafrechtelijke veroordeling is, maar ook indien relevante politiegegevens daartoe aanleiding geven.
Daarmee is de maatschappelijke impact van de VOG-screening enorm toegenomen. De AP acht dit een
zorgelijke ontwikkeling.
Het kan in het licht van die ontwikkeling een goed idee zijn om in afwijking van de heersende
praktijk12,uitsluitend een VOG aan te vragen als wordt vermoed dat de eigenaar, bestuurder(s) of
toezichthouder van de zorginstelling die om toelating verzoekt, een strafblad heeft. Dit sluit ook beter aan
op het AVG-beginsel van minimale gegevensverwerking.13
Het nadeel van een dergelijke werkwijze is echter dat een – mogelijk arbitrair – vooronderzoek op het
ministerie nodig is om te bepalen of al dan niet een VOG moet worden aangevraagd.

5 Artikel 4, tweede lid. Zie ook

Kamerstukken II 2016-2017, 34 767 nr. 3, p. 16.
Artikel 4, eerste lid.
7 Artikelsgewijze toelichting bij artikel 4.
8 In Nederland per jaar worden ruim 1 miljoen VOG’s aangevraagd (https://www.justis.nl/overjustis/cijfers/2019/vog.aspx).
9
Namelijk voor een beperkte groep functies waarin sprake is van a. een bevoegdheid geweld te gebruiken; b. toegang tot gevoelige
informatie bij de uitvoering van wettelijke taken op het terrein van openbare orde en veiligheid of handhaving van de rechtso rde; of c.
integriteitsbeoordelingen door het openbaar bestuur. Deze functies zullen nader worden gespecificeerd in een ministeriële regeling
(nieuw artikel 35a Wjsg, zie verder noot 11). Het betreft hier overigens geen functies die in dit advies aan de orde zijn (eigenaar,
bestuurder(s) of toezichthouder van de zorginstelling).
10 Artikel 1, onderdeel a, Wet politiegegevens.
11 Wetsvoorstel Wijziging van de Wet justitiële en strafvorderlijke gegevens in verband met het mogelijk maken van het in bepaal de
gevallen weigeren van afgifte van een verklaring omtrent het gedrag op basis van politiegegevens. Het voorstel bewerkstelligt dat
relevante politiegegevens een zelfstandige weigeringsgrond kunnen vormen voor de afgifte van een Verklaring Omtrent het Gedra g
(VOG) van natuurlijke personen (Kamerstukken II 2019-2020, 35 355).
12
De heersende praktijk is dat wordt vastgesteld voor welke functies een VOG wordt vereist en dat vervolgens de VOG voor deze
functies altijd wordt aangevraagd.
13
Artikel 5, eerste lid, onderdeel d, AVG.
6

2/3

Datum

26 mei 2020

Ons kenmerk
z2020-3418

Volgens het concept zal een intern protocol worden vastgesteld dat bepaalt welke bronnen zullen worden
geraadpleegd bij het vaststellen of al dan niet een VOG wordt opgevraagd. Hiermee wordt onder andere
beoogd willekeur te voorkomen. 14
Een protocol kan inderdaad waarborgen bieden tegen willekeur. Zo’n protocol zou dan niet uitsluitend
moeten beschrijven welke bronnen worden geraadpleegd, maar ook in welke gevallen een vooronderzoek
wordt gedaan, welke informatie wordt verzameld, welke eisen worden gesteld aan de kwaliteit van de
informatie, wat er precies wordt vastgelegd in het onderzoeksdossier en voor hoe lang, en volgens welke
maatstaven uiteindelijk wordt besloten al dan niet de VOG aan te vragen.
Bovendien dient dit protocol openbaar en bindend te zijn. Daarom ligt het voor de hand het protocol op te
nemen in (lagere) regelgeving.
De AP adviseert bovenstaande elementen op te nemen in het protocol en dit protocol op te nemen in
(lagere) regelgeving.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C. E. Mur
Bestuurslid

14

Artikelsgewijze toelichting bij artikel 4.

3/3