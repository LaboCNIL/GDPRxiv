Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Justitie en Veiligheid
Mw. mr. A. Broekers-Knol
Postbus 2500 EH Den Haag

Datum

24 juni 2020

Ons kenmerk

Uw brief van

Contactpersoon

Uw kenmerk

z2020-01329

20 januari 2020

2792544

070 8888 500

Onderwerp

Advies over het concept voor Wijziging van de Vreemdelingenwet 2000 ter bestendiging van verwerking
biometrie

Geachte mevrouw Broekers-Knol,
Bij brief van 20 januari is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), geraadpleegd over het
conceptwetsvoorstel tot Wijziging van de Vreemdelingenwet 2000 ter bestendiging van de bevoegdheid
om biometrische gegevens van vreemdelingen af te nemen en te verwerken (hierna: het concept).
De AP heeft bezwaar tegen het concept en adviseert de procedure niet voort te zetten, tenzij het bezwaar is
weggenomen.

Hoofdlijn
Op 1 januari 2019, bijna vijf jaar na het in werking treden van de Wet Biometrie vreemdelingenketen,
(hierna: de Wbvk) waren er in totaal meer dan zes miljoen gezichtsopnames en meer dan een miljoen
vingerafdrukken in de vreemdelingenadministratie opgeslagen. Deze biometrische gegevens worden,
onder andere, afgenomen en gebruikt voor de identificatie en verificatie van vreemdelingen in het kader
van de Wbvk wanneer afname en verwerking van biometrische gegevens niet mogelijk is op grond van de
bestaande EU regelgeving. Bij de invoering van de Wbvk is een horizonbepaling opgenomen inhoudende
dat de wet zeven jaar na inwerkingtreding (in 2021) vervalt, gelet op de impact van de verwerking van
biometrische gegevens op de privacy van vreemdelingen. Het concept strekt tot het schrappen van de
horizonbepaling en daarmee de bestendiging van de huidige werkwijze. De AP heeft bezwaar tegen het

1

Datum

24 juni 2020

Ons kenmerk
z2020-01329

concept omdat uit twee evaluaties van de Wbvk is gebleken dat de huidige werkwijze onvoldoende de
privacy van vreemdelingen beschermt. De bezwaren houden kort gezegd in dat:
1. De noodzaak voor en effectiviteit van de bestendiging van de huidige praktijk wordt na twee
evaluaties nog onvoldoende aangetoond, met name door een gebrek aan de cijfermatige
onderbouwing van het probleem van identiteitsfraude en documentfraude voor de categorieën
vreemdelingen waar de Wbvk op ziet.
2. Onduidelijk is bovendien waarom de regeling uit een oogpunt van proportionaliteit niet kan
worden beperkt tot bepaalde categorieën voor de afname en verwerking van biometrische
gegevens.
3. Uit de praktijk blijkt dat onvoldoende duidelijkheid bestaat voor ketenpartners wanneer zij wel of
niet gegevens uit de vreemdelingenadministratie mogen verwerken, waardoor een risico ontstaat
dat verwerkingen van biometrie plaatsvinden zonder dat daarvoor een grondslag aanwezig is.
4. Uit de praktijk blijkt eveneens dat sommige specifieke regels voor het verwijderen van
biometrische gegevens uit de vreemdelingenadministratie moeilijk zijn toe te passen, waardoor
onnodig lang biometrische gegevens opgeslagen kan blijven.
5. In de praktijk worden in het kader van opsporing en vervolging van strafbare feiten
gezichtsopnames gebruikt in de vreemdelingenadministratie zonder dat de Wbvk daarvoor een
specifieke regeling kent.

Strekking van het concept

De strekking van het concept is om de huidige praktijk van het afnemen en verwerken van biometrische
gegevens in de vreemdelingenadministratie, wanneer daar geen mogelijkheid toe is op grond van EU
regelgeving, kan worden doorgezet. Op dit moment is namelijk in artikel 115 van de Vreemdelingenwet
2000 (hierna: Vw2000) een horizonbepaling opgenomen, welke inhoudt dat de huidige praktijk in het
geheel moet worden stopgezet per 1 maart 2021 en alle biometrische gegevens moeten worden vernietigd
voor zover deze niet verwerkt worden op basis van EU regelgeving. Het voorstel strekt tot intrekking van
artikel 115 Vw 2000 en voorziet daarmee in een bestendiging van de huidige praktijk.

Advies
Biometrische gegevens, zoals gezichtsafbeeldingen en vingerafdrukgegevens, op grond waarvan een
eenduidige identificatie van de persoon mogelijk is en die het resultaat zijn van een specifieke technische
verwerking, zijn bijzondere persoonsgegevens in de zin van artikel 9 AVG. Aan de verwerking van deze
bijzondere persoonsgegevens zijn strenge eisen gesteld, omdat het hier gaat om persoonsgegevens die
door hun aard bijzonder gevoelig zijn wat betreft de grondrechten en fundamentele vrijheden van
betrokkenen.1 In beginsel is de verwerking van bijzondere persoonsgegevens dan ook verboden,2 tenzij een
van de uitzonderingen van toepassing is, opgesomd in artikel 9, tweede lid, AVG. Eén van die
uitzonderingen is dat de verwerking noodzakelijk is op grond van lidstatelijk recht, zoals artikel 106a en
107 Vw2000.3 Vereist is in dat geval wel dat de evenredigheid met het nagestreefde doel wordt

1 Overweging 51, van de AVG.
2 Artikel 9, eerste lid, AVG.
3 Zie voorts artikel 29 UAVG.

2/9

Datum

24 juni 2020

Ons kenmerk
z2020-01329

gewaarborgd, de wezenlijke inhoud van het recht op bescherming van persoonsgegevens wordt
geëerbiedigd en passende en specifieke maatregelen worden getroffen teneinde de grondrechten en
fundamentele belangen van de betrokkene te beschermen.

1. Noodzaak onvoldoende duidelijk

In de toelichting op het concept wordt veel waarde gehecht aan de kwalitatieve onderbouwing van het
functioneren van het systeem en de wenselijkheid om deze praktijk door te kunnen zetten. Hiervoor wordt
verwezen naar de uitkomsten van de evaluatie en vervolgevaluatie van de Wet biometrie
vreemdelingenketen (hierna: Wbvk).
De Wbvk introduceerde de mogelijkheid om de vreemdelingenadministratie te verrijken met biometrische
gegevens wanneer deze niet op grond van EU regelgeving konden worden opgenomen. Het doel van de
invoering van de Wbvk was het uitbreiden van het gebruik van biometrische kenmerken in de
vreemdelingenketen ten einde de identiteitsvaststelling van vreemdelingen te verbeteren om zo
identiteits- en documentfraude te voorkomen en bestrijden. De ernstige aard van de inbreuk op de privacy
is aanleiding geweest om een horizonbepaling op te nemen in de wet.4 De wet moest na vijf jaar
geëvalueerd worden en een nieuw wetsvoorstel zou dan twee jaar de tijd hebben om het wetgevingstraject
door te gaan. Dit heeft geresulteerd in een evaluatie van de Wbvk in 20175 en een vervolgevaluatie in 2019.6
1.1. Onduidelijkheid over omvang van het probleem
Uit de evaluatie en vervolgevaluatie van de Wbvk blijkt dat de ketenpartners7 die gebruik maken van de
biometrische gegevens ter identificatie en/of verificatie breed verklaren dat de ingezette biometrie in het
kader van de Wbvk heeft geholpen bij de bestrijding van identiteitsfraude, maar dat het niet mogelijk is om
deze stelling cijfermatig te onderbouwen.8 Dit is te verklaren aan de hand van het gebrek van een
nulmeting voorafgaand aan de invoering van de Wbvk, maar ook bij gebrek aan het opvolgen van de
aanbevelingen uit de eerste evaluatie om de onregelmatigheden die wijzen op identiteitsfraude op een
uniforme wijze te registreren. Een van de aanbevelingen uit die evaluatie betrof de onregelmatigheden op
een uniforme wijze te (gaan) registreren.9 Hier is echter vrijwel niets mee gedaan, zo blijkt uit de
vervolgevaluatie. Er bestaat wel een inventarisatie op papier van typen onregelmatigheden en de manier
waarop deze zich manifesteren,10 maar daadwerkelijke uniforme registratie ontbreekt.
Bij gebreke aan cijfermatige onderbouwing wijst de toelichting erop dat uit de ervaringen blijkt dat het
kunnen identificeren en verifiëren aan de hand van biometrie ‘meerwaarde’ heeft. Echter, de Immigratieen Naturalisatiedienst (hierna: IND) merkt daarbij op ‘dat bij de groepen waar de wet op ziet minder vaak
onregelmatigheden voorkomen dan in het asielproces’.11 Als reden wordt daarvoor gegeven dat in het
4 Kamerstukken TK 2012-2013, 33 192, nr. 15.
5 Kamerstukken EK 33 192, nr. L.
6 Kamerstukken TK 2019-2020, 33 192 nr. 18, blg-913828. Kamerstukken EK 33 192, nr. M.
7 Buitenlandse Zaken, Immigratie- en Naturalisatiedienst, Koninklijke Marechaussee, Nationale Politie, Dienst Terugkeer en Vertrek,

Centraal Orgaan opvang Asielzoekers.
8 Vervolgevaluatie p. 84.
9 Evaluatie p. 76.
10 Vervolgevaluatie, p. 58-59.
11 Vervolgevaluatie, p. 37.

3/9

Datum

24 juni 2020

Ons kenmerk
z2020-01329

reguliere proces12 mensen zich kunnen identificeren met een paspoort, waardoor het lastiger is te
frauderen met hun vingerafdrukken. Het ligt ook minder voor de hand dan bij bijvoorbeeld het asielproces
waarbij andere belangen kunnen spelen zoals het willen verbergen van de eigen identiteit of het willen
verbergen van een asielaanvraag in een ander land.13
Deze constatering noopt tot een grondige en empirische onderbouwing van de aard en omvang van het
probleem en van de effectiviteit en noodzaak van voortzetting van de regeling voor het reguliere proces.14
1.2 Onderbouwing van noodzaak bestendiging praktijk naar categorie vreemdeling
Uit het beginsel van de minimale gegevensverwerking vloeit voort dat de verwerking van
persoonsgegevens toereikend, ter zake dienend en beperkt dient te zijn tot wat noodzakelijk is voor de
doeleinden waarvoor zij wordt verwerkt.15 Met betrekking tot de verwerking van biometrische gegevens
geldt voorts dat de regels voor deze bijzondere persoonsgegevens strenger zijn en dat daaruit volgt dat
strikt moet worden beoordeeld of de verwerking noodzakelijk en evenredig is en of het beoogde doel niet
op een minder ingrijpende wijze kan worden bereikt.16
De toelichting bespreekt deze drie groepen vreemdelingen waarvan biometrische gegevens worden
opgenomen in de vreemdelingenadministratie op basis van de Wbvk, omdat de biometrie van die groepen
niet al tevens wordt verwerkt op basis van Europese regelgeving.
1.2.1. Vreemdelingen die examen in buitenland afleggen
De eerste groep betreft vreemdelingen die het examen inburgering buitenland afleggen. Het halen van dit
examen is voor sommige vreemdelingen een vereiste voor het aanvragen van een machtiging tot voorlopig
verblijf (hierna: mvv) om zich bij een in Nederland gevestigde echtgenoot of partner te voegen om te gaan
wonen of om te gaan werken als geestelijk bedienaar. De afname van biometrie dient om te kunnen
verifiëren dat degene die het examen aflegt ook daadwerkelijk dezelfde is die de mvv aanvraagt, zo stelt de
toelichting.17 De biometrie wordt in dat geval afgenomen op diplomatieke posten in het buitenland. Uit de
vervolgevaluatie blijkt dat de toegang tot de biometrische gegevens in de vreemdelingenadministratie het
ook mogelijk maakt om te kunnen verifiëren of iemand al staat geregistreerd. Hiermee kunnen eerder
vreemdelingen worden ‘onderschept’ die na een eerdere mislukte aanvraag voor een mvv, het nogmaals
proberen onder een andere identiteit. Voorheen kon deze verificatie pas door de IND plaatsvinden
wanneer de vreemdeling in Nederland was.18 Deze nadere onderbouwing in de vervolgevaluatie wordt niet
genoemd in de toelichting.
De AP adviseert de onderbouwing met betrekking tot deze categorie uit te breiden.
1.2.2. Vreemdelingen die aanvraag mvv/verblijfsvergunning regulier indienen
12 Met het reguliere proces wordt bedoeld de procedure rondom het verkrijgen van een verblijfsvergunning regulier.
13 Vervolgevaluatie, p. 37-38.
14 Zie in dit kader ook het Advies wetsvoorstel tot verlenging van de Wet biometrie vreemdelingenketen

van de Adviescommissie voor
Vreemdelingenzaken van 9 maart 2020, p. 4.
15 Het nagestreefde doel zelf, namelijk om identiteits- en documentfraude te voorkomen en bestrijden, staat hier niet ter discussie.
16 Advies 3/2012 over ontwikkelingen op het gebied van biometrische technologieën (WP193), p. 8.
17 Toelichting p. 5.
18 Vervolgevaluatie, p. 35-36.

4/9

Datum

24 juni 2020

Ons kenmerk
z2020-01329

De tweede groep betreft de categorie vreemdelingen die een aanvraag indienen voor een mvv en/of een
verblijfsvergunning regulier. Deze groep vreemdelingen betreft verreweg de grootste categorie
vreemdelingen die wordt toegelaten tot Nederland.19 ‘Het belang van de afname van biometrische
gegevens voor deze categorie is daarmee evident’, zo stelt de toelichting. Dergelijke onderbouwing is op
zichzelf staand onvoldoende.
Het gaat hier om een zeer diverse groep vreemdelingen, bestaande uit onder andere familieleden van al
gevestigde vreemdelingen, studenten die voor een semester of volledige studie naar Nederland willen
komen, zij die willen werken in Nederland of werkervaring willen opdoen in Nederland. Het is niet evident
dat het risico op identiteits- en documentfraude hetzelfde is voor al deze categorieën vreemdelingen, noch
dat deze zodanig is dat zij de afname en opslag van biometrische gegevens op zichzelf rechtvaardigt. Voor
zover daarbij een beroep wordt gedaan op de overweging van Hof van Justitie van de Europese Unie
(hierna: het Hof) in zaak C-70/18 dat het doel van de Wbvk niet zou kunnen worden bewerkstelligd
wanneer ‘de toepassing van deze regeling wordt beperkt tot een specifieke categorie onderdanen van
derde landen’20 merkt de AP op dat het in deze zaak ging om differentiatie op grond van nationaliteit en
niet doel van (langdurig) verblijf in Nederland.21
Gelet op het voorgaande adviseert de AP de noodzaak voor deze categorie vreemdelingen dragend te
motiveren en daarbij in het bijzonder duidelijk te maken waarom er geen differentiatie van doel voor de
aanvraag of anderszins mogelijk is. In het geval dat differentiatie wel mogelijk blijkt, dan adviseert de AP
deze ook in het concept door te voeren.
1.2.3. Illegale vreemdelingen
De derde en laatste groep waarop de Wbvk betrekking heeft zijn de vreemdelingen die illegaal in
Nederland verblijven. Deze groep vreemdelingen bezit veelal geen identiteitsdocumenten en de
vaststelling van identiteit is daarmee buitengewoon moeilijk.
De AP heeft geen opmerkingen omtrent de noodzaak van afname en opslag van biometrische gegevens
van deze groep vreemdelingen.

2. Tijdige verwijdering van biometrische gegevens
In de Vw2000 en het Vreemdelingenbesluit 2000 wordt een regeling getroffen voor het verwijderen van de
biometrische gegevens na het verstrijken van de bewaartermijn van vijf jaar of zodra bekend is dat de
betrokkene niet langer behoort tot de categorie vreemdelingen waarvan de gezichtsopname c.q.
vingerafdrukken kunnen worden afgenomen.22 Eén van de gevallen waarin de biometrische gegevens dient
te worden verwijderd is in het geval van rechtmatig verblijf, vijf jaar nadat de betrokken vreemdeling wiens
rechtmatig verblijf is geëindigd, Nederland aantoonbaar heeft verlaten.

19 Uit tabel 6.3 in de vervolgevaluatie gaat het om ruim 31% van het totaal geregistreerde vingerafdrukken over de periode maart

2012
t/m februari 2016, waarbij dient te worden opgemerkt dat voor deze groep pas vanaf maart 2014 de vingerafdrukken werden
geregistreerd.
20 Punt 61 HvJ EU C-70/18.
21 In die zaak ging het om de vraag of Turkse onderdanen zouden moeten worden uitgezonderd van toepassing van de Wbvk op grond
van het Associatierecht.
22 Artikel 107, negende lid, onder b, Vw2000 jo Artikel 8.35 Vreemdelingenbesluit 2000.

5/9

Datum

24 juni 2020

Ons kenmerk
z2020-01329

De Directie Regie Migratieketen (hierna: DRM) is verantwoordelijk voor de uitvoering van deze regeling.
Uit de vervolgevaluatie blijkt dat de DRM moeite heeft met het toepassen van het criterium dat iemand
aantoonbaar Nederland heeft verlaten. ‘Een groot deel van de mensen waar het om gaat, zoals
uitwisselingsstudenten, vertrekken na verloop van tijd weer uit Nederland, zonder dat dat ergens wordt
geregistreerd. Daarmee kan niet worden aangetoond dat zij Nederland hebben verlaten’.23 De
biometrische gegevens van deze personen worden daarom ook niet verwijderd, omdat onduidelijk is
wanneer de vijf jaar termijn is begonnen te lopen in relatie tot het desbetreffende individu.24 Dit zorgt
ervoor dat voor een groep waarvan wordt gesteld dat identiteits- en documentfraude minder vaak
voorkomt in vergelijking met de situaties op grond waarvan biometrie op basis van EU regelgeving al kan
worden verwerkt,25 de biometrische gegevens wellicht nooit voor vernietiging in aanmerking komen.26
De AP adviseert met inachtneming van het beginsel van opslagbeperking in artikel 5 AVG het wettelijk
criterium aan te passen zodat dit in de praktijk uitvoerbaar is.

3. Waarborgen tegen onrechtmatig gebruik
Uit de evaluaties en het Protocol Identificatie en Labeling (hierna: het PIL) waarin nadere regels staan met
betrekking tot de uitvoering van de Wbvk, blijkt dat er mogelijk verwerkingen plaatsvinden waarvoor geen
wettelijke grondslag is. De AP heeft hierover twee opmerkingen.
3.1. Verwerkingsgrondslag
Uit de evaluaties blijkt dat het Centraal Orgaan opvang asielzoekers (hierna: COA) biometrische gegevens
van vreemdelingen ten behoeve van de inhuisregistratie verwerkt.27 De inhuisregistratie is wettelijk
verplicht, maar niet op grond van de Vw2000 waardoor vooralsnog voor de verificatie van de identiteit
geen mogelijkheid tot gebruik van biometrie lijkt te bestaan. Aangezien in veel gevallen de
inhuisregistratie gelijktijdig plaatsvindt met de verificatie op grond van de in de Vw2000 geregelde
meldplicht van de vreemdeling bij de vreemdelingenpolitie waarbij de inzet van biometrie wél is
toegestaan, kan dit leiden tot de situatie dat de identiteit van de vreemdeling bij twee afzonderlijke, naast
elkaar gelegen loketten (of soms zelfs bij hetzelfde loket) moet worden geverifieerd voor twee afzonderlijke
doeleinden en dat de middelen daarvoor verschillen.28
De AP adviseert te voorzien in een wettelijke grondslag voor de verificatie aan de hand van biometrie voor
de COA inhuisregistratie indien deze verwerking noodzakelijk is.

23 Vervolgevaluatie, p. 41.
24 Vervolgevaluatie, p. 61.
25 Zie hierboven paragraaf 2.1
26 Het Hof van Justitie heeft zich hier niet over uitgelaten, maar enkel bevestigd dat de termijn van vijf jaar op zichzelf niet

‘buitensporig is’. HvJEU 3 oktober 2019, C-70/18, ECLI:EU:C:2019:823 (A e.a.), punten 67-68.
27 Een wekelijkse meldingsplicht bij het COA teneinde te kunnen vaststellen of de asielzoeker nog in de opvangvoorziening verblijft en
aanspraak maakt op opvangvoorzieningen. Geregeld in Artikel 19, eerste lid, onder e, van de regeling verstrekkingen asielzoekers en
andere categorieën vreemdelingen 2005. De regeling is gebaseerd niet op de Vw2000 maar op basis van artikel 12 van de Wet Centraal
Orgaan opvang asielzoekers. Hoewel dit proces niet meer te vinden is in de laatste versie van het PIL bekeken door de AP, versie 10.2,
blijkt uit de vervolgevaluatie dat dit nog altijd in de praktijk plaatsvindt. Vervolgevaluatie, p. 59.
28 Vervolgevaluatie p. 38-39, waaruit blijkt dat dit daadwerkelijk bij een hetzelfde loket plaats kan vinden.

6/9

Datum

24 juni 2020

Ons kenmerk
z2020-01329

3.2. Criteria voor inzet van biometrie
In het PIL staat ook een Leidraad Biometrie verificatie Ketenpartners, die bedoeld is voor de ketenpartners
om te zorgen voor een eenduidig en transparant toetsingskader bij de inzet van biometrie in de
migratieketen. Bij de bepaling van de inzet van biometrie wordt door de ketenpartners zelf getoetst aan de
‘relevante indicatoren’ voor de betreffende ketenpartner zoals; risico, inbreuk op de levenssfeer,
economisch belang en efficiency.29
Bij de beoordeling van de evenredigheid van het gebruik van biometrie uit de vreemdelingenadministratie
moet echter volgens de Artikel 29 Werkgroep worden overwogen of het systeem en de inzet daarvan
noodzakelijk is om in de behoefte te voorzien, en niet slechts of het gemakkelijker of goedkoper is.30 Het
gebruik van vingerafdrukken en/of gezichtsopnamen is in de Wbvk beperkt tot die gevallen waarin dit
noodzakelijk is ter uitvoering van de Vw2000.31 Het moet gelet op het voorgaande duidelijk blijken uit het
PIL dat verificatie en identificatie niet wordt toegepast op basis van efficiency of economisch belang van de
ketenpartner,32 maar dat de inzet wordt bepaald aan de hand van de vraag of de inzet noodzakelijk is om te
voldoen aan de door de Vw2000 opgelegde taken van de desbetreffende ketenpartner.
De AP adviseert de criteria voor inzet van biometrie in het PIL in overeenstemming met het voorgaande
aan te passen.

4. Gebruik van biometrie voor opsporing en vervolging van strafbare feiten
Over het gebruik van biometrie voor de opsporing en vervolging heeft de AP twee opmerkingen.
4.1. Grondslag voor gezichtsopnamen
Op grond van artikel 107, vijfde lid, onder c, van de Vw2000 is het mogelijk om vingerafdrukken en
gezichtsopnames te verstrekken met het oog op de opsporing en vervolging van strafbare feiten. In artikel
107, zesde lid, van de Vw2000 worden nadere regels gesteld met betrekking tot de verstrekking van
vingerafdrukken van een vreemdeling uit de vreemdelingenadministratie voor de opsporing en vervolging
van strafbare feiten.33 De nadere regeling ziet dus niet op de verstrekking van gezichtsopnames. Uit de
vervolgevaluatie blijkt echter dat gezichtsopnames sinds 2016 wel worden verstrekt op grond van dezelfde
voorwaarden als die gelden voor de verstrekking van vingerafdrukken. Voor dergelijke verstrekkingen is
echter geen nadere regeling getroffen terwijl dit wel het geval is voor de verstrekking van vingerafdrukken.
Dit leidt tot verwarring over het gebruik van gezichtsopnames voor opsporing en vervolgingsdoeleinden.34

29 PIL 10.1, p. 77-78. Een voorbeeld van de mogelijke inzet van biometrie dat wordt gegeven is de ‘toegang tot de eigen kamer’, PIL 10.1,

p. 76.
30 Advies 3/2012 over ontwikkelingen op het gebied van biometrische technologieën (WP193), p. 8.
31 Artikel 107, tweede lid, onder a, van de Vw2000 spreekt over verwerking tot doel van de uitvoering van de Vw2000.
32 Dergelijke overwegingen zijn wellicht mogelijk voor ander soortige verificatie, bijvoorbeeld door een vergelijking met de
paspoortfoto of verificatie aan de hand van de vingerafdruk opgenomen in het paspoort, maar niet voor gebruik van de biometrie
opgenomen in de vreemdelingenadministratie.
33 Een van de aanvullende doelen waarvoor verstrekking van de gezichtsopnames en vingerafdrukken mogen worden verstrekt, op
grond van Artikel 107, vijfde lid, onder c Vw2000.
34 Zie met betrekking tot de verwerking van biometrische gegevens voor opsporingsdoeleinden ook artikel 5 Wet politiegegevens.

7/9

Datum

24 juni 2020

Ons kenmerk
z2020-01329

De AP adviseert duidelijkheid te scheppen over de grondslag van het ter beschikking stellen van
gezichtsopnames uit de vreemdelingenadministratie met het oog op de opsporing en vervolging van
strafbare feiten en de verstrekking daarvan te voorzien van voldoende wettelijke waarborgen, dan wel aan
te geven hoe de wettelijke grondslag is geregeld.
4.2. Gezichtsopname geen redelijk vermoeden voor status van vreemdeling
Het aantal raadplegingen van gezichtsopnamen voor opsporing en vervolging van strafbare feiten is zelfs
hoger dan dat van vingerafdrukken, omdat zo blijkt uit de vervolgevaluatie35 ´bij gevonden
gezichtsopnamen (beeldmateriaal, foto’s) eerder sprake zou zijn van een redelijk vermoeden dat de
verdachte een vreemdeling is’. Daarnaast is opgemerkt dat ´bij een vingerafdruk geen vermoeden kan
bestaan over de vreemdelingenstatus van de verdachte, terwijl bij een gezichtsopname die vermoedens wel
kunnen bestaan´.36
De AP meent echter dat in dat geval geen sprake kan zijn van een redelijk vermoeden van de status van
vreemdeling – een vereiste voor de verstrekking van vingerafdrukken uit de vreemdelingenadministratie.
In de Memorie van Toelichting bij de Wbvk is destijds namelijk gesteld dat een redelijk vermoeden dat de
verdachte een vreemdeling is kan ontstaan uit onderzoek door de politie, zoals bijvoorbeeld
getuigenverklaringen. Voor de invulling van het begrip zullen de plaats van het delict en de aard van het
delict van belang kunnen zijn.37 Niet wordt overwogen dat ook het gelaat van een persoon van belang is.38
De AP adviseert gelet op het voorgaande in de toelichting uitdrukkelijk te vermelden dat een afbeelding
van een gelaat op zichzelf onvoldoende is voor de conclusie dat verdachte een vreemdeling betreft.

35 Het gaat hier om een interview met een medewerker van het Centrum voor Biometrie van de Nationale Politie.
36 Vervolgevaluatie, p. 54.
37 TK Kamerstukken 33 192, nr. 3, p. 33. Waarbij gedacht kan worden aan de directe nabijheid van een asielzoekerscentrum, of een

modus operandi waarvan bekend is dat deze wordt gebruikt door een bepaalde groep van vreemdelingen.
38 Het is de AP niet bekend dat dit bij latere rechtspraak wel als dragend argument voor de kwalificatie van ‘redelijk vermoeden van de
status van vreemdeling’ kan gelden.

8/9

Datum

24 juni 2020

Ons kenmerk
z2020-01329

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,
drs. C. E. Mur
Bestuurslid

9/9