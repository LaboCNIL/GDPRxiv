Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Sociale Zaken en Werkgelegenheid 
De heer drs. W. Koolmees  
Postbus 90801 
2509 LV  DEN HAAG 
 

 

 

 

 

Datum 
16 september 2021 
 
 

Ons kenmerk 
z2021-13065 
 
 
 
 

 
Onderwerp 
Advies over concept wetsvoorstel Wet toekomst pensioenen 
 

 

Uw brief van 
13 juli 2021 
 
Uw kenmerk 
2021-112193 
 

 

Geachte heer Koolmees, 
 
Bij brief van 13 juli 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over de concept-
wijziging van de Pensioenwet, de Wet inkomstenbelasting 2001 en enige andere wetten in verband 
met herziening van het pensioenstelsel, standaardisering van het nabestaandenpensioen, 
aanpassing van de fiscale behandeling van pensioen en enige andere wijzigingen ten aanzien van 
pensioen (hierna: het concept). 
 
Door uw ministerie is aangegeven dat alleen artikel I, onderdeel QQQ, Hoofdstuk 6a, betrekking heeft op 
verwerking van persoonsgegevens. Het advies is dus hiertoe beperkt.  
 
De AP heeft een opmerking over het concept en adviseert daarmee rekening te houden.  
 
 
Strekking van het concept  
 
Het voorgestelde, nieuwe artikel 150a Pensioenwet  biedt de mogelijkheid om - als experiment - een 
pensioenregeling aan zelfstandigen aan te bieden ten einde het sparen voor de oude dag onder 
zelfstandigen te stimuleren.  
 
Artikel 150a, derde lid, Pensioenwet  bevat ook een wettelijke grondslag voor het verwerken van 
persoonsgegevens van gewezen deelnemers door een pensioenuitvoerder voor de uitvoering van zo’n 
experiment. Deze verwerking heeft tot doel het kunnen aanbieden van een pensioenregeling aan 

  

 

1 

 

 

Datum 
16 september 2021 

Ons kenmerk 
z2021-13065 

 
zelfstandigen die eerder pensioendeelnemer waren en omvat NAW-gegevens en geboortedatum. Met 
deze grondslag kan de pensioenuitvoerder de juistheid van de gegevens van de gewezen deelnemers 
verifiëren in de basisregistratie personen1 en deze gegevens vergelijken met gegevens van zelfstandigen uit 
het Handelsregister, teneinde de gewezen deelnemers, die zelfstandige zijn geworden, aan te schrijven met 
het aanbod om deel te nemen aan een pensioenregeling. 
 
 
Advies  
 
Bij de beoogde experimenten zal de pensioenuitvoerder de gegevens van de gewezen deelnemers 
vergelijken met gegevens van zelfstandigen uit het Handelsregister. In de memorie van toelichting staat 
dat dit mogelijk is “op grond van de algemene inzagemogelijkheid in het Handelsregister […] (artikel 21 
Handelsregisterwet 2007)”. 
 
De AP wijst hier echter op haar advies aan de staatssecretaris van Economische Zaken en Klimaat van 28 
juni 2021 over het Handelsregisterbesluit2 en de recente internetconsultatie “Datavisie Handelsregister”3, 
die zouden kunnen leiden tot een aanpassing van artikel 21 Handelsregisterwet 2007 – waardoor de 
beoogde bestandsvergelijking in de toekomst mogelijk een andere wettelijke basis behoeft.    
 
De AP adviseert hieraan aandacht te schenken in de memorie van toelichting. 
 
  
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
 
Hoogachtend,  
Autoriteit Persoonsgegevens, 
 
 
Katja Mur 
bestuurslid 
 

                                                                        
1 Zie artikel 93 Pensioenwet. 
2 AP: scherm woonadressen zzp’ers af in Handelsregister | Autoriteit Persoonsgegevens. 
3 https://www.internetconsultatie.nl/datavisie. 

 

 

2/2