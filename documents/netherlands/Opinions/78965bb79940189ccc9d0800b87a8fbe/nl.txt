Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Rechtsbescherming
De heer drs. S. Dekker
Postbus 20301
2500 EH Den Haag

Datum

7 november 2019

Ons kenmerk

Uw brief van

Contactpersoon

Uw kenmerk

z2019-21530

18 september 2019

2704483

070 8888 500

Onderwerp

Aanvullend advies over een aangepast concept voor het wetsvoorstel transparantie maatschappelijke
organisaties

Geachte heer Dekker,
Bij brief van 18 september 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over een
aangepast concept voor het wetsvoorstel houdende regels voor het openbaar maken van substantiële
buitenlandse donaties ontvangen door maatschappelijke organisaties en tot wijziging van het Burgerlijk
Wetboek in verband met het deponeren van de balans en de staat van baten en lasten door stichtingen
(Wet transparantie maatschappelijke organisaties) (hierna: het concept).
Verwerkingen van persoonsgegevens moeten noodzakelijk zijn in de zin van de AVG. De memorie van
toelichting moet een overtuigende onderbouwing van de objectieve toets aan dit unierechtelijke begrip
bevatten. De AP heeft op dit punt bezwaar tegen het concept en adviseert de procedure niet voort te zetten,
tenzij het bezwaar is weggenomen.

Samenvatting
Het concept verplicht maatschappelijke organisaties om het bedrag en het land van herkomst van donaties
van tenminste € 4.500 openbaar te maken indien de donaties afkomstig zijn van buiten de EU/EER.
Specifiek aangewezen overheidsinstanties kunnen nadere gegevens over de herkomst van dergelijke
donaties opvragen.

1

Datum

7 november 2019

Ons kenmerk
z2019-21530

Het verwerken van persoonsgegevens van buitenlandse donateurs en tussenpersonen levert een inbreuk
op hun privacy op. Uit oogpunt van privacy dient het bepaalde in het concept goed te zijn overwogen en
onderbouwd. De memorie van toelichting schiet hierin ernstig tekort, met name ten aanzien van de
vereiste noodzaak van het voorgestelde. De AP adviseert om de noodzaak van de voorgestelde
gegevensverwerkingen nader te onderbouwen.
Ook adviseert de AP om in het concept te concretiseren voor welke taken de aangewezen
overheidsinstanties de persoonsgegevens mogen opvragen.

Strekking van het concept
Het eerste deel van het concept verplicht stichtingen, verenigingen, kerkgenootschappen en buitenlandse
rechtspersonen of andere juridische entiteiten die daarmee vergelijkbaar zijn, om het bedrag en het land
van herkomst van donaties van tenminste € 4.500 openbaar te maken indien de donaties afkomstig zijn
van buiten de EU/EER. Specifiek aangewezen overheidsinstanties kunnen nadere gegevens over de
herkomst van dergelijke donaties opvragen. Hiermee wordt beoogd het inzichtelijk maken van
buitenlandse beïnvloeding bij Nederlandse maatschappelijke activiteiten en het voorkomen van eventueel
daaruit voortkomende onwenselijke gedragingen die een bedreiging vormen en worden beschouwd als
antidemocratisch, onverdraagzaam en anti-integratief.1 Onwenselijk gedrag hoeft niet altijd strafbaar
gedrag te zijn.2
Het tweede deel van het concept verplicht stichtingen om de balans en staat van baten en lasten voortaan
te deponeren bij het handelsregister. Specifiek aangewezen overheidsinstanties krijgen toegang tot deze
financiële stukken in het handelsregister. Hiermee wordt beoogd het tegengaan van misbruik van
financieel-economische aard, zoals witwassen, en andere criminele activiteiten.3
De AP heeft op 7 maart 2019 geadviseerd op een eerdere versie van het concept.4 Deze eerdere versie stelde
onder meer voor dat maatschappelijke organisaties de naam en woonplaats van alle donaties van
tenminste € 15.000 openbaar zouden moeten maken voor een ieder. De AP constateert dat de omvang en
schaal van de voorgestelde publicatie ten opzichte van het eerdere voorstel (deels) beperkter is. Dat neemt
echter niet weg dat de AP tegen het aangepaste wetsvoorstel nog de nodige bezwaren heeft die in dit
advies uiteen worden gezet.

Advies
1. Noodzaak
Het eerste deel van het concept beoogt volgens de memorie van toelichting het voorkomen van
onwenselijke gedragingen die een bedreiging vormen en worden beschouwd als antidemocratisch,
onverdraagzaam en anti-integratief. De AP onderkent het belang van dit doel. Het verwerken van
1 Memorie van toelichting, p. 7.
2 Memorie van toelichting, p. 3.
3 Memorie van toelichting, p. 1.
4 Brief van de AP, Advies concept conceptwetsvoorstel transparantie maatschappelijke organisaties , 7 maart 2019:

https://autoriteitpersoonsgegevens.nl/sites/default/files/atoms/files/briefadvieswetsvoorsteltransparantie.pdf.

2/7

Datum

7 november 2019

Ons kenmerk
z2019-21530

persoonsgegeven van buitenlandse donateurs en tussenpersonen betekent echter ook een inbreuk op de
privacy van deze betrokkenen. Uit oogpunt van privacy dient het bepaalde in het concept daarom goed te
zijn overwogen en onderbouwd. De memorie van toelichting schiet hierin ernstig tekort, met name ten
aanzien van de vereiste noodzaak van het voorgestelde.
1.1 Het beschikbare instrumentarium
In de memorie van toelichting is aangegeven dat het Wetenschappelijk Onderzoeks- en
Documentatiecentrum van het ministerie van Justitie en Veiligheid op 14 december 2017 een National
Risk Assessment voor Terrorismefinanciering op haar website heeft gepubliceerd. Voor dit onderzoek zijn
geraadpleegd: toezichthouders, opsporingsdiensten, handhavers, koepel- en brancheorganisaties van
instellingen die ongebruikelijke transacties moeten melden bij de Financiële inlichtingen eenheid, en
wetenschappers. Deze instanties hebben aangegeven in beginsel goed uit de voeten te kunnen met het
beschikbare instrumentarium. Ze missen geen belangrijke elementen, aldus de toelichting. Dat betekent
volgens de toelichting echter niet dat zij vinden dat het beschikbare instrumentarium de risico’s op
terrorismefinanciering en witwassen geheel kan wegnemen.5
De constatering dat relevante instanties in beginsel goed uit de voeten kunnen met het beschikbare
instrumentarium en dat zij geen belangrijke elementen missen, duidt erop dat de voorgestelde
gegevensverwerkingen niet noodzakelijk zijn. Weliswaar kan het beschikbare instrumentarium de risico’s
van terrorismefinanciering en witwassen niet geheel wegnemen, maar ook de voorgestelde maatregelen
zullen dat niet kunnen.
Een beschikbaar instrument is bijvoorbeeld de melding van ongebruikelijke transacties. Ook
(buitenlandse) donaties van hogere bedragen kunnen hieronder vallen. De ontoereikendheid van dit
instrument is niet aangetoond.
De AP adviseert om de noodzaak van de voorgestelde gegevensverwerkingen nader te onderbouwen.
1.2 Doel en reikwijdte openbaarmaking
Artikel 5, eerste lid, onder b, van de AVG bepaalt dat persoonsgegevens alleen mogen worden verwerkt
voor welbepaalde, uitdrukkelijk omschreven en gerechtvaardigde doeleinden. De doelomschrijving
‘onwenselijke gedragingen die een bedreiging vormen en worden beschouwd als antidemocratisch,
onverdraagzaam en anti-integratief’ is evenwel dermate ruim dat het niet kan worden aangemerkt als
welbepaald.
Bovendien wordt in de memorie van toelichting gewezen op een aantal adviezen van de Europese
Commissie voor Democratie door Recht (de ‘Venetië Commissie’). De Venetië Commissie is onder andere
van oordeel dat “reporting obligations may be considered to pursue the legitimate aim of preventing terrorism financing
and money laundering by enhancing transparency as regarding financing of such activities”. En verder: “The resources
received by associations may therefore legitimately be subject to some reporting and transparency requirements which,
however, should not be unnecessarily burdensome, and must be proportionate to the size of the association and the scope of
its activities.”.6
5 P. 12-13.
6 P. 5-6.

3/7

Datum

7 november 2019

Ons kenmerk
z2019-21530

Het concept heeft een veel ruimer doel voor ogen met betrekking tot het registreren en verstrekken van
gegevens over buitenlandse donaties, dan de doelen die de Venetië Commissie als mogelijk
gerechtvaardigd aanmerkt (namelijk het voorkomen van terrorismefinanciering en witwassen). Ook geldt
de voorgestelde verplichtingen tot registratie en verstrekking van gegevens voor alle stichtingen7,
verenigingen8, kerkgenootschappen9 en buitenlandse rechtspersonen of andere juridische entiteiten die
daarmee vergelijkbaar zijn10, terwijl de Venetië Commissie oordeelt dat meldplichten en
transparantieverplichtingen in verhouding moeten staan tot de grootte van een organisatie en de
reikwijdte van haar activiteiten. Dit duidt erop dat de inbreuk op de belangen van de betrokken donateurs
en tussenpersonen onevenredig zijn in verhouding met het beoogde doel.
De AP adviseert om in de toelichting nader in te gaan op de proportionaliteit van het beoogde doel en de
reikwijdte van de verplichtingen tot registratie en verstrekking van gegevens over buitenlandse donaties of
het concept op deze punten aan te passen.
1.3 Grensbedrag
De voorgestelde verplichtingen tot registratie en vertrekking van gegevens geldt voor buitenlandse
donaties van tenminste € 4.500. Volgens de memorie van toelichting is er met dit grensbedrag van € 4.500
een evenwicht gezocht in de hoogte van het risico op onwenselijke buitenlandse beïnvloeding en de
beperking van de lasten voor maatschappelijke organisaties en hun donateurs.
In een eerdere versie van het concept dat aan de AP is voorgelegd, was het grensbedrag gesteld op
€ 15.000. Ook toen werd dit bedrag in de bijbehorende memorie van toelichting onderbouwd met de
stelling dat er een evenwicht is gezocht in de hoogte van het risico op onwenselijke beïnvloeding en de
beperking van de lasten voor de maatschappelijke organisaties.11
In de toelichting op het voorliggende concept ontbreekt de motivering waarom thans een aanzienlijk lager
bedrag als juist evenwicht wordt bevonden. Bovendien mist de AP de inbreuk op de persoonlijke
levenssfeer van de betrokkenen als element in de afweging van het stellen van het grensbedrag.
De AP adviseert om het grensbedrag nader te onderbouwen of het concept op dit punt aan te passen.
2. Gegevensverwerking door gemeentebestuur
Het concept bepaalt dat het gemeentebestuur waar de maatschappelijke organisatie is gevestigd of
activiteiten uitoefent, bevoegd is om in het kader van de uitoefening van diens wettelijke bevoegdheden
nadere informatie te verzoeken bij de maatschappelijke organisatie over de herkomst van één of meer
buitenlandse donaties. Deze informatie kan ingevolge het concept bestaan uit persoonsgegevens, indien
de verwerking daarvan noodzakelijk is voor de uitoefening van die wettelijke bevoegdheden.12 Ook is het
7 Als bedoeld in artikel 285 van Boek 2 van het Burgerlijk Wetboek (artikel 1, onder a,

onderdeel i, van het concept).
van Boek 2 van het Burgerlijk Wetboek (artikel 1, onder a, onderdeel ii, van het concept).
9 Als bedoeld in artikel 6, derde lid, van de Handelsregisterwet 2007 (artikel 1, onder a, onderdeel iii, van het concept).
10 Artikel 1, onder a, onderdeel iv, van het concept.
11 P. 4. Deze eerdere versie van het concept en de bijbehorende memorie van toelichting was in internetconsultatie van 21 december
2018 tot en met 22 februari 2019: https://www.internetconsultatie.nl/transparantiemaatschappelijkeorganisaties.
12 Artikel 4, eerste lid.
8 Als bedoeld in artikel 26

4/7

Datum

7 november 2019

Ons kenmerk
z2019-21530

gemeentebestuur op grond van het concept bevoegd bijzondere persoonsgegevens te verwerken, voor
zover noodzakelijk voor diens taakuitoefening.13 Het gemeentebestuur is ingevolge het concept bovendien
bevoegd om de verkregen persoonsgegevens door te geven aan de leden van het driehoeksoverleg
(burgemeester, officier van justitie en politie),14 voor zover dat noodzakelijk is voor het ondersteunen van
het gemeentebestuur bij diens bovengenoemde taakuitoefening, en aan het bestuur van een andere
gemeente, voor zover dat noodzakelijk is voor diens taakuitoefening.15
2.1 Taak gemeentebestuur
De bepaling in het concept dat het gemeentebestuur bevoegd is om persoonsgegevens op te vragen indien
noodzakelijk voor de uitoefening van diens wettelijke bevoegdheden / noodzakelijk voor diens
taakuitoefening, is te ruim van aard. In de memorie van toelichting wordt dit een keer ingeperkt tot
‘noodzakelijk voor de handhaving van de openbare orde taken van de burgemeester’.16
De AP adviseert om in het concept te concretiseren dat de burgemeester persoonsgegevens over
buitenlandse donaties alleen mag verwerken voor zover dat noodzakelijk is voor zijn taken ter handhaving
van de openbare orde.
2.2 Bijzondere persoonsgegevens
Bijzondere persoonsgegevens mogen niet worden verwerkt, tenzij er sprake is van een uitzonderingrond
als bedoeld in artikel 9, tweede lid, van de AVG. Het gemeentebestuur is volgens het concept bevoegd
bijzondere persoonsgegevens te verwerken op grond van artikel 9, tweede lid, onder g, van de AVG.17 Dit
artikel van de AVG bepaalt dat bijzondere persoonsgegevens mogen worden verwerkt indien de
verwerking noodzakelijk is om redenen van zwaarwegend algemeen belang, op grond van Unierecht of
lidstatelijk recht, waarbij de evenredigheid met het nagestreefde doel wordt gewaarborgd, de wezenlijke
inhoud van het recht op bescherming van persoonsgegevens wordt geëerbiedigd en passende en specifieke
maatregelen worden getroffen ter bescherming van de grondrechten en de fundamentele belangen van de
betrokkene. Volgens de memorie van toelichting vindt de verplichting van maatschappelijke organisaties
om persoonsgegevens van donateurs te verstrekken plaats indien dit noodzakelijk is voor de uitoefening
van de wettelijke bevoegdheden van de overheidsinstantie.18
In het concept of in de toelichting is niet nader geduid welke (categorieën van) bijzondere
persoonsgegevens het gemeentebestuur mag verwerken. De bepaling is daarmee te onbepaald. Bovendien
volgt uit hetgeen hiervoor is overwogen met betrekking tot de noodzaak van het bepaalde in het concept,
ook dat een beroep op de uitzonderingrond ‘zwaarwegend algemeen belang’ niet is aangetoond. Daarnaast
geldt dat de stelling in de toelichting dat maatschappelijke organisaties persoonsgegevens van donateurs
moeten verstrekken indien dit noodzakelijk is voor de uitoefening van de wettelijke bevoegdheden van de
overheidsinstantie, niet automatisch betekent dat er sprake is van een zwaarwegend algemeen belang.
13 Artikel 4, tweede lid.
14 Artikel 13 van de Politiewet 2012.
15 Artikel 4, vierde lid.
16 P. 28: “Het vierde lid regelt dat de van een maatschappelijke

organisatie verkregen persoonsgegevens van natuurlijke personen niet
verder worden doorgegeven dan aan de leden van de driehoek (de officier van justitie en de politiechef) voor zover dat noodzakelijk is
voor de handhaving van de openbare orde taken van de burgemeester.”
17 Artikel 4, tweede lid.
18 P. 12.

5/7

Datum

7 november 2019

Ons kenmerk
z2019-21530

De AP adviseert om de (categorieën) bijzondere persoonsgegevens in het concept te concretiseren. Ook
adviseert de AP om de uitzonderingsgrond in de toelichting nader te onderbouwen.
3. Gegevensverwerking door andere overheidsinstanties
Het concept bevat een opsomming van a. tot en met l. van overheidsinstanties die eveneens bevoegd zijn
om persoonsgegevens over buitenlandse donaties op te vragen bij maatschappelijke organisaties.19
De AP merkt op dat voor een aantal overheidsinstanties specifieker is bepaald voor welke taken zij de
persoonsgegevens mogen opvragen, dan voor andere overheidsinstanties. Zo mag de Minister van Justitie
en Veiligheid de gegevens opvragen ten behoeve van het voorkomen en bestrijden van misbruik van
rechtspersonen, waaronder het plegen van misdrijven en overtredingen van financieel-economische aard
door of door middel van deze rechtspersonen.20 Ten aanzien van de politie is daarentegen bepaald dat zij
bevoegd is de gegevens op te vragen voor de algemene politietaak (het zorgen voor de daadwerkelijke
handhaving van de rechtsorde en het verlenen van hulp aan hen die deze behoeven).21 Ten aanzien van de
rijksbelastingdienst is de bevoegdheid zelfs in het geheel niet gekoppeld aan het uitoefenen van taken.22
Slechts ten aanzien van het Bureau Bevordering Integriteitsbeoordelingen is geëxpliciteerd dat het de
gegevens mag opvragen voor zover dat noodzakelijk is voor de uitvoering van bepaalde taken.23
Daarnaast geldt dat het op voorhand niet duidelijk is waarom het voor de uitoefening van de taken van de
instanties het Dienstonderdeel Opsporing van de Algemene Inspectiedienst, dat valt onder de Minister
van Landbouw (AID Landbouw), de Sociale Inlichtingen- en Opsporingsdienst van de Minister van
Sociale Zaken en Werkgelegenheid (Inspectie SZW),24 en de kansspelautoriteit25, noodzakelijk is dat zij de
gegevens mogen opvragen. De memorie van toelichting bevat hierover ook geen onderbouwing.
De AP adviseert om in het concept te concretiseren voor welke specifieke taken deze andere
overheidsinstanties de persoonsgegevens mogen opvragen. Ook adviseert de AP om in de toelichting
nader in te gaan op de noodzaak van de bevoegdheid van de AID Landbouw, de Inspectie SZW en de
kansspelautoriteit, of het concept op deze punten aan te passen.

19 Artikel 6.
20 Artikel 4, zevende lid, j˚ artikel 6, eerste lid, onder a, van het concept j˚ artikel 2, eerste lid, van de Wet controle op rechtspersonen.
21 Artikel 4, zevende lid, j˚ artikel 6, eerste lid, onder c, van het concept j˚ artikel 3 van de Politiewet 2012.
22 Artikel 4, zevende lid, j˚ artikel 6, eerste lid, onder e, van het concept bepaalt dat de balans en staat van baten en lasten van

stichtingen kunnen worden ingezien door “Onze Minister van Financiën, ten behoeve van de gegevensverwerking door de
rijksbelastingdienst”.
23 Artikel 4, zevende lid, j˚ artikel 6, eerste lid, onder d, van het concept.
24 Artikel 4, zevende lid, j˚ artikel 6, eerste lid, onder f, van het concept.
25 Artikel 4, zevende lid, j˚ artikel 6, eerste lid, onder l, van het concept.

6/7

Datum

7 november 2019

Ons kenmerk
z2019-21530

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,
mr. A. Wolfsen
Voorzitter

7/7