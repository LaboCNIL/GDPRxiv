Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
Staatssecretaris van Binnenlandse Zaken en Koninkrijksrelaties 
De heer drs. R.W. Knops 
Postbus 20011 
2500 EA Den Haag 

 

 

 

 

Datum 
2 december 2021 
 
 

Ons kenmerk 
z2021-13727 
 
Contactpersoon 
 
070 8888 500 
 

 
Onderwerp 
Advies over het concept voor de wijziging van het Besluit BRP 
 

 

Uw brief van 
26 juli 2021 
 
Uw kenmerk 
2021-0000362603 

 

 

Geachte heer Knops, 
 
Bij brief van 26 juli 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming, geraadpleegd over het concept voor het 
Besluit van [datum] tot wijziging van het Besluit basisregistratie personen in verband met het aanwijzen 
van een viertal werkzaamheden met gewichtig maatschappelijk belang en het beëindigen van de 
verstrekkingsbeperking voor verstrekkingen aan zorginstellingen (hierna: het concept). 
 
De AP heeft een aantal opmerkingen over het concept en adviseert daarmee rekening te houden.  
 
Strekking van het concept  
 
Op grond van de Wet basisregistratie personen worden bij algemene maatregel van bestuur door derden1 
verrichte werkzaamheden met een gewichtig maatschappelijk belang aangewezen, ten behoeve waarvan 
gegevens uit de basisregistratie personen kunnen worden verstrekt.2 Er worden slechts werkzaamheden 
aangewezen die samenhangen met een overheidstaak, strekken tot het in stand houden van een 
voorziening voor burgers die onderwerp is van overheidszorg, of waarbij anderszins gelet op de 
overheidsbemoeienis met die werkzaamheden, ondersteuning daarvan door gegevensverstrekking uit de 
basisregistratie gerechtvaardigd is.3 

                                                                        
1 Een derde is elke natuurlijke persoon niet zijnde een overheidsorgaan of een ingeschrevene en elke rechtspersoon die niet krachtens 
publiekrecht is ingesteld, noch met enig openbaar gezag is bekleed (artikel 1.1, onder u, van de Wet basisregistratie personen). 
2 Artikel 3.3, eerste lid, van de Wet basisregistratie personen. 
3 Artikel 3.3, tweede lid, van de Wet basisregistratie personen. 

  

 

1 

 

 

Datum 
2 december 2021 

Ons kenmerk 
z2021-13727 

 
 
Het concept wijst de volgende derden en werkzaamheden met een gewichtig maatschappelijk belang aan: 
 

A.  Klinisch genetische centra ten behoeve van het informeren van familieleden van een patiënt bij 

een geconstateerde erfelijke aandoening. 

B.  Het Informatieknooppunt zorgfraude (IKZ) ten behoeve van het uitvoeren van de taken, bedoeld 

in artikel 2.3, derde lid, van de Wet bevorderen samenwerking en rechtmatige zorg (Wbsrz) ten 
behoeve van de bestrijding van fraude in de zorg. 

C.  Banken en notarissen ten behoeve van het uitvoeren van cliëntenonderzoek, bedoeld in artikel 3 

van de Wet ter voorkoming van witwassen en financieren van terrorisme. 

D.  Levensverzekeraars en natura-uitvaartverzekeraars ten behoeve van het honoreren van 

aanspraken van gerechtigden op, al dan niet op termijn, opvorderbare gelden en diensten op de 
verzekeraar. 

 
Advies  
 

1.  Ad B. Derdenverstrekking aan het IKZ 

 
1.1 Voorstel voorbarig 
Volgens de toelichting is het IKZ op grond van de Wbsrz belast met de verwerking van persoonsgegevens 
ten behoeve van de bestrijding van fraude in de zorg.   
 
De Wbsrz is een wetsvoorstel dat door de Tweede Kamer controversieel is verklaard.4 Ook uit de media 
blijkt dat dit onderwerp inhoudelijk omstreden is. Desondanks wordt nu in feite vooruitgelopen op de 
behandeling van dit wetsvoorstel door de derdenverstrekking aan het IKZ voor te stellen. De AP acht deze 
procedure ongewenst en ook niet in lijn met het doel van controversieelverklaringen.  
 
De AP adviseert om het voorstel tot derdenverstrekking aan het IKZ niet eerder te behandelen dan nadat 
het wetsvoorstel Wbsrz door de Tweede Kamer is aangenomen. 
 
1.2  Noodzaak  
Onverminderd het bovenstaande onder 1.1, adviseert de AP over de voorgestelde derdenverstrekking aan 
het IKZ verder als volgt.  
 
Het concept bepaalt welke persoonsgegevens systematisch uit de basisregistratie personen worden 
verstrekt aan het IKZ. Het betreft de algemene gegevens als bedoeld in artikel 2.7, eerste lid, onder a, onder 
1˚, 7˚ en 10˚ van de Wet basisregistratie personen.5 De noodzaak van het verstrekken van een aantal van 
                                                                        
4 Kamerstukken II, 2020/21, 35 718, nr. 79, p. 32. 
5 Artikel 2.7, eerste lid, onder a, onder 1˚, 7˚ en 10˚, van de Wet basisregistratie personen bepaalt: 

1.  In de basisregistratie worden over de ingeschrevene uitsluitend de volgende gegevens opgenomen: 

a.  algemene gegevens: 

1°   gegevens over de burgerlijke staat waar het betreft de naam, de geboorte, het geslacht, de ouders, het huwelijk, 

dan wel geregistreerd partnerschap en eerdere huwelijken of eerder geregistreerde partnerschappen, de 

 

 

2/4 

 

 

Datum 
2 december 2021 

Ons kenmerk 
z2021-13727 

 
deze gegevens spreekt niet voor zich en is ook niet in de toelichting aangetoond. Het betreft de gegevens 
over de ouders, het huwelijk, dan wel geregistreerd partnerschap en eerdere huwelijken of eerder 
geregistreerde partnerschappen, de echtgenoot dan wel geregistreerd partner en eerdere echtgenoten of 
geregistreerde partners, en de kinderen. 
 
De AP adviseert om de derdenverstrekking aan het IKZ in het concept te beperken tot de gegevens 
waarvan de noodzaak in de toelichting is aangetoond.  
 

2.  Ad C. Derdenverstrekking aan banken en notarissen 

 
2.1 Omvang verstrekking 
Bij brief van 25 september 2019 heeft de Minister van Financiën (onder andere) het onderwerp over de 
derdenverstrekking aan Wwft-instellingen aan de AP ter advisering voorgelegd. In die adviesaanvraag is 
expliciet aangegeven dat het daarbij gaat om het verifiëren van data op basis van hit/no hit en niet om 
toegang tot gegevens in de basisregistratie personen.6 
 
Uit de toelichting volgt niet dat de thans voorgestelde derdenverstrekking op basis van hit/no hit zal 
plaatsvinden. De noodzaak van een bredere verstrekking dan hit/no hit is echter niet gebleken.  
 
De AP adviseert om te verduidelijken dat de derdenverstrekking aan banken en notarissen zal 
plaatsvinden op basis van hit/no hit.  
 
2.2 Noodzaak 
Het concept bepaalt dat de algemene gegevens als bedoeld in artikel 2.7, eerste lid, onder a, onder 1˚, 7˚ en 
10˚ van de Wet basisregistratie personen systematisch uit het basisregister personen worden verstrekt aan 
banken en notarissen.  
 
Volgens de toelichting kunnen niet alle cliëntgegevens met zekerheid worden geverifieerd aan de hand van 
documentatie van de cliënt zelf. Het is het volgens de toelichting met name van belang om het adres van de 
cliënt te kunnen controleren. De onjuistheid van het opgegeven woonadres kan een belangrijke indicatie 
zijn dat mogelijk sprake is van misbruik van financiële dienstverlening, aldus de toelichting.7 Daarmee is 
de noodzaak van de gegevens over de ouders, het huwelijk, dan wel geregistreerd partnerschap en eerdere 
huwelijken of eerder geregistreerde partnerschappen, de echtgenoot dan wel geregistreerd partner en 
eerdere echtgenoten of geregistreerde partners, en de kinderen, niet aangetoond. 

                                                                        

echtgenoot dan wel geregistreerd partner en eerdere echtgenoten of geregistreerde partners, de kinderen en het 
overlijden; 

7°   gegevens over de bijhoudingsgemeente en het adres in die gemeente, alsmede over het verblijf in Nederland en 
het vorige verblijf buiten Nederland en over het vertrek uit Nederland en het volgende verblijf buiten Nederland; 

10°  gegevens over het gebruik door de ingeschrevene van de geslachtsnaam van de echtgenoot, de eerdere 

echtgenoot, de geregistreerde partner of de eerdere geregistreerde partner. 

6 Brief van de Minister van Financiën, Adviesaanvraag inzake toegang tot gegevens voor poortwachters bij het voorkomen van 
witwassen, 2019-0000154786, 25 september 2019, p. 5. 
7 Nota van toelichting, p. 6 en 7. 

 

 

3/4 

 

 

Datum 
2 december 2021 

Ons kenmerk 
z2021-13727 

 
 
De AP adviseert om de derdenverstrekkingen aan banken en notarissen in het concept te beperken tot de 
gegevens waarvan de noodzaak in de toelichting is aangetoond.  
 
2.3 Omvang verstrekking 
 

3.  Ad D. Derdenverstrekking aan levensverzekeraars en natura-uitvaartverzekeraars 

 
3.1 Omvang verstrekking 
Volgens de toelichting wordt het systematisch verstrekken van gegevens uit de basisregistratie personen 
aan levensverzekeraars en natura-uitvaartverzekeraars mogelijk gemaakt, omdat in de praktijk het 
overlijden van een verzekerde niet (tijdig) wordt gemeld, waardoor de onwenselijke situatie ontstaat dat 
begunstigden in voorkomende gevallen niet (tijdig) de uitkering ontvangen waarop zij recht hebben. Ook 
zijn begunstigden volgens de toelichting zelfs soms onvindbaar, bijvoorbeeld omdat een adreswijziging 
niet is doorgegeven.8  
 
Desgevraagd heeft het ministerie van Binnenlandse Zaken en Koninkrijksrelaties (BZK) nader toegelicht 
dat het hier alleen gaat om meldingen van het overlijden van personen die bij de betreffende verzekeraar 
verzekerd zijn. Hierbij worden volgens BZK niet ook de algemene gegevens over de echtgenoot en 
kinderen verstrekt.9  
 
De AP adviseert om de toelichting met deze nadere informatie aan te vullen.   
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
 
Monique  Verdier 
Vicevoorzitter 
 

                                                                        
8 Nota van toelichting, p. 8. 
9 Vervolgens kan – indien deze gegevens niet reeds bij de verzekeraar bekend zijn of door hem anderszins te achterhalen zijn – de 
verzekeraar door middel van een zoekvraag actuele gegevens over de begunstigde opvragen uit de basisregistratie. Het opvragen van 
deze gegevens bij het college van burgemeester en wethouders betreft reeds een bestaande mogelijkheid. (Nota van toelichting p. 8 
en 9).  

 

 

4/4