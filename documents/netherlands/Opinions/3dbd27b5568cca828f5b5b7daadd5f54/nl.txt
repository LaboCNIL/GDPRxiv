Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
Staatssecretaris van Justitie en Veiligheid 
mevrouw mr. A. Broekers-Knol 
Postbus 20301 
2500 EH  DEN HAAG 

 

 

 

 

Datum 
3 maart 2021 
 
 

Ons kenmerk 
z2021-21192 
 
Contactpersoon 
070 8888 500 
 

Uw brief van 
15 december 2020 
 
Uw kenmerk 
3066277 
 

 
Onderwerp 
Advies conceptwetsvoorstel permanentmaking bevoegdheid intrekking Nederlanderschap in het belang 
van de nationale veiligheid 
 

 

 

 

Geachte mevrouw Broekers-Knol, 
 
Bij e-mail van 15 december 2020 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG), geraadpleegd over het 
concept voor wijziging van de Rijkswet op het Nederlanderschap en tot intrekking van de Rijkswet van 10 
februari 2017, houdende wijziging van de Rijkswet op het Nederlanderschap in verband met het intrekken 
van het Nederlanderschap in het belang van de nationale veiligheid (Stb. 2017, 52) (hierna: het concept). 
 
De AP heeft een opmerking over het concept en adviseert daarmee rekening te houden.  
 
Strekking van het concept  
 
In hiervoor genoemde Wijziging van de Rijkswet op het Nederlanderschap (RWN) in verband met het 
intrekken van het Nederlanderschap in belang van de nationale veiligheid is een horizonbepaling 
opgenomen, waardoor de in artikel 14, vierde lid van de RWN opgenomen bevoegdheid tot intrekking van 
het Nederlanderschap op 1 maart 2022 vervalt. Het concept schrapt die horizonbepaling.  
Tevens voorziet het voorgestelde artikel 22d in een grondslag voor de verwerking van bijzondere 
categorieÃ«n van persoonsgegevens en persoonsgegevens van strafrechtelijke aard bij de voorbereiding van 
een besluit op grond van artikel 14, tweede en vierde lid van de RWN.  
 
 

  

 

1 

 

 

Datum 
3 maart 2021 

Ons kenmerk 
z2021-21192 

 
Advies 
 
Reikwijdte (U)AVG en adviesplicht 
Verwerkingen in het kader van nationale veiligheid zijn uitgezonderd van toepassing van de AVG.1  
Hieronder wordt verstaan: verwerkingen door of ten behoeve van de inlichtingen- en veiligheidsdiensten.2 
Op grond van artikel 97, derde lid, onder d van de Wet op de inlichtingen en veiligheidsdiensten 2017 
(hierna: Wiv 2017)is dan ook niet de AP, maar de Commissie van Toezicht op de Inlichtingen- en 
Veiligheidsdiensten (hierna: CTIVD) belast met het toezicht op de toepassing van de bevoegdheid van de 
Minister het Nederlanderschap in te trekken in verband met de nationale veiligheid als bedoeld in artikel 
14, vierde lid, van de RWN. De reden hiervoor moet worden gevonden in het feit dat doorgaans informatie 
van de inlichtingen- en veiligheidsdiensten nodig is om de maatregel te onderbouwen. In lijn hiermee is 
advisering door de AP niet verplicht.   
 
De AP constateert dat de memorie van toelichting in dit verband niettemin naar de AVG verwijst. 
Daarnaast is sprake van een lacune in de verplichting om specifiek uit oogpunt van 
persoonsgegevensbescherming advies te vragen over nieuwe regelgeving onder de Wiv 2017.  De CTIVD 
heeft op grond van de Wiv 2017 immers ook niet een dergelijke adviesbevoegdheid.  
 
De AP adviseert: 
- onterechte verwijzingen naar de AVG uit de memorie van toelichting te schrappen, en  
-te voorzien in een verplichting de CTIVD om advies te vragen over nieuwe regelgeving op het terrein van 
de  Wiv 2017 
 
Strafrechtelijke gegevens 
Ten aanzien van de in artikel 22d van het concept geformuleerde grondslag voor de verwerking van 
persoonsgegevens van strafrechtelijke aard in het kader van de voorbereiding van een besluit tot  
intrekking van het Nederlanderschap op grond van artikel 14, tweede lid, van de RWN, overweegt de AP 
het volgende.  
 
De verwerking van persoonsgegevens van strafrechtelijke aard door de Minister is inherent aan de 
uitvoering van deze - duidelijk begrensde, maar ook duidelijk omschreven - wettelijke taak. Daardoor 
heeft een aparte expliciete wettelijke bevestiging dat dit soort gegevens mogen worden verwerkt in dit 
geval geen enkele toegevoegde waarde.3  
 
De AP adviseert artikel 22d te schrappen. 
 
Openbaarmaking van het advies  

                                                                        
1 Artikel 2, tweede lid, onderdeel a, van de AVG jo artikel 3, derde lid, onder b, van de UAVG. 
2 MvT Uitvoeringswet Algemene verordening gegevensbescherming, p. 11; 
3 Zie de uitgebreide overwegingen in het advies van de AP van 11 november 2020 inzake z2020-08972 (Wetsvoorstel Verzamelwet 
gegevensbescherming). 

 

 

2/3 

 

 

Datum 
3 maart 2021 

Ons kenmerk 
z2021-21192 

 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
 
Hoogachtend,  
Autoriteit Persoonsgegevens, 
 
 
drs. C. E. Mur 
Bestuurslid 
 

 

 

3/3