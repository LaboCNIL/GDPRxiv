Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Volksgezondheid, Welzijn en Sport 
De heer H.M. de Jonge 
Postbus 20350 
2500 EJ  DEN HAAG 
 

 

 

 

 

Datum 
16 november 2021 
 
 

Ons kenmerk 
z2021-17111 

 
Contactpersoon 
 
 

 
Onderwerp 
Tijdelijke wet differentiatie coronatoegangsbewijzen 
´vastgesteld en per e-mail verzonden op maandag 15 november 2021’ 
 

 

Uw brief van 
15 november 2021 
 
Uw Kenmerk 
ma 15-11-21 10:13 (email) 
 

 

Geachte heer De Jonge, 
 
Bij bericht  van 15 november 2021 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG), geraadpleegd over het 
concept voor een wetsvoorstel Tijdelijke wet differentiatie coronatoegangsbewijzen (hierna: het concept).  
 
Verzocht is om advies uit te brengen op dezelfde dag als waarop het is gevraagd. Gelet hierop is voor het 
uitbrengen van advies volstaan met een beperkte analyse van het wetsvoorstel. Deze beperkte analyse 
geeft de AP aanleiding tot het maken van  de volgende opmerking.  
 
De toelichting zet uiteen dat in de huidige situatie uit de gegevens in de QR-code niet is af te leiden of het 
CTB is verkregen op basis van een negatief testresultaat, een (volledige) vaccinatie of herstel.1 Dat neemt 
niet weg dat ook in de huidige situatie al geldt dat als de scanner een rood vak laat zien in elk geval 
vaststaat dat betrokkene niet gevaccineerd is. Dat kan een gevoelige aangelegenheid zijn. Nu er bij 
aanwijzing als G2 meer bezoekers geweerd worden uit locaties waar men doorgaans juist graag naar toe 
zal willen, zal er waarschijnlijk vaker ‘rood’ worden gescand. Risico’s op verrassing, ongemak of 
gevoeligheden in relatie tot wat uiteindelijk een bijzonder persoonsgegeven is nemen in de praktijk dan 
mogelijk ook sterk toe. De AP acht het dan ook van groot belang dat voor betrokkene voldoende lang van te 
voren en zo mogelijk ook op de locatie glashelder is dat gescand zal worden op 2G.  
 
De AP adviseert te voorzien in (een grondslag voor) verplichting voor 2G aangewezen sectoren om 
controle op 2G telkens tijdig en voldoende duidelijk aan betrokkenen bekend te maken. 
                                                                        
1 Toelichting, paragraaf 7. 

  

 

1 

 

 

Datum 
16 november 2021 

Ons kenmerk 
z2021-17111 

 
 
 De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is. 
 
Hoogachtend,  
Autoriteit Persoonsgegevens,  
 
 
 
Monique Verdier 
Vicevoorzitter 
 
 
 
 
 
 

 

 

2/2