 

 
Minister voor Energie en Klimaat 
De heer R. Jetten 
Postbus 20401 
2500 EK Den Haag 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
22 maart 2023 
 
 
Uw kenmerk 
IENW/BSK-2022/267511 

Datum 
24 maart 2023 
 
 
 

Ons kenmerk 
z2023-01703 
 
 
Contactpersoon 
 
 
 

 
Onderwerp 
Advies over het concept voor de Tijdelijke subsidieregeling tegemoetkoming blokaansluitingen 
 

 

 

 

Geachte heer Jetten,   
   
Bij brief van 22 maart 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor de Tijdelijke subsidieregeling tegemoetkoming blokaansluitingen (hierna: het concept).   
  
Strekking van het concept   
Het concept stelt voor om compensatie te bieden aan kleinverbruikers aangesloten bij een blokaansluiting 
die momenteel geen of onvoldoende compensatie ontvangen onder het huidige prijsplafond.1  Het concept 
voorziet in de mogelijkheid voor een aanvrager om subsidie aan te vragen voor het vanuit een 
blokaansluiting leveren van elektriciteit of warmte aan de bewoners van de wooneenheden. Voor de 
uitvoering van deze regeling zijn gegevens benodigd over en van de subsidieaanvrager en de bewoners, van 
de netbeheerders en van de Belastingdienst.  
 
De AP heeft bezien of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de algemene rechtsbeginselen van de EU, de 
AVG en het overige relevante recht, waarbij voldoende aannemelijk moet zijn gemaakt dat onder meer 
voldaan wordt aan het evenredigheidsbeginsel, doordat: 
 

                                                                        
1 Subsidieregeling bekostiging plafond energietarieven kleinverbruikers 2023 (Staatscourant 2022, 34154). 
 

  

 

1 

 

 

Datum 
10 januari 2022 

 

Ons kenmerk 
z2022-06495 

• 

• 

• 

• 

• 

• 

het concept geschikt is om de nagestreefde doelstelling van algemeen belang of de eisen van de 
bescherming van de rechten en vrijheden van anderen te verwezenlijken (1. geschiktheid); 
het doel niet redelijkerwijs even doeltreffend kan worden bereikt op een andere wijze, die de 
grondrechten van de betrokkenen minder aantast (2. subsidiariteit); 
de inmenging niet onevenredig is aan dat doel, wat met name een afweging impliceert van het 
belang van het doel en de ernst van de inmenging (3. proportionaliteit) 
het concept voldoende duidelijk en nauwkeurig is over de reikwijdte en in de toepassing 
voorspelbaar is (4. rechtszekerheid); 
het concept voldoende aangeeft in welke omstandigheden en onder welke voorwaarden 
persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (5. inhoudelijke en procedurele waarborgen); en 
het concept verbindend is naar nationaal recht (6. grondwettigheid).  

 
De AP constateert dat het concept ten aanzien van de openbaarmaking van de locatiegegevens van panden 
waarvoor subsidie is verleend niet voldoet aan de punten 2 en 4 en ten aanzien van de verwerking van 
persoonsgegevens van bewoners in de administratie van de subsidieaanvrager niet voldoet aan punt 4 De AP 
heeft op deze punten bezwaar tegen het concept en adviseert de behandeling ervan niet voort te zetten, 
tenzij deze bezwaren zijn weggenomen. 
 
Advies   
  
Openbaarmaking van locatiegegevens van panden waarvoor subsidie is verleend 
Het concept beschrijft dat de locatiegegevens van de blokaansluiting waarvoor een subsidie is verleend 
openbaar worden gemaakt. De minister is daarvoor verantwoordelijk.2  Hiermee beoogt het concept de 
bewoners een sterkere positie te geven ten opzichte van de contracthouder. Uit de toelichting blijkt dat dit 
register een register zal worden, dat door het Kadaster wordt beheerd.3 De openbaargemaakte gegevens 
zijn gegevens die tot een persoon herleidbaar zijn. De AP heeft eerder kritisch geadviseerd over openbare 
registers met persoonsgegevens.4  In de toelichting van het concept staat niet beschreven waarom voor 
specifiek deze manier is gekozen. Het zou bijvoorbeeld denkbaar zijn dat een bekendmaking gericht aan de 
bewoners van het adres een gerichtere vorm zou kunnen zijn die ook recht doet aan het gegeven doel (te 
weten: een sterkere informatiepositie voor de bewoners). Een andere benadering zou zijn om in plaats van 
een openbaar register, een dergelijk register alleen te ontsluiten door een hit/no-hit bevraging ervan toe te 
staan. 
De AP adviseert om in de toelichting de keuze voor deze verwerking te onderbouwen in het licht van de 
subsidiariteit ervan.  
De AP adviseert daarbij toe te lichten dat de minister verwerkingsverantwoordelijk is en het Kadaster als 
verwerker optreedt. 
 

                                                                        
2 Artikel 4.5 van het concept 
3 Toelichting op het concept, p. 17. 
4 Advies AP over het concept voor wijziging van het Handelsregisterbesluit 2008 inzake standaard afschermen woonadressen, 28 juni 2021, kenmerk 
z2021-02750. 

 

 

2/4 

 

 

Datum 
10 januari 2022 

 

Ons kenmerk 
z2022-06495 

Verwerking van persoonsgegevens van bewoners door subsidieaanvrager 
Artikel 5.2 van het concept verplicht de subsidieaanvrager een administratie bij te houden waarmee deze 
kan aantonen aan zijn verplichtingen te hebben voldaan. Omdat deze verplichtingen ook betrekking 
hebben op een plicht om te verrekenen met de bewoners van de wooneenheden, is niet uit te sluiten dat 
persoonsgegevens over deze bewoners onderdeel zijn van deze administratie. Het zou bijvoorbeeld om 
naam, contact- of bankgegevens van betrokken bewoners kunnen gaan. In het concept noch in de 
toelichting wordt beschreven welke persoonsgegevens van bewoners in deze administratie worden 
opgenomen. De verwerkingsgrondslag voor de verwerking van persoonsgegevens is voor de 
subsidieaanvrager als verwerkingsverantwoordelijke gelegen het voldoen aan een wettelijk voorschrift. 5  
Daarbij hoort dat kenbaar is welke gegevens worden verwerkt. Daarbij moet rekenschap gegeven worden 
dat uitsluitend die gegevens worden verwerkt die noodzakelijk zijn voor het doeleinde van deze 
administratie.6  De in de regeling genoemde bewaartermijn van vijf jaar komt de AP voor als erg lang. De 
noodzaak van deze duur is niet onderbouwd.  
 
De AP adviseert om bij voorkeur in de regeling en in ieder geval in de toelichting op te nemen of en zo ja, 
welke persoonsgegevens in de administratie moeten worden bewaard.  
De AP adviseert daarbij de duur van de bewaartermijn te beperken en te onderbouwen in de toelichting. 
 
Het gebruik van het BSN-nummer 
Uit de achterliggende stukken, waaronder de Privacy Impact Assessment, blijkt dat voor de 
subsidieaanvraag het BSN-nummer, door middel van Digid, wordt verwerkt. Dit is niet toegelicht of in de 
regeling opgenomen. Dit middel dient ter vaststelling van de identiteit van de aanvrager, ook indien de 
aanvrager een rechtspersoon is. De AP heeft begrip voor de korte termijn waarop de regeling moet worden 
uitgevoerd en de beperkingen waarvoor de uitvoering zich gesteld ziet. Tegelijkertijd wijst de AP erop dat 
Digid en het BSN bijzondere gegevens zijn. Het gebruik ervan voor het identificeren van rechtspersonen is 
niet ideaal. De AP geeft in overweging om reguliere post als alternatief communicatiemiddel toe te staan. 
Een subsidie-aanvrager die door belanghebbende bewoners ertoe bewogen wordt een subsidieaanvraag in 
te dienen, heeft dan de mogelijkheid om minder van zijn eigen persoonsgegevens prijs te geven.  
Daarnaast moet het gebruik van Digid/het BSN in ieder geval kenbaar zijn en daarom worden toegelicht.  
 
De AP adviseert het gebruik van Digid en het BSN expliciet op te nemen in de toelichting. 
 
Werklast  
De AP merkt op dat het concept naar verwachting niet zal nopen tot extra inzet door de AP. 
 
De AP is voornemens dit advies niet eerder dan na twee weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  

                                                                        
5 Artikel 6, eerste lid, onder c, van de AVG 
6 Artikel 5, eerste lid, onder c, van de AVG 

 

 

3/4 

 

 

Datum 
10 januari 2022 

Ons kenmerk 
z2022-06495 

 
Autoriteit Persoonsgegevens,  
 
 
 
Aleid Wolfsen  
voorzitter 

 

 

4/4 

