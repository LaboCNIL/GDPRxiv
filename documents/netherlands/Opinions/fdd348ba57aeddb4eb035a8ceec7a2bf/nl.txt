Autoriteit Persoonsgegevens 
Postbus 93374, 2509 AJ Den Haag 
Bezuidenhoutseweg 30, 2594 AV Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Volksgezondheid, Welzijn en Sport 
De heer H.M. de Jonge 
Postbus 20350 
2500 EJ DEN HAAG 
 

 

 

 

 

Datum 
16 november 2021 
 
 

Ons kenmerk 
z2021-17093 

 
Contactpersoon 
 
 

Uw brief van 
15 november 2021 
 
Uw kenmerk 
ma 15-11-21 08:24 
 

 
Onderwerp 
 Tijdelijk besluit coronatoegangsbewijzen beroepsonderwijs en hoger onderwijs  
´vastgesteld en per e-mail verzonden op maandag 15 november 2021’ 
 

 

 

Geachte heer De Jonge, 
 
Bij bericht  van 15 november 2021 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG), geraadpleegd over het 
concept voor een Tijdelijk besluit coronatoegangsbewijzen beroepsonderwijs en hoger onderwijs (hierna: 
het concept).  
 
Verzocht is om advies uit te brengen op dezelfde dag als waarop het is gevraagd. Gelet hierop is voor het 
uitbrengen van advies volstaan met een beperkte analyse van het conceptbesluit. Deze beperkte analyse 
geeft de AP aanleiding tot het maken van de volgende opmerking: 
 
De toelichting merkt op dat de verwerking ‘ook’ kan worden gebaseerd op de uitzonderingsgrond van 
artikel 9, tweede lid, onder g, AVG, namelijk dat de verwerking noodzakelijk is om redenen van 
zwaarwegend algemeen belang.1 De AP wijst er op dat in dit geval alleen de i-uitzonderingsgrond 
(volksgezondheid) van toepassing is. Een beroep op de g- uitzonderingsgrond (zwaarwegend algemeen 
belang) is alleen mogelijk als duidelijk gemaakt wordt welk belang dat dan is, waarom dat zwaarwegend is 
en dat dat belang blijkens tekst en toelichting ook daadwerkelijk de achtergrond van het voorstel is. 
Daarvan is in dit geval geen sprake. 
 
De AP adviseert de toelichting op dit punt aan te passen. 

                                                                        
1 Paragraaf 10. 

  

 

1 

 

 

Datum 
16  november 2021 

Ons kenmerk 
z2021-17093 

 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is. 
 
Hoogachtend,  
Autoriteit Persoonsgegevens,  
 
 
 
 
Monique Verdier 
Vicevoorzitter 

 

 

2/2