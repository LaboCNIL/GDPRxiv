AUTORITEIT
PERSOONSGEGEVENS

Autoriteit Persoonsgegevens
Postbus 93374, 2509 ;.,j Den Ha::;g
Bez:uidenhoi...itse,veg JC1, 2594 A\/ De:-, H:=iag
î 070 81388 500 - F OïC 883:3 50'1
a 1Jto:�;teitpers:JC)nsgegeven.3-.n 1

De Minister vanJustitie en Veiligheid
De heer mr. F.B.J. Grapperhaus
Postbus 20301
2 500 EH Den Haag

Ons kenmerk

Datum

Uw brief van
20 fol:n:uari

Contactpersoon

201.9

Uw kenmerk

070 8888 500

Onderwerp
Aanvullend advies wetsvoorstel gegevensverwerking samenwerkingsverbanden

Geachte heer Grapperhaus,
Bij brief van 20 februari 2019 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over een
aangepast concept voor een wetsvoorstel gegevensverwerking door samenwerkingsverbanden (hierna:
het concept). Op 21 maart hebben wij op basis van het laatste concept nog van gedachten gewisseld over
de inhoud en over ons toetsingskader. Het karakter van een brede kaderwet van onbepaalde duur die een
nog onbekende maar potentieel forse inbreuk op de bescherming van persoonsgegevens maakt staat naar
het oordeel van de AP op gespannen voet met de eisen die het EU recht op dit punt aan de wetgeving stelt.
De vraag of de wezenlijke inhoud van het daarin erkende grondrecht op bescherming van
persoonsgegevens zal worden geëerbiedigd en of de verwerkingen noodzakelijk zijn kan daarbij pas aan de
hand van de concrete, latere amvb's worden beoordeeld.
De AP heeft op dit punt en op een aantal andere punten bezwaren tegen het concept in deze vorm en
adviseert de procedure niet voort te zetten, tenzij deze bezwaren zijn weggenomen.

Strekking van het concept
Het conceptwetsvoorstel strekt ertoe een algemeen wettelijk kader te scheppen voor de verwerking van
persoonsgegevens en andere gegevens door bij algemene maatregel van bestuur (hierna: amvb) ingestelde
of aangewezen samenwerkingsverbanden voor een nader bij amvb te omschrijven doel van zwaarwegend
algemeen belang. Het gaat daarbij om het voorkomen van onrechtmatig gebruik van overheidsgelden en
overheidsvoorzieningen, het bevorderen dat aan wettelijke verplichtingen wordt voldaan tot betaling van

1
- - ------

AUTORITEIT

..-4

PERSOONSGEGEVENS

-

Datum
19

april 2019

Ons kenmerk
z2019-04671

belastingen, retributies en rechten bij in- en uitvoer en het uitoefenen van toezicht op de naleving van
wettelijke voorschriften, het handhaven van de openbare orde ofveiligheid, en het voorkomen, opsporen
en vervolgen van strafbare feiten of de tenuitvoerlegging van straffen.1

Advies
In het advies over een eerdere versie van het wetsvoorstel heeft de AP uiteengezet dat de beoogde aanpak
substantiële risico’s voor uitholling van rechtstatelijke waarborgen en de bescherming van
persoonsgegevens meebrengt.2 Het aangepaste wetsvoorstel brengt op een enkel punt verbetering, maar is
niet zodanig verbeterd dat de eerder geschetste risico’s worden ondervangen. De eerdere uiteenzetting kan
op hoofdlijnen in zoverre dan ook worden beschouwd als hier opnieuw te zijn ingelast.
Het wetsvoorstel beoogt bewust een kaderwet voor een breed terrein waarop veel verschifiende
samenwerkingsverbanden actiefzijn ofkunnen worden.3 De vaststelling van vrijwel alle inhoudelijke
bepalingen wordt in deze opzet per (soort) samenwerkingsverband vrijwel volledig aan de lagere wetgever
(amvb) overgelaten. Als gevolg van dit karakter van inhoudelijk neutrale kaderwet hangt de vraag of de in
het eerdere advies geschetste risico’s zich ook daadwerkelijk zullen verwezenlijken vrijwel volledig afvan
de inhoud van de amvb’s. De AP zal dan ook bij elke amvb zorgvuldig nagaan of sprake is van uitholling van
de rechtstatelijke waarborgen. Ook een gevolg van dit neutrale karakter is dat pas op amvb niveau
duidelijk zal kunnen worden ofhet samenwerkingsverband niet in feite kwalificeert als een zelfstandige
entiteit in de zin van de richtlijn en meer in zijn algemeenheid of de verwerkingen geheel ofgedeeltelijk
vallen onder het regime van de richtlijn politie en justitie4 ofvan de AVG.
Dat wil echter niet zeggen dat het vaststellen van een wet die deze amvb’s mogelijk maakt op zichzelf nog
zonder betekenis is. De AP gaat hieronder eerst daarop in, waarna nog een aantal bezwaren en vragen bij
vormgevingsaspecten van het wetsvoorstel zelfaan de orde komen.
Bewaking eerbiediging, noodzakelijkheid en reikwijdte van het wettelijk stelsel
Het kader voor de beoordeling van de toelaatbaarheid van het wetsvoorstel en de daarop te baseren amvb’s
is door het Hof aan de hand van het EU-Handvest helder uiteengezet: beperking op de uitoefening van het
in het EU-Handvest erkende recht op bescherming van persoonsgegevens moet in wetgeving worden
vastgesteld, moet de wezenlijke inhoud van dat recht eerbiedigen, moet noodzakelijk zijn en moet
daadwerkelijk beantwoorden aan door de Unie erkende doelstellingen van algemeen belang of aan de
eisen van de bescherming van de rechten en vrijheden van anderen. De wetgeving die de inmenging in die
rechten toestaat moet zelfde reikwijdte van de beperking op de uitoefening van het betrokken recht
bepalen en deze moet binnen de grenzen van het strikt noodzakelijke blijven. Dat kan alleen indien de
1.

Artikel 2 van het concept.
van 4januari2019 met kenmerk z2018-17015.
3Toelichting, par. 3.2.2.
Richtlijn (EU) 201 6/680 van het Europees Parlement en de Raad van 27april2016 betreffende de bescherming van natuurlijke
personen in verband met de verwerking van persoonsgegevens door bevoegde autoriteiten met het oog op de voorkoming, het
onderzoek, de opsporing en de vervolging van strafbare feiten of de tenuitvoerlegging van straffen, en betreffende het vrije verkeer
van die gegevens en tot intrekking van Kaderbesluit 2008/9fl/JBZ van de Raad (PbEU L 2016,119).
1

2i

2/7

AUTO RITE IT
PERSOONSGEGEVENS

Datum

Ons kenmerk

2319

wetgeving duidelijke en nauwkeurige regels over de reikwijdte en de toepassing van de betrokken
maatregel bevat die minimale eisen opleggen, zodat degenen van wie de gegevens zijn doorgegeven over
voldoende garanties beschikken dat hun persoonsgegevens doeltreffend worden beschermd tegen het
risico van misbruik. De wetgeving moet in het bijzonder aangeven in welke omstandigheden en onder
welke voorwaarden een maatregel die voorziet in de verwerking van dergelijke gegevens kan worden
genomen, en aldus waarborgen dat de inmenging tot het strikt noodzakelijke wordt beperkt.5
De AP erkent op zichzelf dat de bestrijding van ondermijning voorziet in een dringende maatschappelijke
behoefte en tegemoet kan komen aan een erkende doelstelling van algemeen belang. Bestrijding van
ondermijning kan dus inmenging in de door de artikelen 7 en 8 van het Handvest gewaarborgde
grondrechten rechtvaardigen, ook omdat de bestrijding van ondermijning bijdraagt tot de bescherming
van de rechten en vrijheden van anderen.6 Of de wezenlijke inhoud van het grondrecht wordt geëerbiedigd,
ofbinnen de grenzen van het strikt noodzakelijke wordt gebleven en of de reikwijdte van de toepassing
voldoende duidelijk zal zijn kan in deze opzet pas beoordeeld worden aan de hand van de amvb’s. De AP is
van oordeel dat het wetsvoorstel in zijn huidige vorm onvoldoende waarborgen bevat dat deze amvb’s en
daarmee het stelsel als geheel uiteindelijk aan deze criteria zal voldoen.
De eerste reden daarvoor is dat wetsvoorstel zowel qua materiële reikwijdte als in de tijd een stelsel toelaat
dat vrijwel onbegrensd is. Hierdoor is er een risico dat in elk geval op termijn op vrijwel alle denkbare
relevante terreinen samenwerkingsverbanden bij amvb worden aangewezen die uit oogpunt van
bescherming van persoonsgegevens evenzovele risico’s vormen. Weliswaar worden de mogelijk te dienen
‘doelen van zwaarwegend algemeen belang’ beperkt tot een aantal categorieën, maar deze zijn bepaald
veelomvattend (zoals handhaven openbare orde, voorkomen en opsporen strafbare feiten, voorkomen van
onrechtmatig gebruik overheidsgelden, toezicht op de naleving). Bezien vanuit bovenomschreven
toetsingskader is niet duidelijk waarom een zo brede en in de tijd niet beperkte inzet van wetgeving nodig
is om ondermijning aan te kunnen pakken, naast alle mogelijkheden die het openbaar bestuur en politie en
justitie al hebben.
-

—

De tweede reden is het facultatieve karakter van de beoogde wetgeving. Een brede kaderwet zou een
rechtvaardiging kunnen vinden in de behoefte de gegroeide praktijk aan samenwerkingsverbanden te
reguleren en zo duidelijkheid, harmonisatie en eenduidigheid in de waarborgen te bewerkstelligen. Dat is
echter nadrukkelijk niet de bedoeling; de bestaande praktijk blijft zoals die is, het wetsvoorstel biedt
uitsluitend extra mogelijkheden (multilateraal delen in plaats van bilateraal, profileren) en wel alleen voor
deelnemers in samenwerkingsverbanden die dat willen.7 Gelding van de wet is dus in feite facultatief en de
uiteindelijke reikwijdte is mede daardoor nog ongewis. Dat verhoudt zich moeizaam tot de
bovenomschreven noodzakelijkheidseis en evenredigheidseis; de vraag ofhet stelsel ook op hoofdpunten
uiteindelijk noodzakelijk en evenredig is, ligt in feite met elke nieuwe amvb in volle omvang opnieuw voor.

i i.h.b. to. 133 e.v. in Advies 1/15 van het Hof (Gtote kamer) van 26juli 2017 (ECLI:EU:C:2017:592) inz. de beoogde overeenkomst
tussen Canada en de Europese Unie inzake de doorgifte en verwerking van gegevens uit de petsoonsgegevens van passagiers door
luchtvaartmaatschappijen f”PNR’3.
6Vgl. to. 149 van de in de vorige voetnoot aangehaalde uitspraak (PNR).
7Artikel 3, eerste lid, van het concept.

3/7

-4Ç Ç

AUTORITEiT
PERSOONSGEGEVENS

-

1a%

Datum

Ons kenmerk

19 apri 2019

z2019O4671

Pas na kennisneming van alle amvb’s kan de vraag worden beantwoord ofeen stelsel van deze omvang een
noodzakelijke en evenredige maatregel was. Dit wetsvoorstel beoogt echter wel het startschot, de basis en
de democratische legitimatie hiervoor te zijn.
Het karakter van facultatieve kaderwet enerzijds en de noodzaak om te bewaken dat het stelsel als geheel
uiteindelijk zal voldoen aan de criteria voor het mogen maken van een inbreuk op het grondrecht
anderzijds brengt de AP tot het volgende advies:
heroverweeg de inzet op een brede facultatieve kaderwet. Bezie daartoe of een op concrete, bestaande
samenwerkingsverbanden toegespitst wetsvoorstel, zo mogelijk met een tijdelijk karakter, de
komende tijd mogelijk al voldoende voorziet in een oplossing voor de geconstateerde knelpunten.
—

Bij na heroverweging ongewijzigde inzet op een brede, inhoudelijk neutrale facultatieve kaderwet
adviseert de AP als volgt:
bepaal dat de wet vijfjaar na inwerkingtreding wordt geëvalueerd waarbij in het bijzonder de
reikwijdte voorwerp van aandacht zal moeten zijn. Beperk de reikwijdte van de wet vervolgens tot
hetgeen zich tegen die tijd als noodzakelijk heeft bewezen.
bepaal dat elke amvb uiterlijk 5 jaar na inwerkingtreding vervalt, behoudens verlenging bij amvb na
evaluatie (horizonbepaling). Zodoende is periodieke heroverweging van de noodzaak van het
desbetreffende samenwerkingsverband gegarandeerd.

—

—

De Raad van State wees in zijn jaarverslag in zijn algemeenheid op liet wezenlijke belang van regels die
regering en parlement gezamenlijk op centraal niveau vaststellen. In de democratische rechtsstaat, zo stelt
de Raad, is dit de hoofdnorm. Het centrale karakter veronderstelt samenhang en een afweging van alle
belangen door de volksvertegenwoordiging, aldus de Raad.8 Beoordeling van wetgeving vraagt specifiek in
de context van bescherming van persoonsgegevens om een toets aan de vraag ofin voldoende mate sprake
is van algemeen belang en ofbeperkingen ‘noodzakelijk zijn in een democratische samenleving’.9 De AP is,
in lijn met de opmerkingen van de Raad, van oordeel dat parlementaire betrokkenheid bij de weging van
de vraag hoe voorgenomen wetgeving zich verhoudt tot dergelijke begrippen in het bijzonder wezenlijk
meerwaarde biedt. Het gaat hierbij immers uiteindelijk om het soort weging van belangen dat bij uitstek
aan de volksvertegenwoordiging is. Parlementaire betrokkenheid hij deze afwegingen is zo bezien ook uit
oogpunt van bescherming van persoonsgegevens een belangrijke waarborg. Gelet daarop en op liet
gegeven dat het wetsvoorstel door delegatie naar het niveau van de amvb de beoordeling ook op
hoofdlijnen aan de regering overlaat, is de AP van oordeel dat er bijzondere redenen bestaan om in
afwijking van de hoofdregel in de wet te voorzien in formele betrokkenheid van het parlement bij de
totstandkoming van de amvb.’° Op de wijze waarop de kaderwet thans vorm is gegeven worden de meest
vergaande inbreuken op belangrijke grondrechten van burgers immers in belangrijke mate al op voorhand
onttrokken aan de volle betrokkenheid van de formele wetgever.

8jaaerslag 2018: https://jaarvers/ag.raadvanstate.n//2018/in-de-staat/burgers-zoeken-houvast
9Artikel 6, derde lid, van de AVG, artikel 7, tweede lid, van het EU-Handvest, artikel 8 EVRM.
10AanwijzingAR 2.35 van de Aanwijzingen voor de regelgeving.

4/7

‘7
-

AUTORITEIT
PERSOONSGEGEVENS

-

Datum

Ons kenmerk
zED-O46?1

—

De AP adviseert primair om deze potentieel ingrijpende inbreuken niet te onttrekken aan de volle
betrokkenheid van de formele wetgever en subsidiair om voor de amvb’s een zogenoemde
voorhangprocedure bij het parlement voor te schrijven.

De uit oogpunt van persoonsgegevensbescherming te maken relevante afwegingen zallen goeddeels pas
bij de amvb’s kunnen worden gemaakt. Voor een goede beoordeling van het wetsvoorstel is het daarom
zinvol om scherp zicht te hebben op de aard en de vorm van de waarborgen die in de voorziene amvb’s
zullen worden opgenomen.
De AP adviseert om de memorie van toelichting aan te vullen met een concrete casusbeschrijving van
een bij amvb aangewezen samenwerkingsverband waaruit in het bijzonder duidelijk blijkt wat welke
voorschriften in een amvb als beoogd zullen worden opgenomen. Besteed daarbij bijzondere aandacht
aan de vormgeving van de uit oogpunt van privacy bescherming cruciale bepalingen zoals de
nauwkeurigheid waarmee de categorieën te verstrekken gegevens zullen worden omschreven (artikel
vorm, omschrijving en beperkingen aan de ‘resultaten van de verwerking’ (artikel 7), de
waarborgen tegen oneigenlijk gebruik door private partijen (art. 8, tweede lid) en de maatregelen voor
onderlinge toegang en afscherming (art. 8, vijfde lid).

—

Tot de doelstellingen waarvoor samenwerkingsverbanden gegevens zullen kunnen verwerken behoren
onder andere het voorkomen en opsporen van strafbare feiten en het handhaven van de op’enbare orde en
veiligheid. Deze doelstellingen corresponderen in hoge mate met het toepassingsgebied van de richtlijn
politie en justitie. Alle voorbeelden van mogelijke verwerkingen die in de toelichting worden genoemd
staan in het teken van het door verwerldngsverantwoordelijken voorkomen van fraude, en verwerkingen
door bevoegde autoriteiten met het oog op de voorkoming, het onderzoek, de opsporing en de vervolging
van strafbare feiten. Genoemd worden immers ‘de aanpak van fraude’, het ‘voorkomen en bestrijden’
daarvan, ‘de aanpak van georganiseerde criminaliteit’, de bestrijding van hennepteelt’, ‘de aanpak van (...)
uitkeringsfraude, vastgoedfraude, verzekeringsfraude, zorgfraude, etc.’, de bestrijding van
miieucriminaliteit, cybercrime en voertuigcriminaliteit’, ‘het in kaart brengen of analyseren van
witwassen met het oog op de bestrijding daarvan’, ‘de aanpak van hennepkwekerijen’, het ‘tegen gaan van
(...) de handel in verboden goederen. Aannemelijk is dan ook dat samenwerkingsverbanden zullen
ontstaan die met het oog op dergelijke doelstellingen gegevens zullen verwerken en dat een ofmeer
belangrijke deelnemers dan tevens ‘bevoegde autoriteit’ in de zin van de richtlijn zullen zijn. De toelichting
gaat echter in het geheel niet in op de samenhang met toepasselijkheid van het richflijnregime en de
eventuele complicaties voor samenwerkingsverbanden ofhet toezicht daarop die daarvan het gevolg
zouden kunnen zijn.”
De AP adviseert in de toelichting een uiteenzetting op te nemen over de gevolgen van toepasselijkheid
in voorkomend geval van het richtlijnregime in relatie tot samenwerkingsverbanden en de bepalingen
van het wetsvoorstel en zo nodig ook bij de casusbeschrijving hier aandacht aan te schenken.

—

Zo bevat artikel 21 van de richtlijn ook een bepaling over gezamenlijke verwerkingsverantwoordelijkheid die echter niet is
geïmplementeerd (Kamerstukken 112017/18,34889, nr3. P. 41,50).

5/7

AUTORITEIT
PERSOONSGEGEVENS

Datum

Ons kenmerk

19 apr 2019

z201 9-04671

2.

Strikte regulering ‘output’

Deelnemers aan het samenwerkingsverband zijn per definitie organisaties.12 Op deze organisaties rust een
geheimhoudingsplicht zowel wat betreft de verwerkte gegevens als wat betreft de resultaten van de
verwerking.’3 De AP onderschrijft het belang van geheimhouding, maar wijst op het volgende. De inbreuk
die het samenwerkingsverband maakt op de persoonsgegevensbescherming wordt in hoge mate bepaald
door de vraag welke gegevens aan het verband verstrekt worden en in welke vorm en aan wie resultaten
worden geleverd. De bepalingen van de amvb kunnen en zullen op dit aspect nauwkeurig worden getoetst.
Dat neemt echter niet weg dat de geheimhoudingsplicht in deze opzet rust op de Organisatie en niet op een
natuurlijke persoon. Dat betekent dat de natuurlijke persoon die medewerker is van een deelnemer en als
zodanig kennis krijgt van gegevens en resultaten uit het samenwerkingsverband niet door de
geheimhoudingsplicht gehinderd wordt deze informatie te delen met zijn eigen Organisatie. De waarborg
die artikel 7 beoogt door de verstrekking aan de deelnemers te beperken tot de resultaten van de
verwerking kan daardoor makkelijk worden ondergraven.
De AP adviseert in het wetsvoorstel voor te schrijven dat de amvb nauwkeurig bepaalt wat de
resultaten van de verwerking zijn en in welke vorm deze worden verstrekt.
De AP adviseert de geheimhoudingsbepaling zo te formuleren dat deze niet alleen geldt voor
organisaties ten opzichte van derden, maar ook voor natuurlijke personen ten opzichte van de eigen
Organisatie en derden, voor zover het gaat om andere gegevens dan de resultaten van de verwerking.’4
—

—

3.

Toe- en uittreding van deelnemers

Het wetsvoorstel bepaalt dat deelnemers bij amvb worden aangewezen en dat dat slechts mogelijk is op
verzoek ofmet instemming.’5 De AP wijst er op dat het aanwijzen van concrete ook private partijen zich
minder goed verhoudt met het algemeen verbindende karakter van een amvb en dat de procedure voor
totstandkoming van een amvb zich ook niet goed leent voor snelle aanpassing van de samenstelling van
het samenwerkingsverband. Daarvoor kan wel aanleiding bestaan, bijvoorbeeld indien blijkt dat deelname
van een bepaalde partij niet (langer) noodzakelijk is en verplichte gegevensuitwisseling met die deelnemer
dus ook zö snel mogelijk beëindigd moet worden. Omdat deelname vrijwillig is, moet het voor deelnemers
daarnaast ook mogelijk zijn om uit een samenwerkingsverband te stappen indien zij dat willen. Het
wetsvoorstel bevat op dat punt echter geen voorzieningen, zodat het er op gehouden moet worden dat
deelnemers verplicht blijven gegevens te verstrekken totdat de amvb gewijzigd is. In de regel is daar al snel
een jaar mee gemoeid. Ook zijn mogelijk waarborgen nodig om te voorkomen dat de uittreding afbreuk
doet aan de beginselen van artikel i van de richtlijn politie en justitie dan wel artikel 5 AVG, bijvoorbeeld
omdat de uittredende deelnemer ten onrechte nog over gegevens beschikt.
De AP adviseert de bevoegdheid tot het aanwijzen van deelnemers neer te leggen bij de minister die
het aangaat en per deelnemer een regulier besluit op aanvraag te laten nemen.
-

-

—

12Artikel 3, derde lid, sluit natuurlijke personen uit.
13ArtikeI 7a van het concept.
‘
Voor zover die resultaten in overeenstemming met artikel 7 van het wetsvoorstel en de amvb aan de deelnemer zou mogen worden
verstrekt.
‘5Artikel 3, eerste lid.

6/7

AUTORITEIT
PERSOONSGEGEVENS

Datum

Ons kenmerk

De AP adviseert het wetsvoorstel zo in te richten dat het besluit tot aanwijzing het recht geeft om deel
te nemen aan het samenwerkingsverband, maar niet de verplichting daartoe.
De AP adviseert zodanige wettelijke voorzieningen te treffen dat bij uittreding van een deelnemer is
gegarandeerd dat onverminderd recht wordt gedaan aan de beginselen.
4. Voorafgaande toestemming
In geval van profilering door samenwerkingsverbanden is sprake van extra risico en bepaalt het
wetsvoorstel dat voorafgaande toestemming van de AP nodig is.16 De AP onderschrijft dit op zichzelf, maar
merkt op dat de toelichting geen duiding geeft van de geschatte omvang van deze voor de AP nieuwe taak
en, eventueel meerjarig, de bekostiging daarvan.
De AP adviseert de toelichting op deze punten aan te vullen.
Voorts wijst de AP op het volgende. Juist gelet op de grote risico's bij profilering is van groot belang dat
passende waarborgen in een voldoende mate van concreetheid vastgelegd worden. Dat geeft duidelijkheid
voorafen vergemakkelijkt zo nodig ook de handhaving. Het ligt dan ook in de rede direct aan het besluit tot
voorafgaande toestemming - dat wil zeggen vooraf en op maat - voorschriften en beperkingen te kunnen
verbinden. Een dergelijke voorziening is ook zeker niet ongebruikelijk.17 In het wetsvoorstel is de
bevoegdheid echter niet expliciet neergelegd. De toelichting verwijst op dit punt naar de mogelijkheden
die de AP op grond van de AVG al heeft om verwerkingen te beperken.18 Deze mogelijkheid bestaat
inderdaad, maar maakt deel uit van het in het kader van de handhaving beschikbare algemene
instrumentarium dat na constatering van overtredingen beschikbaar is en dat dus juist reactief en
corrigerend van aard is.
De AP adviseert het wetsvoorstel zodanig aan te passen dat op grond van de wet aan het besluit tot
toestemming voorschriften en beperkingen zullen kunnen worden verbonden.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.

Artikel 6, vierde lid, van het wetsvoorstel.
Zie Aanwijzing Ar 5:19 en Ar 5:20 van de Aanwijzingen voor de regelgeving.
18
Toelichting, paragraaf 35. Verwezen wordt naar artikel 58, tweede lid, onder f, van de AVG.
16

17

7/7