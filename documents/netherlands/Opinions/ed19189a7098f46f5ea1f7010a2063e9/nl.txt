Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Infrastructuur en Waterstaat 
Postbus 20901 
2500 EX Den Haag 

 

 

 

 

Datum 
24 maart 2022 
 
 

Ons kenmerk 
z2022-00360 
 
Contactpersoon 
 
 
 

Uw brief van 
19 januari 2022 
 
Uw kenmerk 
- 

 
Onderwerp 
Regeling Aanschafsubsidie Zero Emissie Trucks (AanZET)houdende vaststelling van regels voor subsidie 
ter stimulering van de aanschaf van nieuwe emissieloze vrachtauto’s 
 

 

 

 

Geachte heer Harbers, 
 
Bij brief van 19 januari 2022 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor Regeling houdende vaststelling van regels voor subsidie ter stimulering van de aanschaf van nieuwe 
emissieloze vrachtauto’s (hierna: het concept). 
 
De AP heeft een opmerking over het concept en adviseert daarmee rekening te houden.  
 
Strekking van het concept  
Het concept beoogt een regeling te treffen voor een subsidie voor de aanschaf of lease van nieuwe batterij- 
of waterstof-elektrische vrachtauto’s voor bedrijven en non-profitinstellingen. Het concept beschrijft de 
aanvraag- en verleningsprocedure. Ter voorkoming van misbruik en oneigenlijk gebruik van subsidie 
wordt voorzien in een registratie van persoonsgegevens. 
 
Advies  
 
Het concept omschrijft de gevallen waarin de naam- en adresgegevens van subsidieontvangers worden 
geregistreerd ter voorkoming van misbruik en oneigenlijk gebruik.1 Registratie heeft plaats als een boete is 
opgelegd op grond van de Wet bestuurlijke boete meldingsplichten door de Minister verstrekte subsidies.2  

                                                                        
1 Artikel 4.1, eerste lid, van het concept. 
2 Artikel 4.1, eerste lid 1, onder a, van het concept. 

  

 

1 

 

 

Datum 
24 maart 2022 

Ons kenmerk 
z2022-00360 

 
Registratie heeft ook plaats als er sprake is van het lager vaststellen, het intrekken of ten nadele van de 
subsidieontvanger wijzigen van de subsidieverlening of subsidievaststelling indien de subsidieontvanger 
een verwijt kan worden gemaakt.3 Deze gegevens kunnen worden betrokken in afwegingen van de 
subsidieverstrekker omtrent de beoordeling van de aanvraag, op te leggen verplichtingen en de controle op 
de naleving van die verplichtingen.4  
 
De registratie van persoonsgegevens in voornoemde gevallen leidt in wezen tot een ‘zwarte lijst’ van 
subsidieaanvragers waarop persoonsgegevens betreffende strafrechtelijke veroordelingen en strafbare 
feiten kunnen zijn opgenomen.5 Wetgeving die strekt tot het aanleggen van een dergelijke lijst dient onder 
meer duidelijk te zijn ten aanzien van de gevallen waarin registratie plaatsheeft.6 
 
Het concept laat onduidelijkheid bestaan daar waar het gaat om registratie van gegevens over een persoon 
die ‘een verwijt’ kan worden gemaakt met betrekking tot de lagere, gewijzigde of ingetrokken of 
subsidieverstrekking. Het kan zijn dat is beoogd om ook persoonsgegevens te registeren naar aanleiding 
van strafbare feiten anders dan in de zin van de Wet bestuurlijke boete meldingsplichten door de Minister 
verstrekte subsidies. Te denken valt aan strafbare subsidiefraude. Of daaraan een aangifte vooraf dient te 
gaan, wordt in het concept in het midden gelaten. Daarnaast laat het begrip ‘een verwijt’ ruimte om te 
registreren als een subsidie wordt verlaagd, gewijzigd of ingetrokken naar aanleiding van niet-strafbaar 
handelen. Als is beoogd ook in dergelijke gevallen te registreren dan is vooralsnog niet duidelijk om wat 
voor soort gevallen het gaat en wat dan als een ‘verwijt’ heeft gelden. 
 
De AP adviseert om het ontwerp op het punt van het verwijt dat de betrokkene gemaakt kan worden met 
betrekking tot de lagere vaststelling, het intrekken of het wijzigen van een subsidie, in de tekst uit te 
werken of eventueel in de toelichting nader toe te lichten. 
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 
 

                                                                        
3 Artikel 4.1, eerste lid 1, onder b, van het concept. 
4 Artikel 4.1, vierde lid, van het concept. 
5 Artikel 10 AVG. 
6 Zie Advies over het concept Kaderbesluit overige JenV-subsidies van 8 juli 2021 (z2021-07959). 

 

 

2/2