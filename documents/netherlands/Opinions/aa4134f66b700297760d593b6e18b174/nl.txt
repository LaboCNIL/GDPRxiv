Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Volksgezondheid, Welzijn en Sport
De heer H.M. de Jonge
Postbus 20350
2500 EJ Den Haag

Datum

12 november 2020

Ons kenmerk

Uw brief van

Contactpersoon

Uw kenmerk

z2020-18362

30 oktober 2020

-

Onderwerp

Advies over concept Tijdelijk besluit Europese interoperabiliteit notificatieapplicatie
covid-19

Geachte heer De Jonge,
Bij email van 30 oktober 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het concept
voor het Besluit houdende tijdelijke bepalingen in verband met de aanwijzing van de
verwerkingsverantwoordelijken voor de uitwisseling van gegevens tussen Europese interoperabiliteit van
de in artikel 6d van de Wet publieke gezondheid bedoelde notificatieapplicatie en notificatieapplicaties die
worden gebruikt door andere lidstaten van de Europese Unie (Tijdelijk besluit Europese interoperabiliteit
notificatieapplicatie covid-19)(hierna: het concept).
De AP heeft een opmerking over het ontbreken van een keuze voor de betrokkene inzake de
interoperabiliteitsfunctie en adviseert hier rekening mee te houden.

Strekking van het concept

Het concept betreft een invulling van een Uitvoeringsbesluit van de Europese Commissie dat de
interopabiliteit1 van nationale notificatieapplicaties mogelijk maakt via een door de Europese Commissie
gehoste ‘federatieve gateway’.2 Het Uitvoeringsbesluit bepaalt de gezamenlijke
1 Dat houdt simpel gezegd in dat de verschillende notificatieapplicaties met elkaar gegevens kunnen uitwisselen. Ofwel gebruikers

van de Nederlandse app krijgen nu ook een melding bij een risicocontact met een gebruiker van de Duitse app wanneer deze zijn
positieve status heeft gemeld via de app en omgekeerd. Dit is op dit moment nog niet het geval.
2 Uitvoeringsbesluit (EU) 2020/1023 van de Commissie van 15 juli 2020 tot wijziging van Uitvoeringsbesluit (EU) 2019/1765 wat betreft
de grensoverschrijdende uitwisseling van gegevens tussen nationale mobiele applicaties voor het traceren en waarschuwen van
contacten met het oog op de bestrijding van de COVID‐19-pandemie (hierna: het Uitvoeringsbesluit).
De federatieve gateway is een digitale infrastructuur dat een uitwisseling van gegevens verzorgt van de verschillende aangesloten

1

Datum

12 november 2020

Ons kenmerk
z2020-18362

verwerkingsverantwoordelijkheid van iedere Lidstaat die zich bij de gateway aansluit en het concept
draagt zorg voor de noodzakelijke nationale rechtsgrond voor de verwerking in de federatieve gateway.3
Het concept wijst de Minister van Volksgezondheid, Welzijn en Sport (hierna: VWS) aan als gezamenlijk
verwerkingsverantwoordelijke voor de verwerking in het kader van de federatieve gateway.

Advies
Uit de toelichting blijkt dat op het moment dat Nederland zich aansluit bij de federatieve gateway alle
diagnostische keys van in Nederland positief geteste mensen die deze vrijwillig uploaden naar de backend
niet alleen zullen worden gedeeld met alle andere gebruikers van de Nederlandse notificatieapplicatie,
maar tevens met de gebruikers in ieder andere lidstaat die is aangesloten op de federatieve gateway.4 De
gebruiker van de Nederlandse notificatieapplicatie, de CoronaMelder, heeft op dit punt geen keuze. Dit
komt de effectiviteit van een notificatieapplicatie ten goede, maar brengt daarmee dus ook een
schaalvergroting van de verwerking van de gepseudonimiseerde gezondheidsgegevens met zich mee.
Waar bij de invoering van de Nederlandse notificatieapplicatie de vrijwillige deelname nog centraal stond
is dit niet doorgetrokken naar de interoperabiliteitsfunctie van de notificatieapplicatie. Uit de toelichting
blijkt niet waarom er niet is gekozen voor vrijwillige deelname aan de interoperabiliteitsfunctie van de
notificatieapplicatie, terwijl de toelichting wel ingaat op andere keuzes die zijn gemaakt.5 Ook blijkt niet
direct dat het invoeren van een dergelijke keuze – de positieve uitslag van een test wel delen met andere
CoronaMelder gebruikers, maar niet met de federatieve gateway - een (juridisch) obstakel voor deelname
aan de gateway zou betekenen.6
Zoals de EDPB heeft opgemerkt in de in de Toelichting aangehaalde verklaring over de gevolgen van de
interoperabiliteit van contactonderzoeksapps voor de gegevensbescherming is het van belang dat
betrokkenen de controle dienen te houden.7 Doordat de keuze voor interoperabiliteit nu is gemaakt voor
de gebruiker, resteert voor de betrokkene alleen een alles of niets keuze voor het delen van de positieve
testuitslag.

Lidstaten die een notificatieapplicatie hebben en die hebben besloten hun samenwerking op een vrijwillige basis te intensiveren. Zie
ook Overweging 5, van het Uitvoeringsbesluit.
3 Het concept geeft daarmee invulling aan de laatste zin van Overweging 10 van het Uitvoeringsbesluit, waarin staat dat ‘[d]e
verwerkingsverantwoordelijken moeten ervoor zorgen dat zij over een rechtsgrond op nationaal niveau beschikken voor de
verwerking in de federatieve gateway.’ Zie ook Artikel 5 van het Uitvoeringsbesluit waarin het nieuwe Artikel 7 bis, vierde lid wordt
ingevoegd.
4 Of de keys met iedereen die de app in die landen gebruikt wordt gedeeld hangt af van de filtering die dat land toepast.
5 In het bijzonder de keuze tussen het filteren naar land van interesse of niet, omdat het vanuit privacyoogpunt niet wenselijk wordt
geacht dat gebruikers moeten doorgeven in welk land zij zijn geweest is gekozen voor het niet filteren, om zo geen locatiegegevens te
verzamelen. Toelichting, punt 2.
6 Anders dan dat een dergelijke beperking natuurlijk de effectiviteit van de gateway beperkt. De keuze aan de lidstaten laten of zij een
filter naar land van interesse willen doorvoeren voor hun gebruikers en de controle die gebruikers daardoor verkrijgen is ook een
beperking van de effectiviteit van het meedoen aan de gateway, zoals de Toelichting ook duidelijk maakt onder punt 2, maar is
desalniettemin doorgevoerd.
7 EDPB Verklaring over de gevolgen van de interoperabiliteit van contactonderzoeksapps voor de gegevensbescherming, vastgesteld
op 16 juni 2020, punten 9 en 21.

2/3

Datum

12 november 2020

Ons kenmerk
z2020-18362

Gelet hierop adviseert de AP betrokkene de keuze te bieden om de positieve status wel of niet te delen met
de federatieve gateway of in elk geval in de toelichting te onderbouwen waarom hier niet voor is gekozen.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C. E. Mur
Bestuurslid

3/3