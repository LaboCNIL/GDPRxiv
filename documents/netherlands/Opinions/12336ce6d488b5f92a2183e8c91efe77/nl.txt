Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Rechtsbescherming
Dhr. drs. S. Dekker
Postbus 20301
2500 EH Den Haag

Datum

3 maart 2021

Ons kenmerk

Uw brief van

Contactpersoon

Uw kenmerk

z2020-21383

070 8888 500

18 december 2020

3120085

Onderwerp

Advies over wijziging van de Wet justitiële en strafvorderlijke gegevens ter implementatie van Europese
regelgeving over het Europees strafregisterinformatiesysteem

Geachte heer Dekker,
Bij brief van 18 december is de Autoriteit Persoonsgegevens (AP) geraadpleegd over het concept voor een
wijziging van de Wet justitiële en strafvorderlijke gegevens ter implementatie van Europese regelgeving
over het Europees strafregisterinformatiesysteem. (verder: het concept).

Strekking van het concept
Het bestaande ‘Ecris’ systeem maakt uitwisseling tussen de lidstaten van informatie over strafrechtelijke
veroordelingen in de EU mogelijk. Het concept is beperkt tot strikte implementatie van Europese
regelgeving die beoogt de doelmatigheid van het bestaande systeem te vergroten op het punt van
uitwisseling van gegevens over onderdanen van derde landen.

Advies
De Europese regelgeving over Ecris brengt ook voor de nationale toezichthoudende instanties nieuwe
taken mee op het vlak van toezicht, het verstrekken van inlichtingen, Europese afstemming van het
toezicht en de uitvoering van verplichte periodieke audits. De Ecris-TCN-Verordening bepaalt in dat
verband dan ook dat de lidstaten verplicht zijn te zorgen dat de toezichthoudende instanties over
voldoende middelen beschikken om hun taken uit hoofde van de verordening te kunnen vervullen.1 Anders

1 Artikel 28, derde lid, van Verordening (EU) 2019/816 van het Europees Parlement en de Raad van 17 april 2019 tot invoering van een

gecentraliseerd systeem voor de vaststelling welke lidstaten over informatie beschikken inzake veroordelingen van onderdanen van

1

Datum

3 maart 2021

Ons kenmerk
z2020-21383

dan de gevolgen voor de uitvoeringsdienst Justis worden de gevolgen van het wetsvoorstel voor de taken
en middelen van de AP in de memorie van toelichting niet onderkend.2
De AP adviseert in de memorie van toelichting - na overleg met de AP - cijfermatig onderbouwd uiteen te
zetten op welke wijze aan de verplichting uit de verordening tegemoet gekomen zal worden.
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

drs. C. E. Mur
Bestuurslid

derde landen en staatlozen (Ecris-TCN) ter aanvulling van het Europees Strafregisterinformatiesysteem en tot wijziging van
Verordening (EU) 2018/1726 (PbEU 2019, L 135).
2 Ar 4.45 van de Aanwijzingen voor de regelgeving. Zie in dit verband ook de brief van de Minister voor Rechtsbescherming aan
de Tweede Kamer van 19 november 2020 over het gezamenlijk externe onderzoek. (Kamerstukken II 2020/21 32 761, nr. 192).

2/2