Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Justitie en Veiligheid 
Dhr. mr. dr. F.B.J. Grapperhaus 
Postbus 20301 
2500 EH Den Haag 

 

 

 

 

Datum 
21 oktober 2021 
 
 

Ons kenmerk 
z2021-12962 
 
Contactpersoon 
070 8888 500 
 

Uw brief van 
12 juli  2021 
 
Uw kenmerk 
3399442 
 

 
Onderwerp 
Advies over het concept voor een wetsvoorstel Uitvoeringswet verordening terroristische online-inhoud 
 

 

 

Geachte heer Grapperhaus,  
 
 
Bij brief  van 12 juli 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor regels ter uitvoering van Verordening (EU) 2021/784 van het Europees Parlement en de Raad van 29 
april 2021 inzake het tegengaan van de verspreiding van terroristische online-inhoud (PbEU 2021, L 172) 
(Uitvoeringswet verordening terroristische online-inhoud) (verder: het concept).  
 
De AP heeft een opmerking over het concept en adviseert daarmee rekening te houden. 
 
Strekking van het concept 
 
Het wetsvoorstel bevat de bepalingen die nodig zijn om uitvoering te kunnen geven aan een verordening 
die uniforme regels vaststelt om verspreiding onder het publiek van terroristische online-inhoud tegen te 
gaan. Voor aanbieders van hostingdiensten gelden in dit verband zorgplichten en er zijn voorzieningen 
om, zo nodig, de snelle verwijdering van of de snelle blokkering van de toegang tot dergelijke inhoud te 
garanderen. Het wetsvoorstel beoogt oprichting van een aparte onafhankelijke autoriteit voor het 
uitvaardigen en toetsen van verwijderingsbevelen, het toezien op de uitvoering van specifieke maatregelen 
en het opleggen van sancties. In voorkomend geval zal de autoriteit ook (bijzondere en strafrechtelijke) 
persoonsgegevens verwerken.  
 

 

  

 

1 

 

 

Datum 
21 oktober 2021 

Ons kenmerk 
z2021-12962 

 
 
Advies 
 
Beperking rechten betrokkenen 
De toelichting zet uiteen dat betrokkene op grond van de AVG bij de op te richten autoriteit een verzoek in 
kan dienen om een beroep te doen op een van zijn rechten als betrokkene.1 Deze rechten kunnen echter, zo 
stelt de toelichting, op grond van artikel 23, eerste lid, onderdeel a, AVG jo. artikel 41, eerste lid, onderdeel 
a, van de Uitvoeringswet AVG, buiten toepassing worden gelaten voor zover dat noodzakelijk en evenredig 
is ter waarborging van de nationale veiligheid, de openbare veiligheid, de bescherming van betrokkenen of 
van rechten of vrijheden van anderen. 
 
De AP gaf eerder al aan dat bepaald onzeker is of de huidige opzet van artikel 41 van de UAVG 
tegemoetkomt aan de eisen die artikel 23 van de AVG aan het mogen beperken van rechten van 
betrokkenen stelt.2 De AVG maakt beperkingen van de rechten alleen mogelijk door middel van algemene, 
aan toepassing van de beperking voorafgaande, Unierechtelijke of lidstaatrechtelijke wettelijke bepalingen 
‘die op de verwerkingsverantwoordelijke van toepassing zijn’. Het tweede lid van artikel 23 AVG eist ook 
dat de wetgeving bepaalde aspecten regelt, terwijl artikel 41, tweede lid, UAVG deze aspecten juist 
integraal overlaat aan de verwerkingsverantwoordelijke in het individuele geval. Ook uit 
hofjurisprudentie3 en uit de recent aangenomen ‘Guideline 10/2020 on restrictions under Article 23 GDPR’ 
volgt zonneklaar dat op Europees niveau de opvatting is dat specificering in wetgeving aangewezen is.4 Nu 
het hier om beperking van belangrijke rechten gaat komt ook vanzelfsprekend des te meer belang toe aan 
de eis dat wetgeving duidelijk, nauwkeurig en in de toepassing voorspelbaar moet zijn.5  
 
De AP adviseert dan ook met klem om, als beperkingen inderdaad nodig kunnen zijn, in deze regelgeving 
uit te werken welke rechten van betrokkenen in welke omstandigheden in welke zin mogen worden 
beperkt, daarbij aandacht te schenken aan de aspecten, bedoeld in artikel 23 AVG en het geheel in de 
toelichting te verantwoorden.  
 
Openbaarmaking 
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat. 
 

                                                                        
1 Paragraaf 5.2 Gevolgen voor de persoonlijke levenssfeer en verhouding AVG. 
2 Pt 3 van het advies over het concept voor een wetsvoorstel Verzamelwet gegevensbescherming (Inventarisatie eerste  
ervaringen UAVG) van 11 november 2020 met kenmerk z2020-08972.  
3 ECLI:EU:C:2020:791, La Quadrature du Net e.a., ze i.h.b. r.o.  209 en 210. 
4 https://edpb.europa.eu/system/files/2021-10/edpb_guidelines202010_on_art23_adopted_after_consultation_en.pdf. Zie i.h.b.: 
Pt. 9 To be lawful, restrictions shall be  provided for in a legislative measure,  
pt 16.:  The requirement of a legislative measure entails that controllers can only rely on.a restriction provided  for by Article 23 GDPR 
to the extent that this restriction has been specified in Union or Member state law. 
5 Vaste jurisprudentie, zie ook o. 41 van de AVG. 

 

 

2/3 

 

 

Datum 
21 oktober 2021 

Ons kenmerk 
z2021-12962 

 
Hoogachtend,  
Autoriteit Persoonsgegevens, 
 
 
Katja Mur 
Bestuurslid 

 

 

3/3