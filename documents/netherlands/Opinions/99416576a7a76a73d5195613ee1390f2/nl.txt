Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Sociale Zaken en Werkgelegenheid 
De heer drs. W. Koolmees  
Postbus 90801 
2509 LV  DEN HAAG 
 

 

 

 

 

Datum 
9 september 2021 
 
 

Ons kenmerk 
z2021-12953 
 
 
 
 

 
Onderwerp 
Advies over het concept-Verzamelbesluit SZW 2022 
 

 

Uw brief van 
6 juli 2021 
 
 
 
 

 

Geachte heer Koolmees, 
 
Bij brief van 6 juli 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept-
besluit tot wijziging van diverse algemene maatregelen van bestuur van het Ministerie van Sociale Zaken 
en Werkgelegenheid in verband met technische en redactionele wijzigingen (hierna: het concept). 
 
Door uw ministerie is aangegeven dat alleen de artikelen II, VIII, IX en XI betrekking hebben op 
verwerking van persoonsgegevens. Het advies is dus hiertoe beperkt.  
 
Over artikel XI, onderdeel A (wijziging artikel 5.18 Besluit SUWI) kan niet worden geadviseerd, omdat 
voor de toelichting van dit onderdeel wordt verwezen naar “de algemene toelichting bij artikel 1, eerste lid, 
onderdeel q en artikel 73, elfde lid, van de Wet SUWI”, zoals gewijzigd bij de Verzamelwet SZW 2022.1 De 
Verzamelwet SZW 20222 bevat echter geen wijziging van de Wet SUWI.   
 
Op 16 augustus 2021 heeft de AP een aangepaste versie van het concept ontvangen. Op deze versie is 
vervolgens nog één wijziging ontvangen op 27 augustus 2021. 
 
De AP heeft een opmerking over het concept en adviseert daarmee rekening te houden.  
 
 
 
                                                                        
1 Toelichting, p. 24. 
2 Kamerstukken II, 2021/22, 35 897, nr. 2. 

  

 

1 

 

 

Datum 
9 september 2021 

Ons kenmerk 
z2021-12953 

 
Strekking van het concept  
In het concept worden enkele gegevens benoemd die het UWV gebruikt bij de uitvoering van zijn taken. 
Het betreft hier deels reparatiewetgeving.3 
 
Verder wordt de procedure rond de medische ontheffing van de inburgeringsplicht enigszins aangepast: de 
inburgeringsplichtige dient een aanvraag tot ontheffing in bij de minister van Sociale Zaken en 
Werkgelegenheid (SZW), waarna er door de minister een advies wordt ingewonnen bij een door hem 
aangewezen arts. Deze arts adviseert vervolgens al dan niet tot ontheffing. Er is daarmee sprake van een 
(geringe) toename van het gegevensverkeer, omdat de adviezen tot afwijzing van de ontheffing ook 
gedeeld worden tussen de aangewezen arts en de minister.4 In verband hiermee is bovendien voorzien in 
een wijziging van het gegevensverkeer tussen de minister van SZW en de gemeente die verantwoordelijk is 
voor de inburgeringsplichtige.5 De gemeente ontvangt niet enkel het signaal dat er sprake is van een geheel 
of gedeeltelijke ontheffing, maar ook 1) het feit dat er een aanvraag is gedaan, zodat het (begin van het) 
inburgeringstraject tijdelijk kan worden gestaakt, en 2) indien van toepassing, dat de aanvraag is 
afgewezen, zodat het traject weer kan worden hervat.6 
 
Ten slotte wordt in het Besluit landelijk register kinderopvang, register buitenlandse kinderopvang en 
personenregister kinderopvang aangegeven dat de minister van SZW belast is met de opslag van de 
gegevens in het landelijk register kinderopvang, het register buitenlandse kinderopvang en het 
personenregister kinderopvang, en krijgt de Dienst Uitvoering Onderwijs (DUO), naast de bestaande 
beheertaak7, de taak om persoonsgegevens op te slaan.8 
 
Advies  
 
Het concept geeft de minister van SZW en DUO de expliciete taak om persoonsgegevens op te slaan in het 
landelijk register kinderopvang, het register buitenlandse kinderopvang en het personenregister 
kinderopvang. 
 
De minister van SZW is nu al wettelijk aangewezen als verwerkingsverantwoordelijke voor het landelijk 
register kinderopvang, het register buitenlandse kinderopvang en het personenregister kinderopvang.9  
De minister van SZW heeft DUO eerder als verwerker aangewezen voor het landelijk register 
kinderopvang en het register buitenlandse kinderopvang.10 

                                                                        
3 artikelen II en XI. 
4 Het gaat hierbij niet om medische gegevens over de inburgeringsplichtige; in het advies is enkel opgenomen of de gevraagde 
ontheffing al dan niet (geheel of gedeeltelijk) dient te worden verleend, of dat er aangepaste examenomstandigheden worden 
geadviseerd. 
5 In het nieuwe inburgeringsstelsel voert de gemeente de regie over inburgeringstrajecten. 
6 Artikel VIII. 
7 Artikel 4, tweede lid, Besluit landelijk register kinderopvang, register buitenlandse kinderopvang en personenregister kinderopvang. 
8 Artikel IX, onderdelen A en B. 
9 Artikel 3, eerste lid, Besluit landelijk register kinderopvang, register buitenlandse kinderopvang en personenregister kinderopvang. 
10 Op grond van artikel 4, eerste lid, Besluit landelijk register kinderopvang, register buitenlandse kinderopvang en personenregister 
kinderopvang. 

 

 

2/3 

 

 

Datum 
9 september 2021 

Ons kenmerk 
z2021-12953 

 
“Opslaan” van persoonsgegevens is één van de in de AVG genoemde verwerkingen.11 Dat een 
verwerkingsverantwoordelijke persoonsgegevens mag verwerken hoeft niet expliciet te worden geregeld; 
dit volgt rechtstreeks uit de systematiek van de AVG. Dat een verwerker persoonsgegevens verwerkt staat 
letterlijk in de AVG.12 Dit onderdeel van het concept is dus overbodig. 
 
De AP adviseert daarom dit onderdeel van het concept13 te schrappen. 
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
 
Hoogachtend,  
Autoriteit Persoonsgegevens, 
 
 
drs. C.E. Mur 
bestuurslid 
 

                                                                        
11 Artikel 4, onder 2, AVG. 
12 Artikel 4, onder 8, AVG. 
13 Artikel IX, onderdelen A en B. 

 

 

3/3