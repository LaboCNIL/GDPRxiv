Concept
Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Binnenlandse Zaken en Koninkrijksrelaties
De heer drs. R.W. Knops
Postbus 20011
2500 EA Den Haag

Datum

4 februari 2020

Ons kenmerk

Uw brief van

Contactpersoon

Uw kenmerk

z2020-00167

23 december 2019

2019-0000685385

Onderwerp

Advies consultatie Stimuleringsregeling aardgasvrije huurwoningen

Geachte heer Knops,
Bij brief van 23 december 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming (AVG), geraadpleegd over het
concept van de Stimuleringsregeling aardgasvrije huurwoningen (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Doel van de regeling is verhuurders een impuls te geven tot het aansluiten van huurwoningen op
warmtenetten. Aanvragen voor subsidie zullen worden gedaan door zowel professionele verhuurders als
kleinere verhuurders.

Advies
Persoonsgegevens huurders
In het kader van de aanvraag van subsidie worden door de aanvrager adresgegevens verstrekt van de
huurwoningen waarop de aanvraag betrekking heeft.1 Deze gegevens worden volgens de toelichting door
RVO.nl in naam van de minister gecombineerd met basisgegevens die de minister vanuit de
basisregistratie persoonsgegevens verstrekt krijgt in het kader van zijn taak om subsidie toe te kennen.2
1 Artikel 9 en 17 van het concept.
2 Toelichting, paragraaf 3.3.

1

Datum

Ons kenmerk
z2020-00167

“Deze verwerking van persoonsgegevens is noodzakelijk in het kader van beoordeling van de rechtmatigheid
van de aanvraag van subsidie doordat op die wijze kan worden nagegaan of de huurwoningen van de
verhuurder daadwerkelijk verhuurd worden aan personen. Dit is een voorwaarde voor verstrekking van subsidie.”

De conceptregeling zelf bevat niet uitdrukkelijk als voorwaarde voor verstrekking van subsidie dat een
huurwoning op het moment van de aanvraag daadwerkelijk is verhuurd.3 De noodzaak van die voorwaarde
spreekt niet vanzelf. Ook voor de verhuurder van een huurwoning die ten tijde van de subsidieaanvraag
tijdelijk niet is verhuurd kan de stimuleringsregeling effectief zijn. Indien de voorwaarde van het
daadwerkelijk verhuurd zijn van de huurwoning niet nodig is, is ook de verwerking van de
persoonsgegevens van de huurders ter controle daarvan bovenmatig en in strijd met het beginsel van
minimale gegevensverwerking van artikel 5, eerste lid, onderdeel c, AVG.
De AP adviseert in de toelichting in te gaan op het voorgaande dan wel, zo nodig, de conceptregeling aan te
passen.

Openbaarmaking
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

mr. A. Wolfsen
Voorzitter

3 De conceptregeling stelt in dit verband enkel de eis dat de aanvraag betrekking heeft op huurwoningen die gedurende de twee

jaar

voorafgaand aan de aanvraag tenminste drie maanden zijn verhuurd (artikel 6, tweede lid, onderdeel b, en artikel 14, tweede lid,
onderdeel b). Een huurwoning is in artikel 1, kort samengevat, omschreven als een woning die bedoeld is voor verhuur. Die
omschrijving impliceert niet dat een huurwoning daadwerkelijk is verhuurd.

2/2