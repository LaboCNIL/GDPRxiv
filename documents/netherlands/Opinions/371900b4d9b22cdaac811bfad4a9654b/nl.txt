Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Binnenlandse Zaken en
Koninkrijksrelaties
drs. R.W. Knops
Turfmarkt 147
2511 DP Den Haag

Datum

6 augustus 2020

Ons kenmerk

Uw brief van

Contactpersoon

Uw kenmerk

z2020-06034

25 maart 2020

2020-0000 13 1555

Onderwerp

Advies Ontwerpbesluit identificatiemiddelen voor burgers Wet digitale overheid (Wdo)

Geachte heer Knops,
Bij brief van 25 maart 2020 is de Autoriteit Persoonsgegevens (hierna: AP) op grond van het bepaalde in
artikel 36, vierde lid, van de Algemene verordening gegevensbescherming (hierna: AVG) geraadpleegd
over het ontwerpbesluit houdende vaststelling van regels inzake de aanwijzing en erkenning
van publieke en private identificatiemiddelen (Besluit identificatiemiddelen voor burgers
Wdo; hierna: het concept).
De AP heeft de volgende opmerking over het concept en adviseert om daar rekening mee te houden.

Strekking van het concept
Het concept bevat eisen met betrekking tot de werking van identificatiemiddelen voor burgers die worden
toegelaten voor gebruik in het publieke domein, eisen aan de organisatie van de aanbieder van een
dergelijk middel, de procedure voor het aanvragen van een toelating en eisen waaraan
een houder van een erkenning moet voldoen.1

1 Het concept strekt ter uitvoering van artikel 9 van het voorstel voor de wet digitale overheid.

De verwerking van persoonsgegevens
door toegelaten partijen is geregeld in artikel 16 van het wetsvoorstel. Nadere regels over verwerking van persoonsgegevens zijn
opgenomen in het ontwerpbesluit digitale overheid.

1

Datum

6 augustus 2020

Ons kenmerk
z2020-06034

Advies
ISO norm 27701 inzake gegevensbescherming
Volgens de nota van toelichting is ISO norm 27001 de leidende norm rond informatiebeveiliging.2 De
minister heeft het voornemen om die eis op te nemen in de eisen die bij ministeriÃ«le regeling worden
gesteld aan de aanvrager of houder van een erkenning.3
De AP wijst er op dat naast de aangehaalde ISO norm 27001 inzake informatiebeveiliging daaraan
gerelateerde normen zijn in het kader van de bescherming van persoonsgegevens, met name ISO norm
27701. Het verplicht stellen van een dergelijke norm kan nuttig zijn in het kader van de compliance met
betrekking tot bijvoorbeeld privacy by design en het inzage- en correctierecht.
De AP adviseert om de wenselijkheid en haalbaarheid te onderzoeken om voor identificatiemiddelen
waarmee persoonsgegevens worden verwerkt naast ISO norm 27001 ook ISO norm 27701 of een
vergelijkbaar aantoonbaar beschermingsniveau verplicht te stellen.

Openbaarmaking
De AP is voornemens dit advies na vier weken geanonimiseerd openbaar te maken op haar website
www.autoriteitpersoonsgegevens.nl. Behoudens tegenbericht gaat de AP ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

Drs. C.E. Mur
Bestuurslid

2 Nota van Toelichting, blz. 23.
3 Nota van Toelichting, blz. 23.

2/2