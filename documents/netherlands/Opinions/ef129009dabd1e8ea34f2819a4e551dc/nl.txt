Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl

De Minister van Sociale Zaken en Werkgelegenheid
De heer drs. W. Koolmees
Postbus 90801
2509 LV DEN HAAG

Datum

11 maart 2021

Ons kenmerk
z2021-2117

Uw brief van
2 februari 2021

Onderwerp

Advies over Tijdelijke regeling aanvullende crisisdienstverlening COVID-19

Geachte heer Koolmees,
Bij brief van 2 februari 2021 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over de conceptregeling houdende regels om de samenwerking in regionaal mobiliteitsteams te faciliteren om aan
personen die dreigen hun baan kwijt te taken of zijn kwijtgeraakt vanwege COVID-19 dienstverlening
werkfitbehoud, aanvullende crisisdienstverlening en scholing via praktijkleren in het mbo aan te kunnen
bieden ten behoeve van het verkleinen van de afstand tot de arbeidsmarkt en het verkrijgen van arbeid
(hierna: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
De coronacrisis heeft grote gevolgen voor de arbeidsmarkt. Daarom wordt het nodig geacht van-werknaar-werk-transities te bevorderen, om de werkloosheid en het beroep op de sociale zekerheid te
beperken en bedrijven te voorzien van voldoende gekwalificeerd personeel.
In het kader van intensieve ondersteuning en begeleiding naar nieuw werk wil het kabinet werkzoekenden
en werkgevers waar dat nodig is extra ondersteunen in het vinden van ander werk of personeel. Het
kabinet heeft samen met werkgevers, werknemers, gemeenten en UWV een aanvullende regionale aanpak
voor van-werk(loosheid)-naar-werk dienstverlening ontwikkeld. Werkgeversorganisaties, vakbonden,

1

Datum

11 maart 2021

Ons kenmerk
z2021-2117

gemeenten en UWV werken daartoe samen in 35 regionale mobiliteitsteams (RMT) om mensen naar werk
te begeleiden, ondersteunend met gerichte inzet van aanvullende crisisdienstverlening.1
Met deze regeling worden nadere regels gesteld aan de vormgeving van deze regionale samenwerking, de
uitvoering van de aanvullende crisisdienstverlening, de benodigde gegevensverwerkingen en de
bekostiging.
De inzet van aanvullende crisisdienstverlening is vrijwillig.
Persoonsgegevens
De regeling gaat uit van op de persoon toegesneden van werk(loosheid)-naar-werk ondersteuning die
vanuit het RMT wordt aangeboden, als daar op basis van persoons- en situatiekenmerken toe is
geadviseerd. Dit vraagt om het verwerken van persoonsgegevens van degene die gebruik maakt van de
aanvullende crisisdienstverlening.2
In het RMT werken de vier in de regeling genoemde partijen met elkaar samen: het college van
burgemeester en wethouders, UWV, werknemersorganisaties en werkgeversorganisaties. Zij zijn
aangewezen als gezamenlijke verwerkingsverantwoordelijken.3
De regeling bevat een limitatieve opsomming welke gegevens verwerkt mogen worden. Het betreft:
a.
gegevens over de persoon: naam, geboortedatum, adresgegevens, contactgegevens;
b.
opleidingsgegevens;
c.
gegevens over het arbeidsverleden;
d.
gegevens over de huidige arbeidssituatie;
e.
arbeidsmarktbemiddelingsgegevens;
f.
gegevens omtrent de inzet van de aanvullende crisisdienstverlening4;
g.
enkel voor het college en UWV: of de betrokkene valt onder de doelgroep banenafspraak.5
Alleen het onder g. vermelde gegeven is een bijzonder persoonsgegeven (gezondheidsgegeven).6
Bij het aanbieden van de dienstverlening kan door de partijen in het RMT gebruik worden gemaakt van
marktpartijen of andere derden. Hierbij kan gedacht worden aan scholing via praktijkleren in het mbo of
een cursus die wordt ingekocht bij een extern re-integratiebureau. In dat geval worden voor zover nodig
bovenstaande gegevens7 verstrekt aan zo’n externe dienstverlener.
1

De wettelijke basis van deze samenwerking is neergelegd in artikel 10a Wet SUWI die van toepassing is op alle partijen. Op grond van
artikel 2.3, vijfde lid, van het Besluit SUWI kunnen bij ministeriële regeling nadere regels worden gesteld over deze samenwerking,
waaronder in ieder geval over de gegevensuitwisseling.
2 Daaronder begrepen: dienstverlening werkfitbehoud of scholing via praktijkleren in het mbo.
3 Artikel 10.
4 Zie voetnoot 2.
5 Artikel 11, derde lid en artikel 12, derde lid.
6 Gegevens over vakbondslidmaatschap worden niet verwerkt.
7 Met uitzondering van het onder g. genoemde.

2/4

Datum

11 maart 2021

Ons kenmerk
z2021-2117

Advies
Beveiliging
In het RMT werken UWV, gemeenten, vakbonden en werkgeversorganisaties samen als gezamenlijke
verwerkingsverantwoordelijken. Uit ambtelijk verstrekte informatie blijkt dat in eerste instantie niet
wordt voorzien dat deze partijen een gezamenlijk RMT-informatiesysteem zullen opzetten, maar dat
partijen vooralsnog vanuit de eigen bronsystemen blijven werken, met een uitwisselingsoptie via een
versleutelde PDF die via een beveiligde verbinding wordt verstuurd. Gegevensuitwisseling geschiedt dan
op incidentele en individuele basis; structurele- en bulkverstrekkingen worden niet voorzien.
Het wordt echter niet uitgesloten dat de RMT-partners in de toekomst wel gebruik gaan maken van een
automatische koppeling, een gedeeld ICT-systeem of een klantvolgsysteem.
Al met al is er dus nog geen definitief beeld van de wijze waarop partijen binnen het RMT
persoonsgegevens met elkaar zullen uitwisselen. In de ambtelijk verstrekte conceptgegevensbeschermingseffectbeoordeling wordt dit als een potentieel beveiligingsrisico gezien.
De AP adviseert in de Toelichting helderheid te verschaffen over de wijze waarop de persoonsgegevens
zullen worden verwerkt en hoe daarbij zal worden voldaan aan de beveiligingseisen van artikel 5, eerste lid,
onder f, AVG.
Geheimhoudingsplicht
In de paragrafen 11.1 en 11.2 van de Toelichting wordt gememoreerd dat UWV en gemeenten reeds een
geheimhoudingsplicht kennen. Het concept regelt geen geheimhoudingsplicht voor vakbonden en
werkgeversorganisaties ten aanzien van de gegevens die in het kader van het concept worden uitgewisseld.
Voor zowel vakbonden als werkgeversorganisaties is het verwerken van persoonsgegevens in het kader
van werk(loosheid)-naar-werk ondersteuning een geheel nieuwe taak, die bovendien regionaal wordt
uitgevoerd. Dit kan een risico zijn voor de vertrouwelijke omgang met de uit te wisselen
persoonsgegevens. Een geheimhoudingsplicht zoals UWV en gemeenten die kennen zou in dit verband
een belangrijke aanvullende waarborg kunnen zijn.
De AP adviseert in het concept een geheimhoudingsplicht op te nemen voor vakbonden en
werkgeversorganisaties.
Bewaartermijn
In de paragraaf 11.4 van de Toelichting wordt aangegeven dat het concept geen bewaartermijnen bevat in
verband met de verschillen in werkwijze tussen de partijen in het RMT. Artikel 27, tweede lid van het
concept bepaalt dat de regeling vervalt op 1 januari 2023 met dien verstande dat de regeling zoals
die luidt op 31 december 2022 van toepassing blijft op de financiële afwikkeling van de regeling.

3/4

Datum

11 maart 2021

Ons kenmerk
z2021-2117

Gezien deze beoogde tijdelijkheid – met een uitzondering voor de financiële afwikkeling – ligt het voor de
hand dat de arbeidsbemiddelingsgegevens niet langer bewaard hoeven te worden dan tot 1 januari 2023.
De AP adviseert in het concept te bepalen dat de verwerkte persoonsgegevens niet langer bewaard zullen
worden dan tot 1 januari 2023.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C.E. Mur
Bestuurslid

4/4