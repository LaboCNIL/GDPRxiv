Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Sociale Zaken en Werkgelegenheid 
De heer drs. W. Koolmees 
Postbus 90801 
2509 LV Den Haag 
 

 

 

 

 

Datum 
1 juli 2021 
 
 

Ons kenmerk 
z2021-08882 
 
Contactpersoon 
 
070 8888 500 
 
 

Uw brief van 
28 april 2021 
 
Uw kenmerk 
2021-0000046474 

 
Onderwerp 
Advies over het concept voor de Implementatiewet Richtlijn 2020/1057/EU inzake detachering in de 
wegvervoersector 
 

 

 

 

Geachte heer Koolmees, 
 
Bij brief van 28 april 2021 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming, geraadpleegd over het concept voor het 
voorstel van wet tot wijziging van de Wet arbeidsvoorwaarden gedetacheerde werknemers in de Europese 
Unie en de Wet op het algemeen verbindend en het onverbindend verklaren van bepalingen van collectieve 
arbeidsovereenkomsten in verband met de implementatie van Richtlijn (EU) 2020/1057 (…) inzake 
detachering in de wegvervoersector1 (hierna: het concept). 
 
De AP heeft een opmerking over het concept en adviseert daarmee rekening te houden.  
 

                                                                        
1 Voluit: (…) van het Europees Parlement en de Raad van 15 juli 2020 tot vaststelling van specifieke regels met betrekking tot Richtlijn 
96/71/EG en Richtlijn 2014/67/EU wat betreft de detachering van bestuurders in de wegvervoersector en tot wijziging van Richtlijn 
2006/22/EG wat betreft de handhavingsvoorschriften en Vetordening (EU) nr. 1024/2012 (PbEU 2020, L 249) en de implementatie van 
enige daarmee samenhangende onderdelen van de Handels- en samenwerkingsovereenkomst tussen de Europese Unie en de 
Europese Gemeenschap voor Atoomenergie, enerzijds, en het Verenigd Koninkrijk van Groot-Brittannië en Noord-Ierland, anderzijds 
(PbEU 2020, L 444). 

  

 

1 

 

 

Datum 
1 juli 2021 

Ons kenmerk 
z2021-08882 

 
Strekking van het concept  
 
Het concept strekt tot implementatie van Richtlijn (EU) 2020/10572 (hierna: de Mobiliteitsrichtlijn). De 
Mobiliteitsrichtlijn is een onderdeel van het eerste EU-mobiliteitspakket voor de wegvervoersector. Dit 
mobiliteitspakket heeft tot doel om te komen tot een veilige, efficiënte en sociaal verantwoordelijke 
wegvervoersector.  
 
Aanleiding voor de Mobiliteitsrichtlijn is dat zowel de detacheringsrichtlijn3 als de handhavingsrichtlijn4 
onvoldoende is toegesneden op de zeer mobiele aard van de arbeid van bestuurders in het internationale 
wegvervoer. Dat maakt sectorspecifieke regels voor de wegvervoersector noodzakelijk.5 O0k bleek uit een 
evaluatie van de sociale wetgeving voor het wegvervoer en de handhaving, uitgevoerd door de Europese 
Commissie, dat het risico van ondermaatse arbeidsomstandigheden en van concurrentieverstoring niet 
afdoende wordt aangepakt in de geldende regelgeving. De evaluatie wees uit dat bepaalde regels 
onduidelijk, ongeschikt of moeilijk toe te passen of te handhaven zijn in het internationale wegvervoer.6 
 
Het concept strekt ook tot implementatie van een onderdeel van de Handels- en 
samenwerkingsovereenkomst tussen de Europese Unie en de Europese Gemeenschap voor Atoomenergie, 
enerzijds, en het Verenigd Koninkrijk van Groot-Brittannië en Noord-Ierland, anderzijds (hierna de HSO 
EU-VK).7 Naar aanleiding van dit onderdeel van de HSO EU-VK dient bepaalde Nederlandse wetgeving 
aangepast te worden met betrekking tot het detacheren van bestuurders uit het Verenigd Koninkrijk in het 
kader van grensoverschrijdende dienstverlening. 
 
Advies  
 
De Mobiliteitsrichtlijn betreft voor een groot gedeelte verplichte implementatie. Dit betekent dat de 
afwegingen met betrekking tot de verwerking van persoonsgegevens in belangrijke mate zijn gemaakt 
door de Europese wetgever.  
 
Op een aantal punten biedt de Mobiliteitsrichtlijn lidstaten echter beleidskeuze ter implementatie in de 
nationale regelgeving, waaronder artikel 1, elfde en dertiende lid. Ook de HSO EU-VK biedt deze 
mogelijkheid, waaronder artikel 6, eerste lid en artikel 7, vierde lid.8 Dit artikel 1, elfde lid, van de 

                                                                        
2 Richtlijn (EU) 2020/1057 van het Europees Parlement en de Raad van 15 juli 2020 tot vaststelling van specifieke regels met betrekking 
tot Richtlijn 96/71/EG en Richtlijn 2014/67/EU wat betreft de detachering van bestuurders in de wegvervoersector en tot wijziging van 
Richtlijn 2006/22/EG wat betreft de handhavingsvoorschriften en Verordening (EU) nr. 1024/2012 (PbEU 2020, L 249). 
3 Richtlijn 96/71/EG van het Europees Parlement en de Raad van 16 december 1996 betreffende de terbeschikkingstelling van 
werknemers met het oog op het verrichten van diensten (PbEG 1997, L 018). 
4 Richtlijn 2014/67/EU van het Europees Parlement en de Raad van 15 mei 2014 inzake de handhaving van Richtlijn 96/71/EG betreffende 
de terbeschikkingstelling van werknemers met het oog op het verrichten van diensten en tot wijziging van Verordening (EU) nr. 
1024/2012 betreffende de administratieve samenwerking via het Informatiesysteem interne markt (PbEU 2014, L 159/11). 
5 Memorie van toelichting, p. 9.  
6 Memorie van toelichting, p. 9. 
7 Het betreft bijlage ROAD-1, deel A, afdeling 2, behorende bij artikel ROAD.5 (PbEU 2020, L 444). 
8 SZW heeft desgevraagd toegelicht dat deze artikelen uit de Mobiliteitsrichtlijn en de HSO EU-VK een keuze aan de lidstaat geven om 
hiervan gebruik te maken. In zoverre is er sprake van een beleidskeuze. Er is echter geen sprake van beleidsruimte. Als een lidstaat 
ervoor kiest de bepalingen te implementeren, dan kan dat alleen maar op de manier zoals de richtlijn voorschrijft. SZW zal de 
transponeringstabel op deze punten verduidelijken. 

 

 

2/3 

 

 

Datum 
1 juli 2021 

Ons kenmerk 
z2021-08882 

 
Mobiliteitsrichtlijn en artikel 6, eerste lid, van de HSO EU-EK noemen de administratieve voorschriften en 
controlemaatregelen die lidstaten mogen opleggen ten aanzien van de detachering van bestuurders. 
Hieronder valt de verplichting voor de wegvervoerondernemer om bepaalde informatie te verstrekken via 
het IMI9 en de verplichting dat de bestuurder, op papier of in elektronische vorm, beschikt over bepaalde 
informatie. Artikel 1, dertiende lid, van de Mobiliteitsrichtlijn en artikel 7, vierde lid van de HSO EU-EK 
bepalen dat een lidstaat onder bepaalde voorwaarde de bevoegde autoriteit kan toestaan om nationale 
sociale partners anders dan door middel van IMI relevante informatie uit het IMI te verstrekken voor zover 
dit nodig is om te controleren of de detacheringsregels worden nageleefd. 
 
Nederland heeft ervoor gekozen om deze artikelen te implementeren. De AP heeft hierover de volgende 
opmerking. 
 
Onderbouwing gegevensbeschermingsaspecten 
Als gevolg van nationale keuzes worden op grond van de bovengenoemde artikelen persoonsgegevens 
verwerkt. De AVG stelt regels over het verwerken van persoonsgegevens, waaronder de vereisten van 
grondslag, noodzaak en dataminimalisatie. De benodigde afwegingen van deze gegevensaspecten behoren 
in de toelichting te worden verantwoord. Een behandeling hiervan ontbreekt momenteel in de toelichting.  
 
De AP adviseert om deze gegevensbeschermingsaspecten alsnog te onderbouwen in een aparte 
privacyparagraaf in de toelichting.10 
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens, 
 
 
 
drs. C. E. Mur 
Bestuurslid 
 

                                                                        
9 IMI is het informatiesysteem interne markt, bedoeld in de IMI-verordening (EU) Nr. 1024/20 12 van het Europees Parlement en de 
Raad van 25 oktober 2012 betreffende de administratieve samenwerking via het Informatiesysteem interne markt en tot intrekking 
van Beschikking 2008/49/EG van de Commissie (PbEU 2012, L 316). 
10 Ook volgens de toelichting bij Aanwijzing voor de regelgeving 4.43 ligt het in de rede om het onderwerp bescherming van 
persoonsgegevens in een aparte paragraaf te behandelen.  

 

 

3/3