De Minister van Sociale Zaken en Werkgelegenheid  
Postbus 90801 
2509 LV  DEN HAAG 

 

 

Datum 
23 juni 2022 
 
 

Ons kenmerk 
z2022-2596 
 
 
 
 

 
Onderwerp 
Advies over Ontwerpbesluit gegevensverstrekking UWV 
 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
21 april 2022 
 
Uw kenmerk 
2022-67410 
 

 

Geachte mevrouw van Gennip, 
 
Bij brief van 21 april 2022 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het 
ontwerpbesluit dat het mogelijk maakt dat UWV in de gegevensdeling met verzekeraars en 
pensioenuitvoerders, een onderscheid kan maken tussen WIA-uitkering en een voorschot daarop (hierna: 
het concept). 
 
De AP heeft een aantal opmerkingen over het concept en adviseert daarmee rekening te houden.  
 
 
Strekking van het concept  
 
Het ontwerpbesluit wijzigt de bestaande gegevensverstrekking van UWV aan pensioenuitvoerders, 
beroepspensioenfondsen en verzekeraars1 in verband met het door hen vaststellen van het recht op en de 
hoogte van het arbeidsongeschiktheidspensioen en aanvulling op de WIA-uitkering, en bevat drie 
onderdelen: 
 
1. De (bestaande) verstrekking van gegevens door UWV2 via diverse leveringen wordt van een expliciete en 
eenduidige grondslag voorzien.3 
 

                                                                        
1 Artikel 73, eerste lid, Wet SUWI. 
2 Waaronder het “gegevensverstrekkingsproduct” SUAG (Status Uitkering Arbeidsgeschiktheid). 
3 Artikel I, onderdeel A, onder 1. 

  

 

1 

 

 

Datum 
23 juni 2022 

Ons kenmerk 
z2022-2596 

 
2. Bij het verstrekken van gegevens gaat UWV onderscheid maken tussen de WIA-uitkering en een WIA-
voorschot.4  
 
Door achterstanden en capaciteitsgebrek kan het UWV minder vaak tijdig de claimbeoordeling op de 
WIA-uitkering uitvoeren. In die gevallen wordt — als de langdurig zieke werknemer dat wil — in de 
periode tussen het einde van de wachttijd en de verlate claimbeoordeling, een voorschot op de uitkering 
verleend. Dit gegeven is niet alleen van belang voor werknemers en werkgevers. Pensioenuitvoerders, 
beroepspensioenfondsen en verzekeraars bieden onder andere arbeidsongeschiktheidspensioen en 
aanvullingen op de WIA-uitkering aan. Hiervoor is het noodzakelijk te weten of er recht bestaat op een 
WIA-uitkering; het verkrijgen van een voorschot daarop is daarvoor onvoldoende. 
 
3. Gegevens over het verstrekte voorschot mogen – om dezelfde reden - ook worden verstrekt aan de 
verzekeraar van de eigenrisicodragende werkgever.5 
  
 
Advies  
 
Onduidelijke gegevensomschrijvingen6 
Artikel 5.12, eerste lid, onder f, Besluit SUWI bevat een opsomming van de gegevens die UWV verstrekt 
aan pensioenuitvoerders, beroepspensioenfondsen en verzekeraars. Veel van deze 
gegevensomschrijvingen zijn – behalve voor ingewijden - niet begrijpelijk en worden ook niet toegelicht.7 
Daardoor kan de noodzaak van de verstrekking van zo’n gegeven niet worden beoordeeld. 
 
De AP adviseert de in artikel 5.12, eerste lid, onder f, Besluit SUWI opgesomde gegevens van een 
begrijpelijke toelichting te voorzien. 
 
Herkomst gegevens8 
In artikel 5.13, tweede lid, onder a, Besluit SUWI vervalt de zinsnede “afkomstig van de 
rijksbelastingdienst”. Deze wijziging wordt niet toegelicht. 
 
De AP adviseert deze wijziging toe te lichten. 
 
 
 
 
 

                                                                        
4 Artikel I, onderdeel A, onder 2. 
5 Artikel I, onderdeel B. 
6 Dit adviespunt heeft betrekking op onderdeel 1 van “Strekking van het concept”.  
7 Zoals: “code SZ product”, code sector OSV’, “code soort recht”, “percentage maatregel”, indicatie indexeringsmutatie” etc. 
8 Dit adviespunt heeft betrekking op onderdeel 3 van “Strekking van het concept”.  
 

 

 

2/3 

 

 

Datum 
23 juni 2022 

Ons kenmerk 
z2022-2596 

 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

 

 

3/3