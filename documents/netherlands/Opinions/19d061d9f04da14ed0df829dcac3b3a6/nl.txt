Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl

De Minister van Volksgezondheid, Welzijn en Sport
De heer H.M. de Jonge
Postbus 20350
2500 EJ Den Haag

Datum

27 mei 2021

Ons kenmerk

Uw brief van

Contactpersoon

Uw kenmerk

z2021-10370

070 8888 500

21 mei 2021

2364815-1009542-WJZ

Onderwerp

Advies over het concept voor een wetsvoorstel tot wijziging van de Wet publieke gezondheid in verband
met enkele verbeteringen en preciseringen van de tijdelijke regels over de inzet van
coronatoegangsbewijzen bij de bestrijding van het virus SARS-CoV-2
´vastgesteld en per mail verzonden op 26 mei 2021´

Geachte heer de Jonge,
Bij brief van 21 mei 2021 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming (AVG), met spoed geraadpleegd over het
concept voor een wetsvoorstel tot wijziging van de Wet publieke gezondheid in verband met enkele
verbeteringen en preciseringen van de tijdelijke regels over de inzet van coronatoegangsbewijzen bij de
bestrijding van het virus SARS-CoV-2 (hierna: het concept).
De AP heeft een opmerking bij het concept en adviseert daarmee rekening te houden.

Strekking van het concept
De bepalingen van het wetsvoorstel voor een Tijdelijke wet coronatoegangsbewijzen zoals dat nu in de
Eerste Kamer voorligt1 gingen aanvankelijk uit van inzet van testbewijzen op basis van een testuitslag. Als
gevolg van een amendement zal daarnaast echter ook vaccinatie en herstel van een infectie een basis
worden voor een coronatoegangsbewijs. In Europees verband is daarbij recent een politiek akkoord
bereikt over een vergelijkbare systematiek ten dienste van het vrij verkeer van personen, het Digital Green

1 Kamerstukken I 2021/22, 35807, nr. C

1

Datum

27 mei 2021

Ons kenmerk
z2021-10370

Certificate (DGC).2 Als gevolg van deze ontwikkelingen zal er ook gegevensverwerking door de minister en
het RIVM plaatsvinden. Het wetsvoorstel strekt volgens de toelichting daarbij (slechts) tot verduidelijking
van grondslagen voor de gegevensverwerking.

Advies
Doelbinding en verstrekken van vaccinatiegegevens door het RIVM
Het RIVM registreert toegediende vaccinaties in het COVID-vaccinatie Informatie- en
Monitoringsysteem (hierna: CIMS). Omdat 80% van de gevaccineerde personen in het CIMS staat, wordt
beoogd de vaccinatiegegevens die nodig zijn voor het DGC en het coronatoegangsbewijs door het RIVM
uit het CIMS te laten verstrekken. Voor wat betreft het DGC zal dit in de regelgeving ter uitvoering van de
verordening worden opgenomen. Vanwege het nauwe verband tussen het doel van het DGC en het
nationale coronatoegangsbewijs zou voor laatstgenoemde echter sprake zijn van verenigbare verdere
verwerking in de zin van artikel 6, vierde lid, van de AVG, zodat specifieke wetgeving niet nodig is.3
De AP merkt op dat het CIMS blijkens de privacy verklaring op dit moment als doelstelling heeft om het
effect van het vaccinatieprogramma voortdurend te meten.4 Daarmee worden belangen gediend als inzicht
in het aantal gevaccineerden, veiligheid van de vaccinaties en uitnodigingen en herinneringen voor
vaccinatie.5 Het afgeven van coronatoegangsbewijzen en DGC’s is een ander doel dat hier niet zodanig
dicht tegenaan zit dat sprake zou kunnen zijn van een verenigbare verdere verwerking.6
De AVG sluit niet uit dat eenmaal voor een bepaald doel verzamelde persoonsgegevens alsnog voor een
ander, nieuw doel worden ingezet. Hiervoor geldt dan wel dat er toestemming van betrokkenen moet zijn
of dat de verwerking in het kader van de nieuwe doelstelling kan worden gebaseerd op wetgeving die nodig
is ter waarborging van bepaalde, door de AVG opgesomde belangen.7 Dat is hier aan de orde voor zover de
gegevens in het CIMS verzameld zijn in de periode tot inwerkingtreding van de betrokken verordening en
uitvoeringswetgeving.
Ook voor gegevens die onder het nieuwe wettelijke regime in CIMS worden geregistreerd geldt echter dat
wetgeving niet slechts uit oogpunt van transparantie en zorgvuldigheid aangewezen is, maar ook om te
voldoen aan de vereisten van artikel 9 en als grondslag, omdat de bestaande wettelijke taak registratie
koppelt aan het vaccinatieprogramma.8 Nu het bovendien gaat om gegevens die oorspronkelijk op
vrijwillige basis zijn verzameld, het bijzondere persoonsgegevens betreft en de rol van het CIMS in deze
context bij deze gelegenheid al voldoende vaststaat lijkt vastlegging op wetsniveau van de nieuwe
doelstellingen van het register aangewezen.
2 N.a.v. het 17 maart 2021 door de Europese Commissie gepresenteerde voorstel voor de verordening van het Europees Parlement en

de Raad betreffende een kader voor de afgifte, verificatie en aanvaarding van interoperabele vaccinatie-, test- en herstelcertificaten
teneinde het vrije verkeer tijdens de COVID-19-pandemie te vergemakkelijken (2021/0068(COD)
3 Toelichting, paragraaf 2.1
4 Artikel 6b, tweede lid, van de Wet publieke gezondheid draagt registratie op aan het RIVM.
5 https://www.rivm.nl/documenten/privacyverklaring-covid-19-vaccinatie
6 Artikel 6, vierde lid, AVG.
7 Zie de kwalificaties en de verwijzing naar artikel 21, eerste lid, van de AVG, in art 6, vierde lid, AVG.
8 Artikel 6b, tweede lid, van de Wet publieke gezondheid.

2/3

Datum

27 mei 2021

Ons kenmerk
z2021-10370

De AP adviseert de nieuwe doelen van het CIMS in het wetsvoorstel zelf neer te leggen en de toelichting op
dit punt aan te passen.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.

Hoogachtend,
Autoriteit Persoonsgegevens,

ir. M.J. Verdier
Vicevoorzitter

3/3