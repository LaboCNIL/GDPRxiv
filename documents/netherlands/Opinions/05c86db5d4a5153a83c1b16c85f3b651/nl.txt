Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Medische Zorg en Sport
De heer mr. drs. B.J. Bruins
Postbus 20350
2500 EJ Den Haag

Datum

17 juli 2019

Ons kenmerk

Uw brief van

Contactpersoon

Uw kenmerk

z2019-15249

1 juli 2019

1548824-192712-GMT

070 8888 500

Onderwerp

Advies over het concept voor het Besluit orgaandonatie

Geachte heer Bruins,
Bij brief van 1 juli 2019 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het concept
voor het besluit houdende regels ter uitvoering van de Wet op de orgaandonatie (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
Het huidige donorregistratiesysteem is een toestemmingssysteem. Door middel van een wetswijziging
wordt dit huidige toestemmingssysteem vervangen door een actief donorregistratiesysteem
(ADR-systeem).1 Ingevolge deze wetswijziging worden een aantal onderwerpen bij het onderhavige
concept geregeld.

Advies
Rectificatie contactgegevens gekozen persoon
Het voorgestelde artikel 5 bepaalt dat, indien een betrokkene of diens wettelijke vertegenwoordiger de
beslissing over het verwijderen van organen heeft overgelaten aan een bepaalde persoon, de wijziging van
de contactgegevens over die bepaalde persoon kan plaatsvinden door registratie van een daartoe
1 Wet van 27 maart 2018, Stb. 2018, 95 (Wet op de orgaandonatie). De AP heeft op de nota van wijziging van deze wet geadviseerd. Zie

het advies van 13 juni 2019, z2019-11445,
https://autoriteitpersoonsgegevens.nl/sites/default/files/atoms/files/advies_wetswijziging_orgaandonatie.pdf.

1

Datum

17 juli 2019

Ons kenmerk
z2019-15249

strekkende verklaring van de betrokkene of diens wettelijke vertegenwoordiger. De gekozen persoon kan
niet zelf zijn contactgegevens wijzigen.
Op grond van artikel 8, tweede lid, van het Handvest van de grondrechten van de Europese Unie en
artikel 16 van de AVG heeft de gekozen persoon evenwel het recht om van de
verwerkingsverantwoordelijke onverwijld rectificatie van hem betreffende onjuiste persoonsgegevens te
verkrijgen.
De AP adviseert om het voorgestelde artikel 5 aan te passen, opdat de gekozen persoon niet wordt
uitgesloten van de mogelijkheid tot rectificatie van zijn persoonsgegevens.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.

Hoogachtend,
Autoriteit Persoonsgegevens,

mr. A. Wolfsen
Voorzitter

2/2