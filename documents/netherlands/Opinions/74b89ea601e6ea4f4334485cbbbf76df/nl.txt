Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Aan de Minister voor Rechtsbescherming
Postbus 20301
2500 EH Den Haag

Datum

30 mei 2018

Ons kenmerk

Uw brief van

Contactpersoon

Uw kenmerk

z2018-08521

3 mei 2018

Onderwerp

Wetgevingsadvisering conceptwetsvoorstel tot wijziging regelingen inzake detentiefasering en
voorwaardelijke invrijheidsstelling

Geachte
Bij brief van 3 mei 2018 heeft u de Autoriteit Persoonsgegevens (AP) gevraagd op grond van het bepaalde
in artikel 51, tweede lid, van de Wet bescherming persoonsgegevens (Wbp) te adviseren over het
conceptwetsvoorstel tot wijziging van de Penitentiaire beginselenwet, het Wetboek van Strafrecht en
enige andere wetten in verband met de wijziging van de regelingen inzake detentiefasering en
voorwaardelijke invrijheidsstelling (hierna: het conceptwetsvoorstel).
Hiermee voldoet de AP aan uw verzoek.
Achtergrond conceptwetsvoorstel
Het conceptwetsvoorstel strekt tot wijziging van de regelingen inzake detentiefasering en voorwaardelijke
invrijheidstelling (v.i.) in de Penitentiaire beginselenwet en het Wetboek van Strafrecht. Hiermee wordt
uitvoering gegeven aan het Regeerakkoord Vertrouwen in de toekomst, waarin het volgende is aangegeven:
“Het stelsel van voorwaardelijke invrijheidsstelling wordt gewijzigd. Veroordeelden zullen niet meer
automatisch in aanmerking komen om voorwaardelijk in vrijheid te worden gesteld. Daarnaast zal de
periode waarin een veroordeelde via een voorwaardelijke invrijheidsstelling kan werken aan zijn
resocialisatie worden gehandhaafd op een derde van de opgelegde straf, met een maximum van twee jaar.
Om gedetineerden optimaal te kunnen voorbereiden op terugkeer in de samenleving blijft
detentiefasering gehandhaafd”.

Bijlage(n) -

1

Datum

30 mei 2018

Ons kenmerk
z2018-08521

Inhoud conceptwetsvoorstel
In uw aanbiedingsbrief bij het conceptwetsvoorstel heeft u aangegeven dat ten aanzien van de verwerking
van persoonsgegevens het voorgestelde artikel 18a van de Penitentiaire beginselenwet (zie artikel T, onder
F, van het wetsvoorstel) relevant is. Hierin is een grondslag opgenomen voor een algemene maatregel van
bestuur waarin onder meer nadere regels kunnen worden gesteld over de gegevensuitwisseling tussen de
penitentiaire inrichting en de gemeente ten behoeve van het in kaart en op orde brengen van de essentiële
voorwaarden voor deelname aan het maatschappelijk leven (werk en inkomen, identiteitsbewijs, zorg,
schuldhulpverlening en onderdak). De gegevensuitwisseling maakt het mogelijk om tijdens de detentie
een beter beeld te krijgen van welke essentiële voorwaarden ontbreken en (een aanvang te maken met) het
op orde brengen daarvan. Het streven is erop gericht dat wordt aangesloten bij al opgestarte trajecten van
voor de detentie en dat in detentie opgestarte trajecten bij het einde van de detentie aan
samenwerkingspartners kunnen worden overgedragen. Met het voorgestelde artikel 18a is aansluiting
gezocht bij de Wet verplichte geestelijke gezondheidszorg (zie in het bijzonder artikel 5:13 van die wet). U
heeft aangegeven dat de algemene maatregel van bestuur waarin de gegevensuitwisseling zal worden
uitgewerkt, te zijner tijd aan de AP ter consultatie zal worden voorgelegd.
Beoordeling
De AP meent dat de noodzaak van de gegevensuitwisseling in het wetsvoorstel op voldoende wijze is
onderbouwd. De AP heeft ten aanzien van het conceptwetsvoorstel dan ook geen inhoudelijke
opmerkingen.
Dictum
De AP heeft ten aanzien van het conceptwetsvoorstel geen inhoudelijke opmerkingen.
Daarnaast heeft de implementatie van de Richtlijn (EU) 2016/680 van het Europees Parlement en de Raad
van 27 april 2016 betreffende de bescherming van natuurlijke personen in verband met de verwerking van
persoonsgegevens door bevoegde autoriteiten met het oog op de voorkoming, het onderzoek, de opsporing
en de vervolging van strafbare feiten of de tenuitvoerlegging van straffen, en betreffende het vrije verkeer
van die gegevens en tot intrekking van Kaderbesluit 2008/977/JBZ van de Raad inhoudelijk geen invloed
op het conceptwetsvoorstel.
Ik vertrouw erop u hiermee voldoende te hebben geïnformeerd.

Hoogachtend,
Autoriteit Persoonsgegevens,

Voorzitter

2/2