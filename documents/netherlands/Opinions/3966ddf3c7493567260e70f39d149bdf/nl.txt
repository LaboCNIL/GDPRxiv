Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Financiën - Fiscaliteit en Belastingdienst
De heer dr. J.A. Vijlbrief
Postbus 20201
2500 EE Den Haag

Datum

21 april 2020

Ons kenmerk

Uw brief van

Contactpersoon

Uw kenmerk

z2020-06319

31 maart 2020

0000064697

070 8888 500

Onderwerp

Advies over het concept voor de wijziging van de Uitvoeringsregeling verplicht gebruik BSN

Geachte heer Vijlbrief,
Bij brief van 31 maart 2020 is de Autoriteit Persoonsgegevens (AP) op grond van het bepaalde in artikel 36,
vierde lid, van de Algemene verordening gegevensbescherming, geraadpleegd over het concept voor de
wijziging van de Uitvoeringsregeling verplicht gebruik BSN (hierna: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
Het concept voorziet in een wettelijke verplichting voor het verwerken van het burgerservicenummer
(bsn) door de betaaldienstverlener bij uitvoering van de regels ter voldoening aan de betalingsvordering.
De betalingsvordering is een nieuw invorderingsinstrument. Het betreft een vereenvoudigd derdenbeslag
onder de betaaldienstverlener, waarbij geen tussenkomst van een deurwaarder benodigd is.

Advies
Grondslag
Volgens de toelichting is de verwerking van het bsn van een belastingschuldige door de
betaaldienstverlener noodzakelijk voor de vervulling van een wettelijke taak die op de Belastingdienst rust en op de
wettelijke verplichting van de betaaldienstverlener om aan de betalingsvordering te voldoen.1 Deze passage lijkt

1 Toelichting, paragraaf Algemene Verordening Gegevensbescherming .

1

Datum

Ons kenmerk

21 april 2020

z2020-06319

te verwijzen naar twee verwerkingsgrondslagen als bedoeld in de AVG, namelijk de ‘wettelijke
verplichting’2 en de ‘taak van algemeen belang’3.
Het moet duidelijk zijn op welke grondslag een verwerking van persoonsgegevens plaatsvindt. Voor de
betrokken belastingschuldige is dit bijvoorbeeld van belang om te weten of hij al dan niet het recht van
bezwaar kan uitoefenen.4
De AP adviseert om de bovengenoemde passage in de toelichting over de vervulling van een wettelijke taak die
op de Belastingdienst rust te schrappen en de verwerking van het bsn door de betaaldienstverlener eenduidig
te baseren op de voorgestelde wettelijke verplichting.
Kenmerk
Volgens de toelichting maakt de Belastingdienst bij het versturen van de betalingsvordering aan de
betaaldienstverlener gebruik van een kenmerk dat gelijk is aan het bsn van de belastingschuldige. De
betaaldienstverlener zal dit kenmerk dat bestaat uit het bsn gaan verwerken.5
Vanuit het oogpunt van gegevensbescherming is het van belang dat dit bsn-kenmerk zal gaan gelden naast
het betalingskenmerk. Als het bsn-kenmerk namelijk ook het betalingskenmerk betreft, dan kan het bsn,
als onderdeel van transactiegegevens, in het kader van de PSD2-richtlijn6 worden verstrekt aan derden.
De AP adviseert om in de toelichting expliciet te vermelden dat het kenmerk dat gelijk is aan het bsn zal
gaan gelden naast het betalingskenmerk.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,

drs. C. E. Mur
Bestuurslid
2 Artikel 6, eerste lid, onder c, van de

AVG.

3 Artikel 6, eerste lid, onder e, van de AVG.
4 Artikel 21 van de AVG.
5 Toelichting, paragraaf Betalingsvordering en paragraaf Algemene Verordening Gegevensbescherming .
6 Richtlijn nr. 2015/2366/EU van het Europees Parlement en de Raad van 25 november 2015 betreffende betalingsdiensten in de interne

markt, houdende wijziging van de Richtlijnen 2002/65/EG, 2009/110/EG en 2013/36/EU en Verordening (EU) nr. 1093/2010 en houdende
intrekking van Richtlijn 2007/64/EG (PbEU 2015, L 337).

2/2