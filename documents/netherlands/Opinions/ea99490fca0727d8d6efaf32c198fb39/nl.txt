Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
de Minister van Infrastructuur en Waterstaat,
Postbus 20904
2500 EX DEN HAAG

Datum

19 juni 2018

Ons kenmerk

Uw correspondentie van

Contactpersoon

Uw kenmerk

z2018-07649

23 april 2018, 16 mei 2018

-

Onderwerp
Verzoek om wetgevingsadvies – Wijziging Scheepvaartverkeerswet, de Havenbeveiligingswet en de Wet
voorkoming verontreiniging door schepen ter (aanvullende) implementatie van de richtlijnen (EU)
2017/2109 en 2010/65/EU in verband met een noodzakelijke wettelijke grondslag voor de verwerking van
persoonsgegevens

Geachte ,
Bij brief van 23 april 2018 heeft u de Autoriteit Persoonsgegevens (AP) gevraagd op grond van het
bepaalde in artikel 51, tweede lid, van de Wet bescherming persoonsgegevens (Wbp) te adviseren over de
“Wijziging Scheepvaartverkeerswet, de Havenbeveiligingswet en de Wet voorkoming verontreiniging door schepen ter
(aanvullende) implementatie van de richtlijnen (EU) 2017/2109 en 2010/65/EU in verband met een noodzakelijke
wettelijke grondslag voor de verwerking van persoonsgegevens” (hierna: wetsvoorstel). Inmiddels is met ingang
van 25 mei 2018 de Algemene verordening gegevensbescherming (AVG) van toepassing en de AP zal
overeenkomstig de artikelen 36, vierde lid, AVG en 57, eerste lid, onder c, van de AVG voldoen aan uw
verzoek.1

Inhoud wetsvoorstel2
Op 15 november 2017 is de Richtlijn (EU) 2017/2109 van het Europees Parlement en de Raad tot wijziging
van Richtlijn 98/41/EG van de Raad inzake de registratie van de opvarenden van passagiersschepen die
vanuit of naar havens in de lidstaten van de Gemeenschap varen en Richtlijn 2010/65/EU van het Europees
Parlement en de Raad betreffende meldingsformaliteiten voor schepen die aankomen in en/of vertrekken
uit havens van de lidstaten (PbEU L 3 15/52) (hierna: richtlijn 2017/2109) vastgesteld.3 Deze richtlijn dient
1

Op ambtelijk niveau is op 16 mei 2018 kortgesloten dat het AP-advies uiterlijk op 19 juni 2018 zal worden verstuurd.
Zie: begeleidende brief bij wetsvoorstel d.d. 23 april 2018 en memorie van toelichting van dit wetsvoorstel, p. 6.
3
Zie: memorie van toelichting van dit wetsvoorstel, p. 9-10: “Dit voorstel komt voort uit het REFIT (REgulatory FITness check)programma dat de Europese Commissie heeft uitgevoerd met betrekking tot de regelgeving inzake de veiligheid van
passagiersschepen. Het doel daarvan was de bestaande Europese regels over de veiligheid van passagiersschepen daar waar mogelijk
2

Bijlage(n) -

1

Datum

19 juni 2018

Ons kenmerk
z2018-07649

op 21 december 2019 te zijn geïmplementeerd in de Nederlandse regelgeving. Dit wetsvoorstel strekt gezamenlijk met een wijziging van het Besluit meldingsformaliteiten en gegevensverwerkingen
scheepvaart, en een wijziging van de Regeling meldingen en communicatie scheepvaart en de Regeling
veiligheid zeeschepen - tot implementatie van deze richtlijn.
In dit wetsvoorstel wordt voorgesteld een grondslag in de Scheepvaartverkeerswet op te nemen voor de
verwerking van persoonsgegevens. Deze grondslag maakt het mogelijk om persoonsgegevens te
verwerken en om in lagere regelgeving regels te stellen over het verplichte melden van gegevens van
opvarenden van passagiersschepen door de reder, zoals dat wordt ingevoerd met richtlijn (EU) 2017/2109.
De verwerking van persoonsgegevens op basis van richtlijn (EU) 2017/2109 heeft tot doel het verhogen van
de veiligheid en reddingkansen van opvarenden aan boord van passagiersschepen. Voorts wordt door
middel van het onderhavige wetsvoorstel een eerdere omissie in de implementatie van richtlijn
2010/65/EU4 inzake maritiem ‘single window’ hersteld. Hiertoe wordt voorgesteld wijzigingen aan te
brengen in de Havenbeveiligingswet en de Wet voorkoming verontreiniging door schepen, waarin de
wettelijke grondslag voor de gegevensverwerking – in beperkte mate zullen hiertoe persoonsgegevens5
worden verwerkt – wordt voorgesteld.
Ter implementatie van richtlijn (EU) 2017/2109 zullen ook het Besluit meldingsformaliteiten en
gegevensverwerkingen scheepvaart, en de Regeling meldingen en communicatie scheepvaart en de
Regeling veiligheid zeeschepen aangepast moeten worden. Dit ontwerpbesluit en deze conceptregeling
zullen in een later stadium eveneens aan de AP worden voorgelegd.

Advies
Het wetsvoorstel geeft de AP geen aanleiding tot het maken van op- en aanmerkingen, omdat voor het
beantwoorden van de vraag of het verwerken van persoonsgegevens mogelijk is, al een uitgebreid
toetsingskader bestaat. Het wetsvoorstel bestaat uit (aanvullende) implementatie van de richtlijnen
2017/2109 en 2010/65/EU. Dit betekent dat de afwegingen met betrekking tot de verwerking van
persoonsgegevens in belangrijke mate zijn gemaakt op het niveau van deze richtlijnen. Dit geldt ook voor
de verwerking van de bijzondere persoonsgegevens, te weten de gegevens betreffende de gezondheid. De
te vereenvoudigen, om Europese regels enkel te behouden daar waar het nodig en proportioneel is, een correcte en uniforme
implementatie te waarborgen en ten slotte om overlappingen en tegenstrijdigheden weg te werken. Richtlijn 2017/2109 wijzigt
richtlijn 98/41/EG inzake de registratie van de opvarenden van passagiersschepen die vanuit of naar havens in de lidstaten van de
Gemeenschap varen (hierna: richtlijn 98/41/EG), en richtlijn 2010/65/EU. Met de richtlijn worden twee belangrijke wijzigingen
aangebracht. Allereerst voegt de richtlijn extra gegevens toe die over de opvarenden moeten worden gemeld. Ten tweede wordt de
registratie van het aantal opvarenden en hun gegevens omgezet in een melding (meldingsformaliteit) die via het hierboven
beschreven elektronisch loket (het Single Window voor maritiem en lucht (SW); voorheen: Maritiem Single Window) gedaan moet
worden.”
4
Zie: memorie van toelichting van dit wetsvoorstel, p. 8-9: “In 2010 is richtlijn 2010/65/EU tot stand gekomen. Deze richtlijn beoogt de
administratieve procedures die van toepassing zijn op het zeevervoer te vereenvoudigen. Daartoe verplicht de richtlijn de gegevens
die door zeeschepen aan de autoriteiten moeten worden verstrekt bij aankomst en vertrek uit een haven zoveel als mogelijk is,
elektronisch te verstrekken. Om de melding van gegevens te vereenvoudigen en om dubbelingen in meldingen aan de diverse
autoriteiten bij de aanloop in één en dezelfde haven te voorkomen, verplicht de richtlijn lidstaten een nationaal loket (Single Window)
in te richten. Via dit Single Window wordt door het bevoegd gezag de relevante informatie verstrekt aan andere autoriteiten in de
eigen lidstaat en tevens via het Europese centrale informatiesysteem (SafeSeaNet) aan andere lidstaten.”
5
Het gaat hierbij om de naam en contactgegevens van de kapitein of van de contactpersoon van de reder.

2/3

Datum

19 juni 2018

Ons kenmerk
z2018-07649

Nederlandse implementatiewetgever komt slechts beperkt een zelfstandige afweging toe.6 Deze beperkte
afweging zal in het nog aan de AP voor te leggen aangepaste Besluit meldingsformaliteiten en
gegevensverwerkingen scheepvaart, en de Regeling meldingen en communicatie scheepvaart en de Regeling veiligheid
zeeschepen vorm krijgen.

Dictum
Het voorstel geeft de AP geen aanleiding tot het maken van inhoudelijke opmerkingen.

Ik vertrouw erop u hiermee voldoende te hebben geïnformeerd.

Hoogachtend,
De Autoriteit Persoonsgegevens,

Mr. A. Wolfsen
Voorzitter

6

Zie: memorie van toelichting van dit wetsvoorstel, p. 10.

3/3