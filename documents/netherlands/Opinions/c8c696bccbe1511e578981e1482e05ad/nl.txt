Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Aan de Minister voor Rechtsbescherming

Datum

5 juli 2018

Ons kenmerk

Uw brief van

Contactpersoon

Uw kenmerk

z2018-06423

11 april 2018

Onderwerp

Wetgevingsadvisering wijziging Besluit politiegegevens en wijziging Besluit politiegegevens bijzondere
opsporingsdiensten

Geachte
Bij brief van 11 april 2018 heeft u de Autoriteit Persoonsgegevens (AP), mede namens uw ambtgenoten van
Defensie en van Sociale Zaken en Werkgelegenheid gevraagd op grond van het bepaalde in artikel 51,
tweede lid, van de Wet bescherming persoonsgegevens (Wbp) te adviseren over het conceptontwerpbesluit houdende wijziging van het Besluit politiegegevens (Bpg) in verband met de
themaverwerking ter bestrijding van omkoping en tot wijziging van het Besluit politiegegevens bijzondere
opsporingsdiensten (Bpgbod’en)in verband met de themaverwerking ter bestrijding van mensenhandel
(hierna: het concept-ontwerpbesluit).
Met betrekking tot het concept-ontwerpbesluit is een internetconsultatie opengesteld geweest van 17
april 2018 tot en met 1 juni 2018. Per brief van 23 april 2018 heeft de AP aangegeven na verwerking van de
opmerkingen uit de internetconsultatie ten aanzien van het concept-ontwerpbesluit te zullen adviseren.
Per e-mail van 4 juli 2018 is de AP een aan de reacties van de internetconsultatie aangepast conceptontwerpbesluit toegezonden. De AP adviseert derhalve op het ontwerpbesluit zoals dat op 4 juli 2018 aan
de AP is voorgelegd.
Inhoud concept-ontwerpbesluit
Onderdeel Bpg
Artikel 10, eerste lid, onderdeel b van de Wet politiegegevens (Wpg) bevat een basis voor het verwerken
van gegevens over de betrokkenheid van personen bij handelingen die kunnen wijzen op het beramen of
plegen van bij algemene maatregel van bestuur aan te wijzen categorieën van misdrijven die door hun
omvang of ernst of hun samenhang met andere misdrijven een ernstig gevaar voor de rechtsorde

Bijlage(n) -

1

Datum

5 juli 2018

Ons kenmerk
z2018-06423

opleveren: de zogenoemde themaverwerking. In het Bpg worden als zodanig aangewezen terroristische
misdrijven, mensenhandel en mensensmokkel. Het concept-ontwerpbesluit voegt hieraan toe de
categorie omkoping van ambtenaren.
Onderdeel BpgBod’en
De voorgestelde wijziging van artikel 2 van het BpgBod’en voorziet er in dat de verwerking van
politiegegevens op grond van artikel 10, eerste lid, onderdeel b, van de wet van overeenkomstige
toepassing is op de verwerking van persoonsgegevens door de Inspectie SZW, Directie Opsporing (ISZWDO. De bestrijding van arbeidsuitbuiting is een kerntaak van de ISZW-DO. Het onderwerp mensenhandel
is als zodanig reeds in artikel 3:2 onder b, Bpg aangemerkt als een thema waarvoor themaverwerking
noodzakelijk is.
Beoordeling
De AP heeft ten aanzien van het voorliggende concept-ontwerpbesluit geen inhoudelijke opmerkingen.
In de nota van toelichting bij het concept-ontwerpbesluit is de noodzaak van de wijzigingen in het Bpg en
het BpgBod’en naar het oordeel van AP voldoende onderbouwd. Tevens is in de nota van toelichting
ingegaan op de beperking van de autorisatie bij toegang tot de gegevens. Daarnaast geeft de nota van
toelichting aan dat voorafgaand aan de totstandkoming van de themaregisters de rijksrecherche (belast
met de uitvoering van het onderzoek naar de zwaardere gevallen van ambtelijke corruptie) respectievelijk
de ISZW-DO een gegevensbeschermingseffectbeoordeling zal uitvoeren.
Waarschijnlijk ten overvloede merkt de AP op dat de tekst van het Bpg Bod’en nog niet is aangepast aan de
nieuwe teksten van de Bpg.
Dictum
De AP heeft ten aanzien van het voorliggende concept-ontwerpbesluit geen inhoudelijke opmerkingen.
Ik vertrouw erop u hiermee voldoende te hebben geïnformeerd.

Hoogachtend,
Autoriteit Persoonsgegevens,

2/2