 

 
 
De Minister van Sociale Zaken en Werkgelegenheid 
Postbus 90801 
2509 LV Den Haag 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
20 april 2023 
 
 

Ons kenmerk 
z2022-07181 
 
Contactpersoon 
 
 

Uw brief van 
22 december 2022 
 
Uw kenmerk 
2022-0000283371 
 

 
Onderwerp 
advies Conceptregeling in verband met regels over de re-integratievisie en enkele andere wijzigingen 
 

 

 

Geachte mevrouw Van Gennip, 
 
Bij brief van 22 december 2022 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG), geraadpleegd over de 
Conceptregeling van de Minister van Sociale Zaken en Werkgelegenheid tot wijziging van de Regeling 
SUWI, de Regeling procesgang eerste en tweede ziektejaar en de Regeling procesgang eerste en tweede 
ziektejaar voor vangnetters zonder werkgever in verband met regels over de re-integratievisie en enkele 
andere wijzigingen (hierna: het concept).  
 
De AP heeft een opmerking over het concept en adviseert daarmee rekening te houden. 
 
Strekking van het concept  
Voor zover het de verwerking van persoonsgegevens betreft, regelt het concept dat een verzekerde 
(werknemer) bij de aanvraag van een WIA-uitkering gegevens verstrekt over diens gezondheid die van 
belang zijn voor herstel, werkhervatting en re-integratie. UWV verwerkt die gegevens voor het vaststellen 
van het recht op een WIA-uitkering.   
Het concept bevat voorts een verplichting voor de werkgever1 en de werknemer om hun visie op het re-
integratietraject op te nemen in het plan van aanpak en herstelt een verwijzing.  
 
De aanvraag van een WIA-uitkering gaat vergezeld van een re-integratieverslag (RIV).2 Het re-
integratieverslag bestaat onder meer uit het plan van aanpak van de werkgever, het advies van de 

                                                                        
1 In enkele gevallen is er geen werkgever (onder meer als de werknemer een tijdelijk contract had dat tijdens het verzuim is afgelopen). 
Dan wordt alleen de visie van de werknemer in het plan van aanpak opgenomen (artikel III onder A van het concept: voorstel tot 
wijziging van artikel 4, tweede lid, van de Regeling procesgang eerste en tweede ziektejaar voor vangnetters zonder werkgever).   
2 Artikel 65 van de Wet WIA.  

  

 

1 

 

 

Datum 
20 april 2023 

Ons kenmerk 
z2022-07181 

 
bedrijfsarts/arbodienst over de belastbaarheid van de werknemer en de (eerstejaars- en eind)evaluatie.3 
Daarnaast bevat het re-integratieverslag een apart gedeelte met medische gegevens.4 De werknemer 
stuurt de medische gegevens in een aparte envelop aan UWV met de vermelding “medisch geheim”.5 UWV 
toetst aan de hand van het re-integratieverslag of voldoende re-integratie-inspanningen zijn verricht 
(RIV-toets).6 Blijkt uit de RIV-toets dat de werkgever onvoldoende inspanningen heeft verricht, dan kan 
UWV de werkgever verplichten om het loon langer door te betalen (hierna: “loonsanctie”).7  
 
Op 30 september 2020 is een wetsvoorstel ingediend dat ertoe strekt dat de RIV-toets alleen nog zal 
bestaan uit een arbeidskundige beoordeling en dat het advies van de bedrijfsarts over de belastbaarheid 
van de werknemer niet langer door UWV wordt getoetst.8 Als dit wetsvoorstel in werking treedt, heeft 
UWV geen grondslag meer om de medische gegevens te ontvangen ten behoeve van de RIV-toets.9 
Volgens de toelichting op het concept zijn die gegevens dan nog steeds noodzakelijk voor het vaststellen 
van het recht op een WIA-uitkering.10 Het concept creëert daarom een grondslag voor de verwerking van 
medische gegevens door het UWV bij de aanvraag van de uitkering en het vaststellen van het recht erop.11  
 
Advies  
Uit het concept en de toelichting blijkt niet waarom het na de inwerkingtreding van voornoemd 
wetsvoorstel nog steeds noodzakelijk is dat de werknemer reeds bij de aanvraag van de WIA-uitkering gegevens 
over zijn gezondheid verstrekt. UWV verricht bij de ontvangst van de aanvraag eerst een RIV-toets. Na de 
inwerkingtreding van voornoemd wetsvoorstel zijn de gegevens over de gezondheid van de werknemer 
voor de RIV-toets niet meer van belang. De RIV-toets kan ertoe leiden dat UWV een loonsanctie oplegt. In 

                                                                        
3 Paragraaf 5.3.3 van de Beleidsregels verwerking persoonsgegevens gezondheid zieke werknemers (Stcrt. 2016/21703), artikel 6, eerste 
lid, van de Regeling procesgang eerste en tweede ziektejaar (Stcrt. 2002/60, laatstelijk gewijzigd Stcrt. 2017/60678), artikel 2, tweede 
lid, van de Beleidsregels vorm- en herkenbaarheidsvereisten re-integratieverslagen (Stcrt. 2003/117, laatstelijk gewijzigd Stcrt. 
2005/246) en paragraaf 3.2 van de Werkwijzer Poortwachter (www.uwv.nl/werkgevers/images/werkwijzer-poortwachter.pdf).  
4 Bij de medische gegevens gaat het om een beschrijving van de aard van de klachten, voor zover mogelijk de diagnose, de behandeling 
en de prognose, en de beperkingen die hieruit voortvloeien (zie de toelichting op het concept, p. 1). De bedrijfsarts/arbodienst 
verstrekt het gedeelte met medische gegevens wel aan de werknemer, maar niet aan de werkgever. Zie paragraaf 5.3.3 van de 
Beleidsregels verwerking persoonsgegevens gezondheid zieke werknemers en paragraaf 3.2.7 van de Werkwijzer Poortwachter.  
5 Zie: www.uwv.nl/particulieren/ziek/ziek-wia-uitkering/wia-uitkering-aanvragen/detail/wia-aanvragen-met-werkgever/de-wia-
documenten-aanleveren.   
6 Artikel 65 van de Wet WIA. De RIV-toets bestaat uit arbeidsdeskundige en verzekeringsgeneeskundige toetsingsaspecten (paragrafen 
10 en 11 van de Werkwijzer Poortwachter). De arbeidsdeskundige toetst of bij de re-integratie de volgende lijnen zijn gevolgd: (1) is het 
eigen werk, eventueel door het treffen van voorzieningen, geschikt (te maken); (2) is er ander passend werk (te maken) binnen de 
organisatie en (3) is spoor 2 (werkhervatting buiten de eigen organisatie) (tijdig en adequaat) ingezet (Werkwijzer Poortwachter, p. 25). 
De verzekeringsarts kijkt of het re-integratieverslag een goed beeld oplevert van het sociaal medisch handelen in de eerste twee 
ziektejaren en toetst de beoordeling, begeleiding en advisering van de bedrijfsarts (Werkwijzer Poortwachter, p. 31). 
7 Artikel 25, negende lid, van de Wet WIA.  
8 Wijziging van de Wet werk en inkomen naar arbeidsvermogen en de Ziektewet teneinde het advies van een bedrijfsarts over de 
belastbaarheid van de werknemer leidend te maken bij de toets op de re-integratie inspanningen door het UWV. Kamerstukken II, 
2020/21, 35589, nr. 2 (Voorstel van wet) en Kamerstukken II, 2020/21, 35589, nr. 3, p. 5 (MvT).  
9 Toelichting op het concept, p. 1.  
10 Toelichting op het concept, p. 1 met verwijzing naar artikel 64 van de Wet WIA. Artikel 64, eerste lid, van de Wet WIA luidt als volgt: 
“Het UWV stelt op aanvraag vast of recht op een uitkering op grond van artikel 47 of artikel 54 ontstaat.”   
11 Toelichting op het concept, p. 1. Op grond van artikel 64, dertiende lid, van de Wet WIA kunnen bij ministeriële regeling regels 
worden gesteld met betrekking tot de gegevens die de verzekerde bij de aanvraag verstrekt (zie de toelichting op het concept, p. 5).   

 

 

2/3 

 

 

Datum 
20 april 2023 

Ons kenmerk 
z2022-07181 

 
dat geval wordt de behandeling van de aanvraag van de WIA-uitkering opgeschort12 en tijdens zo’n 
opschorting zal UWV geen gezondheidsgegevens nodig hebben.    
 
In een ambtelijke toelichting van 2 maart 2023 wordt de ratio en proportionaliteit van de voorgestelde 
wijziging als volgt verduidelijkt. Met de voorgestelde wijziging kan UWV de huidige werkwijze met 
betrekking tot de gezondheidsgegevens intact laten en hoeven er niet twee momenten van aanlevering van 
gegevens te ontstaan. Dit is van belang, omdat een RIV-toets in verreweg de meeste gevallen niet leidt tot 
een loonsanctie13 en de WIA-claimbeoordeling daaropvolgend, bijna gelijktijdig, plaatsvindt.  
 
De AP adviseert om deze verduidelijking in de toelichting bij de voorgestelde wijziging op te nemen.  
 
Werklast 
De AP merkt op dat het concept naar verwachting niet zal nopen tot extra inzet door de AP. 
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
Voorzitter 

                                                                        
12 Artikel 64, zevende lid, van de Wet WIA.  
13 In de e-mail wordt dit niet onderbouwd, maar uit publiek toegankelijke bronnen lijkt inderdaad te volgen dat de RIV-toets meestal 
niet resulteert in een loonsanctie. Het rapport Toetsing van het re-integratieverslag (RIV)  van UWV uit december 2018 vermeldt op p. 
2: “Tussen 2015 en 2017 zijn 7.200 loonsancties opgelegd. Dit is 11% van de beoordeelde re-integratieverslagen.” (zie 
www.uwv.nl/overuwv/images/toetsing-van-het-re-integratieverslag.pdf). In het rapport Na de verlenging van de 
loondoorbetalingsverplichting van UWV uit 2020 staat op p. 5: “In 2018 werden ruim drieduizend verlengingen opgelegd, bij ongeveer 
12% van de getoetste re-integratieverslagen.” (zie www.uwv.nl/overuwv/Images/ukv-2020-10-verlenging-van-de-
loondoorbetalingsverplichting.pdf) 

 

 

3/3 

