Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Justitie en Veiligheid
De heer prof. mr. F.B.J. Grapperhaus
Postbus 20301
2500 EH Den Haag

Datum

25 februari 2020

Ons kenmerk

Uw brief van

Contactpersoon

Uw kenmerk

z2020-00151

19 december 2019

2780370

Onderwerp

Advies over het concept voor wijziging van de Wet Bibob tweede tranche

Geachte heer Grapperhaus,
Bij brief van 19 december 2019 is de Autoriteit Persoonsgegevens (AP) op grond van het bepaalde in
artikel 36, vierde lid, van de Algemene verordening gegevensbescherming, geraadpleegd over het concept
voor de wijziging van de Wet bevordering integriteitsbeoordelingen door het openbaar bestuur in verband
met informatiedeling tussen bestuursorganen en rechtspersonen met een overheidstaak en enige overige
wijzigingen (hierna: het concept).
De AP heeft een opmerking over het concept en adviseert daarmee rekening te houden.

Strekking van het concept
De Wet bevordering integriteitsbeoordelingen door het openbaar bestuur (Wet Bibob) beoogt de
integriteit van bestuursorganen1 te beschermen door te voorkomen dat de zij ongewild criminele
activiteiten faciliteren. Wanneer er een ernstig gevaar dreigt dat een beschikking, overheidsopdracht of
vastgoedtransactie wordt misbruikt voor criminele activiteiten, dan kan het bestuursorgaan een
beschikking weigeren of intrekken, een overheidsopdracht niet gunnen, een vastgoedtransactie niet
aangaan of een ter zake gesloten overeenkomst ontbinden.
Het concept strekt tot verruiming van de toepassingsmogelijkheden van de Wet Bibob en de
informatiedeling in dat kader. Het regelt:

1 Kortheidshalve wordt met ‘bestuursorganen’ ook bedoeld ‘rechtspersonen met een overheidstaak’.

1

Datum

25 februari 2020








Ons kenmerk
z2020-00151

de verruiming van de mogelijkheden tot informatieverstrekking over gevaarsconclusies;
de tipbevoegdheid tussen bestuursorganen;
de onderlinge inhoudelijke informatieverstrekking tussen bestuursorganen;
de informatiedeling tussen bestuursorganen en omgevingsdiensten;
de uitbreiding van bevoegdheden ten behoeve van het eigen onderzoek van bestuursorganen;
de uitbreidingen van de reikwijdte van de Wet Bibob (met het toestemmingsvereiste bij
vervreemding van een opstalrecht en met bepaalde omgevingsvergunningen).

Advies
Tipbevoegdheid strafbare feiten
De officier van justitie en het Bureau bevordering integriteitsbeoordelingen door het openbaar bestuur
hebben de bevoegdheid om bestuursorganen te ‘tippen’ wanneer zij beschikken over gegevens die erop
duiden dat een betrokkene in relatie staat tot strafbare feiten. Het concept breidt deze tipbevoegdheid uit
tot bestuursorganen die bevoegd zijn de Wet Bibob toe te passen.
In tegenstelling tot het concept bestaat de tipbevoegdheid volgens de toelichting niet alleen als de tipgever
beschikt over gegevens die erop duiden dat een betrokkene in relatie staat tot strafbare feiten, maar ook tot
overtredingen waarvoor bestuurlijke boetes kunnen worden opgelegd.2 Hiermee zou de omvang van de
gegevens en het aantal betrokkenen waarover mag worden getipt, worden uitgebreid, waardoor er sprake
is van een grotere inbreuk op de privacy.3
De AP adviseert om, overeenkomstig het concept, in de toelichting te schrappen dat de tipbevoegdheid
ook bestaat ten aanzien van overtredingen waarvoor bestuurlijke boetes kunnen worden opgelegd.

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.
Hoogachtend,
Autoriteit Persoonsgegevens,

ir. M.J. Verdier
Vicevoorzitter

2 P. 9.
3 De AP heeft in haar advies over de wijziging van de Wet Bibob eerste tranche

ook al opgemerkt dat de impact op de privacy
ingrijpend wordt gewijzigd (mede) door de tipbevoegdheid uit te breiden naar gegevens over bestuurlijke boetes (advies AP,
24 september 2018, z2018-06417, p. 7). Naar aanleiding hiervan is de tipbevoegdheid beperkt gebleven tot strafbare feiten.

2/2