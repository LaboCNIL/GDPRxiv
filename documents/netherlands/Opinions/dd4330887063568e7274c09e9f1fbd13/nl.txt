Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister voor Rechtsbescherming
De heer drs. S. Dekker
Postbus 20301
2500 EH DEN HAAG

Datum

20 februari 2020

Ons kenmerk
z2019-18174

Uw brief van
1 augustus 2019

Onderwerp

Advies over de ontwerpregeling kansspelen op afstand

Geachte heer Dekker,
Bij brief van 1 augustus 2019 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over de
ontwerpregeling kansspelen op afstand (hierna: het concept).
Deze ontwerpregeling vormt het sluitstuk van de wettelijke regulering van de kansspelen op afstand.
Onderdeel hiervan is een intensieve registratie en analyse van het speelgedrag ter voorkoming van
kansspelverslaving. De AP constateerde eerder dat dit een zeer indringende surveillance betreft. Het is
daarom van belang dat de beveiliging van de geregistreerde persoonsgegevens goed is geregeld en dat de
bewaartermijnen niet langer zijn dan noodzakelijk. De AP heeft hierover aantal opmerkingen en adviseert
daarmee rekening te houden.

Strekking van het concept
Deze regeling strekt tot uitvoering van de Wet kansspelen op afstand1 (hierna: Wet koa) en het Besluit
kansspelen op afstand (nog niet vastgesteld; hierna: Besluit koa)2.
De regeling bevat onder andere een nadere uitwerking van welke gegevens over het speelgedrag en de
gepleegde interventies de kansspelaanbieder dient te registreren. Op basis van die gegevens kan de

1 Wet van 20 februari 2019 tot wijziging van de Wet op de kansspelen, de Wet op de kansspelbelasting en enkele andere wetten in

verband met het organiseren van kansspelen op afstand (Stb. 2019, 127).
2 De AP adviseerde op 12 september 2019 over dit besluit (zaaknummer z2018-21126).

1

Datum

20 februari 2020

Ons kenmerk
z2019-18174

kansspelautoriteit onder andere controleren of de vergunninghouder het voorgeschreven getrapte
interventiemodel3 correct uitvoert.

Advies
Beveiliging
Artikel 27ja, vijfde lid, aanhef en onder b, artikel 30v, vijfde lid, aanhef en onder b, en artikel 31m, zesde lid,
aanhef en onder b, Wet op de kansspelen (hierna: Wok)4 bepalen dat bij of krachtens algemene maatregel
van bestuur nadere regels worden gesteld met betrekking tot “passende technische en organisatorische
maatregelen ter beveiliging van persoonsgegevens […] [cursivering AP]”.
De AP adviseerde eerder artikel 18, vijfde lid, Besluit werving, reclame en verslavingspreventie kansspelen
om te zetten in een zelfstandige delegatiebepaling, opdat – conform de in de Nota van Toelichting
uitgesproken intentie - bij ministeriële regeling nadere regels worden gesteld omtrent beveiliging van
persoonsgegevens.5
In het concept wordt alleen in artikel 3.28, tweede lid, Regeling kansspelen op afstand (verder: Regeling
koa) aandacht besteed aan informatiebeveiliging. Dit artikel betreft echter alleen de kansspelen op afstand
en niet de speelcasino’s en automatenhallen. Bovendien is de scope van dit artikel beperkt tot het
“spelsysteem”. Het is – ook na lezing van de definitie van “spelsysteem” in artikel 1.1 Besluit koa6 - niet
evident dat het “spelsysteem” alle in het concept benoemde gegevens omvat.
De AP adviseert ook voor speelcasino’s en automatenhallen nadere regels te stellen omtrent beveiliging
van persoonsgegevens en te verhelderen wat in artikel 3.28 Regeling koa precies onder “spelsysteem”
moet worden verstaan. Dit ter verduidelijking welke persoonsgegevens behoren bij de definitie van
“spelsysteem”.

Toezicht op de beveiliging
Artikel 27ja, vijfde lid, aanhef en onder b, artikel 30v, vijfde lid, aanhef en onder b, en artikel 31m, zesde lid,
aanhef en onder b, Wok7 bepalen dat bij of krachtens algemene maatregel van bestuur nadere regels
worden gesteld met betrekking tot “passende technische en organisatorische maatregelen ter beveiliging
van persoonsgegevens […]en het toezicht daarop [cursivering AP]”.
Deze nadere regels inzake het toezicht op de beveiliging ontbreken geheel.

3 In dit model wordt de keuze voor één van de in zwaarte en intensiteit variërende maatregelen bepaald door het speelgedrag. Bij de

verschillende interventiemaatregelen die de vergunninghouder moet kunnen treffen, wordt de minst intensieve of invasieve als
eerste gekozen. Indien de inzet daarvan niet tot verbetering leidt, wordt verder gegaan met een intensievere maatregel. Zie ook artikel
16 Besluit werving, reclame en verslavingspreventie kansspelen en artikelen 17 en 18 Regeling werving, reclame en
verslavingspreventie kansspelen.
4 Zoals gewijzigd bij de Wet koa.
5 Zie advies AP van 12 september 2019 (zaaknummer z2018-21126), p. 5.
6 Zoals aan de AP voorgelegd in verband met het advies bedoeld in voetnoot 2.
7 Zoals gewijzigd bij de Wet koa.

2/5

Datum

20 februari 2020

Ons kenmerk
z2019-18174

De AP adviseert in het concept alsnog aandacht te schenken aan het toezicht op de beveiliging van
persoonsgegevens.

Bewaartermijnen
In artikel 4.14 Regeling koa en in artikel 22 Regeling werving, reclame en verslavingspreventie kansspelen
(verder: RWRVK) zijn de bewaartermijnen vastgesteld voor de in het concept benoemde gegevens.8
De algemene bewaartermijn is (minimaal) drie jaar (artikel 4.14, eerste lid, Regeling koa en artikel 22
RWRVK). In artikel 4.14, tweede tot en met vijfde lid, zijn uitzonderingen op deze algemene bewaartermijn
opgenomen.

Artikel 4.14, eerste lid, Regeling koa
De algemene bewaartermijn van minimaal drie jaar wordt in het concept als volgt beargumenteerd:
“Dit geeft de kansspelautoriteit de gelegenheid om gedegen onderzoek uit te voeren, indien de kansspelautoriteit signalen
krijgt dat de vergunninghouder zich niet aan de vergunningsvoorschriften houdt.”9 (1)
“[H]et bewaren van de gegevens met betrekking tot het speelgedrag van individuele spelers [is] van belang om te
voorkomen dat een speler zich met het enkele oogmerk van de verwijdering van gegevens met betrekking tot diens
risicovolle speelgedrag, uitschrijft en zich direct weer als speler inschrijft.” 10 (2)
Ten aanzien van (1) merkt de AP op dat het drie jaar bewaren van – deels bijzondere11 - persoonsgegevens
ten behoeve van het toezicht op het eerste gezicht niet zonder meer noodzakelijk lijkt. De toezichthouder
heeft namelijk te allen tijde rechtstreeks toegang tot de zogenaamde controledatabank12, waarin de
relevante gegevens één jaar worden bewaard.13 Binnen dat jaar kan dus onbeperkt data-analyse op deze
controledatabank worden verricht ten behoeve van het toezicht. Bij geconstateerde misstanden kunnen
dan altijd gegevens van een bepaalde casus bij de kansspelaanbieder worden opgevraagd en worden
veiliggesteld.14 Dat naast de controledatabank alle spel- en interventiegegevens drie jaar moeten worden
bewaard, is dus zonder nadere argumentatie niet goed te volgen.

8 Artikel 4.14 Regeling koa gaat alleen over kansspelen op afstand en is een lex specialis van

artikel 22 RWRVK, dat ook betrekking heeft
op speelcasino’s en automatenhallen. De verwijzing in artikel 22 Regeling werving, reclame en verslavingspreventie naar artikel 4.13
Regeling koa heeft de AP opgevat als een verschrijving.
9 Toelichting bij artikel 4.14.
10 Toelichting bij artikel 4.14.
11 Zie advies AP van 12 september 2019 (zaaknummer z2018-21126), p. 2.
12 Volgens het Besluit koa moet de aanbieder van een kansspel op afstand een zogenaamde controledatabank onderhouden. De
controledatabank is een datakluis waarin gegevens worden opgeslagen die relevant zijn voor de toezichthouders, waaronder de
Kansspelautoriteit. De opgeslagen gegevens hebben betrekking op onder meer betalingstransacties, mutaties in de speelrekening,
overschrijdingen van het spelersprofiel en de toegepaste interventiemaatregelen.
13 Artikel 4.14, vijfde lid.
14 Artikel 5:17 Awb.

3/5

Datum

20 februari 2020

Ons kenmerk
z2019-18174

Ten aanzien van (2) is het op voorhand niet aannemelijk dat dit een bewaartermijn van drie jaar
rechtvaardigt. De Toelichting beschrijft namelijk de situatie dat een speler zich uitschrijft en zich direct weer
als speler inschrijft. Om dit te voorkomen volstaat een veel kortere bewaartermijn.

artikel 22 RWRVK
In de toelichting bij artikel 22 RWRVK is in het geheel niet ingegaan op de ratio van de in dit artikel
gestelde bewaartermijn.

Het hanteren van minimumbewaartermijnen
Artikel 4.14 Regeling koa en artikel 22 RWRVK stellen uitsluitend zogenaamde minimumbewaartermijnen.
Minimumbewaartermijnen zijn geen bewaartermijnen als bedoeld in de AVG, omdat een
minimumbewaartermijn slechts aangeeft dat gegevens vanaf een bepaald moment kunnen worden gewist.
De AVG bedoelt echter met bewaartermijnen het volgende:
“De persoonsgegevens dienen […] beperkt te blijven tot wat noodzakelijk is voor de doeleinden waarvoor zij worden
verwerkt. Dit vereist met name dat ervoor wordt gezorgd dat de opslagperiode van de persoonsgegevens tot een strikt
minimum wordt beperkt […] Om ervoor te zorgen dat persoonsgegevens niet langer worden bewaard dan noodzakelijk is,
dient de verwerkingsverantwoordelijke termijnen vast te stellen voor het wissen van gegevens of voor een periodieke
toetsing ervan.”15

Advies AP inzake bewaartermijnen
Artikel 5, eerste lid, onder e, AVG bepaalt dat persoonsgegevens moeten worden bewaard in een vorm die
het mogelijk maakt de betrokkenen niet langer te identificeren dan voor de doeleinden waarvoor de
persoonsgegevens worden verwerkt noodzakelijk is (“opslagbeperking”).
De AP adviseert in de Toelichting op artikel 4.14, eerste lid, Regeling koa en artikel 22 RWRVK een
degelijke onderbouwing te geven van de algemene bewaartermijn van drie jaar.
De AP adviseert om naast de minimumbewaartermijnen ook maximumbewaartermijnen op te nemen.
De AP adviseert daarnaast bij de voorziene evaluatie van de Wet koa16 ook17 uitdrukkelijk de
bewaartermijnen te evalueren.

15 Overweging 39 AVG.
16 Artikel VIII. Zie verder voetnoot 2.
17 Zie advies AP van 12 september 2019 (zaaknummer z2018-21126), p. 4.

4/5

Datum

20 februari 2020

Ons kenmerk
z2019-18174

Openbaarmaking van het advies
De AP is voornemens dit advies na vier weken openbaar te maken op de website
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen
bezwaar bestaat.

Hoogachtend,
Autoriteit Persoonsgegevens,

ir. M.J. Verdier
Vicevoorzitter

5/5