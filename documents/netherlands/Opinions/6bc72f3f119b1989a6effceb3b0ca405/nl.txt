Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Staatssecretaris van Economische Zaken en Klimaat
Mw. mr. drs. M.C.G. Keijzer
Postbus 20401
2500 EK Den Haag

Datum

23 juni 2020

Ons kenmerk

Uw brief van

Contactpersoon

Uw kenmerk

z2020-10751

12 mei 2020

e-mail do 18-6-2020 12:28h

070 8888 500

Onderwerp

Advies over het concept voor een Regeling subsidie vaste lasten MKB Covid-19 (Corona crisis) ´vastgesteld
en per e-mail toegezonden op 23 juni 2020´

Geachte mevrouw Keijzer,
Bij bericht van 18 juni 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG) met spoed geraadpleegd over
het concept voor een regeling voor subsidie voor de vaste lasten van MKB ondernemers in verband met de
corona crisis, de Regeling subsidie vaste lasten MKB Covid-19 (hierna: het concept).
De AP heeft een opmerking over het concept en adviseert daarmee rekening te houden.
Strekking
De regeling voorziet in subsidie voor door de Corona crisis hard geraakte sectoren in het MKB, waaronder
de horeca, recreatie, sportscholen, evenementen, kermissen, speelautomatenhallen, podia en theaters.
Doel is dat bedrijven hiermee over voldoende liquide middelen beschikken om de komende maanden de
vaste lasten te kunnen blijven betalen. Om in aanmerking te komen voor subsidie moet een onderneming
ten minste 30% omzetverlies hebben.
Advies
De regeling voorziet in een voorschot op basis van geschat omzetverlies ten opzichte van een
referentieperiode. Voor fraudebestendigheid van de regeling is het van groot belang dat de omzet in de

1

Datum

23 juni 2020

Ons kenmerk
z2020-10751

referentieperiode, de schatting en de vaststelling zo betrouwbaar mogelijk zijn. In een grotendeels
geautomatiseerd uitvoeringsproces worden aanvragen daarom gecontroleerd op validiteit, plausibiliteit
en signalen van misbruik of oneigenlijk gebruik.1 De regeling bepaalt dat de Belastingdienst
de hiervoor noodzakelijke omzet gegevens (BTW) van de aanvrager verstrekt aan de minister.2
In een context waarin om een crisis te bestrijden massaal en voortvarend op basis van omzetgegevens
moet worden beschikt acht de AP inzet van beschikbare belastinggegevens voor een toets op juistheid van
aanvragen op zichzelf aanvaardbaar. Het concept vult dit echter in door verstrekking voor te schrijven van
alle nodige gegevens door de Belastingdienst aan de minister. De AP merkt op dat een systeem waarbij de
Belastingdienst ‘hitnohit’ slechts aangeeft welke aanvragen niet corresponderen met de beschikbare
gegevens mogelijk ook voldoet, terwijl dat beter tegemoetkomt aan het beginsel van minimale
gegevensverwerking.
De AP geeft in overweging de voorgenomen verstrekking door de Belastingdienst te beperken tot de
probleemgevallen.
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het concept openbaar is. De AP verneemt graag het moment waarop openbaarmaking
wordt verwacht, zodra dit bekend is.

Hoogachtend,
Autoriteit Persoonsgegevens,

drs. C. E. Mur
Bestuurslid

1 Toelichting, paragraaf 6.
2 Artikel 12, tweede lid.

2/2