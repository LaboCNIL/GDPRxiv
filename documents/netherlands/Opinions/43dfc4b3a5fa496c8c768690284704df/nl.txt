 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Volksgezondheid, Welzijn en Sport 
Postbus20350 
2500 EJ DEN HAAG 
 

 

 

 

 

Datum 
17 januari 2023 
 
 

Ons kenmerk 
z2022-06389 
 
Contactpersoon 
 
 

Uw brief van 
7 november 2022 
 
Uw kenmerk 
3463263-1039155-GMT 
 

 
Onderwerp 
Advies over het conceptwetsvoorstel actualisering lichaamsmateriaalwetgeving 
 

 

 

Geachte heer Kuipers, 
 
Bij brief van 7 november 2022 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor de wijziging van de Wet veiligheid en kwaliteit lichaamsmateriaal, de Wet op de orgaandonatie en 
enkele andere wetten in verband met een gewijzigde lichaamsmateriaaldonatiepraktijk en de groei van 
toepassingsmogelijkheden van lichaamsmateriaal (Wet actualisering lichaamsmateriaalwetgeving) 
(hierna: het concept). 
 
De AP heeft in het licht van het Handvest van de Grondrechten van de Europese Unie bezien of het concept 
strookt met de AVG en het overige relevante recht, waarbij op de voet van artikel 6, derde lid, van de AVG, 
onder andere voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 

• 

• 

• 

• 

het concept geschikt is om de nagestreefde doelstelling van algemeen belang te verwezenlijken 
(1. geschiktheid); 
de inmenging in het recht op bescherming van persoonsgegevens beperkt blijft tot het strikt 
noodzakelijke, in die zin dat het doel niet redelijkerwijs even doeltreffend kan worden bereikt 
op een andere wijze, die de grondrechten van de betrokkenen minder aantast (2. subsidiariteit); 
de inmenging niet onevenredig is aan dat doel, wat met name een afweging impliceert van het 
belang van het doel en de ernst van de inmenging (3. proportionaliteit), en 
het concept voldoende aangeeft in welke omstandigheden en onder welke voorwaarden 
persoonsgegevens kunnen worden verwerkt, en aldus waarborgen stelt ter bescherming van 
persoonsgegevens (4.  inhoudelijke en procedurele waarborgen). 

 

 

  

1 

 

 

Datum 
17 januari 2023 

Ons kenmerk 
z2022-06389 

 
De AP heeft bezwaren tegen het concept die zich met name richten op (de onderbouwing van) de aspecten 
subsidiariteit (2), proportionaliteit (3) en inhoudelijke en procedurele waarborgen (4) en adviseert de 
procedure niet voort te zetten, tenzij deze bezwaren zijn weggenomen. 
 
Strekking van het concept  
 
De Wet veiligheid en kwaliteit lichaamsmateriaal (Wvkl) en de Wet op de orgaandonatie (Wod) (hierna 
ook: lichaamsmateriaalwetgeving) bevatten kwaliteits- en veiligheidswaarborgen voor het gehele proces 
van donatie tot transplantatie van lichaamsmateriaal bestemd voor toepassing op de mens.  
 
Volgens de memorie van toelichting wordt de lichaamsmateriaalwetgeving op sommige punten onjuist 
geïnterpreteerd en toegepast, bevat het een aantal onduidelijkheden en sluit het ook niet altijd goed aan op 
de huidige praktijk. Deze verbeterpunten en ontwikkelingen waren aanleiding voor een algehele 
herziening van de lichaamsmateriaalwetgeving, waarvan het concept het resultaat is.1  
 
Een aantal aspecten van het concept heeft (mogelijk) betrekking op de verwerking van persoonsgegevens, 
waaronder de volgende.  
 
Het concept creëert een nationaal meldpunt2 waarbij zorgverleners melding kunnen doen van een 
orgaantransplantatie bij een persoon indien deze transplantatie heeft plaatsgevonden buiten de keten van 
orgaandonatie tot orgaantransplantatie. Deze melding geschiedt ten behoeve van beleidsvorming gericht 
op het tegengaan van mogelijke illegale activiteiten gerelateerd aan orgaantransplantaties. Het concept 
bepaalt dat het nationale meldpunt hiervoor alle noodzakelijke persoonsgegevens mag verwerken, 
waaronder begrepen gegevens over de gezondheid.3 
 
Ook wijzigt het concept de door het orgaancentrum4 gehouden registratie van de werkzaamheden van 
verkrijgingsorganisaties5 en transplantatiecentra6 met aantallen donoren en de soorten en aantallen 
organen. Deze aantallen zullen niet geaggregeerd zijn, zoals de huidige Wvkl vereist, maar op 
patiëntniveau.7 Het orgaancentrum neemt deze informatie op in haar jaarverslag en maakt deze 
openbaar.8 
 

                                                                        
1 Memorie van toelichting, p. 2. 
2 De Minister van Volksgezondheid, Welzijn en Sport is hiervoor verwerkingsverantwoordelijke.  
3 Artikel 8e, eerste, tweede en derde lid, van de Wvkl (nieuw).  
4 Orgaancentrum: een instelling als bedoeld in artikel 24 van de Wod (artikel 1 van de Wvkl (nieuw)). 
5 Verkrijgingsorganisatie: een gezondheidszorginstelling, team of eenheid van een ziekenhuis of een persoon of een andere instantie 
die postmortale weefsels of organen verkrijgt. Postmortaal: ter beschikking komen na overlijden (artikel 1 van de Wvkl (nieuw)). 
6 Transplantatiecentrum: een gezondheidszorginstelling, team of eenheid van een ziekenhuis of andere instantie die menselijke 
organen transplanteert en daartoe op grond van de Wet op bijzondere medische verrichtingen een vergunning heeft  (artikel 1 van de 
Wvkl (nieuw)). 
7 Artikel 8c, eerste lid, van de Wvkl (nieuw) en memorie van toelichting, p. 18 en 30. 
8 Artikel 8c, tweede lid, van de Wvkl (oud). 

 

 

2/5 

 

 

Datum 
17 januari 2023 

Ons kenmerk 
z2022-06389 

 
Verder bepaalt het concept dat weefselinstellingen9, verkrijgingsorganisaties en transplantatiecentra 
gegevens moeten verstrekken aan het orgaancentrum die nodig zijn voor een goede uitvoering van de aan 
haar bij of krachtens de Wvkl of de Wod toegekende taken.10 
 
Advies  
 

1.  Wetgeving duidelijk en nauwkeurig, subsidiariteit en proportionaliteit  

Wetgeving met betrekking tot inmenging in het recht op bescherming van persoonsgegevens moet 
volgens vaste rechtspraak altijd duidelijk en nauwkeurig zijn en de toepassing daarvan moet voorspelbaar 
zijn voor degenen op wie deze van toepassing is (inhoudelijke en procedurele waarborgen).11  
 
Ook moet de inmenging in het recht op bescherming van persoonsgegevens beperkt blijven tot het strikt 
noodzakelijke, in die zin dat het doel niet redelijkerwijs even doeltreffend kan worden bereikt op een 
andere wijze, die de grondrechten van de betrokkenen minder aantast (subsidiariteit). En de inmenging 
mag niet onevenredig zijn aan dat doel, wat met name een afweging impliceert van het belang van het doel 
en de ernst van de inmenging (proportionaliteit). Hierbij is het van belang om naast de beoogde 
bescherming van de ontvanger en de donor, in ieder geval ook mee te wegen dat het medisch 
beroepsgeheim zal worden doorbroken door het verstrekken van persoonsgegevens aan het nationaal 
meldpunt en aan het orgaancentrum. Doorbreking van het medisch beroepsgeheim vindt slechts plaats in 
zeer uitzonderlijke en zwaarwegende gevallen.  
 
Het concept schiet op de bovengenoemde punten in een aantal opzichten tekort. Dit is des te 
onwenselijker nu het hier (mede) gaat om een kwetsbare groep, namelijk mensen die afhankelijk zijn van 
donatie van lichaamsmateriaal om (menswaardig) te kunnen leven, en/of om bijzondere 
persoonsgegevens, namelijk gegevens over gezondheid. Hieronder wordt op deze punten ingegaan. 
 

1.1  Nationaal meldpunt orgaanhandel  

Volgens de toelichting is het nationaal meldpunt niet gericht op het verwerken van persoonsgegevens. Uit 
de gemelde gegevens kan volgens de toelichting op zichzelf niet direct worden afgeleid om welke patiënt of 
zorgverlener het gaat. Maar door koppeling met andere bij het nationaal meldpunt beschikbare gegevens is 
herleidbaarheid naar de persoon zonder onevenredige inspanning niet uitgesloten.12 
 
Het concept bepaalt niet welke gegevens met betrekking tot het meldpunt worden verwerkt. De 
toelichting noemt wel een aantal voorbeelden: de transplantatiedatum, het type orgaan, het donortype, het 
Nederlandse behandelcentrum, of er sprake is van een verwijzing van de behandelaar en het land en de 

                                                                        
9 Weefselinstelling: een ziekenhuisafdeling of een andere instantie waar werkzaamheden met betrekking tot het verkrijgen, met 
uitzondering van het verkrijgen van organen en postmortaal weefsel, in ontvangst nemen van een verkrijgingsorganisatie, bewerken, 
preserveren, bewaren, distribueren of in- en uitvoeren naar respectievelijk uit derde landen van lichaamsmateriaal worden uitgevoerd 
(artikel 1 van de Wvkl (nieuw)). 
10 Artikel 14 van de Wvkl (nieuw). 
11 Overweging 41 bij de AVG.  
12 Memorie van toelichting, p. 6-7. 

 

 

3/5 

 

 

Datum 
17 januari 2023 

Ons kenmerk 
z2022-06389 

 
plaats waar de transplantatie heeft plaatsgevonden.13 Het is onduidelijk waarom deze gegevens niet 
wettelijk gelimiteerd kunnen worden vastgelegd.  
 

1.2  Register orgaancentrum 

Het concept wijzigt de bepaling over de door het orgaancentrum gehouden registratie van ‘geaggregeerde 
aantallen’ in ‘aantallen’, omdat het orgaancentrum in de praktijk registers bijhoudt op patiëntniveau.14 De 
proportionaliteit en subsidiariteit tot het bijhouden van de gegevens op patiëntniveau is niet aangetoond. 
Ook bepaalt het concept niet welke persoonsgegevens in het register worden verwerkt.  
 

1.3  Jaarverslag register orgaancentrum 

De Wvkl is op het punt van publicatie van informatie uit het register van het orgaancentrum in het 
jaarverslag ongewijzigd gebleven. Hierdoor kan de gevolgtrekking worden gemaakt dat de 
persoonsgegevens uit het register ook in het jaarverslag worden opgenomen. Dit lijkt de AP niet de 
bedoeling. De proportionaliteit en subsidiariteit daarvan is in ieder geval niet aangetoond.  
 

1.4  Gegevensverstrekking aan orgaancentrum  

Het concept verplicht weefselinstellingen, verkrijgingsorganisaties en transplantatiecentra gegevens te 
verstekken aan het orgaancentrum. Het concept bepaalt niet om welke persoonsgegevens het hier gaat. 
 
 
Gelet op het vorenstaande adviseert de AP om: 

  de persoonsgegevens die in de bovengenoemde gevallen worden verwerkt wettelijk te limiteren, 

dan wel in een aparte privacyparagraaf in de toelichting15 te onderbouwen waarom een limitatieve 
opsomming onmogelijk of onwenselijk is. 

  de proportionaliteit en subsidiariteit van de betreffende gegevensverwerkingen deugdelijk te 

 

onderbouwen in een aparte privacyparagraaf in de toelichting. 
te expliciteren dat er alleen geaggregeerde aantallen, en dus geen persoonsgegevens, worden 
opgenomen in het jaarverslag van het orgaancentrum. 

 

2.  Melding zorgverleners aan nationaal meldpunt orgaanhandel 

De voorgestelde melding van zorgverleners aan het nationaal meldpunt orgaanhandel is facultatief van 
aard. Dit betekent dat het al dan niet volledig en juist inzicht krijgen in mogelijke illegale activiteiten 
gerelateerd aan orgaantransplantaties en het daarop kunnen baseren van goede beleidsvorming, 
afhankelijk is van de bereidwilligheid en het handelen van zorgverleners. Bovendien kan deze 
vrijwilligheid bij zorgverleners leiden tot onzekerheden gelet op de afweging die zij dan moeten maken om 
hun medische beroepsgeheim te doorbreken. Een wettelijke verplichting tot melden, mits de 
proportionaliteit daarvan deugdelijk is onderbouwd, voorkomt deze problematiek. 
 

                                                                        
13 Memorie van toelichting, p. 6-7. 
14 Memorie van toelichting, p. 30. 
15 Ook volgens de toelichting bij aanwijzing 4.43 van de Aanwijzing voor de regelgeving ligt het in de rede om het onderwerp 
bescherming van persoonsgegevens in een aparte paragraaf te behandelen. 

 

 

4/5 

 

 

Datum 
17 januari 2023 

 

Ons kenmerk 
z2022-06389 

De AP adviseert om de melding van zorgverleners aan het nationaal meldpunt verplicht te stellen. 
 

3.  Delegatiegrondslag 

Met betrekking tot de melding van zorgverleners aan het nationaal meldpunt bepaalt het concept dat bij of 
krachtens algemene maatregel van bestuur nadere regels kunnen worden gesteld.16 Deze bepaling is te 
onbepaald. Delegatie van regelgevende bevoegdheid moet in de delegerende regeling zo concreet en 
nauwkeurig mogelijk worden begrensd.17 
 
De AP adviseert om deze delegatiegrondslag zo concreet en nauwkeurig mogelijk te begrenzen.  
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.   
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

                                                                        
16 Artikel 8e, vijfde lid, van de Wvkl (nieuw). 
17 Aanwijzing 2.3 van de Aanwijzing voor de regelgeving. Voor de begrenzing van gedelegeerde regelgevende bevoegdheid kan worden 
gedacht aan het concretiseren van de omstandigheden waarin van de gedelegeerde bevoegdheid gebruik mag worden gemaakt, van 
de te regelen onderwerpen en van de doeleinden waartoe zij mag worden gebruikt. 

 

 

5/5 

