De Staatssecretaris van BZK   
drs. R.W. Knops   
Turfmarkt 147 
2511 DP Den Haag  
  

 

 

Datum 
17 september 2019 
 
 

Ons kenmerk 
z2019-15241 
 
 

 
Onderwerp 
Advies conceptbesluit bedrijfs- en organisatiemiddel Wdo  
 

 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
26 juni 2019  
 
Uw kenmerk 
2019-0000319070 
 

 

Geachte heer Knops, 
 
Bij brief van 26 juni 2019 is de Autoriteit Persoonsgegevens (hierna: AP) gevraagd op grond van het 
bepaalde in artikel 36, vierde lid, van de Algemene verordening gegevensbescherming (hierna: AVG) te 
adviseren over het conceptbesluit houdende vaststelling van regels inzake de erkenning van bedrijfs- en 
organisatiemiddelen en bijbehorende diensten (conceptbesluit bedrijfs- en organisatiemiddel Wdo)1; 
(hierna: het concept).  
De AP heeft de volgende opmerkingen bij het concept en adviseert daarmee rekening te houden.  
 
Strekking van het concept  
 
Het concept geeft een nadere uitwerking aan het stelsel van ‘bedrijfs- en organisatiemiddelen’ op grond 
van het voorstel voor de Wet digitale overheid (hierna: Wdo).2 Het gaat hierbij -kort gezegd- om 
identificatiemiddelen om bedrijven toegang te verlenen tot digitale dienstverlening door de overheid.3 Het 
concept bevat regels over de erkenning van private partijen die deze elektronische identificatiemiddelen 
leveren. Opmerking verdient dat in het ontwerpbesluit digitale overheid wordt geregeld welke 

                                                                        
1 Terzijde: De citeertitel zal duidelijker zijn als ‘Wdo’ voluit wordt geschreven omdat de afkorting ‘Wdo’ niet voor een ieder bekend zal 
zijn. Vgl. ook aanwijzing 4. 25, eerste lid, van de Aanwijzingen voor de regelgeving: Een citeertitel bevat geen afkortingen tenzij dit 
onvermijdelijk is.  
2 Algemene regels inzake het elektronisch verkeer in het publieke domein en inzake de generieke digitale infrastructuur (Wet digitale 
overheid), Kamerstukken 34 972.  
3 In artikel 5 van het voorstel voor de wet digitale overheid is een definitie van bedrijfs- en organisatiemiddel opgenomen.  

  

 

1 

 

 
 
 
 
 

 

Datum 
17 september 2019 

Ons kenmerk 
z2019-15241 

 
persoonsgegevens door partijen in het kader van bedrijfs- en organisatiemiddelen worden verwerkt, aan 
wie deze worden verstrekt en hoe lang deze worden bewaard.4  
 
Advies  
 
Delegatie  
Het valt de AP op dat veel wordt gedelegeerd naar een ministeriële regeling, terwijl de toelichting daarover 
veelal summier is. Paragraaf 7 van de nota van toelichting bevat een lijst met dertien onderwerpen die 
worden geregeld in een ministeriële regeling. Het gaat hierbij veelal om regels die de beveiliging van 
persoonsgegevens betreffen.     
 
Als eerste is vermeld: ‘artikel 2, derde lid: algemene eisen erkende dienst.’ Artikel 2, derde lid, bepaalt dat 
een erkende dienst voldoet aan de eisen van beheer die zijn opgenomen in onderdeel 2.4 van de bijlage bij 
de Uitvoeringsverordening (EU) 2015/1502 en aan de bij ministeriële regeling dienaangaande gestelde 
regels.5 Paragraaf 2.4. van de uitvoeringsverordening ziet op ‘beheer en organisatie van de 
informatiebeveiliging’.  
 
Het is de AP niet duidelijk om wat voor nadere regels het hier gaat, wat de grondslag is voor deze delegatie 
en waarom delegatie hier passend is.6 Delegatie van regelgevende bevoegdheid aan een minister wordt  
namelijk beperkt tot voorschriften van administratieve aard, uitwerking van details van een regeling, 
voorschriften die dikwijls wijziging behoeven en voorschriften waarvan te voorzien is dat zij mogelijk met 
grote spoed moeten worden vastgesteld.7  
 
Gelet op het voorgaande adviseert de AP om de keuze voor delegatie van de diverse onderwerpen, alsmede 
de aard van de regels en de grondslag nader te toe te lichten, dan wel om, zo nodig, het concept aan te 
passen.  
 
Betrouwbaarheidsniveaus  
In de nota van toelichting is gesteld dat de eisen uit de eIDAS-verordening 910/2014 en de daarop 
gebaseerde Uitvoeringsverordening 2015/15028 de basis vormen voor het concept. Deze eisen betreffen 
                                                                        
4 Artikel 5c van het ontwerpbesluit digitale overheid regelt welke persoonsgegevens erkende diensten verwerken voor de werking van 
het bedrijfs- en organisatiemiddel. Vgl. ook de Nota van toelichting bij het ontwerpbesluit digitale overheid, p. 16.  
5 Artikel 3 bepaalt dat bij ministeriële regeling aanvullende eisen kunnen worden of worden gesteld. Volgens de toelichting op deze 
bepaling biedt artikel 3 een grondslag  voor het stellen van eisen die aanvullend zijn  aan de eisen uit de Uitvoeringsverordening en de 
ministeriële regeling.  
6 Uitvoeringsverordening (EU) 2015/1502 lijkt wel ruimte te bieden voor aanvullende eisen nu het volgens de titel gaat om minimale 
technische specificaties en procedures betreffende het betrouwbaarheidsniveau voor elektronische identificatiemiddelen 
overeenkomstig artikel 8, derde lid, van Verordening (EU) 910/2014. Aanvullende nationale regelgeving is bovendien noodzakelijk voor 
de aanvraag en uitgifte van Nederlandse publieke identificatiemiddelen. 
7 Vgl. ook Aanwijzing 2.24 van de Aanwijzingen voor de regelgeving. Delegatie van regelgevende bevoegdheid aan een minister is ook 
toegestaan indien het gaat om het verwerken in de Nederlandse wetgeving van internationale regelingen die de Nederlandse 
wetgever, behoudens op ondergeschikte punten, geen ruimte laten voor het maken van keuzen van beleidsinhoudelijke aard. 
8 eIDAS-Verordening (EU) 910/2014 betreffende elektronische identificatie en vertrouwensdiensten voor elektronische transacties en 
Uitvoeringsverordening 2015/1502 tot vaststelling van minimale technische specificaties en procedures betreffende het 
betrouwbaarheidsniveau voor elektronische identificatiemiddelen overeenkomstig artikel 8, derde lid, van Verordening 910/2014.     

 

 

2/7 

 

 
 
 
 
 

 

Datum 
17 september 2019 

Ons kenmerk 
z2019-15241 

 
onder andere de betrouwbaarheid van elektronische identificatiemiddelen op de 
betrouwbaarheidsniveaus laag, substantieel en hoog met het oog op wederzijdse erkenning en 
grensoverschrijdende elektronische authenticatie. In het concept vormen de eisen benoemd voor 
‘betrouwbaarheidsniveau laag’ de basis en deze zijn waar nodig met aanvullende eisen uitgebreid voor 
niveau ‘substantieel’ of ‘hoog’, aldus de nota van toelichting.9  
 
De AP begrijpt dat om redenen van veiligheid, betrouwbaarheid en om grensoverschrijdend gebruik van 
erkende diensten mogelijk te maken de eisen uit de verordeningen de basis van het concept vormen.10  
In de memorie van toelichting bij het voorstel voor de Wet digitale overheid is evenwel gesteld dat 
vanwege de tendens om hogere betrouwbaarheidsniveaus te vereisen, bedrijven een inlogmiddel op het 
vrij hoge niveau 3 moeten aanschaffen.11 De vraag is hoe het gekozen uitgangspunt van 
betrouwbaarheidsniveau ‘laag’ zich tot deze tendens verhoudt.  
 
De AP adviseert in de nota van toelichting in de gaan op de verhouding van het gekozen 
betrouwbaarheidsniveau ‘laag’ als basis tot de tendens om hogere betrouwbaarheidsniveaus te eisen.   
 
Hotspots  
Volgens de nota van toelichting bestaat het stelsel van bedrijfs- en organisatiemiddelen uit een netwerk 
van erkende private partijen die één of meerdere diensten aanbieden ten behoeve van de goede werking 
van het bedrijfs- en organisatiemiddel en de goede toegang met dat middel tot elektronische 
dienstverlening. Deze diensten zijn de middelenuitgever, de authenticatiedienst, de machtigingsdienst en 
de ontsluitende dienst.  
In de toelichting op het voorstel voor de Wet digitale overheid is het uitgangspunt benadrukt van het 
zoveel mogelijk vermijden van grote concentraties van persoonsgegevens (hotspots).12 Gesteld is dat de  
uitvoeringsregelgeving zodanig dient te worden ingericht, dat het niet nodig of mogelijk is om identificatie 
en vertrouwelijke informatie bij één adressaat te beleggen.  
 
In dit verband valt op dat het voorliggende concept het mogelijk maakt dat een erkende middelenuitgever 
tevens als authenticatiedienst is erkend.13 De middelenuitgever is verantwoordelijk voor de uitgifte, het 
beheer en de intrekking van het bedrijfs- en organisatiemiddel waarvoor hij erkend is, alsmede voor het 
zorgvuldig vastleggen van alle daarvoor geregistreerde gegevens in een administratie.14 In de toelichting is 
tevens gesteld dat een partij zich voor alle diensten kan laten erkennen.15 Volgens de nota van toelichting 
bij het ontwerpbesluit digitale overheid worden bij overheidsdienstverlening aan bedrijven veel 

                                                                        
9 Toelichting op artikel 2.  
10 Toelichting, par. 1.  
11 Kamerstukken II 2017/18, 34 972, nr. 3, p. 49.  
12 Kamerstukken II 2017/18, 34 972, nr. 3, p. 23. Vgl. ook het advies van de AP van 13 oktober 2017 over het wetsvoorstel Wet generieke 
digitale infrastructuur, p. 9.  
13 Vgl. uitdrukkelijk artikel 4, derde lid, en artikel 5, tweede lid, van het concept. Vgl. voorts het advies van de AP van 6 juli 2018 bij het 
conceptbesluit digitale overheid, p. 4/5.    
14 Nota van toelichting, par. 2.  
15 Nota van toelichting, par. 6, tweede alinea.  

 

 

3/7 

 

 
 
 
 
 

 

Datum 
17 september 2019 

Ons kenmerk 
z2019-15241 

 
gebruik(ers)gegevens verwerkt.16 Een en ander kan naar het oordeel van de AP leiden tot een grote 
concentratie van persoonsgegevens bij erkende private partijen.17  
 
Gelet hierop adviseert de AP om in de nota van toelichting in te gaan op het voorkomen van ‘hotspots’ van 
persoonsgegevens bij erkende private partijen in het kader van het concept, meer in het bijzonder op de 
genoemde cumulatie van erkende middeluitgever en authenticatiedienst, dan wel, zo nodig het concept 
aan te passen.    
 
Vertrouwelijk behandelen 
Artikel 2, onderdeel c, van het concept bevat de eis dat een erkende dienst zorg draagt dat alle gegevens 
vertrouwelijk worden behandeld. In de toelichting hierop is enkel gesteld dat van belang is dat organisaties 
hun netwerken ‘voldoende beveiligen’.  
De AP acht deze toelichting ontoereikend omdat ‘voldoende beveiligen’ weinig concreet is en te meer 
omdat ‘beheer van de informatiebeveiliging’ al onderdeel is van de eisen die zijn opgenomen in onderdeel 
2.4 van de bijlage bij de Uitvoeringsverordening die eveneens als eis zijn opgenomen. Bovendien is 
vertrouwelijk behandelen niet hetzelfde als voldoende beveiligen.18 Volgens artikel 32 van de AVG moeten 
maatregelen worden genomen om te zorgen dat op permanente basis de vertrouwelijkheid van de 
verwerkingssystemen kan worden gegarandeerd.  
 
Gelet op het voorgaande adviseert de AP om in de nota van toelichting in te gaan op concrete maatregelen 
met het oog op het vertrouwelijk behandelen van de persoonsgegevens, dan wel, zo nodig, het concept aan 
te passen.   
 
Gezamenlijke verwerkingsverantwoordelijken    
In het concept is een samenwerkingsplicht opgenomen tussen en met erkende diensten.19 Daarover is in 
de nota van toelichting gesteld:  
 

“In het geval dat er veranderingen worden doorgevoerd in het netwerk door één of meerdere erkende 
diensten, is het dan ook van belang dat het netwerk goed blijft werken en met andere versies of 
implementaties interoperabel blijft. Dat is een gezamenlijke verantwoordelijkheid van de erkende diensten. 

                                                                        
16 Nota van toelichting bij het ontwerpbesluit digitale overheid, p. 16. 
17 Vgl. voorts de Privacyvisie eID van 10 december 2018 van het kabinet, p. 21, waarin het kabinet wijst op het feitelijke risico bij de inzet 
van private partijen binnen het eID stelsel dat private partijen inzicht verkrijgen in de zaken die burgers (en bedrijven) met de overheid 
afwikkelen. Het kabinet wenst-voor zover mogelijk- in het ontwerp te zorgen dat partijen niet de beschikking krijgen over 
persoonsgegevens.  
18 Zo is in artikel 32, eerste lid, van de AVG ‘vertrouwelijkheid’ (onderdeel b) slechts een van de eisen in het kader van het te treffen 
beveiligingsniveau.   
19 In artikel 9 is de plicht opgenomen voor erkende diensten om ten behoeve van een betrouwbare toegang van ondernemingen tot 
elektronische dienstverlening over voorwaarden voor een betrouwbare interoperabiliteit binnen een bepaalde termijn afspraken met 
elkaar te maken. Deze overeenkomst wordt binnen vier weken toegezonden aan de minister (artikel 9, derde lid). Indien de erkende 
diensten geen overeenstemming kunnen bereiken over de voorwaarden, kan de minister op verzoek  van een erkende dienst een 
bindende aanwijzing geven (artikel 10, eerste lid, onderdeel c).      

 

 

4/7 

 

 
 
 
 
 

 

Datum 
17 september 2019 

Ons kenmerk 
z2019-15241 

 

Daarom zal de erkenning een plicht met zich meebrengen om met de andere erkende diensten ten behoeve 
van de interoperabiliteit samen te werken.”20 

 
Deze ‘gezamenlijke verantwoordelijkheid’ van de erkende diensten kan naar het oordeel van de AP worden 
opgevat als ‘gezamenlijke verwerkingsverantwoordelijken’ in de zin van de AVG. Dit omdat de erkende 
diensten gezamenlijk de doeleinden en middelen van de verwerking bepalen.21 Op grond van artikel 5c van 
het conceptbesluit digitale overheid valt namelijk aan te nemen dat de erkende diensten tevens 
verwerkingsverantwoordelijken zijn voor de verwerkingen van de aldaar genoemde persoonsgegevens 
‘voor een goede werking van het bedrijfs- en organisatiemiddel en voor een goede en veilige toegang met 
dat middel tot elektronische dienstverlening’.22  
Daarnaast is de minister van Binnenlandse Zaken en Koninkrijkrelaties verwerkingsverantwoordelijke 
voor -kort gezegd- het digitale stelsel. Volgens artikel 5, aanhef en onderdeel e, van het voorstel voor de 
Wet digitale overheid draagt Onze Minister namelijk zorg voor de inrichting, beschikbaarstelling, 
instandhouding, werking en beveiliging van de generieke digitale infrastructuur (e) waaronder 
infrastructuur die het mogelijk maakt het stelsel voor identificatie van ondernemingen en rechtspersonen 
te beheren.23  
 
De AP adviseert de nota van toelichting in bovenbedoelde zin aan te vullen.   
 
Gebruiksvoorwaarden  
Artikel 3, derde lid, van het concept bevat als aanvullende eis dat bij ministeriële regeling wordt geregeld 
welke voorwaarden door een erkend middelenuitgever en een erkende machtigingsdienst in elk geval 
worden opgenomen in de gebruiksvoorwaarden die zij stellen aan afnemers van hun diensten. De 
voorwaarden hebben in elk geval betrekking op het voorkomen van verlies, diefstal, misbruik, of 
verspreiding van het bedrijfs- en organisatiemiddel, aldus artikel 3, derde lid.  
Het is de AP niet duidelijk waarom deze aanvullende eis niet tevens geldt voor de overige erkende 
diensten. Daarnaast valt op dat de toelichting stelt dat in de gebruiksvoorwaarden in elk geval de kosten en 
de geldigheidsduur van het middel moeten worden opgenomen. Deze onderdelen staan echter niet 
uitdrukkelijk in de voorgestelde bepaling.  
 
                                                                        
20 Nota van toelichting, par. 4, tweede alinea.  
21 Artikel 26 AVG: Wanneer twee of meer verwerkingsverantwoordelijken gezamenlijk de doeleinden en middelen van de verwerking 
bepalen, zijn zij gezamenlijke verwerkingsverantwoordelijken. Vgl. de recente arresten van het Hof van Justitie EU van 5 juni 2018 
(Wirtschaftsakademie Schleswig Holstein C-210/16); 10 juli 2018, (Jehodan Todistajat C-25/17) en 29 juli 2019 (Fashion ID C-40/17) 
waarin het Hof van Justitie EU een ruime uitleg geeft aan het begrip gezamenlijke verwerkingsverantwoordelijkheid. Zo wordt niet 
vereist dat alle deelnemers die op grond van deze bepaling verantwoordelijk voor zijn eenzelfde verwerking, dat ieder van hen toegang 
heeft tot de betrokken persoonsgegevens (vgl. C-210/16, par. 69). Ook brengt het bestaan van een gezamenlijke verantwoordelijkheid 
niet noodzakelijkerwijs een gelijkwaardige verantwoordelijkheid met zich mee van de deelnemers voor de verwerking van 
persoonsgegevens. De verantwoordelijken kunnen juist in verschillende stadia en in verschillende mate bij de verwerking betrokken 
zijn, zodat het niveau van verantwoordelijkheid van elk van hen moet worden beoordeeld in het licht van alle relevante 
omstandigheden van het geval (C-210/16, par. 66).      
22 Artikel 5c van het ontwerpbesluit digitale overheid bepaalt, voor zover relevant, dat een erkende dienst verwerkt voor de werking 
van het bedrijfs- en organisatiemiddel en goede en veilig toegang met dat middel tot de elektronische dienstverlening de volgende 
gegevens.      
 

 

 

5/7 

 

 
 
 
 
 

 

Datum 
17 september 2019 

Ons kenmerk 
z2019-15241 

 
Gelet op het voorgaande adviseert de AP om artikel 3, derde lid, en de toelichting daarop aan te passen. 
 
Meldplicht    
Volgens het voorgestelde artikel 8, eerste lid, meldt een erkende dienst onverwijld aan de minister elk 
incident of elke verstoring waarvan de duur en de gevolgen van zodanige aard zijn dat de betrouwbare 
toegang van ondernemingen of rechtspersonen tot elektronische dienstverlening op significante wijze in 
het geding is of dreigt te komen of de continuïteit van de betrouwbare toegang anderszins op significante 
wijze verstoord wordt of dreigt te worden.24 Bij ministeriële regeling worden nadere regels gesteld over de 
incidenten of verstoringen die in elk geval gemeld dienen worden. In de nota van toelichting is gesteld dat  
een melding in elk geval aan de orde is in geval van incidenten of verstoringen met een verwachte duur van 
vier uur of meer of waarbij tenminste twee erkende diensten zijn betrokken.  
Over deze meldplicht heeft de AP twee opmerkingen in verband met het beginsel uit de AVG om te zorgen 
voor een passend beveiligingsniveau:25  
 
a.Niet is gemotiveerd waarom incidenten of verstoringen met een verwachte duur van minstens vier uur in 
elk geval moeten worden gemeld. Ook incidenten of verstoringen van een kortere (verwachte) duur dan 
vier uur en waarbij slechts één dienst is betrokken kunnen in voorkomende gevallen substantiële gevolgen 
hebben voor een betrouwbare toegang van bedrijven tot elektronische dienstverlening en voor een juiste 
verwerking van persoonsgegevens. Dit klemt temeer voor zover het gaat om incidenten bij 
betrouwbaarheidsniveau ‘hoog’.   
 
De AP adviseert om met het bovenstaande rekening te houden en hierop in de toelichting in te gaan.  
  
b.In het voorgestelde artikel 8, vijfde lid, is bepaald dat bij ministeriële regeling nadere regels kunnen 
worden gesteld ter invulling van de meldingsplicht. In de nota van toelichting is echter herhaaldelijk 
gesteld dat het gaat om een plicht om nadere regels te stellen ter invulling van de meldplicht en niet om 
een mogelijkheid.26 Bovendien bevat artikel 8, eerste lid, als gemeld, al een plicht om bij ministeriële 
regeling nadere regels te stellen.     
 
In het licht van het voorgaande adviseert de AP om het voorgestelde artikel 8, vijfde lid, nader toe te lichten 
dan wel, zo nodig, aan te passen.      
 
Openbaarmaking van het advies  
 
De AP is voornemens dit advies na vier weken geanonimiseerd openbaar te maken op haar website 
www.autoriteitpersoonsgegevens.nl. Behoudens tegenbericht gaat de AP ervan uit dat hiertegen geen 
bezwaar bestaat. 
                                                                        
24 Aldus de toelichting op artikel 8, eerste lid.  
25 Vgl. artikel 5, eerste lid, onderdeel f, en artikel 32 AVG. In artikel 32, eerste lid, onderdeel c, AVG wordt gewezen op maatregelen die 
zien op het vermogen om bij een fysiek of technisch incident de beschikbaarheid en toegang tot de persoonsgegevens tijdig te 
herstellen.  
26 Vgl. de toelichting op artikel 8, laatste alinea: “Bij ministeriële regeling worden regels gesteld omtrent de in dit artikel genoemde 
meldingsplichten”,  alsmede par. 7.    

 

 

6/7 

 

 
 
 
 
 

 

Datum 
17 september 2019 

Ons kenmerk 
z2019-15241 

 
 
Hoogachtend, 
Autoriteit Persoonsgegevens, 
 
 
 
Mr. A. Wolfsen 
Voorzitter 
 

 

 

7/7