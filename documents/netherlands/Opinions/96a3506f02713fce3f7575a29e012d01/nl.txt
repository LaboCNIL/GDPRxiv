Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
De Minister van Binnenlandse Zaken en Koninkrijksrelaties
Mw. drs. K.H. Ollongren
Postbus 20011
2500 EA Den Haag

Datum

5 november 2020

Ons kenmerk

Uw brief van

Contactpersoon

Uw kenmerk

z2020-18257

070 8888 500

27 oktober 2020

2020-0000631072

Onderwerp

Spoedadvies over de Tijdelijke regeling maatregelen covid-19
Vastgesteld en per e-mail toegezonden op 2 november 2020

Geachte mevrouw Ollongren,
Bij brief van 27 oktober 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG) met spoed geraadpleegd over
het concept voor een Regeling van de Ministers van Volksgezondheid, Welzijn en Sport, van Justitie en
Veiligheid en van Binnenlandse Zaken en Koninkrijksrelaties houdende tijdelijke bepalingen voor het
Europese deel van Nederland in verband met maatregelen ter bestrijding van de epidemie van covid-19
(Tijdelijke regeling maatregelen covid-19) (verder: het concept).
De AP heeft een aantal opmerkingen over het concept en adviseert daarmee rekening te houden.

Strekking van het concept
Het concept bevat maatregelen die ter bestrijding van de pandemie na de invoering van de Tijdelijke wet
maatregelen covid-19 zullen gaan gelden. Het gaat om een zoveel mogelijk beleidsneutrale vertaling van
de maatregelen die nu al gelden op grond van noodverordeningen die zullen vervallen.
Het concept bevat onder andere de verplichting voor beroepsbeoefenaren die niet ten minste de veilige
afstand kunnen houden (contactberoepen) om aan klanten toestemming te vragen om hun
contactgegevens in voorkomend geval voor bron- en contactopsporing aan de GGD beschikbaar te mogen
stellen. Zo kunnen mensen worden benaderd in het kader van bron- en contactonderzoek indien er in een
bepaalde periode een besmetting bij de beoefenaar dan wel een bezoeker is geconstateerd.

1

Datum

5 november 2020

Ons kenmerk
z2020-18257

Het advies ziet uitsluitend op deze verplichting nu op het oog het belang van
persoonsgegevensbescherming bij de rest van het concept niet aan de orde lijkt te zijn.
In het advies is meegewogen dat aannemelijk is dat de reikwijdte van de verplichting op termijn weer
wordt uitgebreid naar bijvoorbeeld horeca inrichtingen.

Advies
Bewustheid vrijwilligheid
De verplichting in het concept richt zich tot de beoefenaar van het contactberoep en niet tot de klant. Het
staat de klant dus vrij om te weigeren. In lijn daarmee zet de toelichting uiteen dat de grondslag voor de
verwerking toestemming is als bedoeld in de AVG, zodat de bekende eisen aan rechtsgeldige toestemming
onverkort van toepassing zijn.1
De AP onderschrijft de wenselijkheid van toestemming en dus vrijwilligheid als grondslag voor deze
verwerking. De bijzondere combinatie van wettelijke verplichting voor de één en vrijwillige opvolging voor
de ander stelt echter bijzondere eisen aan de informatieverstrekking door de beroepsbeoefenaar. In de
praktijk is de kans immers aanzienlijk dat beroepsbeoefenaar en/of klant in veel gevallen verplichte
verstrekking van de gegevens ziet als logisch vervolg op de verplichting van de beoefenaar. Enkele
verwijzing - hoe terecht ook – naar formele gelding van de AVG in de toelichting kan dit risico op zichzelf
niet voldoende ondervangen. Het feitelijke bereik van de tekst van de toelichting onder
beroepsbeoefenaren is daarbij naar verwachting beperkt. De wijze van invulling van de abstracte
toestemmingsvereisten door de AVG wordt door de AVG zelf in hoge mate aan de
verwerkingsverantwoordelijke gelaten.
De ruimte die de AVG biedt om bij wettelijke verplichtingen in nationale regelgeving ook te zorgen voor
rechtmatige en behoorlijke verwerking kan hier benut worden om te zorgen dat het vrijwillige karakter
actief onder de aandacht van betrokkene wordt gebracht.2 3 Gerichte communicatie door rijksoverheid en
brancheverenigingen op dit punt lijkt hier eveneens aangewezen.
Hetzelfde geldt mutatis mutandis voor de beveiliging van de verwerking; gebruik van een lijst waarop elke
klant ook de gegevens van de andere klanten kan zien is een duidelijke overtreding van de AVG. Niettemin
moet gevreesd worden dat dit zich op een schaal voor kan doen die het vermogen van de AP om effectief
toezicht te houden overstijgt. Ook hiervoor lijken een concreet nationaal voorschrift dat strekt tot
afscherming van de andere gegevens en gerichte communicatie inspanningen aangewezen.
De AP adviseert het concept aan te vullen met een concrete waarborg voor bewustheid van het vrijwillige
karakter van de medewerking bij de klant en voor afscherming van diens gegevens van andere klanten.
De AP adviseert tevens gerichte communicatie inspanningen op deze punten te verrichten en te
bevorderen.

1 Artikel 7 van de AVG, Toelichting, § 6.3 Contactberoepen.
2 Artikel 6, derde lid, van de AVG.
3

Bijv. door duidelijke vermelding van ‘vrijwillig’ te verplichten bij de schriftelijke of elektronische communicatie in dit verband.

2/3

Datum

5 november 2020

Ons kenmerk
z2020-18257

Motivering reikwijdte
In deze versie van de tijdelijke regeling is de reikwijdte van deze verplichting beperkt tot contactberoepen
met een aantal uitzonderingen. Uit de toelichting blijkt echter niet waarom deze verplichting specifiek en
(vooralsnog) alleen voor deze beroepen noodzakelijk is. Het belang van bron- en contactonderzoek zou
immers ook gediend kunnen zijn met bijvoorbeeld verplichte uitvraag bij de op beperkte schaal nog
toegestane evenementen met onbekend publiek.4 De verplichting gold in de horeca ook in combinatie met
veilige afstand.
De AP adviseert de toelichting op dit punt aan te vullen.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het concept openbaar is. De AP verneemt graag het moment waarop openbaarmaking
wordt verwacht, zodra dit bekend is.
Hoogachtend,
Autoriteit Persoonsgegevens,

drs. C. E. Mur
Bestuurslid

Evenementen met onbekend publiek in publieke binnenruimten die behoren tot de reguliere exploitatie van een onderneming en
die plaatsvinden tussen 06.00 en 01.00 uur zijn nog toegestaan evenals warenmarkten, beurzen en congressen (artikel 5.1., van het
concept).
4

3/3