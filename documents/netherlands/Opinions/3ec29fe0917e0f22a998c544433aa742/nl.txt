Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Minister voor Medische Zorg en Sport
de heer drs. M.J. van Rijn
Postbus 20350
2500 EJ DEN HAAG

Datum

1 april 2020

Ons kenmerk
z2020-2565

Uw brief van
29 januari 2020

Onderwerp

Advies over wijziging van artikel 55a Wet BIG

Geachte heer Van Rijn,
Bij brief van 29 januari 2020 is de Autoriteit Persoonsgegevens (AP) op grond van het bepaalde in artikel
36, vierde lid, van de Algemene verordening gegevensbescherming (AVG), geraadpleegd over het concept
voor wijziging van artikel 55a Wet op de beroepen in de individuele gezondheidszorg (Wet BIG) (hierna:
het concept).
De AP adviseert het wetsvoorstel niet in te dienen, omdat de ingevoegde bepaling overbodig is.

Strekking van het concept
Artikel 55a Wet BIG regelt de aanstelling van zogenaamde tuchtklachtfunctionarissen, die klagers
desgevraagd kunnen adviseren bij het indienen van een klacht bij het medisch tuchtcollege. Het concept
bepaalt1 dat deze tuchtklachtfunctionarissen alle persoonsgegevens – waaronder gezondheidsgegevens mogen verwerken die noodzakelijk zijn voor hun taak.2

Advies
De achtergrond van het concept is dat onzekerheid bestaat over de vraag of toestemming in dit geval als
grondslag voor deze verwerking en als uitzondering op het verwerkingsverbod voor bijzondere
persoonsgegevens3 kan dienen. Met het concept wordt daarom beoogd in plaats van toestemming een
wettelijke grondslag te creëren.
1 In artikel 55a, tweede lid, Wet BIG.
2 De tuchtklachtfunctionaris beschikt over niet meer persoonsgegevens dan de klager zelf heeft verstrekt en verwerkt deze gegevens

voor geen ander doel dan het adviseren van de klager (Artikelsgewijze toelichting, p. 1).
3 artikel 9, eerste lid, AVG.

1

Datum

1 april 2020

Ons kenmerk
z2020-2565

De toelichting zet uiteen dat de tuchtklachtfunctionaris de opgedragen taak slechts kan vervullen als hij
persoonsgegevens kan verwerken die nodig zijn voor het geven van advies. De verwerking van
persoonsgegevens door de tuchtklachtfunctionaris is inherent aan de uitvoering van deze - duidelijk
begrensde - wettelijke taak. Het is voor de klager volstrekt helder om welke gegevens het gaat - aangezien
hij deze zelf verstrekt. Daardoor heeft een expliciete wettelijke regeling van de verwerking in dit geval geen
enkele toegevoegde waarde. De inbreuk is namelijk ook zonder zo’n expliciete wettelijke regeling geheel
voorzienbaar voor de betrokkene.
De verwerking van persoonsgegevens door de tuchtklachtfunctionaris vindt daarmee een rechtsgrond in
de noodzaak voor de vervulling van een in lidstatelijk recht vastgestelde taak van algemeen belang als
bedoeld in artikel 6 van de AVG.4 Expliciete wettelijke regeling van de verwerking als zodanig is – zoals
gezegd - niet nodig.5 Het beginselverbod op verwerking van bijzondere persoonsgegevens is hierop niet
van toepassing.6
De AP adviseert daarom het wetsvoorstel niet in te dienen.

Openbaarmaking van het advies
De AP is voornemens dit advies openbaar te maken op de website www.autoriteitpersoonsgegevens.nl
zodra de tekst van het (gewijzigde) concept openbaar is. De AP verneemt graag het moment waarop
openbaarmaking wordt verwacht, zodra dit bekend is.
Hoogachtend,
Autoriteit Persoonsgegevens,
drs. C. E. Mur
Bestuurslid

4 Deze taak is neergelegd in artikel 55a, eerste lid, Wet BIG.
5 Overweging 45 AVG.
6 Artikel 9, tweede lid, onder h of i, AVG.

2/2