 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister voor Langdurige Zorg en Sport 
Postbus 20350  
2500 EJ  DEN HAAG 
 

 

 

 

 

Datum 
15 november 2022 
 
 

 
Onderwerp 
Tweede nota van wijziging Wbsrz 
 

 

Ons kenmerk 
z2022-5324 
 
 
 
 

 
 
 
Uw kenmerk 
3426998-1034180-PZO 
 

 

Geachte mevrouw Helder, 
 
 
De Autoriteit Persoonsgegevens (AP) is op grond van het bepaalde in artikel 36, vierde lid, van de 
Algemene verordening gegevensbescherming (AVG), geraadpleegd over de concept-nota van wijziging bij 
het wetsvoorstel Wet bevorderen samenwerking en rechtmatige zorg (hierna: het concept). 
 
De noodzaak van de voorgestelde extra verwerking is niet afdoende aangetoond. De AP heeft op dit punt 
bezwaar tegen het concept en adviseert de procedure niet voort te zetten, tenzij het bezwaar is 
weggenomen. 
 
 
Strekking van het concept  
 
Deze  nota van wijziging bevat een aanvulling op het bij de Tweede Kamer aanhangige wetsvoorstel 
bevorderen samenwerking en rechtmatige zorg (Wbsrz).1  

                                                                        
1 Kamerstukken 35 515. De AP adviseerde over dit wetsvoorstel op 28 maart 2019 (z2018-14940). 

  

 

1 

 

 

Datum 
15 november 2022 

Ons kenmerk 
z2022-5324 

 
De Wbsrz vormt het kader voor twee afzonderlijke instrumenten voor gegevensuitwisseling ten behoeve 
van bestrijding van fraude in de zorg: het Informatieknooppunt zorgfraude (IKZ)2 en het zogenaamde 
Waarschuwingsregister.3 
 
De in deze nota van wijziging voorgestelde extra uitwisseling van persoonsgegevens wordt in de 
toelichting gepositioneerd als een fase tussen het IZK (signaal) en het “Waarschuwingsregister” 
(waarschuwing): ziektekostenverzekeraars en gemeenten wisselen in deze fase ten behoeve van het 
onderzoeken van een signaal4 onderling (persoons)gegevens5 uit van partijen ten aanzien van wie een 
redelijk vermoeden6 bestaat dat zij fraude in de zorg hebben gepleegd.7 Dit onderzoek kan leiden tot de 
gerechtvaardigde overtuiging8 dat inderdaad sprake is van fraude, waarna opname in het 
“Waarschuwingsregister” mogelijk is.  
 
 
Advies  
 
In het wetsvoorstel is IKZ aangewezen om fraudesignalen te ontvangen van CIZ, gemeenten, IGJ, Inspectie 
SZW, Rijksbelastingdienst, waaronder de FIOD, de Sociale verzekeringsbank, ziektekostenverzekeraars en 
NZa om deze na “verrijking” – selectief – te verspreiden naar deze instanties.  
 
Uit de toelichting op de nota van wijziging wordt niet duidelijk waarom het met deze nota van wijziging 
(artikel 2.2a) beoogde fraude-onderzoek niet ook via IKZ zou kunnen lopen.9 Ziektekostenverzekeraars en 
gemeenten zijn immers partij bij het IKZ.  
 
                                                                        
2 Via het IKZ kunnen (persoons)gegevens bij elkaar gebracht worden van betrokken instanties in het zorgdomein (CIZ, gemeenten, IGJ, 
Inspectie SZW, Rijksbelastingdienst, waaronder de FIOD, de Sociale verzekeringsbank, ziektekostenverzekeraars en NZa) als sprake is 
van signalen die aanleiding geven tot een vermoeden van fraude in de zorg. Door het IKZ kan een signaal worden verrijkt, zodat 
uiteindelijk één of meer daartoe geëigende instanties in een betere informatiepositie worden gebracht en het verrijkte signaal kunnen 
gebruiken bij de uitoefening van hun taken (artikel 2.3 Wbsrz en toelichting p. 2-3). 
3 “Waarschuwingsregister” is geen wettelijke term maar komt uit de MvT bij de Wbsrz. In het “Waarschuwingsregister” wisselen 
ziektekostenverzekeraars (hieronder begrepen: zorgkantoren) en gemeenten onderling (persoons)gegevens uit van partijen ten 
aanzien van wie de gerechtvaardigde overtuiging bestaat dat zij fraude in de zorg hebben gepleegd. De gerechtvaardigde overtuiging 
komt tot stand op basis van voorwaarden die zullen worden opgenomen in een protocol. Wettelijk is geregeld dat dit protocol wordt 
voorgelegd aan de AP (artikel 2.1, tweede lid, Wbsrz). De vormgeving van de in artikel 2.1 bedoelde gegevensuitwisseling wordt aan de 
betrokken instanties overgelaten (Kamerstukken II, 2019/2020, 35 515, nr. 3, p. 4, 49). Het is dus nog onzeker of dit een (centraal) 
register zal zijn. 
4 Dus geen bulkverstrekkingen (Toelichting p. 8). 
5 Welke persoonsgegevens in dit kader precies mogen worden uitgewisseld zal bij amvb worden bepaald (artikel 2.2a, eerste lid Wbsrz). 
Gedacht wordt aan de aantallen cliënten van de zorgaanbieder, op welke locaties een zorgaanbieder actief is en in welk domein, welk 
type zorg (bijvoorbeeld 24-uurs zorg, ambulant, op afroep, individueel of groep) is verleend, door welke medewerker en het aantal 
uren per cliënt dat geïndiceerd en geleverd en gedeclareerd is. 
6 Bij een redelijk vermoeden van fraude gaat het om de fase waarin een gemeente of ziektekostenverzekeraar een onderzoek uitvoert 
als bedoeld in artikel 1, eerste lid, onderdeel v, van de Regeling zorgverzekering, artikel 7.10 van de Regeling langdurige zorg en artikel 1, 
tweede lid van de Regeling Jeugdwet (Toelichting p. 3). 
7 Artikel 2.2a Wbsrz.  
8 Zie hierover voetnoot 3. 
9 In de toelichting wordt hiervoor – indirect - verwezen naar een “probleemanalyse”. Deze “probleemanalyse” zegt echter niet meer 
dan dat als een dossier buiten IKZ om is gegaan, er geen fraude-onderzoek mogelijk is. 

 

 

2/3 

 

 

Datum 
15 november 2022 

Ons kenmerk 
z2022-5324 

 
Daarmee is de noodzaak van deze extra verwerking niet afdoende aangetoond. 
 
De AP adviseert in de toelichting te verduidelijken waarom het onderhavige fraude-onderzoek niet via IKZ 
kan plaats vinden (en waarom daartoe dus een extra verwerking nodig is). 
 
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
 
Hoogachtend,  
Autoriteit Persoonsgegevens,  
 
 
Aleid Wolfsen  
voorzitter 
 
 

 

 

3/3 

