 

 
De Minister van Sociale Zaken en Werkgelegenheid  
Postbus 90801 
2509 LV  DEN HAAG 

 

 

Datum 
27 september 2022 
 
 

 
Onderwerp 
Vereenvoudiging aanvraag DKIZ 
 

 

Ons kenmerk 
z2022-4569 
 
 
 
 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

 
 
 
Uw kenmerk 
2022-140896 
 

 

Geachte mevrouw van Gennip, 
 
De Autoriteit Persoonsgegevens (AP) is op grond van het bepaalde in artikel 36, vierde lid, van de 
Algemene verordening gegevensbescherming (AVG), geraadpleegd over de conceptwijziging van de Wet 
langdurige zorg en de Algemene Kinderbijslagwet in verband met de invoering van ambtshalve 
toekenning en toekenning met terugwerkende kracht van dubbele kinderbijslag bij intensieve zorg 
(hierna: het concept). De adviesaanvraag is per e-mail aangevuld op 29 augustus 2022. 
 
De voorgestelde wettelijke grondslag vermeldt niet welke persoonsgegevens worden uitgewisseld, terwijl 
uit de memorie van toelichting blijkt dat het in dit geval volstrekt helder is om welke persoonsgegevens het 
gaat. De AP heeft op dit punt bezwaar tegen het concept en adviseert de procedure niet voort te zetten, 
tenzij het bezwaar is weggenomen. 
 
Strekking van het concept  
 
Ouders van kinderen met een intensieve zorgbehoefte kunnen een aanvraag indienen bij de Sociale 
Verzekeringsbank (SVB) voor het ontvangen van dubbele kinderbijslag: de dubbele kinderbijslag 
intensieve zorg (hierna: DKIZ). Uit beleidsonderzoek is gebleken dat de aanvraagprocedure van deze 
dubbele kinderbijslag ingewikkeld is: één op de drie ouders haakt tijdens een aanvraag af.1  
 
Intensieve zorg kan blijken uit een Wlz-indicatie: een al eerder op aanvraag van de ouder onder de Wet 
langdurige zorg (hierna: Wlz) vastgesteld recht op zorg voor het kind. Zulke kinderen zijn vanwege een 

                                                                        
1 De aanvraag wordt vaak later alsnog afgerond. Het totale niet-gebruik van DKIZ wordt geschat op 10% (3.000 ouders). Daarvan 
worden ongeveer 1.600 ouders met dit wetsvoorstel geholpen (MvT p. 2-3).  

  

 

1 

 

 

Datum 
27 september 2022 

Ons kenmerk 
z2022-4569 

het burgerservicenummer (bsn) van het kind; 
de geboortedatum van het kind4; 
begin en - indien van toepassing - einddatum van de Wlz-indicatie.5 

 
aandoening blijvend aangewezen op 24 uur zorg in de nabijheid of permanent toezicht. Het is daarom 
evident dat er in het geval van een Wlz-indicatie ook sprake is van ‘intensieve zorg’ als bedoeld in de DKIZ. 
 
De regeling wordt daarom vereenvoudigd door mogelijk te maken dat het Centrum indicatiestelling zorg 
(CIZ)2 SVB uit eigen beweging een signaal stuurt indien een nieuwe Wlz-indicatie is vastgesteld, waarna 
de SVB de DKIZ ambtshalve, dus zonder aanvraag van ouders, kan toekennen. Daarnaast wordt mogelijk 
gemaakt dat het CIZ ouders van kinderen met een Wlz-indicatie gericht informeert over hun recht op 
DKIZ.3  
 
Voor de bovengenoemde verwerkingen zijn de volgende persoonsgegevens nodig: 
- 
- 
- 
 
Advies  
 
Artikel 9.1.3, tiende lid, Wlz bepaalt dat CIZ “persoonsgegevens, waaronder gegevens over gezondheid als 
bedoeld in artikel 4, onderdeel 15, van de Algemene verordening gegevensbescherming” en het bsn van het 
kind aan SVB verstrekt. Artikel 9.1.3, veertiende lid, Wlz bepaalt dat bij ministeriële regeling nadere regels 
worden gesteld met betrekking tot het tiende lid. De memorie van toelichting vermeldt over dit laatste: 
 
“Dit betreft bijvoorbeeld nadere regels over welke categorieën persoonsgegevens worden verwerkt. De 
gezondheidsgegevens die voor de uitvoering van het tiende, twaalfde en dertiende lid worden verwerkt, betreffen het 
gegeven dat een Wlz-indicatiebesluit ten aanzien van het betreffende kind is genomen en de ingangsdatum en – indien van 
toepassing – de einddatum van het recht op zorg dat bij dit indicatiebesluit is vastgesteld.”6 
 
De memorie van toelichting is elders volstrekt helder over de persoonsgegevens die binnen de nieuwe 
werkwijze door CIZ moeten worden verstrekt aan SVB.7 Het is logisch gezien ook nauwelijks voorstelbaar 
dat binnen deze context aan andersoortige gegevens behoefte bestaat. Vanwege het verwerkingsverbod 
van artikel 9, eerste lid, AVG, en de limitatief opgesomde uitzonderingen dient het gebruik van bijzondere 

                                                                        
2 CIZ stelt de Wlz-indicatiebesluiten vast. 
3 Door de nieuwe werkwijze wordt niet-gebruik van DKIZ onder ouders van kinderen met een Wlz-indicatie in de toekomst 
voorkomen. Met betrekking tot het huidige niet-gebruik van DKIZ onder ouders van kinderen die al een Wlz-indicatie hebben, wordt 
een tijdelijke verwerkingsgrondslag voor het CIZ opgenomen met als doel deze ouders proactief te wijzen op het recht op DKIZ. 
Hiervoor is het nodig dat het CIZ de gegevens van een eerder positief advies aan de SVB wegens een Wlz-indicatie vergelijkt met alle 
Wlz-indicaties voor kinderen van 3 tot 18 jaar. Dit wetsvoorstel voorziet in een wettelijke grondslag voor deze bestandsvergelijking. 
4 ter verificatie van het bsn (zie artikel 12 Wet algemene bepalingen burgerservicenummer (Wabb). 
5 MvT, p. 8. 
6 MvT p. 14. 
7 Zie vorige paragraaf, laatste zin. 

 

 

2/3 

 

 

Datum 
27 september 2022 

Ons kenmerk 
z2022-4569 

 
persoonsgegevens – waaronder gezondheidsgegevens - zoveel mogelijk te worden ingekaderd. Dit geldt in 
zekere mate overigens ook voor “gewone” persoonsgegevens.8 9 
 
Als vaststaat welke persoonsgegevens – nu en in de toekomst – moeten worden uitgewisseld, dan dienen 
deze in de betreffende wettelijke bepaling als zodanig te worden aangewezen. Een delegatiebepaling als 
artikel 9.1.3, veertiende lid, Wlz, is dan ook niet nodig.10 
 
De AP adviseert in artikel 9.1.3, tiende lid, Wlz concreet aan te geven welke persoonsgegevens zullen 
worden verwerkt, en artikel 9.1.3, veertiende lid, Wlz te schrappen. 
 
 
Openbaarmaking van het advies  
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
 
Hoogachtend,  
Autoriteit Persoonsgegevens,  
 
 
Aleid Wolfsen  
voorzitter 
 
 

                                                                        
8 Artikel 5, eerste lid, onder c, AVG. 
9 In dit geval is de Wlz-indicatie een gezondheidsgegeven; de geboortedatum en het bsn van het kind zijn “gewone” 
persoonsgegevens. 
10 Artikel 9.1.3, veertiende lid, Wlz heeft weliswaar ook betrekking op artikel 9.1.3, twaalfde en dertiende lid, Wlz, maar daarvoor geldt 
mutatis mutandis hetzelfde. 

 

 

3/3 

