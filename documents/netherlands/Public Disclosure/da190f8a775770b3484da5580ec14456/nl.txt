 

Aangetekend 
XXXXXXXXXXXXXXXX 
XXXXXXXXXXX 
XXXXXXXXXXXXXXXX 

 

 

Datum 
22 juli 2020 
 
 

 
Onderwerp 
Besluit op Wob-verzoek 
 

Ons kenmerk 
z2020-12627 
 
Contactpersoon 
 
070 8888 500 
 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

 
 
 
 
 

 

 

Geachte heer XXXXXXXXXXXXXX, 
 
Op 20 juli 2020 heeft de Autoriteit Persoonsgegevens (AP) uw brief ontvangen van 17 juli 2020, waarin u 
verzoekt om informatie op grond van de Wet openbaarheid van bestuur (Wob). U verzoekt om 
openbaarmaking van alle documenten, waaruit blijkt op welke gronden de AP AVG-klachten wel of niet in 
behandeling neemt. Tevens verzoekt u om openbaarmaking van alle documenten waaruit het algemene 
beleid van de AP blijkt ten aanzien van Big Tech en in het bijzonder ten aanzien van Facebook. 
 
Beoordelingskader 
Op basis van de Wob kunnen bestuursorganen worden verzocht om bepaalde informatie openbaar te 
maken. Het uitgangspunt is daarbij dat, gelet op het belang van een goede en democratische 
bestuursvoering en artikel 110 van de Grondwet, de verzochte informatie in beginsel verplicht openbaar 
gemaakt wordt, tenzij een van de weigerings- of uitzonderingsgronden zich voordoen (artikel 10 en 11 van 
de Wob).  
 
De memorie van toelichting bij de Wob maakt duidelijk dat de Wob niet verplicht “tot het verschaffen van 
informatie die het overheidsorgaan niet tot zijn beschikking heeft. Het overheidsorgaan is dan ook niet 
gehouden tot het instellen van onderzoeken of het verrichten van studies.”1 
 

 

                                                                        
1 Kamerstukken II, 1986/87, 19859, nr.3, p. 10. 

  

 

1 

 

 

Datum 
22 juli 2020 

 

Ons kenmerk 
z2020-12627 

Beoordeling van uw verzoek 
Gelet op uw verzoek om informatie dat betrekking heeft op welke gronden de AP de AVG-klachten wel of 
niet in behandeling neemt, verwijs ik u naar het prioriteringsbeleid van de AP. De AP heeft bij besluit van 
20 september 2018 beleidsregels vastgesteld met betrekking tot de prioritering van AVG-
klachtonderzoeken. Dit prioriteringsbeleid is openbaar en is te vinden via de volgende link 
https://autoriteitpersoonsgegevens.nl/sites/default/files/atoms/files/beleidsregels_prioritering_klachten
onderzoek.pdf. 
 
Gelet op uw verzoek om informatie dat betrekking heeft op algemeen beleid van de AP ten aanzien van Big 
Tech en in het bijzonder ten aanzien van Facebook, blijkt deze informatie na intern onderzoek niet  
beschikbaar te zijn. De AP is niet gehouden tot het verschaffen van informatie die zij niet tot haar 
beschikking heeft. 
 
Besluit 
De AP wijst uw verzoek gedeeltelijk toe.   
 
Ik vertrouw erop u hiermee voldoende te hebben geïnformeerd. 
 
 
Hoogachtend, 
Autoriteit Persoonsgegevens, 
Namens deze, 
 
 
 
XXXXXXXXXXXXXXXX 
Senior Adviseur  
Afdeling Staftaken en Wetgevingsadvisering                      
                     
 
 
Rechtsmiddelenclausule 
Indien u het niet eens bent met dit besluit kunt u binnen zes weken na de datum van verzending van het besluit ingevolge de 
Algemene wet bestuursrecht een bezwaarschrift indienen bij de Autoriteit Persoonsgegevens, Postbus 93374, 2509 AJ Den 
Haag, onder vermelding van “Awb-bezwaar” op de envelop. Het indienen van een bezwaarschrift schort de werking van dit 
besluit niet op. 
 

 

 

2/2 

