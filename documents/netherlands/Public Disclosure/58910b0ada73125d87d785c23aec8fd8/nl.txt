Beleidsregels
Prioritering
klachtenonderzoek

De beleidsregels prioritering klachtenonderzoek zijn gepubliceerd in de Staatscourant op 1 oktober 2018

Inhoudsopgave
1.

Beleidsregels prioritering klachtenonderzoek Autoriteit Persoonsgegevens

3

2.

Toelichting op de beleidsregels

5

2.1
2.2
2.3
2.4
2.5
2.6

Inleiding
Klachtrecht
Klachten over grensoverschrijdende verwerking
Afbakening
Eerste beoordeling klacht
Prioriteringscriteria
2.6.1
Toepassing prioriteringscriteria
2.6.2
Nader (uitgebreid) onderzoek
2.6.3
Onderzoeksfases en prioriteringscriteria van overeenkomstige toepassing op sectorale
wetgeving

5
5
6
6
6
7
8
9

Deze beleidsregels zijn op 1 oktober 2018 in de Staatscourant gepubliceerd.

9

1. Beleidsregels prioritering klachtenonderzoek
Autoriteit Persoonsgegevens
Besluit van de Autoriteit Persoonsgegevens van 20 september 2018, houdende de vaststelling van
beleidsregels met betrekking tot de prioritering van klachtenonderzoek (Beleidsregels prioritering
klachtenonderzoek AP).
De Autoriteit Persoonsgegevens,
Gelet op artikel 57, eerste lid, onder a, f, h, en v, en artikel 58, eerste en tweede lid, van de Algemene
verordening gegevensbescherming, de artikelen 6, 14 en 15 van de Uitvoeringswet Algemene verordening
gegevensbescherming, de artikelen 31a, 35, 35b en 35c, van de Wet politiegegevens, artikel 27 gelezen in
samenhang met de artikelen 39r, 51, 51d en 51h, van de Wet justitiële en strafvorderlijke gegevens en
artikel 4:81, eerste lid, van de Algemene wet bestuursrecht;
Besluit:
Artikel 1
In deze beleidsregels wordt verstaan onder:
AVG: verordening (EU) 2016/679 van het Europees Parlement en de Raad van 27 april 2016 betreffende de
bescherming van natuurlijke personen in verband met de verwerking van persoonsgegevens en
betreffende het vrije verkeer van die gegevens en tot intrekking van Richtlijn 95/46/EG (algemene
verordening gegevensbescherming) (PbEU 2016, L 119);
UAVG: Uitvoeringswet Algemene verordening gegevensbescherming;
Awb: Algemene wet bestuursrecht;
Wpg: Wet politiegegevens;
Wjsg: Wet justitiële en strafvorderlijke gegevens;
AP: Autoriteit Persoonsgegevens als bedoeld in artikel 6 van de UAVG;
Klacht: klacht als bedoeld in artikel 57, eerste lid, aanhef en onder f, en artikel 77, eerste lid, van de AVG,
artikel 31a, eerste lid, van de Wpg en artikel 26a, eerste lid, gelezen in samenhang met artikel 39r, eerste
lid, artikel 51, eerste lid, artikel 51d, eerste lid en artikel 51h, eerste lid, van de Wjsg;
Verzoek om handhaving: aanvraag als bedoeld in artikel 1:3, derde lid, van de Awb waarin de AP wordt
verzocht om handhavend op te treden.
Artikel 2
1. De AP onderzoekt de inhoud van een klacht in de mate waarin dat gepast is.
2. De AP beoordeelt eerst op basis van de inhoud van de klacht of het gaat om een verwerking van
persoonsgegevens die de klager betreft en of er al dan niet sprake is van een overtreding van de AVG.

Deze beleidsregels zijn op 1 oktober 2018 in de Staatscourant gepubliceerd.

3. Indien uit de eerste beoordeling volgt dat mogelijk sprake is van een overtreding, maar deze nog niet kan
worden vastgesteld, maakt de AP een afweging of er aanleiding is voor een nader onderzoek. Daarbij
hanteert de AP de volgende, niet cumulatieve, factoren:
a) De mate waarin de betrokkene wordt geraakt door de vermeende overtreding;
b) De bredere maatschappelijke betekenis van een eventueel optreden van de AP, mede bezien vanuit de
aandachtspunten die de AP op periodieke basis bekend maakt;
c) De mate waarin de AP in staat is doeltreffend en doelmatig op te treden.
Artikel 3
Indien in het kader van het toezicht op de verwerking van persoonsgegevens overeenkomstig het bij of
krachtens de wet bepaalde een verzoek om handhaving, niet zijnde een klacht, wordt ingediend, zijn op dat
verzoek deze beleidsregels van overeenkomstige toepassing.
Artikel 4
De Beleidsregels handhaving door het CBP, vastgesteld op 17 januari 2011 (Stcrt. 2011, nr. 1916), worden
ingetrokken.
Artikel 5
Deze beleidsregels treden in werking met ingang van de dag na de datum van uitgifte van de Staatscourant
waarin zij worden geplaatst.
Artikel 6
Deze beleidsregels worden aangehaald als: Beleidsregels prioritering klachtenonderzoek AP.
Deze beleidsregels zullen met de toelichting in de Staatscourant worden geplaatst.

Deze beleidsregels zijn op 1 oktober 2018 in de Staatscourant gepubliceerd.

2. Toelichting op de beleidsregels
2.1

Inleiding
De Autoriteit Persoonsgegevens (de AP) heeft op grond van artikel 6 van de Uitvoeringswet Algemene
verordening gegevensbescherming (UAVG) tot taak toe te zien op de verwerking van persoonsgegevens
overeenkomstig het bij of krachtens de Algemene verordening gegevensbescherming (AVG) en de wet
bepaalde. De taken en bevoegdheden van de AP vloeien voor het overgrote deel rechtstreeks voort uit de
AVG en zijn verder uitgewerkt in de UAVG. De belangrijkste wetten waarop de AP toezicht houdt zijn
naast de AVG en de UAVG, de Wet politiegegevens (Wpg), de Wet justitiële en strafvorderlijke gegevens
(Wjsg), de Kieswet en de Wet basisregistratie personen.
Eén van de taken van de AP is het behandelen van klachten van betrokkenen of van belangenorganisaties.
Dit houdt in dat de AP de inhoud van de klacht onderzoekt in de mate waarin dat gepast is en de klager
binnen een redelijke termijn in kennis stelt van de voortgang en het resultaat van het onderzoek, met name
indien verder onderzoek of coördinatie met een andere toezichthoudende autoriteit noodzakelijk is
(artikel 57, eerste lid, aanhef en onder f, van de AVG). In deze beleidsregels licht de AP toe hoe zij bij het
behandelen van klachten haar onderzoekscapaciteit inzet.
De AP merkt hierbij uitdrukkelijk op dat ze zich bij het behandelen van klachten primair richt op het
bereiken van normconform gedrag. Daarbij stuurt de AP aan op een pragmatische benadering waarbij
doeltreffendheid en efficiency een belangrijke rol spelen. Kan de AP in een specifiek geval normconform
gedrag bijvoorbeeld al realiseren door telefonisch contact met de (vermeende) overtreder, dan zal de AP
dat doen en kan een klacht daarmee worden afgedaan.

2.2

Klachtrecht
Iedere betrokkene heeft op grond van artikel 77 van de AVG het recht een klacht in te dienen bij de
toezichthoudende autoriteit, indien hij van mening is dat de verwerking van hem betreffende
persoonsgegevens inbreuk maakt op de AVG. De AP is op grond van artikel 57, eerste lid, aanhef en onder
f, van de AVG belast met het behandelen van dergelijke klachten.
Het behandelen van klachten is niet vrijblijvend. Uit artikel 57, eerste lid, aanhef en onder f, van de AVG,
volgt dat de AP verplicht is de inhoud van de klacht te onderzoeken in de mate waarin dat gepast is. Ook
moet de AP de klager in kennis stellen van de voortgang en het resultaat van de klacht. Hieruit volgt dat de
AP, als van een klacht in de zin van de AVG sprake is, een inhoudelijke reactie zal moeten geven op de
desbetreffende klacht. In dit verband wijst de AP er nog op dat uit het vierde lid van artikel 57 van de AVG
volgt dat in het geval een verzoek om behandeling van een klacht kennelijk ongegrond of buitensporig is,
de AP kan weigeren aan het verzoek gevolg te geven of de klager een redelijke vergoeding kan aanrekenen.
Dat op de klacht steeds een inhoudelijke reactie volgt, betekent niet dat het onderzoek dat daaraan ten
grondslag ligt in alle gevallen even uitgebreid zou moeten zijn. Het onderzoek dat naar aanleiding van een
klacht wordt uitgevoerd, gaat - zo blijkt uit de overwegingen bij de AVG1 - niet verder dan in het specifieke
1

Vgl. overweging 142 van de considerans van de AVG.

Deze beleidsregels zijn op 1 oktober 2018 in de Staatscourant gepubliceerd.

geval passend is. De AP kan bij het behandelen van klachten een afweging maken ten aanzien van de mate
van intensiteit van het onderzoek dat op een klacht volgt.2 De AP voert daarom een prioriteringsbeleid.
Het prioriteringsbeleid maakt inzichtelijk waarom de AP sommige klachten niet aan een uitgebreider
onderzoek onderwerpt. De AP vindt het voeren van een prioriteringsbeleid belangrijk en noodzakelijk
omdat haar middelen beperkt zijn en het toezichtveld veelomvattend is. De AP moet daarom de
mogelijkheid hebben haar middelen zodanig in te zetten dat zij kan optreden in die gevallen waarin de
bescherming van de verwerking van persoonsgegevens naar haar oordeel het meest geboden is. Het
hanteren van prioriteringscriteria zoals die in deze beleidsregels worden vastgesteld, is ook op grond van
de rechtspraak in beginsel toegestaan.3
Een klacht wordt ingediend omdat een klager meent dat inbreuk is gemaakt op zijn rechten uit hoofde van
de AVG. Er is dan naar zijn mening sprake van een verwerking van zijn persoonsgegevens die niet
rechtmatig is en tot handhaving noopt. Een klacht waarbij de AP wordt verzocht handhavend op te treden
is in de terminologie van het algemene bestuursrecht in de praktijk vaak een verzoek om handhaving.4

2.3

Klachten over grensoverschrijdende verwerking
Het kan voorkomen dat een klacht betrekking heeft op een grensoverschrijdende verwerking in de zin van
artikel 4, lid 23, van de AVG. Tegen die achtergrond is het van belang op te merken dat onderhavig beleid
niet afdoet aan de samenwerkingsbepalingen uit de AVG zoals die volgen uit de artikelen 56 en 60 tot en
met 62 van de AVG. Hieruit volgt dat de nationale toezichthoudende autoriteiten waar nodig
samenwerken en elkaar informeren, bijstaan en betrekken.

2.4

Afbakening
Onderhavig prioriteringsbeleid gaat niet over de vraag op welke wijze de AP handhavend optreedt of welke
interventie(s) zij inzet als uit het onderzoek blijkt dat sprake is van een overtreding.

2.5

Eerste beoordeling klacht
Klachten kunnen telefonisch, per post of digitaal via een (elektronisch) klachtenformulier worden
ingediend. Bij het behandelen van een klacht onderzoekt de AP de klacht in de mate waarin dat gepast is.
Wat gepast is, kan per geval verschillen en is afhankelijk van alle concrete feiten en omstandigheden van
het geval.
Aan de hand van een eerste beoordeling van de klacht bepaalt de AP of mogelijk sprake is van een
overtreding, waartegen de AP kan optreden. Daarbij onderzoekt de AP in ieder geval de ontvangen
informatie van de klager en beschikbare informatie van de vermeende overtreder. Bijvoorbeeld de website
of bij de AP bekende informatie uit eerdere onderzoeken en signalen. Verder kan, voor zover daar naar het
oordeel van de AP aanleiding toe is, de AP een of meer van de volgende bronnen onderzoeken:
 informatie bij andere (inter)nationale toezichthouders;
2

Kamerstukken II 2017/18, 34 851, nr. 3, p. 28.
Vgl. ABRvS 19 oktober 2016 (ECLI:NL:RVS:2743), ABRvS 4 juni 2014 (ECLI:NL:RVS:2014:1982) en CBb, 20 augustus 2010
(ECLI:NL:CBB:2010:BN4700).
4
Het betreft een aanvraag (tot handhavend optreden) in de zin van artikel 1:3, derde lid, van de Awb en er wordt tegen die achtergrond
getoetst of aan de formele eisen van de Awb is voldaan (meer in het bijzonder de artikelen 1:2, 4:1, 4:2, 4:5 en 4:6).
3

Deze beleidsregels zijn op 1 oktober 2018 in de Staatscourant gepubliceerd.




algemene informatie op internet of uit andere openbare bronnen en media (zoals relevante weten regelgeving en jurisprudentie en relevante (wetgevings)adviezen van de AP; en
vergelijkbare dossiers bij de AP.

Zo nodig neemt de AP contact op met de klager en/of de vermeende overtreder en vraagt zij hen schriftelijk
of telefonisch om nadere informatie om zo voldoende inzicht te krijgen in de vermeende overtreding, de
gevolgen van deze vermeende overtreding en de betrokkenheid van de vermeende overtreder.
Het is mogelijk dat al na een eerste beoordeling van de inhoud van een klacht blijkt dat sprake is van een
overtreding en de AP deze (direct)naar tevredenheid kan afhandelen. Zo kan bijvoorbeeld telefonisch
contact worden opgenomen met de klager waarbij de AP hem informatie en advies geeft, bijvoorbeeld om
de (Functionaris Gegevensbescherming van de) vermeende overtreder te benaderen en hoe hij dat het
beste kan doen. Op die manier kan de klager er zelf voor zorgen dat zijn klacht wordt opgelost.
In andere gevallen kan de AP bijvoorbeeld aansturen op bemiddeling. Ook is het mogelijk dat, nadat de AP
contact met de klager heeft opgenomen, aanstonds duidelijk is dat er geen sprake is van een overtreding en
hem uitlegt waarom, en vervolgens de klacht beëindigt.
Deze voorbeelden maken duidelijk dat de klager, zonder dat sprake hoeft te zijn van een diepgravend
onderzoek, toch voldoende kan zijn geholpen. De klacht is ook hiermee op passende wijze en daarmee in
overeenstemming met de AVG onderzocht. Daarnaast kan de AP, als aanstonds duidelijk is dat van een
overtreding sprake is, gebruik maken van de inzet van informele interventies richting de (vermeende)
overtreder. Die kunnen vaak betrekkelijk snel en met een inzet van een geringe toezichtcapaciteit worden
ingezet. Hierbij valt te denken aan telefonische confrontatie, een normoverdragend gesprek of een
waarschuwingsbrief. Ook deze vorm van klachtafhandeling kan in een voorkomend geval als passend
worden gekwalificeerd.
Uit de eerste beoordeling van de klacht, dan wel een verzoek om handhaving kan, zonder dat daarvoor
aanvullende informatie nodig is, al voldoende blijken dat geen sprake is van een overtreding, of dat dat
juist wel het geval is. In het eerste geval wijst de AP het verzoek om handhaving af of beëindigt de
behandeling van de klacht. In het tweede geval start de AP een handhavingstraject en treedt zij in beginsel
handhavend op, tenzij sprake is van bijzondere omstandigheden zoals concreet zicht op legalisatie of
wanneer handhavend optreden onevenredig zou zijn.
In het geval uit de eerste beoordeling blijkt dat er in het dossier voldoende aanwijzingen zijn dat sprake is
van een overtreding, maar een nader onderzoek nodig is om de overtreding te kunnen vaststellen, dan
komt het onderzoek in de volgende fase terecht. In die fase wordt getoetst aan de prioriteringscriteria.

2.6

Prioriteringscriteria
Omdat de AP veel signalen, klachten en verzoeken om handhaving ontvangt en haar toezichtveld veel
omvattend is, zal zij gelet op haar beperkte middelen, niet steeds een nader onderzoek kunnen uitvoeren.
Daarom toetst de AP in situaties waarin mogelijk sprake is van een overtreding, maar waarvoor nader
onderzoek nodig is om de overtreding vast te stellen, eerst aan haar prioriteringscriteria. Dit zijn:


Hoe schadelijk is de vermeende overtreding voor de betrokkene(n);

Deze beleidsregels zijn op 1 oktober 2018 in de Staatscourant gepubliceerd.




Wat is de omvang van de bredere maatschappelijk betekenis van een eventueel optreden van de
AP; en
In hoeverre is de AP in staat doeltreffend en doelmatig op te treden.

Schadelijkheid gedrag voor de klager (impact voor het individu)
Hierbij maakt de AP een inschatting hoe schadelijk de vermeende overtreding voor de klager is in het licht
van de bescherming van persoonsgegevens. In dat kader neemt de AP onder meer in aanmerking of
mogelijk sprake is van een ernstige overtreding en of de vermeende overtreding nog voortduurt of
structureel van aard is. De AP weegt in dit verband mee om wat voor soort persoonsgegevens het gaat en
of het persoonsgegevens betreft van een kwetsbare groep, zoals kinderen. Bij bijzondere categorieën
persoonsgegevens als bedoeld in artikel 9 van de AVG of bij persoonsgegevens van strafrechtelijke aard zal
sneller meer gewicht aan dit criterium worden toegekend dan bij andere categorieën persoonsgegevens.
Opgemerkt zij dat schadelijkheid zich niet beperkt tot financiële schade.
De bredere maatschappelijk betekenis (impact voor de maatschappij)
Onder de bredere maatschappelijke betekenis worden (mede) begrepen de aandachtspunten die de AP op
periodieke basis (jaarlijks) bekend maakt. Er wordt gekeken of de vermeende overtreding valt binnen die
aandachtspunten of plaatsvindt binnen een van de sectoren die zij volgens haar (jaarlijkse) Toezichtkader
als aandachtspunt heeft. In het kader van de bredere maatschappelijke betekenis neemt de AP verder
onder meer mee of er door de vermeende overtreding veel mensen zijn of kunnen worden getroffen, hoe
schadelijk de vermeende overtreding dan voor hen is en of sprake is van een klacht met een
grensoverschrijdend karakter.5
Doeltreffendheid en doelmatigheid
De AP wil in haar optreden doeltreffend en doelmatig zijn. Ten aanzien van doeltreffendheid zal de AP een
inschatting maken welk handhavingsinstrument geschikt is om op korte termijn het gewenst effect te
bereiken. Bij de doelmatigheid maakt de AP een afweging of een nader onderzoek mogelijk is met de
beschikbare menskracht en toegekende financiële middelen. Daarbij houdt de AP ook rekening met het
aantal signalen, klachten en verzoeken om handhaving die aanleiding zijn voor nader onderzoek en
waarbij de AP haar beschikbare capaciteit en financiële middelen evenwichtig zal moeten verdelen. Ook
hiervoor geldt dat de AP niet alleen gebruik maakt of hoeft te maken van haar wettelijke
handhavingsinstrumenten. Ook het inzetten van informele interventies zoals een telefonische
confrontatie, een normoverdragend gesprek of een (openbare) waarschuwingsbrief kan een effectieve
manier zijn om normconform gedrag te realiseren.

2.6.1

Toepassing prioriteringscriteria
Een klacht hoeft niet op alle criteria ‘hoog te scoren’ voordat de AP overgaat tot een nader onderzoek. Als
een klacht op meerdere criteria hoog scoort, is er wel eerder aanleiding voor een nader onderzoek. In het
geval er echter sprake is van een lage(re) score op één criterium, dan kan dit voor de AP in veel gevallen
reeds daarom aanleiding zijn een nader onderzoek achterwege te laten. Verder zij nog benadrukt dat de
criteria niet cumulatief zijn en dat de AP, als bijzondere omstandigheden daartoe aanleiding geven, ook
een nader onderzoek kan starten wanneer een klacht bijvoorbeeld op alle drie de criteria laag scoort.

5

Hierbij kan bijvoorbeeld worden gedacht aan de situatie waarin sprake is van een grensoverschrijdende verwerking en de mogelijke
overtreding (veel) burgers uit meerdere lidstaten raakt.

Deze beleidsregels zijn op 1 oktober 2018 in de Staatscourant gepubliceerd.

Als de toetsing aan de prioriteringscriteria leidt tot het oordeel dat de klacht of het verzoek om handhaving
daar in onvoldoende mate aan voldoet, dan wordt de klacht niet verder behandeld dan wel wordt het
verzoek om handhaving afgewezen.

2.6.2

Nader (uitgebreid) onderzoek
In deze fase wordt nader onderzoek verricht om vast te stellen of sprake is van een overtreding waartegen
de AP handhavend kan optreden. Voor dit onderzoek wordt -veelal - gebruik gemaakt van de
bevoegdheden van artikel 58 AVG en/of titel 5.2 van de Awb. Het onderzoek kan dan bestaan uit een
uitgebreid inlichtingenonderzoek bij de vermeende overtreder, een onderzoek ter plaatse, een uitgebreid
(forensisch) digitaal onderzoek of een verhoor met het oog op het opleggen van een boete. Zo nodig vindt
samenwerking met andere (inter)nationale toezichthouders plaats. Het nadere onderzoek resulteert dan
doorgaans in een concept rapport van bevindingen waarop de vermeende overtreder de mogelijkheid
krijgt te reageren, gevolgd door het vaststellen van het definitieve rapport van bevindingen. Wanneer in
het definitieve rapport van bevindingen is vastgesteld dat sprake is van een overtreding, dan volgt de
handhavingsfase. Op deze fase heeft het prioriteringsbeleid geen betrekking. In het geval geen sprake is
van een overtreding, dan wordt het onderzoek gesloten en het handhavingsverzoek afgewezen dan wel de
behandeling van de klacht beëindigd.

2.6.3

Onderzoeksfases en prioriteringscriteria van overeenkomstige toepassing op sectorale
wetgeving
De AP is op grond van artikel 6, derde lid, van de UAVG, naast haar (generieke) toezichthoudende taak op
grond van de AVG en de UAVG ook belast met het toezicht op de naleving van zogenoemde sectorale
regelgeving voor zover het de bescherming van persoonsgegevens betreft, zoals specifieke bepalingen uit
de Telecommunicatiewet. De AP beschikt in dat kader ook over specifieke handhavingsbevoegdheden6.
Als bij de AP een verzoek om handhaving 7 wordt gedaan over sectorale wetgeving, die niet als klacht in de
zin van de AVG kan worden gekwalificeerd, volgt de AP hetzelfde stramien als bij klachten. Ditzelfde geldt
voor verzoeken om handhaving van een belanghebbende die niet als betrokkene in de zin van de AVG kan
worden aangemerkt. De AP beoordeelt dergelijke verzoeken overeenkomstig deze beleidsregels. De AP
toetst eerst of aan de formele eisen uit de Awb is voldaan. Vervolgens wordt, net als bij klachten in de zin
van de AVG, een eerste beoordeling gedaan. Blijkt daaruit al dat geen sprake is van een overtreding, dan
wijst de AP het verzoek om handhaving af. Als al uit de eerste beoordeling blijkt dat sprake is van een
overtreding dan treedt de AP in beginsel handhavend op.8 In het geval uit de eerste beoordeling blijkt dat
er mogelijk sprake kan zijn van een overtreding, maar een nader onderzoek nodig is om de overtreding te
kunnen vaststellen, dan wordt net als bij klachten getoetst aan de prioriteringscriteria.

6

Zo is in de Telecommunicatiewet de toezichthoudende taak neergelegd in artikel 15, tweede lid en staan de
handhavingsbevoegdheden in artikel 15.2, derde lid, artikel 15.4, vierde lid en artikel 15.7.
7
Een aanvraag als bedoeld in artikel 1:3, derde lid, van de Awb waarin de AP wordt verzocht om handhavend op te treden.
8
Tenzij sprake is van bijzondere omstandigheden zoals concreet zicht op legalisatie of wanneer handhavend optreden onevenredig
zou zijn.

Deze beleidsregels zijn op 1 oktober 2018 in de Staatscourant gepubliceerd.