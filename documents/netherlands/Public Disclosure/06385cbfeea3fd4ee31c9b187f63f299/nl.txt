Autoriteit Persoonsgegevens
Postbus 93374, 2509 AJ Den Haag
Bezuidenhoutseweg 30, 2594 AV Den Haag
T 070 8888 500 - F 070 8888 501
autoriteitpersoonsgegevens.nl
Aangetekend
XXXXXXXX
XXXXXXXX
XXXXXXXX
XXXXXXXX

Datum

14 december 2020

Ons kenmerk
z2020-15264

Contactpersoon
XXXXXXXX
070 8888 500

Onderwerp

Besluit op Wob-verzoek

Geachte heer XX XXXXX,
Op 4 september 2020 heeft de Autoriteit Persoonsgegevens (AP) uw verzoek van 3 september 2020 om
openbaarmaking van informatie op grond van de Wet openbaarheid van bestuur (Wob) ontvangen.
Uw Wob-verzoek ziet expliciet op uw AVG-klacht inzake Prime Vision B.V., bij de AP bekend onder het
kenmerk z2019-12360. U heeft verzocht om openbaarmaking van:
1. De brief van de AP aan Prime Vision B.V. van 17 december 2019;
2. De brief van Prime Vision B.V. aan de AP inzake uw AVG-klacht van 7 januari 2020;
3. U verzoekt om uitleg hoe de AP tot de beslissing is gekomen om uw AVG-klacht niet verder te
onderzoeken.
Bij brief van 3 november 2020 heeft de AP u gewezen op de gevolgen van de behandeling van een
informatieverzoek op grond van de Wob, namelijk dat het betekent dat de stukken niet alleen voor u
openbaar zijn, maar voor een ieder toegankelijk op de website van de AP worden geplaatst.

Bijlage(n) div.

1

Datum

14 december 2020

Ons kenmerk
z2020-15264

Inventarisatie van documenten
Uit inventarisatie is gebleken dat uw verzoek op drie (3) documenten ziet.
Zienswijzen
De AP heeft geconstateerd dat er een derde belanghebbende is die mogelijk bedenkingen heeft bij het
openbaarmaking van documenten die onder de reikwijdte van uw verzoek vallen. Deze belanghebbende is
bij brief van 19 november 2020 in de gelegenheid gesteld hierover een zienswijze te geven. Deze zienswijze
heeft de AP, voor zover van toepassing, in de belangenafweging meegenomen.
Beoordelingskader
Op basis van de Wob kunnen bestuursorganen worden verzocht om bepaalde informatie openbaar te
maken. Ingevolge artikel 3, vijfde lid, van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob. Het recht op openbaarmaking op
grond van de Wob dient uitsluitend het publieke belang van een goede en democratische bestuursvoering.
Het komt iedere burger in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook betrokken het algemene belang
bij openbaarmaking van de gevraagde informatie en de door de weigeringsgronden te beschermen
belangen, maar niet het specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat openbaarmaking van de
gevraagde documenten uitsluitend aan u op grond van de Wob niet mogelijk is. Indien de AP aan u de
betreffende documenten verstrekt, moet de AP deze ook aan anderen geven indien zij daarom verzoeken.
In dat licht vindt de onderstaande belangenafweging dan ook plaats.
Overwegingen
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft verstrekking van informatie
achterwege voor zover het belang daarvan niet opweegt tegen het belang dat de persoonlijke levenssfeer
wordt geëerbiedigd.
In de documenten staan persoonsgegevens, in het bijzonder de persoonsgegevens van: u, een medewerker
van Prime Vision B.V. en van een ambtenaar van de AP. Behalve wanneer ambtenaren of medewerkers
reeds uit hoofde van hun functie in de openbaarheid treden, is de AP van oordeel dat ten aanzien van deze
gegevens het belang dat de persoonlijke levenssfeer wordt geëerbiedigd, zwaarder moet wegen dan het
belang van openbaarheid. Namen zijn immers persoonsgegevens en het belang van eerbiediging van de
persoonlijke levenssfeer kan zich tegen het openbaar maken daarvan verzetten.

2/5

Datum

14 december 2020

Ons kenmerk
z2020-15264

Gelet op uw verzoek om informatie waarin u uitleg wilt over hoe de AP tot de beslissing op uw AVG-klacht
is gekomen om uw AVG-klacht niet verder te onderzoeken, blijkt er intern geen documenten hierover
beschikbaar te zijn. De AP is niet gehouden tot het verschaffen van informatie die zij niet tot haar
beschikking heeft. Indien u specifieke inhoudelijke vragen heeft over uw zaak kunt u contact opnemen met
de behandelend ambtenaar van uw zaak.
Wel kan de AP u verwijzen naar het besluit van 20 september 2018 waarin beleidsregels vastgesteld zijn
met betrekking tot de prioritering van AVG-klachtonderzoeken. Dit prioriteringsbeleid is openbaar en is
te vinden op de website van de AP via de volgende link:
https://autoriteitpersoonsgegevens.nl/sites/default/files/atoms/files/beleidsregels_prioritering_klachten
onderzoek.pdf.
Gelet op het feit dat dit document reeds openbaar is, hoeft de AP dit document niet nogmaals openbaar te
maken.
Besluit
Gelet op het bovenstaande heeft de AP besloten deels aan uw verzoek te voldoen en de informatie waarom
u verzocht gedeeltelijk openbaar te maken.
Ten overvloede deelt de AP u mede dat de AP besluiten op grond van de Wob publiceert op haar website.
De AP zal dit besluit met de daarbij horende documenten dan ook in deze vorm publiceren op haar
website. Een afschrift van dit besluit zendt de AP aan de belanghebbende.
Ik vertrouw erop u hiermee voldoende te hebben geïnformeerd.

Hoogachtend,
Autoriteit Persoonsgegevens,
Namens deze,

X.X.X. XXXXXX
xx. xxx. X.X.X. XXXXXX xx.
Senior Adviseur
Afdeling Staftaken en Wetgevingsadvisering

Rechtsmiddelenclausule
Indien u het niet eens bent met dit besluit kunt u binnen zes weken na de datum van verzending van het besluit ingevolge de
Algemene wet bestuursrecht een bezwaarschrift indienen bij de Autoriteit Persoonsgegevens, Postbus 93374, 2509 AJ Den
Haag, onder vermelding van “Awb-bezwaar” op de envelop. Het indienen van een bezwaarschrift schort de werking van dit
besluit niet op.

3/5

Datum

Ons kenmerk

14 december 2020

z2020-15264

Bijlage 1 bij besluit van 14 december 2020 met kenmerk z2020-15264
INVENTARISLIJST Wob-verzoek
Document
1. Brief, Verzoek van
betrokkene ten aanzien
van rectificatie
persoonsgegevens
2. Brief, reactie op Verzoek
van betrokkene ten
aanzien van rectificatie
persoonsgegevens
3. Beleidsregels
Prioritering
klachtenonderzoek

Zaaknummer
AP
Z2019-12360

Van

Aan

Datum

AP

Prime Vision B.V.

17 december 2019

Z2019-12360

Prime Vision B.V.

AP

7 januari 2020

n.v.t.

n.v.t.

n.v.t.

20 september 2018

4/5

Datum

14 december 2020

Ons kenmerk
z2020-15264

Bijlage 2 bij besluit van 14 december 2020 met kenmerk z2020-15264

Nummer
document
1.

2.

3.

Niet openbaar

Grondslag Wob

Naam contactpersoon ambtenaar AP
Handtekening contactpersoon ambtenaar AP

Artikel 10, tweede lid, aanhef en onder e
van de Wob

Naam aanvrager Wob-verzoek

Artikel 10, tweede lid, aanhef en onder e
van de Wob

Naam contactpersoon ambtenaar AP

Artikel 10, tweede lid, aanhef en onder e
van de Wob

Handtekening directeur Prime Vision B.V.

Artikel 10, tweede lid, aanhef en onder e
van de Wob

Naam aanvrager Wob-verzoek

Artikel 10, tweede lid, aanhef en onder e
van de Wob

n.v.t.

n.v.t.

5/5