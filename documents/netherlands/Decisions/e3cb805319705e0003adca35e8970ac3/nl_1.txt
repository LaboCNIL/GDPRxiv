 

Samenvatting onderzoek KNLTB 

De Autoriteit Persoonsgegevens (AP) legt de Koninklijke Nederlandse Lawn Tennis Bond (KNLTB) een 
boete op van 525.000 euro voor het onrechtmatig verstrekken van persoonsgegevens van KNLTB-leden 
aan twee sponsoren. De KNLTB verdiende hier geld aan. De sponsoren gebruikten de gegevens om de 
leden te benaderen met een promotionele actie.  
 
Aanleiding van het onderzoek 
De KNLTB kondigde begin 2018 in nieuwsbrieven en op haar website aan dat zij persoonsgegevens van 
leden ging verstrekken aan sponsoren zodat deze de leden konden gaan benaderen met 
‘tennisgerelateerde en andere aanbiedingen’. Voor een aantal leden van de KNLTB was dit reden om een 
tip in te dienen bij de AP. Daarnaast heeft een KNLTB-lid de media opgezocht om publiekelijk de vraag te 
stellen of het nieuwe beleid van de KNLTB wel in lijn was met de (toen aankomende) AVG.  
 
In de zomerperiode van 2018 ontving de AP klachten over de KNLTB. Het ging om leden die telefonisch 
waren benaderd met een promotionele actie, waarbij hen was verteld dat de actie in samenwerking was 
met de KNLTB. Begin oktober 2018 vond er een gesprek plaats tussen de KNLTB en de AP.  
 
De tips en klachten van betrokkenen, de berichtgeving van de KNLTB, de media-aandacht en het gesprek 
vormden voor de AP aanleiding om in oktober 2018 een onderzoek te starten naar voormelde handelwijze 
van de KNLTB.  
 
Waarom heeft de AP dit opgepakt?   
In het Toezichtskader 2018-20191 staat dat de AP zich in deze jaren in het bijzonder zou richten op de 
handel in persoonsgegevens. De AP vond en vindt namelijk dat mensen er op moeten kunnen vertrouwen 
dat organisaties niet zonder grondslag persoonsgegevens doorgeven.  
 
Bevindingen  
De KNLTB gaf aan twee redenen te hebben voor het verstrekken van persoonsgegevens aan sponsoren 
namelijk meerwaarde creëren voor het lidmaatschap en extra inkomsten verkrijgen ter compensatie van 
dalende contributie-inkomsten door teruglopende ledenaantallen.  
 
Op 11 juni 2018 heeft de KNLTB aan een sponsor een bestand verstrekt met adresgegevens van 50.000 
leden. De sponsor heeft dit bestand na ontvangst doorgezonden aan een bedrijf dat de adressen op 
kortingsflyers heeft gedrukt en de flyers bij de leden heeft bezorgd.  
 
Op 29 juni 2018 heeft de KNLTB aan een andere sponsor een bestand met persoonsgegevens van leden 
verstrekt. Dit bestand bevatte van meer dan driehonderdduizend leden onder andere hun 
telefoonnummer, e-mailadres, adresgegevens en geboortedatum. De gegevens zouden door de sponsor 
worden gebruikt om 39.478 leden telefonisch te benaderen met een aanbieding. De actie is op verzoek van 
de KNLTB vroegtijdig beëindigd.  
 

                                                                 
1 https://autoriteitpersoonsgegevens.nl/sites/default/files/atoms/files/toezichtkader_autoriteit_persoonsgegevens_2018 -2019.pdf 
 

 

 

Het besluit om ledengegevens te gaan verstrekken aan sponsoren is door de KNLTB genomen in 2007 en 
eind 2017. In 2007 is besloten tot het verstrekken van ledengegevens ten behoeve van reclame per post en 
eind 2017 ten behoeve van benadering per telefoon/telemarketing.  
 
In het rapport heeft de AP ten eerste geconstateerd dat de verzameling van de verstrekte ledengegevens 
rechtmatig was, omdat deze noodzakelijk was om lid te worden van de KNLTB.  
 
De AP heeft ten tweede in het onderzoek vastgesteld dat de leden geen toestemming hadden gegeven aan 
de KNLTB voor het doorgeven van de persoonsgegevens aan de sponsoren. Persoonsgegevens mogen 
verwerkt worden als daarvoor een grondslag bestaat. Eén van die grondslagen is toestemming. 
Toestemming moet worden gegeven door middel van een duidelijke actieve handeling waaruit blijkt dat de 
betrokkene vrijelijk, specifiek, geïnformeerd en ondubbelzinnig met de verwerking van persoonsgegevens 
instemt. Daarvan was hier geen sprake.  
  
De AP heeft ten derde geconstateerd dat voor een deel van de persoonsgegevens het doel van het 
verzamelen niet verenigbaar was met het doel van het verstrekken ervan aan de sponsoren. De AP heeft 
deze verenigbaarheid getoetst aan de hand van een aantal factoren zoals het kader waarin de 
persoonsgegevens zijn verzameld. Voor het andere deel van de verstrekte persoonsgegevens heeft de AP 
geconstateerd dat de KNLTB de verstrekkingen aan sponsoren niet had mogen baseren op de grondslag 
gerechtvaardigd belang.  
 
Conclusie 
De AP concludeert na onderzoek dat de verstrekkingen van persoonsgegevens door de KNLTB aan de twee 
sponsoren in strijd was met de AVG. De KNLTB had de informatie niet mogen verstrekken.   
 

 

 

2/2 

