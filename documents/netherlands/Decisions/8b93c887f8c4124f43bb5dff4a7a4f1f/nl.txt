 

Aangetekend 
Coöperatie VGZ U.A. 
De Voorzitter van de Raad van Bestuur 
De heer drs. R. Kliphuis 
Postbus 5040 
6802 EA ARNHEM 

 

 

Datum 
15 februari 2018 
 
 

Ons Kenmerk 
[VERTROUWELIJK] 
 
Contactpersoon 
[VERTROUWELIJK] 
070 8888 500 
 

 
Onderwerp 
Last onder dwangsom en definitieve bevindingen 
 

 

 

Autoriteit Persoonsgegevens 
Postbus 93374, 2509 AJ Den Haag 
Bezuidenhoutseweg 30, 2594 AV Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

 

 
 
 

 

 

Geachte heer Kliphuis, 
 
Hieronder treft u het besluit aan van de Autoriteit Persoonsgegevens (AP) tot oplegging van een last onder 
dwangsom aan Coöperatie VGZ U.A. (VGZ). Dit besluit maakt onderdeel uit van het nieuwe besluit van 
heden op het bezwaar van Burgerrechtenvereniging Vrijbit (Vrijbit). Dit nieuwe besluit op bezwaar is 
genomen na het onderzoek dat de AP heeft uitgevoerd naar aanleiding van de tussenuitspraak van de 
rechtbank Midden Nederland (de rechtbank) van 7 juli 2017, ECLI:NL:RBMNE:2017:3421 (de 
tussenuitspraak). Deze zaak is aangevangen met een handhavingsverzoek dat Vrijbit bij het College 
bescherming persoonsgegevens (CBP) heeft ingediend. 
 
Het handhavingsverzoek van Vrijbit heeft betrekking op de wijze waarop Nederlandse zorgverzekeraars op 
dit moment persoonsgegevens betreffende de gezondheid verwerken. Volgens Vrijbit is deze werkwijze in 
strijd met de Wet bescherming persoonsgegevens (Wbp), het Handvest van de grondrechten van de 
Europese Unie (het Handvest) en artikel 8 van het Verdrag voor de rechten van de mens en de 
fundamentele vrijheden (EVRM). Vrijbit legt hieraan samengevat ten grondslag dat zorgverzekeraars nog 
altijd werken volgens de Gedragscode Verwerking Persoonsgegevens Zorgverzekeraars (de gedragscode), 
terwijl de AP aan die gedragscode alsnog haar goedkeuring heeft onthouden naar aanleiding van een 
uitspraak van de rechtbank Amsterdam uit 2013.1 
 
Het verloop van de procedure tussen Vrijbit en de AP, het wettelijk kader, de uitspraak van de 
rechtbank Amsterdam, de tussenuitspraak, het oorspronkelijke besluit op bezwaar van 1 juni 2016, de 
opzet van het onderzoek en het verloop van het onderzoek zijn uiteengezet in het nieuwe besluit op 
bezwaar. De AP verwijst hier kortheidshalve naar. 

                                                                        
1 Rechtbank Amsterdam 13 november 2013, ECLI:NL:RBAMS:2013:7480. 

  

 

1 

 

 

Datum 
15 februari 2018 

Ons Kenmerk 
[VERTROUWELIJK] 

1 

2 

3 

4 

 
 
Bevindingen 
Als bijlage bij dit besluit tot oplegging van de last onder dwangsom zijn de bevindingen van de AP 
gevoegd. Hierin komt allereerst de gedragscode en het door VGZ gehanteerde privacybeleid aan de 
orde (1). Daarna wordt ingegaan op de aspecten digitale declaratie zonder diagnose-informatie (2), 
doelbinding (3), ongeautoriseerde toegang tot persoonsgegevens (4), bewerkers (5) en medisch 
beroepsgeheim (6).  
  
In de bevindingen komt de AP tot de conclusie dat VGZ artikel 13 van de Wbp overtreedt. De AP heeft in 
dat kader het volgende geconstateerd: 

-  VGZ heeft haar bedrijfscultuur organisatorisch zo ingericht dat uitsluitend medewerkers toegang 

mogen hebben tot persoonsgegevens betreffende de gezondheid voor zover dat noodzakelijk is 
voor het doeleinde waarvoor de medewerkers de persoonsgegevens verwerken. Zo is onder meer 
door VGZ vastgelegd dat marketingmedewerkers geen persoonsgegevens betreffende de 
gezondheid mogen verwerken.  

-  Uit het onderzoek van de AP blijkt echter dat een aantal medewerkers van de afdeling Klant en 

Merkpartners van VGZ feitelijk toegang hebben tot persoonsgegevens betreffende de gezondheid, 
terwijl dit voor hun werkzaamheden niet noodzakelijk is. Het kunnen raadplegen van 
persoonsgegevens is ingevolge artikel 1, aanhef en onder b, van de Wbp aan te merken als het 
verwerken van persoonsgegevens. 

-  VGZ beschikt dan ook niet over afdoende technische middelen waarmee geborgd is dat 

medewerkers geen toegang hebben gehad tot persoonsgegevens die niet noodzakelijk zijn voor 
het doeleinde waarvoor zij worden verwerkt. In dit kader wijst de AP er verder op dat VGZ geen 
logbestanden bijhoudt over de toegang tot bijzondere persoonsgegevens.  

-  Het voorgaande leidt tot de conclusie dat VGZ niet beschikt over passende technologische 

maatregelen als bedoeld in artikel 13 van de Wbp; 

-  De AP heeft in de overgelegde stukken die weergeven op welke wijze een marketingactie bij VGZ 

wordt uitgevoerd overigens geen aanwijzingen aangetroffen voor de conclusie dat 
marketingmedewerkers daadwerkelijk persoonsgegevens betreffende de gezondheid verwerken 
voor een marketingactie. Dat doet evenwel niet af aan de conclusie dat artikel 13 van de Wbp is 
overtreden, omdat de technologische maatregelen die VGZ heeft getroffen, niet passend zijn. 

 
Beginselplicht tot handhaving 
Uit artikel 65 van de Wbp, in samenhang bezien met artikel 5:32, eerste lid, van de Algemene wet 
bestuursrecht (Awb) volgt dat de AP bevoegd is om een last onder dwangsom op te leggen bij overtreding 
van artikel 13 van de Wbp. 
Ingevolge artikel 5:2, eerste lid, aanhef en onder b, van de Awb is de last onder dwangsom gericht op het 
beëindigen van de geconstateerde overtreding en het voorkomen van herhaling.  
  
Gelet op het algemeen belang dat is gediend met handhaving, zal de AP in geval van een overtreding van 
een wettelijk voorschrift in de regel van haar handhavende bevoegdheid gebruik moeten maken. 
Bijzondere omstandigheden in verband waarmee van handhavend optreden moet worden afgezien, doen 
zich in dit geval niet voor. 
 

 

 

2/7 

 

 

Datum 
15 februari 2018 

Ons Kenmerk 
[VERTROUWELIJK] 

 
 
Last onder dwangsom en begunstigingstermijn 
De AP gelast VGZ haar systeem op zodanige wijze in te richten dat ongeautoriseerde toegang tot 
persoonsgegevens wordt voorkomen. 
 

5 

De autorisaties en raadpleegrollen die VGZ hanteert voor de logische toegangsbeveiliging 

Zorg te dragen voor adequate technologische controlesystemen op basis waarvan zij borgt 

Zij dient daartoe in ieder geval:  
1.  
van systemen van de afdeling Klant en Merkpartners dienen te worden aangepast, meer 
bepaaldelijk voor de in vertrouwelijke bijlage 1 vermelde medewerkers. Deze autorisaties en 
raadpleegrollen van de genoemde medewerkers van VGZ dienen zodanig te worden aangepast, 
dat deze medewerkers feitelijk geen toegang meer hebben tot persoonsgegevens, waaronder 
persoonsgegevens betreffende de gezondheid, wanneer de verwerking van deze persoonsgegevens 
niet noodzakelijk is voor hun werkzaamheden.  
2.  
dat medewerkers uitsluitend toegang hebben tot bijzondere persoonsgegevens, waaronder 
persoonsgegevens betreffende de gezondheid, wanneer die toegang noodzakelijk is voor de 
werkzaamheden van een medewerker. Het gaat hierbij in ieder geval om logging van toegang en 
mutaties, zodat – al dan niet naar aanleiding van incidenten – gecontroleerd kan worden of 
medewerkers toegang hebben verkregen terwijl de toegang tot deze gegevens niet noodzakelijk is 
voor hun werkzaamheden.  
3.  
minste eenmaal per half jaar plaatsvindt – door de Functionaris voor de Gegevensbescherming en 
de Compliance officer(s) aan de directie waaruit blijkt of zich incidenten hebben voorgedaan en zo 
ja, welke maatregelen zijn getroffen: 
a. 
b. 

ten aanzien van het vermelde onder 1; 
ten aanzien van het vermelde onder 2. 

VGZ dient voorts te zorgen voor een periodieke schriftelijke terugkoppeling – die ten 

6 

7 

 
-begunstigingstermijn en hoogte dwangsom t.a.v. onderdelen 2 en 3b   
Gelet op hetgeen VGZ naar voren heeft gebracht over haar wens om haar systeem zo in te richten dat 
technisch en grotendeels geautomatiseerd wordt geborgd dat medewerkers geen toegang hebben tot meer 
persoonsgegevens dan noodzakelijk is voor hun werkzaamheden, verbindt de AP aan onderdeel 2 en 
onderdeel 3b van deze last een begunstigingstermijn die eindigt op 31 december 2018. 
  
Indien VGZ niet vóór het einde van de onder 6 vermelde begunstigingstermijn aan de last voldoet, 
verbeurt zij een dwangsom. De AP stelt de hoogte van deze dwangsom vast op een bedrag van 
€ 150.000,00 voor iedere (gehele) week, na afloop van de laatste dag van de gestelde termijn, waarop VGZ 
nalaat aan onderdeel 2 en onderdeel 3b van de last te voldoen, tot een maximum van € 750.000,00.  
Gelet op het feit dat de dwangsom een prikkel dient te zijn tot naleving van de last, de hoogte van de omzet 
van VGZ, het grote aantal verzekerden en de ernst van de overtreding, acht de AP de hoogte van deze 
dwangsom passend. 
 
 
 

 

 

3/7 

 

 

Datum 
15 februari 2018 

Ons Kenmerk 
[VERTROUWELIJK] 

 
 
-begunstigingstermijn en hoogte dwangsom t.a.v. onderdelen 1 en 3a  
Wat betreft onderdeel 1. van deze last is de AP van oordeel dat met de uitvoering daarvan minder 
inspanningen gemoeid zijn. De AP verbindt daarom aan onderdeel 1 en onderdeel 3a van de last een 
begunstigingstermijn die eindigt op 26 mei 2018. 
  
Indien VGZ niet vóór het einde van de onder 8 vermelde begunstigingstermijn aan de last voldoet, 
verbeurt zij een dwangsom. De AP stelt de hoogte van deze dwangsom vast op een bedrag van € 50.000,00 
voor iedere (gehele) week, na afloop van de laatste dag van de gestelde termijn, waarop VGZ nalaat aan 
onderdeel 1 en onderdeel 3a van de last te voldoen, tot een maximum van € 250.000,00.  
Gelet op het feit dat de dwangsom een prikkel dient te zijn tot naleving van de last, de hoogte van de omzet 
van VGZ, het grote aantal verzekerden en de ernst van de overtreding, acht de AP de hoogte van deze 
dwangsom passend. 
 
-tussentijdse rapportage 
De AP raadt VGZ aan om aan de hand van een concrete planning – eenmaal per kwartaal – mededeling te 
doen aan de AP over de voortgang van de maatregelen die zij neemt om te kunnen voldoen aan de 
opgelegde last. 
 
-nacontrole 
De AP verzoekt VGZ tijdig vóór het einde van de begunstigingstermijn bewijsstukken aan de AP toe te 
zenden waaruit blijkt dat tijdig en volledig aan de last wordt voldaan. Het tijdig overleggen van 
bewijsstukken laat overigens onverlet dat de AP bevoegd is om een onderzoek, waaronder een onderzoek 
ter plaatse, in te stellen indien het dit dienstig voorkomt. 
 
Toelichting op de last 
Ter toelichting merkt de AP het volgende op.  
 
In het document ‘CBP Richtsnoeren. Beveiliging van persoonsgegevens’ (Stcrt. 2013, 5174, hierna ook: de 
richtsnoeren) is invulling gegeven aan de vraag wanneer beveiligingsmaatregelen ‘passend’ in de zin van 
artikel 13 van de Wbp zijn. In de richtsnoeren wordt duidelijk gemaakt dat voor die beoordeling allereerst 
moet worden gekeken naar de te stellen betrouwbaarheidseisen. Hierbij moet aan de hand van de aard van 
de te beschermen gegevens worden vastgesteld wat een passend beschermingsniveau is. De aard van de 
persoonsgegevens is hierbij van belang. Ook de hoeveelheid verwerkte persoonsgegevens per persoon en 
het doel waarvoor de persoonsgegevens worden verwerkt, moet hierbij worden meegewogen.  
  
In dit geval gaat het om de verwerking van gegevens betreffende de gezondheid, zijnde bijzondere 
persoonsgegevens. Dat betekent dat de gevolgen van een onrechtmatige verwerking van die gegevens, 
voor betrokkenen ernstig kunnen zijn. Als gevolg hiervan is voor de verwerking van persoonsgegevens 
door VGZ een hoog beveiligingsniveau vereist. 
  
Na het vaststellen van de betrouwbaarheidseisen moet de verantwoordelijke passende 
beveiligingsmaatregelen treffen, die waarborgen dat aan de betrouwbaarheidseisen wordt voldaan, zo 
staat in de richtsnoeren. Beveiligingsstandaarden geven houvast bij het daadwerkelijk treffen van 

8 

9 

10 

11 

12 

13 

14 

15 

 

 

4/7 

 

 

Datum 
15 februari 2018 

Ons Kenmerk 
[VERTROUWELIJK] 

16 

17 

18 

19 

 
passende maatregelen om de risico’s af te dekken. Een zeer veel gebruikte beveiligingsstandaard is de 
Code voor Informatiebeveiliging, NEN-ISO/IEC 27002+C1(2014)+C2 (2015). Hierin zijn concrete 
beveiligingsmaatregelen opgenomen. Beveiligingsstandaarden geven houvast bij het daadwerkelijk treffen 
van passende maatregelen om de risico’s af te dekken. Welke beveiligingsstandaarden voor een bepaalde 
verwerking relevant zijn en welke beveiligingsmaatregelen op grond van deze beveiligingsstandaarden 
moeten worden getroffen, moet echter van geval tot geval worden bepaald. 
  
In de Code voor Informatiebeveiliging zijn de volgende in dit verband relevante maatregelen genoemd: 
9.4.1 Beperking toegang tot informatie 
Toegang tot informatie en systeemfuncties van toepassingen behoort te worden beperkt in overeenstemming met het 
beleid voor toegangsbeveiliging. 
12.4.1 Gebeurtenissen registreren 
Logbestanden van gebeurtenissen die gebruikersactiviteiten, uitzonderingen en informatiebeveiligingsgebeurtenissen 
registreren, behoren te worden gemaakt, bewaard en regelmatig te worden beoordeeld. 
 
Los van de inrichting van het beleid voor toegangsbeveiliging rechtvaardigt de aard van de 
persoonsgegevens die een zorgverzekeraar als VGZ verwerkt en de omvang van die verwerking, dat ten 
minste op zodanige wijze logbestanden worden bijgehouden dat in ieder geval een reactieve controle van 
de logbestanden mogelijk is. In het bijzonder gaat het de AP erom dat handelingen in de vorm van 
raadplegingen of mutaties in de systemen waartoe medewerkers geautoriseerd zijn met betrekking tot 
(bijzondere) persoonsgegevens niet worden gelogd, als gevolg waarvan een controle op de toegang tot die 
gegevens – bijvoorbeeld naar aanleiding van incidenten – thans niet mogelijk is.  
 
De AP heeft, zoals hiervoor is opgemerkt, tijdens het onderzoek geconstateerd dat een aantal medewerkers 
van de afdeling Klant en Merkpartners autorisaties hebben die toegang geven tot persoonsgegevens 
betreffende de gezondheid, terwijl dit voor hun werkzaamheden niet noodzakelijk is. VGZ heeft in haar 
reactie op het voornemen tot handhaving de juistheid van deze bevinding erkend. VGZ heeft verklaard dat 
zij correctieve maatregelen heeft genomen, als gevolg waarvan de onterechte toegang is beëindigd. Reeds 
omdat deze verklaring niet is geadstrueerd met bewijs, ziet de AP geen aanleiding om op dit punt af te zien 
van handhaving. 
  
VGZ heeft voorts naar voren gebracht dat de AP in haar voorlopige bevindingen ten onrechte een 
koppeling heeft gemaakt tussen logging en het voorkomen van ongeautoriseerde toegang tot 
persoonsgegevens. In reactie hierop wijst de AP op het volgende. De AP heeft hiervoor onder 17 reeds 
uiteengezet dat en waarom het bijhouden van logbestanden voor een zorgverzekeraar als VGZ een 
noodzakelijke maatregel is om een passend beveiligingsniveau te garanderen. Dit geldt voor VGZ temeer, 
nu zij een beleid voor toegangsbeveiliging heeft dat inhoudt dat wordt gewerkt met een autorisatiematrix 
per functionaris. Dit brengt het risico mee dat de feitelijk toegekende autorisaties na verloop van tijd niet 
langer overeenkomen met de autorisaties die strikt noodzakelijk zijn voor de werkzaamheden van de 
desbetreffende medewerker.  
Hoewel de AP niet heeft vastgesteld dat andere medewerkers van VGZ beschikken over autorisaties en 
rollen die een verdergaande toegang tot (bijzondere) persoonsgegevens mogelijk maken dan noodzakelijk 
is, heeft de AP VGZ evenwel de aanbeveling gedaan om het autorisatiebeleid zo uit te werken dat als 

 

 

5/7 

 

 

Datum 
15 februari 2018 

Ons Kenmerk 
[VERTROUWELIJK] 

 
hoofdregel geldt dat per functie(groep) wordt vastgelegd welke rollen en autorisaties voor de uitoefening 
van die functie noodzakelijk zijn.  
  

20  Wat betreft de begunstigingstermijn, heeft VGZ voorgesteld om uiterlijk 1 maart 2019 de benodigde 

maatregelen te treffen om aan de last te kunnen voldoen. VGZ heeft gesteld dat zij hierbij afhankelijk is van 
derde partijen. VGZ heeft dit niet aan de hand van een onderbouwde planning inzichtelijk gemaakt. Gezien 
de ernst van de overtreding en naar inschatting van de AP te treffen maatregelen, acht de AP de hiervoor 
onder 6 en 8 vermelde termijnen passend en redelijk. 
 
Hetgeen VGZ in haar reactie op het voornemen tot handhaving op dit punt naar voren heeft gebracht, 
vormt gelet op het voorgaande voor de AP geen reden om af te zien van handhavend optreden.  

21 

 

 

6/7 

 

 

Datum 
15 februari 2018 

Ons Kenmerk 
[VERTROUWELIJK] 

 
Ter voorlichting van partijen 

22  Het besluit op bezwaar van heden met kenmerk z2016-12335 en het onderhavige besluit tot oplegging van 

de last onder dwangsom en vormen tezamen het besluit van de AP op het bezwaar van Vrijbit. Tegen dit 
besluit staat beroep open bij de rechtbank.  
 
Een afschrift van deze brief zal worden verzonden aan de Functionaris voor de Gegevensbescherming van 
VGZ, [VERTROUWELIJK]. 
 
Hoogachtend,  
Autoriteit Persoonsgegevens, 
 
w.g. 
 
mr. A. Wolfsen 
Voorzitter 

 
 
 
 
 
 
 
 
 
 
 
 
 
 
 
 
 
 
Rechtsmiddel 
Indien u het niet eens bent met dit besluit kunt u binnen zes weken na de datum van verzending van het 
besluit ingevolge de Algemene wet bestuursrecht een beroepschrift indienen bij de rechtbank 
Midden-Nederland, waar reeds deze procedure aanhangig is. U dient een afschrift van dit besluit mee te 
zenden. Het indienen van een beroepschrift schort de werking van dit besluit niet op.  
 

 

 

7/7 

