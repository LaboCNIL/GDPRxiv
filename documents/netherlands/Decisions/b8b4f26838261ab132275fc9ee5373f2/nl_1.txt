 

 

 
 

 
 
 
 
Rapport naar aanleiding van 
onderzoek 
gegevensverwerking SBG 

 

 

 

Definitief rapport  
 

 

 

Inhoudsopgave 

Samenvatting 

1. 
1.1 
1.2 
1.3 

2. 

3. 
3.1 

3.2 
3.3 

4. 
4.1 
4.2 

4.3 
4.4 

4.5 

5. 
5.1 

6. 

Aanleiding en verloop van het onderzoek 
Aanleiding 
Doel onderzoek 
Verloop van het onderzoek 

Het handhavingsverzoek 

Doel, activiteit en taken SBG 
Informatiestromen en werkwijze SBG 

Feiten 
Achtergrond SBG 
3.1.1 
3.1.2 
Actuele stand van zaken SBG 
Akwa 
3.3.1 
3.3.2  Werkwijze Akwa 

Doel, activiteiten en taken Akwa 

Inleiding 
Directe herleidbaarheid 

Beoordeling 
Onderzoeksvragen 
Verwerkt SBG (bijzondere) persoonsgegevens? 
4.2.1 
4.2.2 
4.2.3  Wijze van anonimiseren door SBG en indirecte herleidbaarheid 
4.2.4 
4.2.5 
4.2.6 
Is SBG verwerkingsverantwoordelijke?  
Kan SBG zich beroepen op een wettelijke uitzondering op het verbod van verwerking van 
persoonsgegevens betreffende de gezondheid?  
Overige gronden handhavingsverzoek   

Persoonsgegevens betreffende de gezondheid  
Verwerking  
Tussenconclusie   

Vooruitblik Akwa 
Overgedragen data zijn persoonsgegevens  

Conclusie 

3 

4 
4 
4 
4 

6 

7 
7 
7 
8 
11 
12 
12 
13 

14 
14 
14 
14 
15 
15 
19 
20 
20 
20 

22 
22 

24 
24 

25 

Zienswijze SBG 

7. 
7.1        Zienswijze met betrekking tot feitelijke onjuistheden en omissies  
7.2 

Samenvatting zienswijze SBG 

Bijlage 1: Uitgebreid verloop van het onderzoek 

Bijlage 2: Gegevensverwerking in PVM en DRM  

 

 

26  
                                             26 
28 

32 

34 

2 

 

 

 

 

 
Samenvatting  

 
Inleiding 
Al enige tijd is er discussie over het gebruik van Routine Outcome Monitoring 1 (ROM) als meetinstrument 
voor de kwaliteit van zorg in de Geestelijke Gezondheidszorg (GGZ) en of deze gegevens zijn te 
kwalificeren als persoonsgegevens in de zin van voorheen de Wet Bescherming Persoonsgegevens (Wbp) 
en nu de Algemene Verordening Gegevensbescherming (AVG).  
 
In dat verband heeft de Autoriteit Persoonsgegevens (AP) een handhavingsverzoek2 ontvangen waarin is 
verzocht om jegens Stichting Benchmark GGZ (SBG) handhavend op te treden. SBG is opgericht om met 
ROM-data de kwaliteit van zorg in de GGZ inzichtelijk en meetbaar te maken onder meer door middel van 
benchmarking, zodat zorgaanbieders hiervan konden leren en de kwaliteit van zorg konden verbeteren.  
 
Volgens verzoekster zijn voornoemde ROM-data persoonsgegevens en, nu SBG ROM-data en daarmee 
volgens verzoekster persoonsgegevens verwerkt(e) zonder wettelijke grondslag (want zonder haar 
toestemming), heeft zij de AP verzocht om de verzameling en verwerking van gegevens door SBG te laten 
staken, de gehele databank te laten verwijderen en toe te zien op hernieuwde wederrechtelijke vulling.  
 
Onderzoek 
De AP heeft naar aanleiding van het handhavingsverzoek onderzoek gedaan. Het onderzoek heeft zich met 
name gericht op de vraag of SBG persoonsgegevens verwerkt. Het antwoord op deze vraag bepaalt immers 
het verdere verloop van het onderzoek. Voor de beantwoording van deze vraag, moest inzichtelijk en 
begrepen worden welke data bij SBG aangeleverd werden. Daartoe was het van belang alle stappen van het 
gegevens-aanleverproces van patiënt tot en met de verwerking van de betreffende gegevens door SBG en 
de in dat verband betrokken partijen en gemaakte afspraken te betrekken en te toetsen aan de relevante 
wet- en regelgeving.  
 
Tijdens het onderzoek werd bekend dat SBG haar activiteiten zou gaan staken en een groot deel van haar 
activiteiten en de door haar verzamelde en bewerkte gegevens zou overdragen aan Alliantie Kwaliteit in de 
geestelijke gezondheidszorg (Akwa). Dit was voor de AP aanleiding ook onderzoek te verrichten naar de 
gegevens die door SBG nog zouden worden bewaard en aan Akwa zouden worden overgedragen.  
 
Conclusies  
De AP komt tot de conclusie dat de data die SBG (via ZorgTTP) van zorgaanbieders heeft ontvangen een 
verwerking is van persoonsgegevens over de gezondheid in de zin van artikel 4, onderdeel 1 en 15, AVG. De 
AP concludeert daarnaast dat SBG zich niet kan beroepen op één van de wettelijke uitzonderingsgronden 
die het verbod om gegevens over gezondheid te verwerken zou kunnen opheffen. Dit heeft tot gevolg dat 
het voor SBG op grond van artikel 9, eerste lid, AVG verboden is om de dataset met daarin 
persoonsgegevens over de gezondheid te verwerken.  

                                                                        
1 Routine outcome monitoring (afgekort als 'ROM') is de methodiek in de geestelijke gezondheidszorg waarbij regelmatig metingen 
gedaan worden van de toestand van de cliënten met het oog op evaluatie en eventueel bijsturing van de behandeling. Dit gaat middels 
het invullen van vragenlijsten door de patiënt.  
2 In AVG terminologie een klacht genaamd.  

3 

 

 

1.  Aanleiding en verloop van het onderzoek 

1.1 

 
Aanleiding 
 
Aanleiding voor het onderzoek vormt een handhavingsverzoek van 24 maart 2017 waarin de AP is verzocht 
om handhavend op te treden jegens SBG  vanwege het - zonder toestemming - verzamelen en verwerken 
van (medische en bijzondere) persoonsgegevens door SBG.   
 
In het handhavingsverzoek wordt verzocht om het verzamelen en verwerken van (medische en bijzondere) 
persoonsgegevens in de databank van SBG zo spoedig mogelijk op te schorten en toe te zien op de 
vernietiging per direct van de gegevens in de SBG-databank. Ook dient toezicht plaats te vinden op 
hernieuwde wederrechtelijke vulling van de databank. 
 

1.2  Doel onderzoek 

1.3 

 
Het onderzoek heeft als doel vast te stellen of SBG persoonsgegevens verwerkt en of deze verwerking in 
overeenstemming is met de AVG. Het onderzoek richt zich daarbij op de verwerking die bestaat uit de 
ontvangst en bewaring van de gegevens door SBG. De AP heeft onderzocht of SBG aldus persoonsgegevens 
heeft ontvangen en of deze persoonsgegevens betrekking hebben op de gezondheid van betrokkenen.  
Vervolgens heeft de AP onderzocht of SBG zich kan beroepen op een wettelijke uitzonderingsgrond op het 
verbod van verwerking van persoonsgegevens betreffende de gezondheid. De AP heeft ten slotte 
onderzocht of de dataset die SBG aan Akwa heeft overgedragen persoonsgegevens zijn.  
 
Verloop van het onderzoek3 
 
De AP heeft SBG op de hoogte gesteld van het handhavingsverzoek. SBG heeft op 24 april 2017 op het 
handhavingsverzoek haar zienswijze gegeven en desgevraagd bij brief van 25 augustus 2017 nadere 
informatie aan de AP verstrekt.  
 
De gegevensverwerking door SBG, zoals aan de orde in onderhavig handhavingsverzoek, is eerder 
onderwerp geweest van een civielrechtelijke procedure. Op 2 augustus 2017 is een vonnis in kort geding 
gewezen4 waarbij de rechter oordeelde dat niet voldoende aannemelijk is geworden dat sprake is van de 
verwerking van persoonsgegevens in de zin van de Richtlijn5 en de Wbp. 
 
Op 11 juli 2018 heeft de AP een gesprek gevoerd met SBG waarin door SBG is toegelicht dat in de nabije 
toekomst alleen nog data zullen worden verwerkt met toestemming van de patiënt. Die verwerking zou 
plaats moeten vinden door een onafhankelijk kwaliteitsinstituut.  
 
Op 3 december 2018 heeft de AP, naar aanleiding van een ingebrekestelling van verzoekster, beslist op het 
handhavingsverzoek. Het handhavingsverzoek is bij dit besluit afgewezen omdat het onderzoek op dat 

                                                                        
3 Hierna volgt een beknopt verloop van het onderzoek. Als bijlage 1 bij dit rapport is het uitgebreidere procesverloop gevoegd. 
4 ECLI:NL:RBMNE:2017:4011  
5 Richtlijn 95/46/EG betreffende de bescherming van natuurlijke personen in verband met de verwerking van persoonsgegevens en 
betreffende het vrije verkeer van die gegevens 

 

4 

 

moment nog niet was afgerond en er derhalve voor de AP geen mogelijkheid bestond om handhavend op 
te treden. Verzoekster heeft op 10 januari 2019 pro forma bezwaar gemaakt tegen voormeld besluit. 
 
De AP is door SBG op 27 november 2018 per brief geïnformeerd dat SBG zal ophouden te bestaan en dat 
Akwa de rol van SBG zal overnemen. Naar aanleiding daarvan hebben Akwa en SBG desgevraagd op 16 
januari en 6 februari 2019 nog aanvullende informatie aan de AP gegeven. 
 

 

 

5 

 

 
 

2.  Het handhavingsverzoek 

Het handhavingsverzoek bevat een aantal gronden op basis waarvan de AP verzocht wordt handhavend op 
te treden. Deze worden hieronder verkort weergegeven.  
 
Gronden handhavingsverzoek 
Verzoekster stelt dat SBG haar medische gegevens verwerkt zonder haar toestemming. Deze gegevens zijn 
volgens verzoekster aan te merken als (medische en bijzondere) persoonsgegevens. Daarmee is volgens 
verzoekster sprake van een onrechtmatige verwerking van haar persoonsgegevens. Ze wijst daarbij op de 
herleidbaarheid van de desbetreffende gegevens tot individuen, ook voor zover het gaat om 
gepseudominiseerde gegevens. De minister heeft volgens verzoekster dit standpunt destijds 
onderschreven. 
 
Daarnaast maakt verzoekster een vergelijking tussen de databank van SBG en het DBC-informatiesysteem 
(DIS) van de Nederlandse Zorgautoriteit, waarvan de AP heeft geoordeeld dat de daarin vervatte data 
persoonsgegevens zijn. Omdat bij het DIS6 het CBS beschikt over de mogelijkheid om gegevens te 
ontsleutelen, vraagt ze zich af of het CBS daartoe ook de mogelijkheid heeft bij ZorgTTP. Verzoekster wijst 
ook op een mogelijke koppeling van de SBG-meetgegevens aan een DBC-traject of via een koppeling met 
DIS en Vektis waardoor volgens verzoekster (indirect) identificatie mogelijk is.  
 
Ook voert verzoekster aan dat er onduidelijkheid is of de databank van SBG wel veilig is en gecertificeerd is 
conform beveiligingsnormen voor informatiesystemen en betwijfelt ze - gelet op de 
financieringsconstructie van SBG en de participatie van zorgverzekeraars in SBG - evenzeer of SBG wel 
een Trusted Third Party (TTP) is. 
 
Onder verwijzing naar de aansluitvoorwaarden SBG 20161001 geeft verzoekster aan dat de BRaM-
rapportages (Benchmark Rapportage Module) kunnen worden gekoppeld aan databases en systemen van 
andere organisaties. In het bijzonder wijst zij op de connecties van VECOZO en Vektis met 
zorgverzekeraars en andere organisaties. Hierdoor zouden (medische/bijzondere) persoonsgegevens 
kunnen worden verwerkt.  
 
Verzoek  
Volgens verzoekster betekent het vorenstaande dat sprake is van schending van de Wbp en de Wet op de 
geneeskundige behandelingsovereenkomst (Wgbo). Daarom verzoekt zij de AP het verzamelen en 
verwerken van (medische en bijzondere) persoonsgegevens in de databank van SBG, zo spoedig mogelijk 
op te schorten en toe te zien op de vernietiging per direct van de gegevens in de SBG-databank. Ook dient 
volgens verzoekster toezicht plaats te vinden op hernieuwde wederrechtelijke vulling van de databank.  
 

 

                                                                        
6 DIS staat voor Diagnose Informatie Systeem. Informatie over diagnoses van patiënten in de ziekenhuiszorg, geestelijke 
gezondheidszorg en forensische zorg komt terecht in DIS en wordt beheerd door de Nederlandse Zorgautoriteit. Zie ook: 
https://autoriteitpersoonsgegevens.nl/nl/nieuws/ap-nza-mag-diagnosegegevens-uit-dis-beperkt-verstrekken 

 

6 

 

 

3.  Feiten 

Het handhavingsverzoek werpt allereerst de vraag op of SBG over persoonsgegevens beschikt en verwerkt 
c.q. verwerkte in de zin van de Wbp en de AVG. Voor de beantwoording van die vraag is het van belang om 
allereerst de relevante informatiestromen inzichtelijk te maken; wie verwerkt welke gegevens? Daarop 
wordt in dit hoofdstuk ingaan. Er wordt onder meer ingegaan op de functie die SBG vervult, het type 
gegevens dat wordt verkregen door SBG en van wie SBG die gegevens krijgt, almede op welke wijze die 
gegevens worden ontvangen en bewerkt en vervolgens door SBG worden doorgegeven.  Omdat SBG zal 
ophouden te bestaan en Akwa haar rol zal overnemen en daarbij de gegevens van SBG - in bewerkte vorm 
- overgedragen heeft gekregen, wordt ook kort stilgestaan bij de rol van Akwa. In de beoordeling van het 
handhavingsverzoek dat na dit hoofdstuk zal volgen, zal worden teruggegrepen op de hier beschreven 
informatiestromen. 

 
3.1  Achtergrond SBG 
 
3.1.1  Doel, activiteiten en taken SBG 

Er bestaat voor onder meer zorgaanbieders in de GGZ een wettelijke verplichting7 tot het leveren van 
kwalitatief goede zorg. Zorginstituut Nederland is bij wet8 aangewezen zorg te dragen voor het 
verzamelen, samenvoegen en beschikbaar maken van informatie over de kwaliteit van verleende zorg. 
Zorgaanbieders zijn wettelijk verplicht deze informatie te rapporteren aan het Zorginstituut.9 Om aan 
onder meer deze verplichting te voldoen is, onder begeleiding van VWS, SBG opgericht door stakeholders 
(onder meer GGZ Nederland en Zorgverzekeraars Nederland).  
 
Blijkens artikel 3 van haar statuten10 stelt SBG zich ten doel als een “Trusted Third Party” de geestelijke 
gezondheidszorg (GGZ) onafhankelijk en betrouwbaar te benchmarken op het gebied van behandeleffect 
en klanttevredenheid en hiermee door middel van meer transparantie een belangrijke bijdrage te leveren 
aan het leren en onderzoeken door professionals en instellingen en een kwaliteitsverhogend effect voor de 
gehele GGZ te bereiken.11  
 
SBG heeft verklaard dat zij deze doelstelling verwezenlijkt door middel van vier activiteiten, namelijk: (1) 
SBG heeft van de aangesloten zorgaanbieders de opdracht gekregen om de wettelijk verplichte prestatie-
indicatoren (“meetinstrumenten”) door te leveren aan hun toezichthouder, het Zorginstituut Nederland; 
(2) SBG ontvangt (anonieme) ROM-informatie om mee te benchmarken. Dit benchmarken vindt plaats 
op twee niveaus, namelijk intra-instelling waardoor een instelling aan interne kwaliteitszorg kan doen en 
extra-instelling waardoor instellingen zich kunnen vergelijken met elkaar of per regio; (3) Aan SBG is door 
zorgaanbieders de opslag uitbesteed van een beperkte set geencrypte data, zodat deze beschikbaar kan 
worden gesteld voor wetenschappelijk onderzoek; (4) SBG heeft in 2015 het verzoek gekregen van GGZ 
Nederland om ook de Argus-dataverzameling en —rapportage te realiseren voor het GGZ-veld.12 
                                                                        
7 Artikel 2 Wet kwaliteit klachten en geschillen zorg. Hieronder bestaat voor zorgaanbieders ook de verplichting tot het op 
systematische wijze verzamelen en registreren van gegevens betreffende de kwaliteit van de zorg zodat de gegevens voor eenieder 
vergelijkbaar zijn met gegevens van andere zorgaanbieders van dezelfde categorie, zie artikel 7 lid 2 Wet kwaliteit klachten en 
geschillen zorg. 
8 Artikel 66d, eerste en derde lid Zorgverzekeringswet 
9 Artikel 66d, tweede lid Zorgverzekeringswet 
10 Zie antwoordbrief SBG van 25 augustus 2017, p. 10, randnummer 38 en bijlage 11 p. 3.   
11 Zie over de doelen nader antwoordbrief SBG van 25 augustus 2017, p. 10 e.v. 
12 Zie o.a. antwoordbrief SBG van 25 augustus 2017, p. 10 e.v. 

7 

 

 

SBG maakt aldus gegevens uit de zorgsector meetbaar zodat er in de GGZ gebenchmarkt kan worden met 
als doel de kwaliteit in de zorg te behouden en te verbeteren. SBG doet dit aan de hand van gegevens van 
verschillende GGZ-aanbieders. GGZ-aanbieders laten patiënten vragenlijsten invullen waarna de ROM-
data aangeleverd worden aan de stichting ZorgTTP. ZorgTTP, die handelt in opdracht van de GGZ-
aanbieders, is een onafhankelijke derde partij die ondersteuning biedt bij het uitwisselen van 
databestanden met mogelijk privacygevoelige informatie. Ze levert onder meer technische maatregelen, 
zoals pseudonimisatie en encryptie.  SBG ontvangt daartoe bewerkte gegevens van ZorgTTP.13  
 
Uit de SBG Aansluitvoorwaarden Zorgaanbieders en het SBG Dataprotocol blijkt dat een zorgaanbieder 
alle relevante ‘Ruwe Data’ maandelijks, via een beveiligde omgeving, aan ZorgTTP dient te leveren door 
middel van een XML-aanlevering. Waarbij de ‘Ruwe Data’ “dient te voldoen aan de in de Minimale Dataset 
geformuleerde technische en inhoudelijke omschrijving”.14 
 
Om gegevens aan SBG te leveren dient een zorgaanbieder dus gebruik te maken van ZorgTTP en conform 
de Minimale Dataset. Dit is een eis die SBG stelt door middel van de Aansluitvoorwaarden en 
Dataprotocol. 
 
Nadat SBG de door ZorgTTP verwerkte informatie heeft verkregen, wordt de informatie door SBG verder 
bewerkt en maakt ze die - in de vorm van zogenaamde BRaM-rapportages - beschikbaar aan 
zorgverzekeraars en GGZ-aanbieders. Hierna wordt nader ingegaan op de gegevensverweking door GGZ-
aanbieders, ZorgTTP en SBG. 
 
Informatiestromen en werkwijze SBG 
Hierna wordt nader ingegaan op de informatiestromen en de bewerking van de gegevens aan SBG en de 
wijze waarop SBG de gegevens bewerkt en vervolgens doorgeeft. De gegevensverstrekking vindt beknopt 
en schematisch weergegeven als volgt plaats15: 
 

3.1.2 

 

 
Gegevensoverdracht GGZ-aanbieders  
Patiënten in de GGZ verstrekken aan hun GGZ-aanbieders persoonsgegevens al dan niet via ingevulde 
vragenlijsten. Een eerste pseudonimiseringsstap vindt plaats in de Privacy- en Verzend Module (PVM) 
van SBG op locatie bij de GGZ-aanbieder. De gegenereerde gegevens moeten daarbij voldoen aan de 
specificaties van de minimale dataset (MDS).16 Alleen als ze voldoen aan deze aanleverstandaard kunnen 
ze door SBG worden ontvangen. In het document “SBG Minimale Dataset Data aanleverstandaard”17 is 

                                                                        
13 Vgl.: https://www.zorgttp.nl/. Zie ook antwoordbrief SBG van 25 augustus 2017, p. 32, randnummer 130 e.v. 
14 Zie antwoordbrief SBG van 25 augustus 2017, bijlage 7, p.6 randnummer 5.  
15 Zie ook antwoordbrief SBG van 25 augustus 2017, bijlage 8, p. 4 tot en met 7. 
16 De set aan variabelen zoals overeengekomen door GGZ Nederland en Zorgverzekeraars Nederland, die beschrijft welke (verplichte) 
inhoudelijke informatie aangeleverd moet worden. Deze variabelen zijn opgenomen in de eerste kolom van de tabel zoals opgenomen 
in bijlage 2 bij dit rapport. Zie ook bijlage 27 bij antwoordbrief SBG van 25 augustus 2017. 
17 Zie antwoordbrief SBG van 25 augustus 2017, bijlage 9.  

8 

 

 

omschreven welke gegevens in de MDS verplicht moeten worden opgenomen. Er zijn 29 verplichte 
gegevenscategorieën die per patiënt ingevuld worden.18 Er wordt een zogenaamde XSD19 gebruikt om te 
controleren of de informatie daadwerkelijk voldoet aan de eisen van de MDS. Hierdoor verlaten alleen 
gegevens die voldoen aan de eisen van de MDS, de omgeving van de zorgaanbieder. 
 
Bewerkingen binnen PVM  
De PVM voert een aantal bewerkingen uit op de ingevoerde data. Vier van de 29 gegevenscategorieën 
worden gehasht.20 Dit is het BSN, een koppelnummer, een zorgtrajectnummer en een DBC-
trajectnummer. Voor deze vier gegevens ontstaat er, door middel van hashing, een pseudoniem. De 
overige 25 gegevenscategorieën worden niet bewerkt.  
 
Hierdoor vindt een splitsing plaats van het bestand in een pseudoniemendeel, ook wel sleuteldeel 
genoemd, en een deel met inhoudelijke data, ook wel datadeel genoemd. Het sleuteldeel en datadeel worden 
zodanig versleuteld dat alleen het sleuteldeel inzichtelijk is voor ZorgTTP. Het datadeel met inhoudelijk data 
wordt versleuteld zodat dit niet toegankelijk is voor ZorgTTP. SBG kan het datadeel wel ontsleutelen en 
dus inzien, deze data acht SBG immers noodzakelijk voor het maken van de BRaM-rapportages. In bijlage 
2 bij dit rapport is een tabel opgenomen van vorenstaande gegevensstroom en de toegepaste bewerking. 
 
Gegevensoverdacht ZorgTTP  
Na verwerking in de PVM vindt de gegevensoverdacht naar ZorgTTP plaats. Dat gebeurt via een met TLS 
(Transport Layer Security)-beveiligde verbinding. Deze verbinding zorgt ervoor dat de gegevensstroom 
die wordt verstuurd tussen de gebruiker en een website of tussen systemen, wordt versleuteld en zo 
onleesbaar wordt gemaakt voor derden. De versleutelde bestanden worden automatisch verzonden naar 
de Centrale Module TTP (CMT) van ZorgTTP. Het versleutelde sleuteldeel en datadeel worden ontvangen 
door de Centrale Module TTP (CMT) bij ZorgTTP. Hierbij beschikt alleen de CMT van ZorgTTP over de 
sleutel om het sleuteldeel te ontsleutelen. Onderstaande tabel maakt dit inzichtelijk: 
 

Sleuteldeel 

Datadeel 

pseudoBSN 

pseudoKoppelnummer 

pseudoZorgtrajectnummer 

pseudoDBCTrajectnummer 

 

Versleuteld en niet inzichtelijk voor ZorgTTP en wordt ook 

niet aangepast door ZorgTTP. 

                                                                        
18 Dit is exclusief Argus-data en volgt uit de MDS. Argus-data is een landelijke gegevensset voor registratie van vrijheidsbeperkende 
interventies, zie ook antwoordbrief SBG van 25 augustus 2017, p. 16 en 17.  
19 XSD staat voor XML Schema Definition en beschrijft de structuur van een XML document. In het XML-document ingevulde gegevens 
kunnen op deze manier gecontroleerd worden op specifieke eigenschappen. Bijvoorbeeld een datum in formaat dd-mm-jjjj, waarbij 
19-04-2018 wel wordt geaccepteerd, maar 19-4-18 niet. 
20 Hashen is een verhaspeling of mutatie van gegevens waarbij gebruik wordt gemaakt van een wiskundige functie, ook wel hash-
functie genoemd. Een hash-functie heeft de volgende eigenschappen:  

- 
- 
- 
- 

De uitkomst heeft altijd dezelfde vast grootte onafhankelijk van de invoer.  
Het is niet mogelijk om aan de hand van de uitkomst de invoer te verkrijgen. Een hash-functie werkt dus maar één kant op. 
Dezelfde invoer leidt altijd tot exact dezelfde uitkomst. De kleinste verandering (1-bit) leidt tot een totaal andere uitkomst.  
Hash-functie zijn niet persé geheim en voor iedereen toegankelijk en te gebruiken. 

Het is daarom mogelijk om voor voorspelbare of veelvoorkomende invoer, de uitvoer te berekenen. Hiermee is een koppeling te 
maken tussen de invoer en de bijbehorende uitvoer. Dit wordt een koppeltabel genoemd. In een koppeltabel kan de uitkomst worden 
opgezocht en de daarbij horende invoer. 

9 

 

 

TRES-deel21 (niet toegankelijk voor SBG) 

[postcodegebied(vier cijfers)]TRES 

[geboortelandPatient (o)]TRES 

[geboortelandVader (o)]TRES 

[geboortelandMoeder (o)]TRES 

 
Vervolgens wordt op de pseudoniemen (de gehashte waardes uit de PVM, zie voorgaande stap) in dit deel 
door ZorgTTP een tweede pseudonimiseringsslag uitgevoerd. Hierbij wordt gebruik gemaakt van 
Advanced Encryption Standard (AES).  AES is een symmetrisch versleuteling22 algoritme. In tegenstelling 
tot hashfuncties wordt er wél gebruik gemaakt van een sleutel om gegevens te versleutelen en 
ontsleutelen. Dit betekent dat de uitkomst weer kan worden omgezet naar de invoer door gebruik te 
maken van dezelfde sleutel. 
 
Voor de door ZorgTTP ontvangen pseudoniemen betekent dit het volgende: 

-  Het pseudoniem, de hashwaarde, wordt versleuteld met een sleutel en daarmee omgezet naar een 

andere waarde. Deze versleutelde waarde kan daarom (voor SBG) worden gezien als een 
pseudoniem van het pseudoniem. 

-  ZorgTTP houdt de gebruikte sleutel voor zichzelf en deelt deze nooit met SBG. Als ZorgTTP deze 

sleutel wel zou delen, dan zou SBG het versleutelde pseudoniem immers kunnen ontsleutelen.  

-  ZorgTTP gebruikt iedere keer dezelfde sleutel om de pseudoniemen te versleutelen. Mocht 
hetzelfde pseudoniem worden aangeleverd, dan zal dit ook leiden tot dezelfde versleutelde 
waarde. 

-  ZorgTTP heeft de sleutel en kan de versleutelde waardes weer ontsleutelen tot pseudoniemen (de 

hashes afkomstig van de zorgaanbieder). 

 
Voor SBG betekent dit het volgende: 

-  Omdat SBG de sleutel van ZorgTTP niet heeft, kan SBG het pseudoniem van het pseudoniem niet 

terug (ontsleutelen) naar het pseudoniem zoals bekend in de PVM bij de zorgaanbieder. 

-  Voor SBG is het niet (zomaar) mogelijk om een koppeltabel te maken. Hiervoor zou medewerking 

nodig zijn van ZorgTTP of de zorgaanbieder. 

-  Het blijft voor SBG wel mogelijk om gegevens met hetzelfde pseudoniem (en daarmee horend bij 

dezelfde persoon) te koppelen met eerder aangeleverde gegevens. SBG zegt hierover het volgende: 
“Om de ROM-informatie over het verloop van een behandeling (die gemiddeld langer dan 3 maanden duurt) te kunnen 
verrijken (met als doel deze te vergelijken), is dus aanlevering op individueel niveau noodzakelijk. Met de moderne 
eenweg-pseudonimisatie techniek is het mogelijk om zonder sleutel dezelfde patiënt toch telkens hetzelfde pseudoniem 
te geven.”23 

 
Na de tweede pseudonimiseringsslag zien de gegevens er voor ZorgTTP er als volgt uit: 
 

Sleuteldeel 

Datadeel 

pseudo[pseudoBSN] 

 

                                                                        
21 Deze gegevens worden versleuteld door de ZorgTTP aangeboden TRES-encryptie, waarbij SBG geen toegang krijgt tot de gegevens 
maar geaggregeerde informatie ervan zien. Zie antwoordbrief SBG van 25 augustus 2017, p. 50. 
22 Symmetrische versleuteling betekent dat dezelfde sleutel wordt gebruikt voor versleuteling als ontsleuteling. 
23 Zie antwoordbrief SBG van 25 augustus 2017, p. 55, randnummer 231.   

10 

 

 

pseudo[pseudoKoppelnummer] 

Versleuteld en niet inzichtelijk voor ZorgTTP en wordt ook 

niet aangepast door ZorgTTP. 

pseudo[pseudoZorgtrajectnummer] 

pseudo[pseudoDBCTrajectnummer] 

TRES-deel (niet toegankelijk voor SBG) 

[postcodegebied(vier cijfers)]TRES 

[geboortelandPatient (o)]TRES 

[geboortelandVader (o)]TRES 

[geboortelandMoeder (o)]TRES 

 
Vervolgens wordt het sleuteldeel en datadeel klaargezet en opgehaald door SBG via de Data Retour 
Module (DRM). 
 
Gegevensverwerking door SBG  
In de DRM wordt het sleuteldeel en datadeel ontsleuteld. Het sleuteldeel bestaat dus uit de gehashte (in 
PVM) en vervolgens versleutelde (door ZorgTTP) versies van het BSN, koppelnummer, zorgtrajectnummer 
en DBCTrajectnummer. Het datadeel bestaat uit de originele gegevens (25 gegevenscategorieën) die 
bekend zijn van een betrokkene uit een GGZ-aanbieder. In bijlage 2 bij dit rapport wordt dat door middel 
van een tabel inzichtelijk gemaakt. 
 
De data worden door SBG verzameld in een database en daarna verder verwerkt. De uiteindelijke 
uitkomsten worden door SBG weergegeven in de BRaM.24 Met BRaM kan praktijkvariatie in 
behandeluitkomsten in kaart worden gebracht. Resultaten kunnen met BRaM op verschillende niveaus 
binnen de GGZ zichtbaar worden gemaakt: het gemiddelde resultaat dat is behaald in geheel Nederland 
(de ‘SBG Benchmark’), het resultaat van een zorgaanbieder, de resultaten van de verschillende locaties van 
die organisatie, de resultaten van de verschillende afdelingen per locatie en de resultaten van de 
verschillende behandelaren per afdeling. 
 

3.2  Actuele stand van zaken SBG25 

 
Zoals opgemerkt zal SBG ophouden te bestaan en zal haar rol worden overgenomen door Akwa. In dat 
kader heeft in 2018 een geleidelijke afbouw van de activiteiten en ontmanteling van SBG plaatsgevonden. 
Er is sprake geweest van een steeds beperktere aanlevering van gegevens door zorgaanbieders en het 
aantal werknemers van SBG is sterk afgenomen. De laatste medewerker van SBG is op 31 mei 2019 uit 
dienst getreden. SBG heeft uitsluitend nog een vereffenaar die zorgdraagt voor de vereffening. 
 
Op dit moment worden er geen gegevens meer door zorgaanbieders aan SBG geleverd. SBG heeft daartoe 
de aansluitvoorwaarden eenzijdig beëindigd en de zorgaanbieders en zorgverzekeraars zijn daarover in 
december 2018 schriftelijk geïnformeerd. De laatste data aanleveringen aan SBG vonden eind november 
en eind december 2018 plaats. SBG heeft verklaard dat zij geen beschikking meer heeft over gegevens die 
door ZorgTTP aan SBG zijn verstrekt. SBG heeft bovendien geen beschikking meer over gegevens die ten 
grondslag hebben gelegen aan de BRaM-rapportages. De database die SBG in het verleden heeft 
opgebouwd is reeds vernietigd en dat geldt ook voor back-up bestanden van de database.26 

                                                                        
24 Zie daarover nader antwoordbrief SBG van 25 augustus 2017, p. 24 e.v. 
25 Zie antwoordenbrief SBG van 16 januari 2019 en de zienswijze van SBG van 27 juni 2019. 
26 E-mail van 30 april 2019 van Kneppelhout & Korthals N.V. aan de AP. 

 

11 

 

 

3.3  Akwa 

 

3.3.1  Doel, activiteiten en taken Akwa 

In Akwa - opgericht op 1 juni 2018 - worden de activiteiten van SBG (gedeeltelijk) ondergebracht en 
voortgezet. Hierbij wordt de infrastructuur voor het aanleveren van gegevens aan SBG overgedragen aan 
Akwa. Daarnaast wordt de dataset van SBG in ‘verarmde’ vorm27 aan Akwa overgedragen. Deze verarming 
bestaat uit het aggregeren van een drietal variabelen en het verwijderen van tien variabelen. Hieronder 
wordt uiteengezet wat dit precies betekent ten op zichtte van de dataset van SBG.  
 
De drie categorieën die worden geaggregeerd zijn: 

-  Geboortejaar, maar alleen voor mensen ouder dan 80 jaar. Alleen die groep krijgen hetzelfde 

geboortejaar. Iedereen jonger dan 80 jaar wordt niet geaggregeerd en overgedragen aan Akwa. 

-  Leefsituatie gaat van 8 naar 5 verschillende opties. 
-  Reden eind DBC gaat van 22 categorieën naar een binaire (twee mogelijkheden) optie. 

 
De volgende tien categorieën worden verwijderd:28 

-  Het pseudoBSN. Hierbij heeft SBG aangegeven dat het volgen van de patiëntlastiger wordt, omdat 
deze niet gevolgd kan worden over zorgaanbieders heen. Het pseudoBSN blijft namelijk gelijk als 
je bij instelling A en B een behandeling ondergaat. 

-  Postcodegebied: “De versleutelde vier cijfers van de postcode zullen niet worden overgedragen. De afgeleide 

SES en urbanisatiegraad worden wel overdragen.” De versleutelde vier cijfers zijn met TRES-versleuteld 
en waren al niet toegankelijk voor SBG. SBG beschikte al over de SES en urbanisatiegraad. Er 
verandert dus niets ten opzichte van de SBG-dataset met betrekking tot deze categorie. 

-  Geboorteland patiënt en afgeleide categorieën (Autochtoon, Niet-Westerse allochtoon en 
westerse allochtoon) daarvan. Deze categorieën waren niet verplicht aan te leveren en zijn 
optioneel in MDS. 

-  Geboorteland vader en afgeleide categorieën (Autochtoon, Niet-Westerse allochtoon en westerse 

allochtoon) daarvan. Deze categorieën waren niet verplicht aan te leveren en zijn optioneel in 
MDS. 

-  Geboorteland moeder en afgeleide categorieën (Autochtoon, Niet-Westerse allochtoon en 
westerse allochtoon) daarvan. Deze categorieën waren niet verplicht aan te leveren en zijn 
optioneel in MDS.  

-  Reden non response voor meting.  
-  Reden non response na meting. 
-  Aard meting 
-  Type respondent. Hierover zegt SBG; “dit gegeven wordt voor de domeinen kinder- en jeugd en dyslexie niet 

overgedragen. Sinds de inwerkingtreding van de Jeugdwet wordt dit niet meer aangeleverd.” 

-  Argus data:29 “de data-aanlevering is nauwelijks op gang gekomen, zodat het overdragen van deze gegevens 

niet zinvol is. Bovendien heeft Akwa GGZ geen opdracht om de Argus registratie uit te voeren. Historische 
vergelijkingen door middel van BRaM-rapportages zullen in de toekomst dus niet meer mogelijk zijn.” 

 

                                                                        
27 Zie antwoordbrief van SBG van 16 januari 2019. p. 9 en 10. 
28 Zie antwoordenbrief SBG van 16 januari 2019, p. 8 en 9. 
29 Argus is een minimale gegevensset voor de verzameling van gegevens over de toepassing van de meest voorkomende 
vrijheidsbeperkende interventies in de ggz. 

12 

 

 

Van deze tien categorieën is er één die aldus niet toegankelijk was voor SBG en drie die optioneel 
aangeleverd konden worden. Dit betekent dat van de 25 verplichte datapunten die aangeleverd werden 
aan SBG, er 19 datapunten overgedragen zijn aan Akwa. Akwa staat met de dataset het volgende doel voor 
ogen: het mogelijk maken van historische vergelijkingen op het gebied van behandeluitkomsten en 
patiëntervaringen en bijbehorende rapportages te kunnen generen.30 Daarnaast zal Akwa zelfstandig 
nieuwe data gaan verzamelen voor benchmarking.  
 

3.3.2  Werkwijze Akwa 

Akwa heeft aangegeven dat ze met de GGZ-aanbieder overeen zal komen dat er door de GGZ-aanbieder 
aan de patiënt uitdrukkelijke toestemming zal worden gevraagd voor het verwerken van zijn/haar 
gegevens. Deze afspraak zal onderdeel zijn van de overeenkomst tussen Akwa en de GGZ-aanbieders. De 
keuze daarvoor is ingegeven vanwege de discussies en problematiek die zich rondom SBG en het 
verwerken van ROM-data heeft voorgedaan en voordoet, niet omdat Akwa van mening is dat de gegevens 
die ze van de GGZ-aanbieders zal krijgen persoonsgegevens zijn.  
 
Het proces van aanlevering van gegevens aan Akwa zal volgens dezelfde structuur gaan verlopen zoals die 
werd gebruikt voor de dataverzameling door SBG. Verwezen zij naar hetgeen daarover is opgemerkt in 
paragraaf 3.1.31  

 

                                                                        
30 Zie antwoordenbrief SBG van 16 januari 2019, p. 9 en 10. 
31 Zie voor een nadere uiteenzetting van de rol en werkwijze van Akwa de antwoordbrief van Akwa van 16 januari 2019. 

 

13 

 

4.  Beoordeling 

4.1  Onderzoeksvragen 

 
De kernvraag die in onderhavige casus moet worden beantwoord, is of de gegevens waar het 
handhavingsverzoek op is gericht kwalificeren als persoonsgegevens . Alleen als dat het geval is, kan de AP 
beoordelen of de verwerking van persoonsgegevens door SBG in lijn is met de AVG. Daarbij gaat de AP 
ervan uit dat er - gelet op de door haar overgelegde brief van 19 mei 2017 van haar behandelaar - gegevens 
van verzoekster volgens het in hoofdstuk 3 beschreven (verwerkings)proces bij SBG zijn binnengekomen. 
 
De AP heeft zich tijdens het onderzoek de volgende vragen gesteld: 

- 

Is de ontvangst van data door SBG een verwerking van persoonsgegevens? Zo ja, is er sprake van 
persoonsgegevens betreffende de gezondheid? 
Is SBG de verwerkingsverantwoordelijke voor deze verwerking? 

- 
-  Kan SBG zich beroepen op een wettelijke uitzondering op het verbod van verwerking van 

persoonsgegevens betreffende de gezondheid? 

 
Verder is nog van belang welk recht van toepassing is; de Wbp of de AVG. Ten tijde van het verzoek om 
handhaving van 24 maart 2017 gold de Wbp. De Wbp, die de implementatie vormde van richtlijn 
95/46/EG32, is echter ingetrokken op 25 mei 201833 en vervangen door de AVG34 en de UAVG.35 De AP 
toetst aan het recht dat nu van toepassing is en dat is de AVG. Daarbij wordt echter opgemerkt dat de voor 
dit onderzoek relevante begrippen in de AVG ten opzichte van de Wbp nagenoeg ongewijzigd zijn 
gebleven. De AP is dan ook van oordeel dat de toetsing materieel onder de AVG niet anders is dan onder 
de Wbp. 
 

4.2  Verwerkt SBG (bijzondere) persoonsgegevens 

4.2.1 

 
Inleiding 
Ter beantwoording van de vraag of SBG bijzondere persoonsgegevens verwerkt zal de AP eerst nagaan of 
de gegevens die door SBG worden verwerkt kwalificeren als persoonsgegevens, d.w.z. informatie over een 
geïdentificeerde of identificeerbare natuurlijke persoon (de laatstgenoemde kan direct of indirect worden 
geïdentificeerd). Dit betekent dat  natuurlijke personen direct of indirect herleidbaar zouden moeten zijn 
in de dataset van SBG. Indien er sprake is van persoonsgegevens, dan zal vervolgens worden bekeken of de 
persoonsgegevens te kwalificeren zijn als persoonsgegevens betreffende de gezondheid. Tenslotte zal de 
AP nagaan of er sprake is van een ‘verwerking’ van persoonsgegevens.   
 

4.2.2  Directe herleidbaarheid 

Artikel 4, onderdeel 1, van de AVG definieert als persoonsgegeven: ‘alle informatie over een 
geïdentificeerde of identificeerbare natuurlijke persoon (“de betrokkene”). Als identificeerbaar wordt 

                                                                        
32 Richtlijn van het Europees Parlement en de Raad van 24 oktober 1995, Publicatieblad van de Europese Gemeenschappen, 23 
november 1995, Nr. L 281/31 (de zogenoemde Privacyrichtlijn). 
33 In artikel 51 van de Uitvoeringswet Algemene Verordening Gegevensbescherming (UAVG) – die in werking is getreden met ingang 
van 25 mei 2018 – staat dat de Wbp wordt ingetrokken.  
34 Artikel 99, tweede lid, van de AVG bepaalt dat de AVG van toepassing is met ingang van 25 mei 2018. 
35 Bij koninklijk besluit van 16 mei 2018 (Staatsblad 2018, 145) is het tijdstip tot vaststelling van inwerkingtreding van de UAVG 
vastgesteld op 25 mei 2018. Dit besluit is gebaseerd op artikel 53 van de UAVG waarbij de inwerkingtreding van de UAVG op een bij 
koninklijk besluit te bepalen tijdstip mogelijk is gemaakt. 

 

14 

 

beschouwd een natuurlijke persoon die direct of indirect kan worden geïdentificeerd, met name aan de 
hand van een identificator zoals een naam, een identificatienummer, locatiegegevens, een online 
identificator of van een of meer elementen die kenmerkend zijn voor de fysieke, fysiologische, genetische, 
psychische, economische, culturele of sociale identiteit van die natuurlijke persoon.’   
 
De definitie maakt onder meer een onderscheid tussen directe en indirecte herleidbaarheid. Hierna wordt 
daarom  eerst  nagegaan  of  de  gegevens  van  SBG  direct  herleidbaar  zijn  tot  een  natuurlijk  persoon  en 
vervolgens of mogelijk sprake is van indirecte herleidbaarheid. 

Zoals reeds in paragraaf 3.1 benoemd, verstrekken zorgaanbieders via ZorgTTP gegevens aan SBG. SBG 
haalt deze gegevens op bij ZorgTTP via de Data Retour Module (DRM). Deze gegevens bestaan uit een 
sleuteldeel en een datadeel. Het sleuteldeel bestaat uit de gehashte (in PVM) en vervolgens versleutelde 
(door ZorgTTP) versies van het BSN, koppelnummer, zorgtrajectnummer en DBCTrajectnummer. Het 
datadeel bestaat uit de originele gegevens (25 gegevenscategorieën) die bekend zijn van een betrokkene 
uit een GGZ-aanbieder. Voorbeelden van deze gegevens (die ook in bijlage 2 volledig staan vermeld) zijn 
geslacht, geboortejaar, zorgaanbiedernaam, start en einddatum zorgtraject.  
 
De AP heeft vastgesteld dat in de ontvangen data door SBG geen gegevens staan die directe 
herleidbaarheid mogelijk maken van geïdentificeerde natuurlijke personen. In de dataset van SBG staan 
namelijk geen gegevens zoals de volledige naam, adres en/of geboortedatum van natuurlijke personen. Uit 
het vorenstaande kan naar het oordeel van de AP aldus worden opgemaakt dat geen sprake is van directe 
herleidbaarheid. 
 

4.2.3  Wijze van anonimiseren door SBG en indirecte herleidbaarheid  

Nu naar het oordeel van de AP geen sprake is van directe herleidbaarheid, dient zich vervolgens de vraag 
aan of mogelijk sprake is van indirecte herleidbaarheid waardoor een natuurlijke persoon wordt 
geïdentificeerd en dientengevolge sprake is van persoonsgegevens.  
 
Die vraag zal de AP beantwoorden aan de hand van het bepaalde in overweging 26 van de considerans van 
de AVG en overweging 26 van de considerans van de Richtlijn 95/46/EC. In beide overwegingen is 
aangegeven dat de beginselen van gegevensbescherming voor elk gegeven betreffende een 
geïdentificeerde of identificeerbare (natuurlijke) persoon moeten gelden. Daarnaast is aangegeven dat 
deze beschermingsbeginselen niet van toepassing zijn op (kort gezegd) anonieme gegevens.   
 
Hierna zal de AP de vraag beantwoorden of de data die SBG heeft ontvangen anonieme gegevens betreft, 
meer specifiek of deze gegevens voldoende geanonimiseerd zijn waardoor indirecte herleidbaarheid naar 
betrokkenen niet meer mogelijk is. In de opinie van de Groep Gegevensbescherming Artikel 29 over 
anonimiseringstechnieken (WP 216 advies 05/2014)36 is nader ingegaan op de vraag wanneer sprake is van 
dusdanige anonimisering zodat geen sprake meer is van indirecte herleidbaarheid.  
 
Risico’s bij het anonimiseringsproces 
In de eerder aangehaalde opinie van de Groep Gegevensbescherming Artikel 29 over 
anonimiseringstechnieken (WP 216 advies 05/2014)37 gaat de Groep in op vaak gemaakte fouten bij 
pseudonimisering. Een van de genoemde fouten is dat het verwijderen of vervangen van één of meerdere 

                                                                        
36 https://ec.europa.eu/justice/article-29/documentation/opinion-recommendation/files/2014/wp216_nl.pdf  
37 https://ec.europa.eu/justice/article-29/documentation/opinion-recommendation/files/2014/wp216_nl.pdf  

 

15 

 

attributen38 zou leiden tot een anonieme dataset. In de praktijk blijken echter nog voldoende quasi-
identificatoren39, andere waarden of attributen aanwezig te zijn waarmee een persoon kan worden 
geïdentificeerd. De Groep noemt een aantal stappen waarmee een dataset wel als anoniem kan worden 
beschouwd, zoals “attributen wegnemen en generaliseren, de oorspronkelijke gegevens verwijderen of op zijn minst 
samenvoegen tot op een hoog aggregatieniveau.” 
 
In de bovengenoemde opinie over anonimiseringstechnieken wordt het volgende gesteld over een 
doeltreffende anonimiseringsoplossing:  
 
“Een doeltreffende anonimiseringsoplossing verhindert dat een persoon in een dataset wordt geïndividualiseerd, dat twee 
records in een dataset (of in twee afzonderlijke datasets) met elkaar in verband worden gebracht en dat uit die dataset 
informatie wordt afgeleid. In het algemeen is het verwijderen van direct identificerende gegevens op zich dus niet 
voldoende om zeker te stellen dat de betrokkene niet langer identificeerbaar is. Doorgaans moeten verdergaande 
maatregelen worden genomen om identificatie te voorkomen. Een en ander hangt opnieuw af van de omstandigheden en 
de doeleinden van de verwerking waarvoor de anonieme gegevens zijn bestemd.” (onderstreping door AP) 
 
Verderop gaat de opinie in op drie risico’s die van belang zijn bij een anonimiseringsproces: 

- 

- 

- 

“herleidbaarheid, zijnde de mogelijkheid om een persoon in de dataset te individualiseren door sommige of alle 
records uit te lichten; 
koppelbaarheid, zijnde de mogelijkheid om ten minste twee records over dezelfde betrokkene of groep 
betrokkenen met elkaar in verband te brengen (in dezelfde database of in twee verschillende databases). 
Wanneer een aanvaller (bijvoorbeeld door de correlatie te analyseren) kan vaststellen dat twee records aan  een  
en  dezelfde  groep  personen  zijn  gerelateerd,  zonder  personen  binnen deze groep te kunnen individualiseren, 
dan doorstaat de techniek de „herleidbaarheidstoets”, maar niet de koppelbaarheidstoets; 
deduceerbaarheid, zijnde de mogelijkheid om de waarde van een persoonskenmerk („attribuut”) met grote 
waarschijnlijkheid af te leiden uit de waarden van een reeks andere attributen.” 

 
Als deze risico’s in voldoende mate worden gemitigeerd of uitgesloten dan is de gebruikte 
anonimiseringsoplossing “in voldoende mate bestand tegen re-identificatie  op  basis  van  de  meest  waarschijnlijke  
en  redelijke  middelen  die  worden gebruikt door de voor de verwerking verantwoordelijke en enige derde.” 
 
Mitigatie van risico’s voor de dataset van SBG 
De dataset van SBG bestaat bij ontvangst per record40 uit vier gepseudonimiseerde attributen en 25 
normale attributen. Zoals reeds in paragraaf 3.1.2. vermeld zijn zorgaanbieders verplicht om alle 29 
attributen aan te leveren. Kijkend naar deze dataset, voor dat deze wordt verwerkt tot een benchmark, dan 
kan het volgende worden opgemerkt over de bovengenoemde risico’s. 
 
Herleidbaarheid: 
Het individualiseren van een record of persoon is mogelijk op een aantal manieren: 

-  Op basis van het gepseudonimiseerde BSN zou een uniek record uit de dataset gelicht kunnen 

worden. Het gepseudonimiseerde BSN is immers een unieke identificator. 

                                                                        
38 Een persoonskenmerk. Bijvoorbeeld het geboortejaar, met de bijbehorende waarde ‘2013’. Zie hiervoor pagina 13 van WP29 opinie 
advies 5/2014 over anonimiseringstechnieken.  
39 Een quasi-identificator is een combinatie van attributen die verband houden met een betrokkene of groep betrokkenen. Zie 
hiervoor pagina 13 van WP29 opinie advies 5/2014 over anonimiseringstechnieken. 
40 Een record is gerelateerd aan één betrokkene en bestaat uit een reeks waarden voor elk attribuut. Zie hiervoor pagina 13 van WP29 
opinie advies 5/2014 over anonimiseringstechnieken. 

 

16 

 

-  De combinatie van de andere gepseudonimiseerde attributen (koppelnummer, 

zorgtrajectnummer, DBCtrajectnummer) is mogelijk uniek genoeg om een uniek record uit de 
dataset te lichten. 

-  De combinatie van de overige (niet gepseudonimiseerde) attributen is mogelijk ook uniek genoeg 

om een uniek record uit de dataset te lichten. 

-  De combinatie van alle attributen (zowel gepseudonimiseerd als niet-gepseudonimiseerd) zijn 

uniek genoeg om een record uit de dataset te lichten. 

  
Koppelbaarheid: 
Voor het opstellen van de SBG Benchmarkrapportages is het volgens SBG nodig om patiënten door de tijd 
heen te volgen en informatie af te leiden over het succes van een behandeling bij een bepaalde 
behandelaar.41 Hierdoor is het nodig om nieuwe informatie te koppelen aan al bij SBG bekende informatie 
over die individu. 
 
Deduceerbaarheid: 
Informatie zoals geslacht, geboortejaar en psychisch welzijn (aan de hand van de Primaire Diagnosecode 
en Nevendiagnosecode) is per record af te leiden. Daarnaast is grofweg het woongebied af te leiden, omdat 
gegevens over de zorginstelling ook bekend zijn.  
 
Het is dus inherent aan deze manier van het maken van benchmarks door SBG, dat de risico’s met 
betrekking tot herleidbaarheid, koppelbaarheid en deduceerbaarheid niet weggenomen kunnen worden. 
 
Technische waarborgen dataset SBG 
In de opinie over anonimiseringstechnieken schrijft de Groep Gegevensbescherming Artikel 29 dat 
randomiseren en generaliseren twee manieren zijn waarop anonimisering kan worden benaderd.  
 
Onder randomiseren vallen een groep technieken “waarmee de waarheidsgetrouwheid van gegevens wordt 
gewijzigd met het doel die gegevens los te koppelen van de persoon. Als de gegevens voldoende at random zijn (dat wil 
zeggen willekeurig of onbepaald), is het niet langer mogelijk om ze te herleiden tot een specifieke persoon.”42   
 
Randomisatietechnieken op zich helpen niet om het risico op herleiding te verminderen, maar kunnen een 
uitkomst bieden bij de risico’s van deduceerbaarheid. Voorbeelden van dit soort technieken zijn: 

-  Ruistoevoeging: attributen in de dataset worden gewijzigd zodanig dat deze minder nauwkeurig 

zijn.  

-  Permutatie: attributen in de dataset worden van plaats verwisselt zodanig dat deze worden 

gekoppeld aan andere betrokkenen.  

-  Differentiële privacy: een techniek die de verwerkingsverantwoordelijke toepast op de 

gegevensbevragingen (query’s) gedaan door  een specifieke derde en resulteert in een anonieme 
dataset, als antwoord op de bevraging. In tegenstelling tot het vrijgeven van de gehele dataset. 

 
Met generaliseren wordt bedoeld de groep anonimiseringstechnieken waarbij de attributen van 
betrokkenen worden veralgemeniseerd of afgezwakt door de schaalgrootte of omvang te wijzigen. 
Hiermee kan herleiding tot de persoon worden uitgesloten, maar dienen verdere technieken toegepast te 
worden om koppelbaarheid en deduceerbaarheid tegen te gaan. Voorbeelden van generalisatietechnieken: 

                                                                        
41 Zie antwoordbrief SBG van 25 augustus 2017, bijlage 27 over de uitleg van het Pseudo-BSN.  
42 Zie hiervoor pagina 14 van WP29 opinie advies 5/2014 over anonimiseringstechnieken. 

17 

 

 

-  K-anonimiteit: het “voorkomen dat een betrokkene wordt geïndividualiseerd door die samen te voegen met 

ten minste k andere personen.” Bijvoorbeeld het generaliseren van individuele geboortedata naar 
geboortejaar. 

-  L-diversiteit en T-gelijkenis: L-diversiteit zegt iets over de verdeling van de attributen binnen een 
specifieke groep van personen (equivalentieklassen). Deze verdeling dient zodanig gelijk verdeeld 
te zijn dat een aanvaller met kennis over de achtergrond van een betrokkene altijd te maken heeft 
met een hoge mate van onzekerheid. T-gelijkenis is hier een verfijndere vorm van. Uiteindelijk 
moeten deze methoden het risico op herleidbaarheid en deduceerbaarheid voorkomen, waarbij 
het niet langer mogelijk is om met  een probabilistische aanval een persoon te herleiden dan wel 
specifieke informatie af te leiden is over een persoon. 

 
Uit de door de AP ontvangen documentatie blijkt dat er geen gebruik wordt gemaakt van enige vorm van 
randomisatietechnieken op het moment dat SBG de dataset ontvangt.  Met betrekking tot generaliseren is 
de techniek van aggregeren (niet k-anonimiteit) wel gezien, maar foutief toegepast. Zo wordt bijvoorbeeld 
niet de geboortedatum opgeslagen in de dataset, maar het geboortejaar. Echter is het geboortejaar niet de 
enige quasi-identificator. Er zijn namelijk 25 quasi-identificatoren, waardoor er binnen de groep van 
hetzelfde geboortejaar nog steeds individualisatie mogelijk is, zoals locatie zorgaanbieder, geslacht, 
startdatum, einddatum, etc. Hierdoor is er onvoldoende rekening gehouden met eigenschappen van k-
anonimiteit en L-diversiteit. 
 
Met andere woorden, de dataset van SBG is in zoverre gedetailleerd dat er op één of meerdere attributen, 
gepseudonimiseerd of niet, een selectie kan plaatsvinden zodanig dat er één individu uit de dataset gelicht 
kan worden. Hierdoor is dus onvoldoende rekening gehouden met de risico’s op herleidbaarheid, 
koppelbaarheid en deduceerbaarheid en kan het niet gaan over een anonieme dataset.  
 
Gepseudonimiseerde gegevens bij SBG 
De WP 29 opinie over anonimiseringstechnieken zegt het volgende over pseudonimisering: 
 
Bij pseudonimisering wordt één attribuut (dat doorgaans uniek is) in een record vervangen door een ander attribuut. De 
natuurlijke persoon is dus nog steeds indirect identificeerbaar. Bijgevolg is pseudonimisering op zich niet voldoende om een 
dataset volledig anoniem te maken. 
 
Pseudonimisering vermindert de koppelbaarheid tussen een dataset en de oorspronkelijke identiteit van een betrokkene, en 
is als zodanig een nuttige beveiligingsmaatregel, maar geen anonimiseringsmethode. 
 
De pseudonimiseringsmethode die SBG gebruikt ziet op een combinatie van een hashfunctie en encryptie 
met een geheime sleutel. Een hashfunctie heeft “voor een invoer van willekeurige omvang (één enkel attribuut of 
een verzameling van attributen) een uitvoer met vaste grootte, en kan niet worden teruggedraaid.” Bij encryptie met 
een geheime sleutel “kan degene die de sleutel bezit elke betrokkene eenvoudig opnieuw identificeren door de dataset te 
decoderen”. 
 
Door de combinatie van deze twee methoden worden de risico’s op terugdraaien of decoderen verminderd, 
namelijk: 

-  De geheime sleutel is bekend bij een trusted third party (ZorgTTP) die deze niet deelt met SBG of 

enig andere partij. Decodering door SBG is daarmee niet mogelijk en SBG kan dus niet beschikken 
over de gehashte versies van het BSN, koppelnummer, DBCTrajectnummer en 
Zorgtrajectnummer. 

 

18 

 

-  De hashfunctie zorgt ervoor dat de trusted third party (ZorgTTP) niet beschikt over de originele 
waarden van het BSN, koppelnummer, DBCTrajectnummer en Zorgtrajectnummer, maar alleen 
over de gehashte versies daarvan. 

-  Door de combinatie is het voor SBG niet mogelijk een koppeltabel te bouwen van alle BSN’s43 met 

de bijbehorende gehashte waardes.  

 
Echter, de uitkomsten van dit pseudonimiseringsproces zijn per uniek BSN, koppelnummer, 
DBCTrajectnummer en Zorgtrajectnummer altijd hetzelfde. Met andere woorden, iedere invoer levert 
altijd exact dezelfde uitvoer. Dit zorgt ervoor dat door de tijd heen nieuwe informatie toegevoegd kan 
worden aan de al bekende informatie bij SBG. 
 
De eerder genoemde risico’s (herleidbaarheid, koppelbaarheid en deduceerbaarheid) worden met het 
onderhavige pseudonimiseringsproces in onvoldoende mate weggenomen. Zo is herleidbaarheid tot de 
persoon nog steeds mogelijk doordat de persoon nu geïdentificeerd wordt door een unieke waarde na 
pseudonimisering. Aangezien dezelfde unieke (gepseudonimiseerde) waarden door de tijd samengevoegd 
dienen te worden is risico op koppelbaarheid even groot. Gelet op de hoeveelheid gegevens die per 
pseudoniem worden opgeslagen en de unieke combinatie die dit oplevert blijft het mogelijk een persoon te 
identificeren op basis van deze gegevensset.  De dataset bij SBG is daarmee een gepseudonimiseerde 
dataset. Het standpunt van SBG dat het geen persoonsgegevens ontvangt en/of verwerkt acht de AP als 
onjuist.44   
 
Conclusie 
SBG heeft op hun gepseudonimiseerde dataset onvoldoende technische waarborgen en/of maatregelen 
genomen om de risico’s op herleidbaarheid, koppelbaarheid en deduceerbaarheid in voldoende mate weg 
te nemen om te kunnen spreken van een anonieme dataset. Het risico op indirecte herleidbaarheid wordt 
daarom, met deze technische maatregel, in onvoldoende mate weggenomen. 
 
Hiermee beschikt SBG over een gepseudonimiseerde dataset met persoonsgegevens die wordt gebruikt 
voor het maken van benchmarkrapportages.  
 
Persoonsgegevens betreffende de gezondheid 
In de vorige paragraaf heeft de AP vastgesteld dat de dataset die SBG ontvangt persoonsgegevens bevat. In 
verband met het verbod van verwerking van persoonsgegevens over gezondheid staat hierna de vraag 
centraal of de gegevens die SBG heeft ontvangen persoonsgegevens zijn over de gezondheid.  
 
Artikel 4, onderdeel 15, van de AVG geeft de volgende definitie van ‘gegevens over gezondheid’: 
‘persoonsgegevens die verband houden met de fysieke of mentale gezondheid van een natuurlijke persoon, 
waaronder gegevens over verleende gezondheidsdiensten waarmee informatie over zijn 
gezondheidstoestand wordt gegeven’ 
 
Persoonsgegevens over gezondheid omvatten alle gegevens die betrekking hebben op de 
gezondheidstoestand van een betrokkene en die informatie geven over de lichamelijke of geestelijke 
gezondheidstoestand van de betrokkene in het verleden, het heden en de toekomst. Dit kan informatie zijn 
over aan een natuurlijke persoon toegekend cijfer, symbool of kenmerk dat als unieke identificatie van die 

4.2.4 

                                                                        
43 Het BSN is een voorspelbare reeks getallen. 
44 Zie antwoordbrief SBG van 25 augustus 2017, p. 44 e.v. 

 

19 

 

natuurlijke persoon geldt voor gezondheidsdoeleinden en informatie over bijvoorbeeld ziekte, handicap, 
ziekterisico of medische voorgeschiedenis etc.45  
 
De AP stelt vast dat de dataset die SBG (via ZorgTTP) van zorgaanbieders heeft ontvangen 
persoonsgegevens bevat over de gezondheid. De dataset bevat bijvoorbeeld de naam van de zorgaanbieder 
en de start en einddatum van een zorgtraject. Zorgaanbieders dienen daarnaast ook de Primaire 
diagnosecode te verstrekken. SBG kan deze code naast de codelijsten die het bezit zijn van SBG leggen 
waarna de diagnoses, zoals depressie of borderline, kenbaar zijn voor SBG. Ook het enkele feit dat SBG 
data ontvangt van GGZ-zorgaanbieders over betrokkenen geeft al aan dat de gegevens betrekking hebben 
op de gezondheid. Deze data, of het nu in de vorm is van tekst of aan een natuurlijk persoon toegekend 
cijfer, heeft aldus betrekking op de geestelijke gezondheid van betrokkenen.  
 
De AP stelt vast dat de data die SBG (via ZorgTTP) van zorgaanbieders heeft ontvangen persoonsgegevens 
bevat over de gezondheid in de zin van artikel 4, onderdeel 15, AVG.  
 
Verwerking 
De AVG is van toepassing op de verwerking van persoonsgegevens. De AP stelt vast dat de ontvangst en 
bewaring van de dataset door SBG een verwerking is in de zin van artikel 4, onderdeel 2, AVG. SBG heeft 
deze dataset via een digitale verbinding bij de Data Retour Module (DRM) opgehaald en opgeslagen. 
Daarmee is er sprake van een geautomatiseerd proces die aldus te kwalificeren valt als een verwerking 
onder de AVG.  
 
Tussenconclusie 
Op grond van het bovenstaande komt de AP tot de conclusie dat de data die SBG van zorgaanbieders 
ontvangt persoonsgegevens over de gezondheid zijn in de zin van artikel 4, onderdeel 1 en 15, AVG. 
Daarnaast is de ontvangst en bewaring van de dataset door SBG een verwerking is in de zin van artikel 4, 
onderdeel 2, AVG.   
 
Is SBG verwerkingsverantwoordelijke? 
 
Hiervoor is uiteengezet dat het ontvangen en bewaren van de dataset door SBG een verwerking van 
persoonsgegevens is. In het kader van de vraag of deze verwerking in lijn is met de AVG is van belang of 
SBG is aan te merken als verwerkingsverantwoordelijke.  
 
Artikel 4, onderdeel 7, van de AVG geeft de volgende definitie van ‘verwerkingsverantwoordelijke’: 
‘een natuurlijke persoon of rechtspersoon, een overheidsinstantie, een dienst of een ander orgaan die/dat, 
alleen of samen met anderen, het doel van en de middelen voor de verwerking van persoonsgegevens 
vaststelt (…)’ 
 
Bij bestuurlijk akkoord van 2010 is besloten om SBG op te richten voor het verzamelen van informatie over 
behandeluitkomsten in de GGZ.46 SBG is een stichting die bestaat uit een bestuur, wetenschappelijke-, 
gebruikers- en expertraad.47  
 

4.2.5 

4.2.6 

4.3 

                                                                        
45 Zie AVG overweging 35. 
46 Zie antwoordbrief SBG van 25 augustus 2017, p. 4. 
47 Zie antwoordbrief SBG van 25 augustus 2017, bijlage 3. 

 

20 

 

SBG heeft voor het bewerkstelligen van haar doelen verschillende voorwaarden en protocollen opgesteld. 
Zo zijn in de aansluitvoorwaarden van SBG de randvoorwaarden vastgelegd waaraan zorgaanbieders 
dienen te voldoen om van de diensten van SBG gebruik te mogen maken. Een van de randvoorwaarden is 
een door SBG opgestelde dataprotocol. In het dataprotocol is de aard en specificaties van de ruwe data, het 
niveau waarop de ruwe data betrekking heeft, de wijze van aanlevering als het tijdstip van aanleveren en de 
minimale vereiste data bepaald. Hoewel zorgaanbieders verantwoordelijk zijn voor de integriteit en 
validiteit van de aangeleverde data, is SBG verantwoordelijk voor de ontwikkeling, beheer, correct 
analyseren en verstrekking van de SBG-informatie aan zorgaanbieders en zorgverzekeraars. SBG heeft 
daarnaast het recht audits uit te laten voeren op de validiteit van de data en de integriteit van het proces 
van de aanlevering. En SBG faciliteert zorgaanbieders ten aanzien van het inrichten van de activiteiten, 
processen en procedures.48   
 
SBG heeft mede een kwaliteitsdocument opgesteld. In het kwaliteitsdocument is vastgelegd aan welke 
kwaliteitseisen (normen) SBG moet voldoen. Zo heeft SBG een kwaliteitsfunctionaris en kwaliteitscyclus 
opgericht, en worden er audits gedaan op de kwaliteit van informatiebeveiliging, privacy, de 
dienstverlening en realisatie van SBG informatie.49 De directie van SBG is eindverantwoordelijke voor het 
informatiebeveiligingsbeleid welke van toepassing is op de kantooromgeving, medewerkers en 
gegevensuitwisseling met organisaties en personen.50  
 
SBG gebruikt de ontvangen data van zorgaanbieders niet alleen voor het maken van de benchmark maar 
ook voor de doorontwikkeling en kwaliteitsverbetering van de benchmarkrapportages en het 
ondersteunen van (wetenschappelijke) onderzoeken inzake behandeluitkomsten in de geestelijke 
gezondheidszorg.51  
 
Op basis van het bovenstaande komt de AP tot de conclusie dat SBG als verwerkingsverantwoordelijke 
valt te kwalificeren in de zin van artikel 4, onderdeel 7, AVG. SBG bepaalt immers op hoofdlijnen en 
detailniveau welke data en op welke manier deze data binnenkomen bij SBG. Zorgaanbieders die niet de 
aansluitvoorwaarden van SBG accepteren kunnen geen diensten afnemen van SBG. Daarnaast heeft SBG 
verregaande verantwoordelijkheden en beslisbevoegdheden over de ontvangen dataset, zoals de validiteit 
en beveiliging ervan. Dit maakt dat SBG zelfstandig belangrijke beslissingen kan nemen over de dataset 
die zij via ZorgTTP ontvangt van zorgaanbieders en daardoor als verwerkingsverantwoordelijke 
aangemerkt wordt. 
 
 
 

4.4  Kan SBG zich beroepen op een wettelijke uitzondering op het verbod van verwerking van 

persoonsgegevens betreffende de gezondheid? 
  
De AP heeft vastgesteld dat de data die SBG (via ZorgTTP) van zorgaanbieders heeft ontvangen 
persoonsgegevens bevat over de gezondheid en dat SBG hier de verwerkingsverantwoordelijke voor is.  
Op grond van artikel 9, eerste lid, AVG is het in beginsel verboden om gegevens over gezondheid te 
verwerken. Dit verbod is niet van toepassing indien SBG zich kan beroepen op een wettelijke 
uitzonderingsgrond uit artikel 9 AVG jo. artikel 22 tot en met 30 UAVG. 

                                                                        
48 Zie antwoordbrief SBG van 25 augustus 2017, bijlage 7 en 8. 
49 Zie antwoordbrief SBG van 25 augustus 2017, bijlage 10. 
50 Zie antwoordbrief SBG van 25 augustus 2017, bijlage 20. 
51 Zie antwoordbrief SBG van 25 augustus 2017, bijlage 8.  

 

21 

 

 
De AP stelt ten eerste vast dat SBG geen beroep kan doen op één van de algemene uitzonderingsgronden 
in de zin van artikel 9 tweede lid, AVG en artikel 22 en 23 UAVG. Voor zover relevant in dit onderzoek 
heeft SBG geen uitdrukkelijke toestemming gevraagd voor de verwerking aan de betrokkenen, waardoor 
een beroep op artikel 9, tweede lid, sub a AVG jo. artikel 22, tweede lid, sub a UAVG niet slaagt.  
 
SBG kan mede geen succesvol beroep doen op de wettelijke uitzonderingsgrond voor wetenschappelijk of 
historisch onderzoek of statistische doeleinden in de zin van artikel 9, tweede lid, onderdeel j AVG jo. 
artikel 24 UAVG. Nog in het midden gelaten of het verwerken van gezondheidsgegevens noodzakelijk is 
voor de doelstellingen van SBG, is het mogelijk om uitdrukkelijk toestemming te vragen aan de 
betrokkenen ex. artikel 24 sub c UAVG. Toestemming had bijvoorbeeld gevraagd kunnen worden aan de 
betrokkenen bij het invullen van de vragenlijsten.  
 
Tenslotte kan SBG zich niet beroepen op één van de wettelijke uitzonderingsgronden inzake gegevens over 
gezondheid. SBG valt namelijk niet onder de genoemde normadressaten van artikel 30 UAVG waarin deze 
wettelijke uitzonderingsgronden zijn geregeld. Wellicht ten overvloede, SBG is geen instelling of 
voorziening die medische zorg aanbiedt. Hierdoor kan SBG zich niet beroepen op artikel 9, tweede lid, sub 
h AVG jo. artikel 30, derde lid, sub a UAVG waarin o.a. is bepaald dat het verbod op verwerking van 
gezondheidsgegevens niet van toepassing is op hulpverleners, instellingen of voorzieningen voor 
gezondheidszorg of maatschappelijke dienstverlening, voor zover de verwerking noodzakelijk is met het 
oog op een goede behandeling of verzorging van de betrokkene dan wel het beheer van de betreffende 
instelling of beroepspraktijk.  
 
De AP komt aldus tot de conclusie dat SBG zich niet kan beroepen op één van de wettelijke 
uitzonderingsgronden die het verbod om gegevens over gezondheid te verwerken zou kunnen opheffen. 
Dit heeft tot gevolg dat het voor SBG op grond van artikel 9, eerste lid AVG verboden is om de dataset met 
daarin persoonsgegevens over de gezondheid te verwerken.  
 

4.5  Overige gronden handhavingsverzoek   

 
Door verzoekster zijn nog een aantal argumenten aangevoerd die hiervoor nog niet aan de orde zijn 
geweest. De AP zet hierna deze argumenten (voor zover nog relevant) uiteen en voorziet hierin in een 
reactie. 
 
SBG als Trusted Third Party 
Verzoekster betwijfelt of SBG een Trusted Third Party (TTP) is en wijst daarbij op de 
financieringsconstructie van SBG en de participatie van zorgverzekeraars in SBG.  
 
Ten aanzien van dit argument merkt de AP het volgende op. Nog afgezien of de wijze waarop SBG is 
ingericht en wordt gefinancierd de conclusie rechtvaardigt dat SBG niet als een TTP kan worden 
gekwalificeerd, merkt de AP op dat ze gelet op haar taak als toezichthouder op de AVG en in het verleden 
op de Wbp in dit geval moet beoordelen of SBG persoonsgegevens verwerkt. Nu de AP van oordeel is dat 
SBG persoonsgegevens over de gezondheid verwerkt en deze gegevens door het verwerkingsverbod niet 
had mogen verwerken, komt ze aan de vraag of SBG al dan niet een TTP is, niet toe. Dit geldt evenzeer voor 
door verzoekster in dit kader geopperde twijfels ten aanzien van de beveiliging van de systemen van SBG 
en de daarvoor geldende certificering.  
 

 

22 

 

Sleuteldeel ZorgTTP 
Verzoekster stelt in haar handhavingsverzoek dat ze niet weet of het CBS beschikt over de mogelijkheid het 
sleuteldeel van ZorgTTP te ‘decrypten’. In dat verband geeft ze aan dat bij het Diagnose Informatie 
Systeem (DIS)52 het CBS wel een sleutel heeft.  
 
De AP kan verzoekster niet volgen in deze redenering. De AP heeft tijdens het onderzoek geen 
aanwijzingen gevonden waaruit blijkt dat CBS beschikt over de mogelijkheid om het sleuteldeel van 
ZorgTTP te ‘decrypten’. Het versleutelde sleuteldeel en datadeel worden ontvangen door de Centrale 
Module TTP (CMT) bij ZorgTTP. Hierbij beschikt alleen de CMT van ZorgTTP over de sleutel om het 
sleuteldeel te ontsleutelen.  
 

 

                                                                        
52Het betreft Informatie over diagnoses van patiënten in de ziekenhuiszorg, geestelijke gezondheidszorg en forensische zorg die 
terecht komt in DIS. DIS wordt beheerd door de Nederlandse Zorgautoriteit. Zie ook: 
https://autoriteitpersoonsgegevens.nl/nl/nieuws/ap-nza-mag-diagnosegegevens-uit-dis-beperkt-verstrekken 

23 

 

 

5.  Vooruitblik Akwa 

 

5.1  Overgedragen data zijn persoonsgegevens 

 
Tijdens het onderzoek werd bekend dat SBG haar activiteiten zou gaan staken en een groot deel van haar 
activiteiten en de door haar verzamelde en bewerkte gegevens zou overdragen aan Alliantie Kwaliteit in de 
geestelijke gezondheidszorg (Akwa). Dit was voor de AP aanleiding ook onderzoek te verrichten naar de 
gegevens die door SBG aan Akwa zijn overgedragen. De AP heeft zich hiervoor de vraag gesteld of de 
overgedragen data aan Akwa persoonsgegevens zijn in de zin van de AVG.  
 
Zoals in paragraaf 3.3.1 uiteengezet draagt SBG een verarmde dataset over aan Akwa. Per record, of wel 
betrokkene worden van de 25 verplichte attributen (zoals aangegeven in de Minimale dataset), er 19 
overgedragen aan Akwa. Onder deze 19 attributen vallen ook het gepseudonimiseerde koppelnummer, 
DBCTrajectnummer en Zorgtrajectnummer. Dit zijn dus drie van vier gepseudonimiseerde attributen, 
maar ook de primaire Diagnosecode.  
 
SBG heeft aangegeven dat er drie attributen geaggregeerd worden alvorens over gedragen te worden naar 
Akwa. Dit zijn geboortejaar, leefsituatie en reden einde DBC. Het geboortejaar wordt echter alleen 
geaggregeerd voor leeftijden ouder dan 80 jaar. Leeftijden jonger dan 80, worden dus niet aggregeerd 
overgedragen. Kijkend naar de leeftijd van de Nederlandse bevolking dan is ongeveer 4.5 % 80 jaar of 
ouder.53 Het lijkt de AP daarom waarschijnlijk dat de hoeveelheid records bij SBG over mensen dan 80 jaar 
ook lager ligt dan de hoeveelheid records jonger dan 80 jaar. Het aggregeren over deze specifieke 
leeftijdscategorie, terwijl de andere geboortejaren met rust worden gelaten, dragen niets tot weinig bij tot 
het komen van een anoniemere dataset. Het aggregeren van acht naar vijf categorieën met betrekking tot 
de leefsituatie, is om dezelfde reden niet drastisch genoeg. 
 
Gelet op het feit dat er per record nog 19 verplichte categorieën, waaronder de gepseudonimiseerde 
varianten van het koppelnummer, DBCTrajectnummer en Zorgtrajectnummer, en het onvoldoende 
aggregeren van het geboortejaar en leefsituatie; acht de AP dat er onvoldoende technische maatregelen 
zijn genomen om de risico’s op herleiding, koppelbaarheid en deduceerbaarheid te reduceren. De 
verarmde dataset is daarmee wederom niet geanonimiseerd, maar bevat nog steeds gepseudonimiseerde 
persoonsgegevens met betrekking tot de gezondheid. 
 
 
 
 
 

 

                                                                        
53 https://opendata.cbs.nl/statline/#/CBS/nl/dataset/7461bev/table?ts=1556799278947, bekeken op 2-5-2019. 

 

24 

 

6.  Conclusie 

 
SBG heeft persoonsgegevens over de gezondheid verwerkt in de zin van artikel 4, onderdeel 1 en 15, van de 
AVG, dan wel - vóórdat de AVG van toepassing was - in de zin van artikel 2, aanhef en onder a, van de 
Wbp. Dit omdat de gegevens die SBG ontvangen heeft onvoldoende geanonimiseerd waren waardoor het 
risico op indirecte herleidbaarheid in onvoldoende mate werd weggenomen. Verder concludeert de AP dat 
SBG voor deze verwerking zich niet kon beroepen op één van de wettelijke uitzonderingsgronden die het 
verbod om gegevens over gezondheid te verwerken zou kunnen opheffen. Dit heeft tot gevolg dat het voor 
SBG op grond van artikel 9, eerste lid, AVG verboden was om de dataset met daarin persoonsgegevens 
over de gezondheid te verwerken.  
 
 

 

25 

 

7.  Zienswijze SBG 

SBG heeft op 27 juni 2019 aan de AP haar zienswijze op het rapport kenbaar gemaakt. SBG gaat deels in op 
de juridische beoordelingen van het rapport en deels op de feitelijke onjuistheden en omissies. Hieronder 
reageert de AP allereerst op de door SBG gestelde feitelijke onjuistheden en omissies. De aanvulling op de 
feiten heeft overigens niet geleid tot een andere juridische waardering. De AP merkt verder op dat in het 
kader van de bezwaarprocedure volledige heroverweging plaatsvindt waarbij ook de gronden/ zienswijze 
van SBG betrokken worden.  
 

7.1  Zienswijze met betrekking tot feitelijke onjuistheden en omissies 

 
Zienswijze SBG 
In algemene zin ontbreekt in het gehele rapport een correcte weergave van de verwerkingsactiviteiten van 
SBG, zo ontbreekt het onderscheid tussen de vier verschillende gegevensverwerkende activiteiten van SBG 
geheel.  
 
Reactie AP 
De AP heeft de verklaring van SBG over haar vier activiteiten toegevoegd in paragraaf 3.1.1.  
 
Zienswijze SBG 
In paragraaf 3.1.1 is aangegeven dat SBG onder begeleiding van VWS is opgericht door stakeholders, onder 
meer GGZ Nederland en Zorgverzekeraars Nederland. Dit is op zichzelf juist, maar volgens SBG ontbreekt 
dat destijds ook het Landelijk Platform GGz (LPGGz), de koepel van 20 patiënten- en familieorganisaties 
en thans MIND, betrokken was bij de oprichting van SBG. 
 
Reactie AP  
De AP acht de toevoeging van SBG niet relevant voor het rapport. Zoals SBG in de beantwoording op 
vragen van de AP van 30 mei 2017 op pagina 1 (voetnoot 1) heeft aangegeven, waren er nog andere 12 
partijen betrokken bij de oprichting van SBG. De AP heeft daarom de woorden “onder andere” gebruikt en 
de toevoeging van al deze partijen heeft geen relevantie voor de onderhavige juridische beoordeling.  
 
Zienswijze SBG 
In paragraaf 3.1.1 van het rapport is aangegeven dat BRaM-rapportages aan Zorginstituut Nederland 
werden verstrekt. Dit is naar de mening van SBG onjuist, Zorginstituut Nederland kreeg geen BRaM-
rapportages aangeleverd. BRaM-rapportages werden uitsluitend voor doel 2a en 2b gegenereerd.  
 
Reactie AP  
De AP heeft Zorginstituut Nederland verwijderd uit de desbetreffende zin.  
 
Zienswijze SBG 
In paragraaf 3.1.2 van het rapport is in de afbeelding Vektis opgenomen als partij waar SBG gegevens aan 
geleverd zou hebben. Er heeft echter volgens SBG nooit gegevenslevering door SBG aan Vektis 
plaatsgevonden. Dit was wel de intentie zoals te lezen is in het Dataprotocol bij secundaire doelstelling 2f 
maar is nooit verwezenlijkt. Daarom was deze gegevensstroom wel opgenomen in de data flow schart van 
26 juni 2017, welke is bijgesloten als bijlage 18 bij de antwoordbrief van 25 augustus 2017.  
 

 

26 

 

 
Reactie AP  
De AP heeft Vektis verwijderd uit de afbeelding, nu het niet bepalend is voor de onderhavige juridische 
beoordeling.  
 
Zienswijze SBG 
In paragraaf 3.1.2 in voetnoot 19 van het rapport is opgemerkt dat het mogelijk is om voor voorspelbare en 
veelvoorkomende invoer, de uitvoer te berekenen. Dit is naar de mening van SBG technisch onjuist, een 
hash is nooit in omgekeerde richting te berekenen ongeacht hoe vaak (veelvoorkomend) een invoer ook is.  
Er is geen herleidbaar patroon dat tot voorspelbaarheid kan leiden.  
 
Reactie AP  
De AP volgt deze zienswijze niet. Er wordt in voetnoot 19 niet gesproken over een herleidbaar patroon dat 
tot voorspelbaarheid kan leiden. Wellicht is de verduidelijking van de voetnoot in de verkeerde context 
gelezen. Wat dat betreft merkt de AP het volgende op.  
De AP is het eens dat in ‘normale’ gevallen (hetzij dat er geen cryptografisch zwakke hashfuncties gebruikt 
worden) een hashfunctie niet omgekeerd kan worden. Met andere woorden het is niet mogelijk om met 
een uitvoer (de hash) en de gebruikte hashfunctie, te komen tot de oorspronkelijke invoer. Echter, als de 
invoer een voorspelbaar patroon (bijvoorbeeld een reeks oplopende getallen) of veelvoorkomend is 
(bijvoorbeeld een eenvoudig wachtwoord) dan kan een tabel met invoer en de bijbehorende hash (de 
uitvoer) berekend worden. Mocht men een hash hebben, waarvan bekend is dat het een voorspelbare 
invoer had (bijvoorbeeld één getal uit een oplopende reeks getallen) dan kan men triviaal alle hashes van 
de gehele getallenreeks opnieuw één voor één hashen. Vervolgens kan de hash worden opgezocht in de 
zojuist berekende lijst en daarmee is de oorspronkelijke invoer bekend geworden. Met dit proces wordt de 
hashfunctie herhaald om tot dezelfde uitvoer te komen en vervolgens de invoer te achterhalen (op te 
zoeken). 
 
Zienswijze SBG 
In paragraaf 3.2 van het rapport staat vermeld dat SBG nog maar één medewerker in dienst heeft die dat 
blijft tot de vereffening is afgerond. Dit is onjuist. De laatste medewerker van SBG is op 31 mei 2019 uit 
dienst getreden. SBG heeft uitsluitend nog een vereffenaar die zorgdraagt voor de vereffening.  
 
Reactie AP  
De AP heeft op 23 mei 2019 het rapport aan SBG verzonden. Het feit dat SBG als onjuist aanvoert heeft pas 
na deze datum plaatsgevonden. Desalniettemin zal de AP toevoegen dat SBG uitsluitend nog een 
vereffenaar heeft.  
 
Zienswijze SBG 
In paragraaf 4.1 van het rapport staan de onderzoeksvragen vermeld. De onderzoeksvragen zijn volgens 
SBG onzorgvuldig geformuleerd, onvolledig en niet in de juiste volgorde gesteld.  
 
Reactie AP  
De AP volgt deze zienswijze niet. De AP acht de onderzoeksvragen juist en ook in de juiste volgorde 
gesteld. Zoals in paragraaf 4.2 beschreven heeft de AP beoordeeld of er sprake is van persoonsgegevens, 
persoonsgegevens betreffende de gezondheid en het begrip verwerking. De vraag welke wettelijke 
grondslag toepasselijk is moet pas gesteld worden als er sprake is van een verwerking van 

 

27 

 

persoonsgegevens door een verwerkingsverantwoordelijke én nadat het verbod op de verwerking van 
bijzondere persoonsgegevens opgeheven kan worden.  
 
Zienswijze SBG 
In algemene zin ontbreekt een helder, overzichtelijk en volledig juridisch toetsingskader dat de AP als 
uitgangspunt heeft genomen bij het beoordelen van de gegevensverwerkende activiteiten van SBG en de 
rol van SBG daarbij.  
 
Reactie AP  
De AP volgt deze zienswijze niet. De AP heeft in verschillende paragrafen, zoals vanaf paragraaf 4.2.2 tot en 
met 4.4, benoemt op welke wetsartikelen, overwegingen en richtlijnen zij haar bevindingen heeft 
gebaseerd. Het staat SBG natuurlijk vrij om aan te voeren wat hieraan ontbreekt. 
 
Zienswijze SBG 
In algemene zin kan niet worden gesproken van deugdelijke en voldoende onderbouwde conclusies, zeker 
niet voor wat betreft de kwalificatie van SBG als verwerkingsverantwoordelijke en voor wat betreft het feit 
dat SBG zich niet kan beroepen op een wettelijke uitzondering op het verbod van verwerking van 
persoonsgegevens betreffende de gezondheid. Beide conclusies worden getrokken op basis van slechts 
enkele alinea’s. Daarnaast ontbreekt in algemene zin een zorgvuldige beoordeling van de door SBG 
aangedragen argumenten en van de onderbouwing van de standpunten van SBG. 
 
Reactie AP  
Zoals al hierboven genoemd zal de AP in de volgende fase, waar partijen zich mede op een 
zienswijzezitting kunnen uiten over de bevindingen van de AP, zich beraden op de aangevoerde juridische 
standpunten en kwalificaties. 
 

7.2  Samenvatting zienswijze SBG 

 
Algemeen  
SBG is van mening dat het onderzoeksrapport onvolledig is, onjuiste juridische afwegingen en conclusies 
bevat en voorts dat de conclusies die in het onderzoeksrapport zijn opgenomen, niet gedragen kunnen 
worden door de inhoud van het onderzoeksrapport. 
 
Zienswijze SBG verwerkingsverantwoordelijke 
Volgens SBG is in het onderzoeksrapport geen (duidelijk) onderscheid gemaakt tussen de vier 
verschillende gegevensverwerkende activiteiten door SBG.54 Terwijl deze allen een separate en zorgvuldige 
juridische kwalificatie verlangen, dit ontbreekt in het rapport geheel.  
 
SBG stelt allereerst dat zij geen verwerkingsverantwoordelijke is voor de vier gegevensverwerkende 
activiteiten nu SBG geen specifieke juridische bevoegdheid heeft, geen impliciete bevoegdheid en evenmin 

                                                                        
54 De vier gegevensverwerkende activiteiten zijn:  
1.  SBG heeft van de aangesloten zorgaanbieders de opdracht gekregen om de wettelijk verplichte prestatie-indicatoren 
(‘meetinstrumenten’) door te leveren aan hun toezichthouder, het Zorginstituut Nederland. 
2a. Benchmarken met (anonieme) ROM-informatie intra-instelling, waarbij een instelling aan interne kwaliteitszorg kan doen 
2b. Benchmarken met (anonieme) ROM-informatie extra-instelling, waardoor instellingen zich met elkaar kunnen vergelijken of per 
regio vergelijkingen kunnen maken 
3. Digitale kluis t.b.v. van wetenschappelijk onderzoek. De opslag hiervan is door zorgaanbieder uitbesteed aan SBG.  
4. Realiseren van een Argus-dataverzameling en –rapportages voor het GGZ-veld, op verzoek van GGZ Nederland. 
 

 

28 

 

de feitelijke invloed heeft om het doel en de middelen voor de verwerking vast te stellen. SBG heeft steeds 
gehandeld onder de feitelijke invloed van de stakeholders in de GGZ en de wetenschappelijke raad en in 
opdracht van de zorgaanbieder. SBG merkt aldus op dat het dus (een afvaardiging van) patiënten uit de 
GGZ, zorgaanbieders én zorgverzekeraars was/waren die gezamenlijk en feitelijk op hoofdlijnen en op 
detailniveau bepaalden welke data en op welke manier data binnenkwamen bij SBG, waarbij dit bovendien 
mede werd ingegeven door eisen die volgden uit de wettelijke verplichtingen tot het aanleveren van 
gegevens aan Zorginstituut Nederland en Argus gegevens. Het hanteren van aansluitvoorwaarden kan 
evenmin leiden tot de kwalificatie van SBG als verwerkingsverantwoordelijke.  
 
De verregaande verantwoordelijkheden en beslisbevoegdheden over de ontvangen dataset, ten aanzien 
van validiteit en beveiliging ervan, werden evenmin door SBG zelfstandig uitgeoefend. Steeds werd het 
handelen van SBG, haar directie en medewerkers, feitelijk ingekaderd door de daarover door patiënten uit 
de GGZ, zorgaanbieders én zorgverzekeraars gemaakte afspraken. Van zelfstandige en/of doorslaggevende 
invloed van (de directie van) SBG op het bepalen van de doelen van de gegevensverwerkende activiteiten 
en de middelen was aldus geen sprake. Indien en voor zover de invloed van SBG met betrekking tot de in te 
zetten middelen in het kader van de gegevensverwerkende activiteiten voor doel 2 groter was dan die past 
bij de rol van zuivere verwerker is er hoogstens sprake geweest van gezamenlijke 
verwerkingsverantwoordelijkheid van de zorgaanbieder(s) en SBG. Concluderend is SBG dus van mening 
dat zij niet als zelfstandig verwerkingsverantwoordelijke kan worden gekwalificeerd. SBG is te 
kwalificeren als verwerker van de zorgaanbieder. De aansluitvoorwaarden tussen de zorgaanbieder en SBG 
zijn te kwalificeren als verwerkersovereenkomst. 
 
Reactie AP 
De verwerkingsverantwoordelijke is degene die alleen of  samen met anderen het doel van en de middelen 
voor de verwerking van persoonsgegevens vaststelt.55 SBG verwerkt, zoals hiervoor in dit rapport uiteen is 
gezet, persoonsgegevens; ze ontvangt persoonsgegevens en stelt eisen hoe die moeten worden 
aangeleverd en aan de uit te voeren bewerkingen. Dat gebeurt naar het oordeel van de AP op een zodanig 
(gedetailleerd) niveau dat dit niet bij de rol van een zuivere verwerker past. Daarmee kwalificeert SBG dan 
ook niet als verwerker, maar als verwerkingsverantwoordelijke. Dat er in de verwerkingsketen naast SBG 
ook anderen (gezamenlijke56) verwerkingsverantwoordelijke of invloed uitoefenen op SBG, laat onverlet 
dat SBG verwerkingsverantwoordelijke is. Onder verantwoordelijkheid van haar bestuur is SBG, zo blijkt 
volgt uit het Dataprotocol van SBG, belast met de analyse van de persoonsgegevens die zij via TTP 
ontvangt alsmede voor het ontwikkelen, beheren en ter beschikking stellen van SBG informatie en 
gerelateerde applicaties aan de gebruikers. 
 
In het licht van en in aanvulling op het vorenstaande merkt de AP nog het volgende op. SBG is 
verantwoordelijk voor de opmaak van vergelijkingsinformatie voor zorgverzekeraars, 
patiëntenorganisaties en zorgaanbieders. Daartoe geeft SBG gedetailleerd aan welke informatie haar door 
de individuele zorgaanbieders moet worden verstrekt via ZorgTTP om te kunnen meten en te 
benchmarken. Op basis van de Aansluitvoorwaarden57 van SBG dient de zorgaanbieder maandelijks alle 

                                                                        
55 Artikel 4, onderdeel 7, van de AVG. 
 56In dit verband wijst de AP erop dat het Hof van Justitie van de Europese Unie (HvJEU) heeft bevestigd dat eventuele gezamenlijke 
verantwoordelijkheid voor bepaalde gegevensverwerkingen niet afdoet aan de individuele verantwoordelijkheid van één van de 
(gezamenlijke) verantwoordelijken. Vgl.  HvJ EU, C‑131/12 (Google Spain SL en Google Inc./Agencia Española de Protección de Datos 
(AEP)), 13 mei 2014, ro. 40. Elk van de verantwoordelijken is aansprakelijk voor het geheel van de gegevensverwerking en de naleving 
van de daarmee samenhangende verplichtingen (Kamerstukken II  1997/98, 25 892, nr. 3, p. 58). 
57 De rechtsverhouding tussen een zorgaanbieder en SBG wordt beheerst door de “SBG aansluitvoorwaarden Zorgaanbieders”. De 
Aansluitvoorwaarden bevatten de condities waaraan zorgaanbieder dient te voldoen om van de diensten van SBG gebruik te kunnen 

29 

 

 

relevante zogenoemde ‘Ruwe Data’ aan ZorgTTP te leveren. In de Minimale Dataset (MDS) is vastgelegd 
welke Ruwe Data zorgaanbieders aan ZorgTTP dienen te leveren. De Ruwe Data hebben betrekking op 
informatie over het bestand, de zorgaanbieder, de patiënt, het zorgtraject, de nevendiagnose, de 
behandelaar, het DBC-traject58, de metingen en de items. Om een goed en getrouw beeld te geven van de 
behandeluitkomsten is de zorgaanbieder verplicht om tevens informatie te verschaffen over het aantal 
DBC’s binnen haar organisatie. Het Dataprotocol van SBG bevat verder instructies aan de zorgaanbieder 
welke informatie moet worden ingediend en hoe. Het bestuur van SBG kan besluiten het Dataprotocol te 
wijzigen conform de bepalingen in de statuten. 
In het Dataprotocol staat verder welke gegevens aan derden worden verstrekt, onder welke voorwaarden 
en voor welke doeleinden. In dat kader voorziet het Dataprotocol in een toetsing door het bestuur van 
SBG, in samenwerking met de wetenschappelijke raad van SBG. Het is dus SBG die bepaalt waar de door 
haar geanalyseerde (geaggregeerde) gegevens terechtkomen.  
Uit het vorenstaande concludeert de AP dat SBG wel degelijk doel van en middelen voor de verwerking van 
persoonsgegevens en daarmee als verwerkingsverantwoordelijke kwalificeert.59  
 
De AP merkt tot slot nog op dat ze niet gehouden een nadere opsplitsing te maken per specifieke 
gegevensverwerkende activiteit. In dat verband stelt de AP vast dat SBG ten behoeve van de verschillende 
gegevensverwerkende activiteiten één set data ontvangt waarop de Aansluitvoorwaarden en het 
Dataprotocol van SBG van toepassing zijn en de persoonsgegevens dienovereenkomstig door SBG worden 
verwerkt.  
 
Zienswijze SBG wettelijke grondslag en uitzonderingsgronden artikel 9 AVG 
Daarnaast stelt SBG dat de AP heeft nagelaten te onderzoeken welke wettelijke grondslagen toepasselijk 
zijn bij de verwerkingsactiviteiten van SBG. SBG heeft uiteengezet op welke grondslagen de zorgaanbieder 
zich kan beroepen, nu de zorgaanbieder volgens SBG de verwerkingsverantwoordelijke is voor de 
gegevensverwerkende activiteiten en SBG, als zuivere verwerker, de gegevensverwerkende activiteiten op 
basis van de wettelijke grondslag van de zorgaanbieder mag uitvoeren. De zorgaanbieder kan zich volgens 
SBG voor de meetinstrumenten taak beroepen op artikel 6, eerste lid, sub c AVG. Voor de intra-instelling 
benchmarken met ROM kan de zorgaanbieder zich beroepen op artikel 6, eerste lid, sub b en c AVG. 
Voorts kan de zorgaanbieder voor de extra-instelling benchmarken met ROM zich baseren op artikel 6, 
eerste lid, sub c AVG en potentieel ook op sub b. Wat betreft het aanbieden van de digitale kluis ten 
behoeve van wetenschappelijk onderzoek kan de zorgaanbieder zich beroepen op artikel 6, eerste lid, sub b 
AVG. Tenslotte kan de zorgaanbieder voor het bijhouden van de Argus-registratie zich volgens SBG 
beroepen op artikel 6, eerste lid, sub c AVG.  
 
Voorts voert SBG aan dat niet zij, maar de zorgaanbieder zich op een wettelijke uitzondering op het verbod 
van verwerking van persoonsgegevens betreffende de gezondheid moet kunnen beroepen. Uitgaande dat 
er sprake is van persoonsgegevens, kan volgens SBG de zorgaanbieder zich voor de meetinstrumenten taak 
beroepen op artikel 9, tweede lid, sub i AVG. Voor de intra-instelling benchmarken met ROM kan de 
zorgaanbieder zich beroepen op artikel 9, tweede lid, sub h AVG juncto artikel 30, derde lid, aanhef en 
onder sub a UAVG. Wat betreft de extra-instelling benchmarken met ROM, is het mogelijk dat de 
zorgaanbieder geen beroep kan doen op wettelijke uitzondering van artikel 9, tweede lid, sub h juncto 

                                                                        
maken. Daarnaast beschrijven de Aansluitvoorwaarden de rol van SBG als gegevensmakelaar en bevatten die de randvoorwaarden van 
de door de ggz-aanbieder te verstrekken opdracht aan ZorgTTP. 
58 DBC staat voor Diagnose Behandeling Combinatie 
59 Daarbij is van belang op te merken dat ook als iemand louter de middelen vaststelt, hij verantwoordelijke kan zijn. De Artikel 29-
werkgroep geeft in haar voornoemd advies aan dat bij het vaststellen van de middelen alleen van verantwoordelijkheid sprake is 
wanneer die vaststelling betrekking heeft op de wezenlijke aspecten van de middelen. Vgl. werkgroep “Artikel 29”, Advies 1/2010 over 
de begrippen “voor de verwerking verantwoordelijke” en “verwerker”, p. 17. 

30 

 

 

artikel 30, derde lid, aanhef en onder sub a UAVG. Voor het bewaren van door de zorgaanbieder aan SBG 
aangeleverde gegevens ten behoeve van wetenschappelijk onderzoek in de digitale kluis, kan de grondslag 
volgens SBG gevonden worden in artikel 9, tweede lid, sub f AVG. Tenslotte kan de zorgaanbieder voor het 
bijhouden van de Argus-registratie zich volgens SBG beroepen op artikel 9, tweede lid, sub i AVG. 
 
Reactie AP 
De AP volgt SBG niet in haar zienswijze en merkt daarover het volgende op. Omdat SBG naar het oordeel 
van de AP kwalificeert als verwerkingsverantwoordelijke en niet als verwerker dient ze zelfstanding een 
vruchtbaar beroep te kunnen doen op een van de uitzonderingsgronden om de haar toevertrouwde  
persoonsgegevens  over gezondheid (een bijzondere categorieën van persoonsgegevens) te kunnen 
verwerken. 60 De AP heeft gemotiveerd uiteengezet dat SBG dat niet kan.  
 
Zienswijze SBG toestemming en anonimisering 
De AP lijkt volgens SBG de suggestie te wekken dat het vragen van uitdrukkelijke toestemming aan de 
patiënt de enige mogelijkheid is om gezondheidsgegevens in het kader van kwaliteitsregistratie(s) te 
mogen verwerken. De AP lijkt (impliciet) de ‘consent or anonymize benadering’ aan te hangen. Deze 
theorie gaat ervan uit dat ofwel (uitdrukkelijke) toestemming nodig is, ofwel dat gegevens anoniem 
moeten zijn. Nu de AP de facto de lat voor anoniem zo hoog legt dat dit praktisch onhaalbaar is, kom je 
vanzelf uit bij (uitdrukkelijke) toestemming. Daarmee is er volgens SBG sprake van een zwart of wit-
benadering, zonder de grijstinten daartussen te erkennen. Het miskent bovendien dat aan het vragen van 
(uitdrukkelijke) toestemming in het kader van gegevensverwerking voor kwaliteitsregistraties ernstige 
nadelen kleven, alsmede dat volledige anonimisering leidt tot onjuiste uitkomsten. SBG vraagt de AP om 
dit standpunt nog eens kritisch tegen het licht te houden.  
 
Reactie AP 
De AP is, zoals in het rapport uitvoerig is gemotiveerd, van oordeel dat sprake is van (bijzondere) 
persoonsgegevens. Dat houdt in dat SBG die gegevens alleen mag verwerken als ze zich kan beroepen op 
een van de uitzonderingsgronden. Nu SBG dat niet kan, betekent dat de betreffende persoonsgegevens 
alleen met (uitdrukkelijke) toestemming van de betrokkene kunnen worden verwerkt.  Dat dit, zoals SBG 
betoogt, tot ernstige nadelen en onjuiste uitkomsten leidt, is - wat daarvan verder overigens ook zij - een 
gevolg van de toepasselijke wet- en regelgeving alsmede van de keuzes die zijn  gemaakt in het kader de 
op- en inrichting van SBG. De AP ziet hierin evenwel geen aanleiding om in dit verband een andersluidend 
standpunt in te nemen. 
 
Zienswijze SBG persoonsgegevens 
SBG stelt zich primair op het standpunt dat zij geen persoonsgegevens verwerkt. Volgens SBG kan de door 
de AP aangehaalde WP29-opinie niet als maatstaf gelden om te bepalen of de gegevens voldoende 
geanonimiseerd zijn. Naar de mening van SBG zijn er twee andere en met elkaar samenhangende criteria 
die tot uitgangspunt genomen moeten worden bij de beantwoording van de vraag of gegevens voldoende 
zijn geanonimiseerd. 
 
Verwijzend naar het Breyer arrest, stelt SBG allereerst dat niet (langer) gesproken kan worden van 
middelen waarvan redelijkerwijs valt te verwachten dat zij worden gebruikt om de natuurlijke persoon te 
identificeren als (1) identificatie bij wet verboden is of (2) in de praktijk ondoenlijk is, bijvoorbeeld omdat 
zij een excessieve inspanning vergt zodat het gevaar voor identificatie in werkelijkheid onbeduidende lijkt. 
Er is dan geen sprake van indirect herleidbare gegevens en aldus geen sprake van persoonsgegevens. 
 

                                                                        
60 Zie artikel 9 AVG en de artikelen 22 – 30 UAVG. 

 

31 

 

Ten tweede is volgens SBG de ‘motivated intruder test’ relevant die beschreven wordt door de Information 
Commissioner’s Office (ICO), de Britse privacy-toezichthouder, in het document “Anonymisation: 
managing data protection risk. Code of practice”. De relevante vraag is of  het voor een gemotiveerde 
indringer, gelet op diens kennis en voorhanden middelen zoals tijd, geld en mankracht, redelijkerwijs 
mogelijk is om natuurlijke personen in de geanonimiseerde data die SBG van Stichting ZorgTTP ontvangt 
te identificeren. Volgens SBG luidt het antwoord op de hiervoor genoemde vraag ontkennend. Bovendien 
gaat het om de mogelijkheid tot identificeren en niet om de mogelijkheid tot individualiseren. SBG licht dit 
als volgt toe.   
 
SBG is niet in staat om de versleutelde en gecodeerde attributen uit het door ZorgTTP namens de 
zorgaanbieder aan SBG verstrekte Bron XML bestand te ontsleutelen. Nu SBG niet in staat geacht kan 
worden tot het ontsleutelen van de versleutelde en gecodeerde attributen uit het Bron XML bestand dat 
ZorgTTP oplevert, is het evenmin aannemelijk dat een gemotiveerde indringer tot deze ontsleuteling 
redelijkerwijs in staat zal zijn. Een gemotiveerde indringer zal de medewerking van ZorgTTP en de 
zorgaanbieder nodig hebben om tot ontsleuteling en identificatie te komen, welke medewerking uiteraard 
zal worden onthouden. Zo de gemotiveerde indringer al toegang zou hebben tot de voldoende 
geanonimiseerde dataset is hij aangewezen op de inzet van onwettige middelen, zoals het hacken of 
inbreken op de systemen van ZorgTTP en/of de zorgaanbieder, om tot ontsleuteling te komen. De 
noodzaak tot het inzetten van dergelijke onwettige middelen maakt echter dat er niet langer sprake is van 
redelijkerwijs in te zetten middelen tot identificatie. Daarom kan volgens SBG niet anders dan 
geconcludeerd worden dat het Bron XML bestand dat ZorgTTP na bewerking oplevert een voldoende 
geanonimiseerd bestand is waardoor SBG géén persoonsgegevens ontvangt. 
 
Volgens de AP is het voor SBG mogelijk om, gelet op het gebruik van steeds hetzelfde pseudoniem (van het 
pseudoniem), een persoon in een dataset te individualiseren. Dit is naar de mening van SBG juist. 
Vervolgens dringt volgens SBG de vraag zich op of wanneer de mogelijkheid tot individualiseren (en dus 
niet tot identificeren!) bestaat dit ertoe leidt dat er sprake is van indirecte herleidbaarheid en dus tot de 
kwalificatie persoonsgegevens. Het antwoord op die vraag luidt volgens SBG ontkennend, terwijl de AP 
uitgaat van een bevestigend antwoord. 
 
Vervolgens wijst de AP op drie in de opinie genoemde risico’s waarop acht moet worden geslagen bij het 
anonimiseringsproces, te weten de kans op herleidbaarheid, koppelbaarheid en deduceerbaarheid. De AP 
concludeert na bespreking van de drie risico’s dat SBG deze onvoldoende mitigeert. Onder verwijzing naar 
de Tekst & Commentaar ‘Privacy- en telecommunicatierecht’ stelt SBG dat het juiste criterium moet zijn 
of het voor een gemotiveerde indringer, gelet op diens kennis en voorhanden middelen zoals tijd, geld en 
mankracht, redelijkerwijs mogelijk is om natuurlijke personen in de geanonimiseerde data te 
identificeren. Door het verkeerde criterium te hanteren om te bepalen of er sprake is van indirect 
herleidbare gegevens, heeft de AP niet kunnen komen tot de (tussen)conclusie dat SBG persoonsgegevens 
verwerkte. 
 
Aanvullend benoemt SBG dat ook de Minister van Volksgezondheid, Welzijn en Sport (“VWS”) in 
antwoord op Kamervragen van het lid Leijten (SP) op 23 maart 2017 antwoordde: “Door het beschreven 
proces zijn de ROM gegevens zodanig bewerkt dat zorgaanbieders aan SBG geen tot de persoon te 
herleiden informatie aanleveren”. Het verbaast SBG dat de AP bij het komen tot haar conclusie dat SBG 
persoonsgegevens verwerkt deze opmerking van de Minister van VWS over de kwalificatie van de 
gegevens die SBG verwerkt zonder enige bespreking kennelijk heeft verworpen. 
 
SBG geeft aan zich er over te verbazen dat de AP de conclusies in de door SBG overlegde auditrapporten 
kennelijk zonder enige bespreking heeft verworpen. Het had op de weg van de AP gelegen om gemotiveerd 

 

32 

 

aan te geven op grond waarvan de kennelijke verwerping van de conclusies in de twee auditrapporten 
gebaseerd is.  
 
In 2009 heeft het College Bescherming Persoonsgegevens (“CBP”), de voorloper van AP, in een ander 
onderzoeksrapport beschreven dat toepassing van pseudonimisering conform vijf voorwaarden leidt tot 
voldoende geanonimiseerde gegevens. SBG merkt in dit kader op dat het lijkt alsof de AP deze eerder 
voorgestane benadering impliciet (!) heeft losgelaten. Het kan uiteraard zo zijn dat er nieuwe inzichten 
ontstaan welke tot gevolg hebben dat een oude benadering niet langer als uitgangspunt heeft te gelden. 
Het kan echter niet zo zijn dat bij de beantwoording van de vraag of SBG persoonsgegevens verwerkt een 
nieuwe benadering wordt toegepast, terwijl SBG er blijkens de overgelegde auditrapporten op mocht 
vertrouwen aan de voorwaarden die onderdeel uitmaakten van de oude benadering te voldoen. Dit levert 
volgens SBG strijd op met het rechtszekerheidsbeginsel. 
 
Reactie AP 
Het verschil van inzicht tussen SBG en de AP spitst zich in de kern toe op de vraag of sprake is indirecte 
herleidbaarheid. De AP meent dat daarvan sprake is en kan zich dan ook niet verenigen met de zienswijze 
van SBG. Hierna wordt dat toegelicht. 
 
De gelijkenis die SBG maakt met de uitspraak van het Hof  inzake Breyer gaat naar het oordeel van de AP 
niet op. Deze zaak ziet uitsluitend op de indirecte herleidbaarheid van dynamische IP-adressen. Daarbij is 
geen aanvullende informatie beschikbaar bij de onlinemediadienstverlener. Hierdoor dient deze zich 
noodzakelijkerwijs tot de Internet Service Provider te wenden om het dynamische IP-adres te herleiden 
naar een persoon. Bij SBG is er ten aanzien van elke gepseudonimiseerde patiënt echter veel meer 
informatie voorhanden. Het betreft niet slechts één datapunt, zoals het geval bij het dynamische IP-adres, 
maar tientallen.61 Gelet op het type gegevens en het aantal gegevens dat over één patiënt wordt verwerkt 
gedurende een langere tijd, is daarmee (het risico op) indirecte herleiding bij meer partijen en publieke 
bronnen niet te voorkomen. De AP merkt hierbij nog op dat keuze van SBG om patiënten 
individualiseerbaar te maken in combinatie met de keuze om direct identificerende persoonsgegevens te 
pseudonimiseren, leidt tot een potentieel  kwetsbaar systeem dat een reëel risico op identificatie met zich 
mee brengt. In dit verband merkt de AP op dat via een verzoek om inzage in persoonsgegeven een 
betrokkene bij de zorgaanbieder en vervolgens bij SBG op een legitieme wijze herleiding mogelijk kan 
maken. 
 
Waar SBG verwijst naar de ‘motivated intruder test’ merkt de AP het volgende op. Ten aanzien van een 
gemotiveerde indringer met data afkomstig van verschillende zorgaanbieders en die toegang heeft tot de 
ruwe SBG-database (die zoals reeds opgemerkt een grote hoeveelheid datapunten per pseudoniem bevat) 
is indirecte identificatie, door middel van het combineren van deze gegevens en rekening houdend met de 
huidige beschikbare technologie en de constante en snelle ontwikkeling die de technologie doormaakt 
zeer aannemelijk te achten. Daarbij benadrukt de AP dat SBG als verwerkingsverantwoordelijke 
nadrukkelijk ook rekening dient te houden met toekomstige situaties en ontwikkelingen. Verwezen zij 
naar het in dit rapport aangehaalde WP advies 216 05/2014 en overweging 26 van de AVG.  
 
SBG verwijst ook nog naar antwoorden van de minister van Volksgezondheid, Welzijn en Sport op 
Kamervragen en waarin de minister concludeert dat SBG geen tot de persoon te herleiden informatie 
aangeleverd krijgt. Dienaangaande merkt de AP op dat ze als onafhankelijke toezichthouder, gelet op de 
haar toebedeelde taak, zelfstandig en onafhankelijk een beoordeling maakt of sprake is van 
persoonsgegevens en dit los staat van het oordeel dat de minister daarover heeft en uiteenzet in 
bijvoorbeeld antwoorden op Kamervragen.  

                                                                        
61 Zie nader daarvoor nader bijlage 2 bij dit rapport. 

 

33 

 

 
SBG refereert voorts aan de door externen opgetelde auditrapporten. Voor zover de AP ten aanzien van de 
vraag of sprake is van verwerking van persoonsgegevens tot een aan andere conclusie komt dan de 
opstellers van de auditrapporten merkt de AP op dat ze in dit rapport gemotiveerd uiteen heeft gezet 
waarom ze van mening is dat sprake is van (een verwerking van) persoonsgegevens. De AP ziet tegen die 
achtergrond geen aanleiding (de conclusies uit) de auditrapporten nog expliciet te weerleggen.  
 
Tot slot verwijst SBG nog naar een brief van het CBP uit 2009. Hierover merkt de AP het volgende op. Als 
een van de voorwaarden, die noodzakelijk voor de conclusie dat sprake is van voldoende geanonimiseerde 
gegevens, wordt in de brief van het CBP genoemd dat de verwerkte gegevens niet indirect identificerend 
mogen zijn. Zoals hiervoor gemotiveerd uiteen is gezet, is daarvan in het geval van de gegevens van SBG nu 
juist geen sprake. De AP ziet dan ook niet in dat de in de brief van het CBP genoemde voorwaarden zijn 
losgelaten.  
 
 

 

 

34 

 

Bijlage 1  
 
Verloop van het onderzoek  
 
Bij brief van 24 maart 2017 heeft verzoekster de AP verzocht om handhavend op te treden tegen SBG. 
De AP heeft daarop SBG op de hoogte gesteld van het handhavingsverzoek.  
 
Bij brief van 24 april 2017 heeft SBG gereageerd op het handhavingsverzoek. 
 
Bij brief van 1 mei 2017 is aan verzoekster een nadere onderbouwing van het verzoek gevraagd. 
 
Op 23 mei 2017 heeft de AP de gevraagde onderbouwing ontvangen. 
 
Bij brief van 30 mei 2017 heeft de AP aan SBG medegedeeld een onderzoek in te stellen naar de verwerking 
van persoonsgegevens door SBG. In die brief heeft de AP vragen gesteld aan SBG.  
Tevens heeft de AP verzoekster per brief van 30 mei jl. geïnformeerd over de start van dit onderzoek.  
 
Op 2 augustus 2017 is ter zake van de onderhavige problematiek een vonnis in kort geding gewezen, met 
SBG als verweerster.62 De voorzieningenrechter oordeelde dat niet voldoende aannemelijk is 
geworden dat sprake is van de verwerking van persoonsgegevens in de zin van de Richtlijn63en de Wbp. 
 
Bij brief van 25 augustus 2017 heeft SBG de vragen van de AP beantwoord.  
 
Op 11 september 2017 is verzoekster per e-mail geïnformeerd over het feit dat de AP nog bezig is met de 
beoordeling van de ontvangen informatie van SBG en de betekenis van het vonnis in kort geding.  
 
Bij brief van 5 februari 2018 heeft verzoekster schriftelijk aan de AP haar zorgen geuit betreffende de 
aanlevering van medische data door GGZ-instellingen aan SBG, omdat verzoekster uit de media had 
vernomen dat een derde van de GGZ-instellingen hiermee was doorgegaan. Hierin zag verzoekster 
aanleiding de AP te verzoeken om hangende het onderzoek de aanlevering van data aan SBG per direct stil 
te laten leggen.  
 
Per e-mails van 22 en 31 januari 2018, 17 februari 2018 en 30 maart 2018 heeft verzoekster aanvullende 
informatie naar de AP gestuurd.  
 
Bij brief van 18 april 2018 heeft verzoekster de AP in gebreke gesteld wegens het uitblijven van een besluit 
op haar handhavingsverzoek. Op 2 mei 2018 heeft verzoekster de ingebrekestelling ingetrokken. 
 
Op 11 juli 2018 heeft de AP een gesprek gevoerd met SBG waarin door SBG is toegelicht dat zij op korte 
termijn alleen nog data wil verwerken met toestemming van de patiënt. Die verwerking zou plaats moeten 
vinden door een onafhankelijk kwaliteitsinstituut.  
  
Op 4 oktober 2018 heeft SBG de AP per e-mail geïnformeerd dat er belangrijke besluiten genomen waren 
omtrent de toekomst/discontinueren van SBG. 
 
                                                                        
62 ECLI:NL:RBMNE:2017:4011  
63 Richtlijn 95/46/EG betreffende de bescherming van natuurlijke personen in verband met de verwerking van persoonsgegevens en 
betreffende het vrije verkeer van die gegevens 

 

35 

 

Op 20 november 2018 ontving de AP een schriftelijke ingebrekestelling van verzoekster.  
 
De AP is op 27 november 2018 per brief nader geïnformeerd door SBG omtrent de 
toekomst/discontinueren van SBG.  
 
Op 3 december 2018 heeft de AP beslist op het handhavingsverzoek. Het handhavingsverzoek is bij dit 
besluit afgewezen onder de motivering dat het onderzoek naar SBG op dat moment nog niet was afgerond 
en er derhalve voor de AP geen mogelijkheid bestond om handhavend op te treden tegen SBG.  
 
Dit besluit is op 3 december 2018 per reguliere en aangetekende post aan verzoekster en SBG gezonden en 
op 9 januari 2019 nogmaals per reguliere en aangetekende post alsmede per e-mail op 8 januari 2019 aan 
verzoekster, toen bleek dat het aangetekende poststuk niet was afgehaald.  
 
Op 14 december 2018 zijn SBG en Akwa om nadere inlichtingen verzocht.  
 
Op 16 januari 2019 hebben Akwa en SBG de verzochte informatie aangeleverd bij de AP.  
 
Verzoekster heeft op 10 januari 2019 pro forma bezwaar gemaakt tegen het besluit van de AP van 3 
december 2018. De AP heeft dit bezwaar op 11 januari 2019 ontvangen.  
De AP heeft verzoekster een termijn gegund tot aanvulling van haar gronden eindigend op 13 februari 
2019.  
 
Op 5 februari jl. heeft verzoekster laten weten een advocaat ingeschakeld te hebben en om die reden 
verzocht om vier weken uitstel. De AP heeft dat verzoek ingewilligd bij brief aan verzoekster van 6 februari 
2019.  
 
Bij e-mail van 6 februari, 14 maart en 30 april 2019 heeft SBG naar aanleiding van door de haar op 16 
januari 2019 verstrekte informatie desgevraagd nog aanvullende informatie verstrekt.  
 
 

 

 

36 

 

Bijlage 2 
 
1. Gegevensverwerking PVM 
 
In de onderstaande tabel64 staan drie kolommen. De eerste kolom beschrijft de data vóór verwerking door 
de PVM, tweede kolom ná de verwerking door de PVM en de derde kolom wat voor verwerking heeft 
plaatsgevonden. De ‘(o)’ geeft aan dat dit gegeven optioneel kan worden aangeleverd. Met rood is 
aangegeven welke gegevens verwerkt worden tot pseudoniemen in de PVM en met blauw is aangegeven 
welke gegevens worden geaggregeerd en versleuteld met TRES. Het rode deel wordt door ZorgTTP het 
sleuteldeel genoemd en de overige data het datadeel.65  Het datadeel is niet toegankelijk door ZorgTTP, 
maar wel voor SBG. Het sleuteldeel en datadeel worden zodanig versleuteld dat alleen het sleuteldeel 
inzichtelijk is voor ZorgTTP. Het inhoudelijke datadeel (weergegeven in zwart) wordt pas weer inzichtelijk 
bij SBG tijdens de latere stappen. 
  

Gegevens voor bewerking door PVM66 

Gegevens na bewerking door PVM 

Type verwerking dat heeft 

Zonder Argus gegevens 

Zorgaanbieder: 

Zorgaanbiedernaam 

Zorgaanbiedercode 

Patiënt: 

BSN 

 

 

 

 

 

plaatsgevonden 

 

 

 

 

 

 

Pseudo BSN 

Een BSN wordt gehasht tot pseudoBSN. 

Het originele BSN wordt verwijderd en 

niet aangeleverd. 

Opleidingsniveau 

Leeftijdsituatie 

 

 

 

 

geboortelandMoeder (o) 

[geboortelandMoeder (o)]TRES 

Het land is met TRES versleuteld en niet 

Voor SBG wordt dit omgezet in 

toegankelijk voor SBG. Het wordt wel 

herkomst categorieën: autochtoon, 

door SBG opgeslagen. 

niet-westers allochtoon en westers 

allochtoon. 

geboortelandVader (o) 

[geboortelandVader (o)]TRES 

Dit is met TRES versleuteld en niet 

Voor SBG wordt dit omgezet in 

toegankelijk voor SBG. Het wordt wel 

herkomst categorieën: autochtoon, 

door SBG opgeslagen. 

                                                                        
64 Samengesteld uit de documenten: 
-  20170825 - DEF beantwoording vragen AP, pagina 45 en 46 
-  Bijlage 18 – Flowchart-data-privacy-SBG-V1_9-20170628 
-  SBG Minimale Dataset, Data aanleverstandaard inclusief Argusaanlevering, versie 20180701 
-  Factsheet_pseudonimisatie_ZorgTTP_2017 
-  Bijlage 27 - MDS uitleg per variabele 
65 Zie Factsheet_pseudonimisatie_ZorgTTP_2017 
66 Dit is gebaseerd op de MDS, de voorbeelden van XML-bestanden (SBG Voorbeeld XML met en zonder Argus) en het XSD-bestand. 
De documenten zijn te vinden op: https://www.sbggz.nl/Documenten onder Technische Documentatie. 

 

37 

 

geboortelandPatient (o) 

[geboortelandPatient (o)]TRES 

Dit is met TRES versleuteld en niet 

niet-westers allochtoon en westers 

allochtoon. 

Voor SBG wordt dit omgezet in 

toegankelijk voor SBG. Het wordt wel 

herkomst categorieën: autochtoon, 

door SBG opgeslagen. 

niet-westers allochtoon en westers 

allochtoon. 

Postcodegebied 

[postcodegebied(vier cijfers)]TRES 

“Deze worden door ZorgTTP nog vóór 

[dit zijn de vier cijfers van de postcode] 

Vier cijfers van de postcode worden met 

ontvangst bij SBG TRES-geëncrypteerd en 

TRES versleuteld en zijn niet 

geaggregeerd tot twee belangrijke 

inzichtelijk voor SBG, zie stap 4b. 

casemixvariabelen namelijk 

 

Urbanisatiegraad (5 groepen) en Sociaal 

Voor SBG wordt de postcode omgezet 

Economische Status (5 groepen). SBG 

naar SES-waarde en Urbanisatiegraad. 

ontvangt dus geen postcode.” 

 

 

 

 

Pseudo Koppelnummer 

Een koppelnummer wordt gehasht tot 

pseudokoppelnummer. Het origineel 

wordt verwijderd en niet aangeleverd. 

 

 

 

 

 

 

 

 

 

 

 

 

 

 

Pseudo zorgtrajectnummer 

Een zorgtrajectnummer wordt gehasht 

tot pseudozorgtrajectnummer. Het 

origineel wordt verwijderd en niet 

aangeleverd. 

 

 

 

 

 

 

 

 

 

 

 

 

 

 

 

 

Geslacht 

Geboortejaar 

Koppelnummer 

Zorgtraject 

einddatumZorgtraject 

startdatumZorgtraject 

GAFscore 

primaireDiagnoseCode 

Locatiecode (o) 

zorgdomeinCode 

zorgtrajectnummer 

Nevendiagnose code 

nevendiagnoseCode 

Behandelaar 

Beroep (0) 

Alias (0) 

primairofNeven (0) 

DBCTraject67 

redenEindeDBC 

                                                                        
67 Er kunnen meerdere DBC-trajecten per patiënt worden opgegeven 

 

38 

 

datumLaatsteSessie 

datumEersteSessie 

einddatumDBC 

startdatumDBC 

DBCPrestatieCode 

RedenNonResponseVoormeting 

RedenNonResponseNameting 

 

 

 

 

 

 

 

 

 

 

 

 

 

 

DBCTrajectnummer 

Pseudo DBCTrajectnummer 

Een DBCTrajectnummer wordt gehasht 

tot pseudo DBCTrajectnummer. Het 

origineel wordt verwijderd en niet 

aangeleverd. 

Meting68 

totaalscoreMeting 

gebruiktMeetinstrument 

typeRespondent 

aardMeting 

Typemeting 

Datum 

Item69 

Score (0) 

itemnummer(0) 

 

Argus gegevens worden toegevoegd aan 

bovenstaande gegevens 

Argus_Opname 

einddatumOpname 

startdatumOpname 

Argus_episode 

Locatiecode 

jurisdischKader 

MateVerzet 

TypeMaatregel 

einddatumtijdEpisode 

startdatumtijdEpisode 

Argus_JuridischeStatus 

JuridischeStatusCode 

einddatumJuridischeStatus 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

                                                                        
68 Er kunnen meerdere metingen plaatsvinden per DBC-traject 
69 Er kunnen meerdere items worden opgegeven per meting. 

 

39 

 

 

startdatumJuridischeStatus 

 

 

2. Gegevens SBG zoals beschikbaar in de DRM 
 
In onderstaande tabel staat de gegevens zoals beschikbaar in de DRM bij SBG, vóór dat deze verwerkt zijn 
tot SBG-informatie 
 

Gegevens zoals beschikbaar in de DRM bij SBG, vóór dat deze verwerkt zijn tot SBG-informatie 

Zorgaanbieder: 

Zorgaanbiedernaam 

Zorgaanbiedercode 

Patiënt: 

pseudo[pseudoBSN] 

Opleidingsniveau 

Leeftijdsituatie 

 

 

 

 

 

 

 

[geboortelandMoeder (o)]TRES 

Dit is met TRES versleuteld en niet toegankelijk voor SBG. 

 

Het wordt wel door SBG opgeslagen. 

De herkomstcategorie (autochtoon, niet-westers allochtoon 

 

en westers allochtoon) is wel bekend bij SBG. 

[geboortelandVader (o)]TRES 

Dit is met TRES versleuteld en niet toegankelijk voor SBG. 

De herkomstcategorie (autochtoon, niet-westers allochtoon 

Het wordt wel door SBG opgeslagen. 

en westers allochtoon) is wel bekend bij SBG. 

[geboortelandPatient (o)]TRES 

Dit is met TRES versleuteld en niet toegankelijk voor SBG. 

De herkomstcategorie ( autochtoon, niet-westers allochtoon 

Het wordt wel door SBG opgeslagen. 

en westers allochtoon) is wel bekend bij SBG. 

[postcodegebied(vier cijfers)]TRES 

Dit was het postcodegebied bij de zorgaanbieder, waarvan de 

SES-waarde 

Urbanisatiegraad 

 

Geslacht 

Geboortejaar 

pseudo[pseudoKoppelnummer] 

Zorgtraject 

einddatumZorgtraject 

startdatumZorgtraject 

GAFscore 

primaireDiagnoseCode 

Locatiecode (o) 

zorgdomeinCode 

pseudo[pseudoZorgtrajectnummer] 

Nevendiagnose code 

nevendiagnoseCode 

Behandelaar 

Beroep (0) 

Alias (0) 

 

vier cijfers met TRES versleuteld zijn. 

Het wordt wel door SBG opgeslagen. 

 

 

 

 

 

 

 

 

 

 

 

 

 

 

 

 

40 

 

 
 

primairofNeven (0) 

DBCTraject70 

redenEindeDBC 

datumLaatsteSessie 

datumEersteSessie 

einddatumDBC 

startdatumDBC 

DBCPrestatieCode 

RedenNonResponseVoormeting 

RedenNonResponseNameting 

pseudo[pseudoDBCTrajectnummer] 

Meting71 

totaalscoreMeting 

gebruiktMeetinstrument 

typeRespondent 

aardMeting 

Typemeting 

Datum 

Item72 

Score (0) 

itemnummer(0) 

 

Argus gegevens worden toegevoegd aan bovenstaande 

gegevens 

Argus_Opname 

einddatumOpname 

startdatumOpname 

Argus_episode 

Locatiecode 

jurisdischKader 

MateVerzet 

TypeMaatregel 

einddatumtijdEpisode 

startdatumtijdEpisode 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

                                                                        
70 Er kunnen meerdere DBC-trajecten per patiënt worden opgegeven 
71 Er kunnen meerdere metingen plaatsvinden per DBC-traject 
72 Er kunnen meerdere items worden opgegeven per meting. 

 

41 

