 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
Sociale verzekeringsbank (Raad van bestuur) 
t.a.v. de voorzitter 
de heer drs. S.T. Sibma 
Postbus 1100 
1180 BH  AMSTELVEEN 
 
 

 

Datum 
19 januari 2023 
 
 

Ons kenmerk 
[VERTROUWELIJK] 
 
Contactpersoon 
[VERTROUWELIJK] 

 
Onderwerp 
Besluit tot boeteoplegging 
 

 

 

 

 

 
 
 
 
 
 
 

 

Geachte heer Sibma, 
 
 
De Autoriteit Persoonsgegevens (hierna: AP) heeft besloten om aan de Sociale verzekeringsbank (hierna: 
SVB) een bestuurlijke boete van € 150.000,-- op te leggen voor overtreding van artikel 32, eerste en tweede 
lid, van de Algemene verordening gegevensbescherming (hierna: AVG). Dit, omdat de SVB onvoldoende 
passende maatregelen heeft genomen om een op het risico afgestemd beveiligingsniveau te waarborgen 
met betrekking tot het verwerken van persoonsgegevens in het kader van telefonisch klantcontact met 
AOW-verzekerden.  

In dit besluit wordt de bestuurlijke boete toegelicht. Hiertoe wordt achtereenvolgens ingegaan op (1) de 
aanleiding en het procesverloop, (2) de vastgestelde feiten, (3) de door de SVB genomen 
verbetermaatregelen, (4) de overtreding en (5) de hoogte van de boete. Tot slot volgt (onder 6) het dictum. 

 

 

Openbare versie  

 

1 

 

 

Datum 
19 januari 2023 

Ons kenmerk 
[VERTROUWELIJK] 

 
1. Aanleiding en procesverloop 
 
Op 1 november 2109 heeft de AP een klacht ontvangen over een beweerdelijke inbreuk in verband met 
persoonsgegevens bij de SVB. Klaagster gaf te kennen dat een familielid persoonlijke informatie over haar 
zou hebben ontvangen van een medewerker van de SVB, terwijl zij de SVB geen toestemming had gegeven 
voor het delen van die informatie. Op diezelfde dag heeft de SVB deze gebeurtenis als datalek gemeld bij de 
AP. De SVB heeft in die melding onder andere verklaard dat er onbevoegd mondeling persoonsgegevens 
zijn gedeeld met een onbevoegde ontvanger.  

Bij besluit van 15 november 2019 heeft de AP aan klaagster medegedeeld geen nader onderzoek te doen 
naar deze gebeurtenis. Tegen dit besluit heeft klaagster bezwaar gemaakt. Naar aanleiding van het 
bezwaarschrift van klaagster heeft de AP besloten om (alsnog) een onderzoek te starten. Dit onderzoek 
richtte zich op de naleving door de SVB van artikel 5, eerste lid, aanhef en onder f, in samenhang met  
artikel 32 van de AVG voor de periode vanaf 25 mei 2018. 

Dit onderzoek heeft ertoe geleid dat de Directie Klantcontact en Controlerend Onderzoek van de AP op  
4 november 2021 een rapport van bevindingen heeft vastgesteld (hierna: onderzoeksrapport). In het 
onderzoeksrapport is geconcludeerd dat de SVB op grond van artikel 32, eerste en tweede lid, van de AVG 
passende technische en organisatorische maatregelen diende te nemen om een op het risico afgestemd 
beveiligingsniveau te waarborgen met betrekking tot het verwerken van persoonsgegevens in het kader 
van telefonisch klantcontact met AOW-verzekerden en dat de beveiligingsmaatregelen onvoldoende 
waren afgestemd op de beveiligingsrisico’s. De Directie Klantcontact en Controlerend Onderzoek van de 
AP is tot de conclusie gekomen dat de SVB vanaf 25 mei 2018 tot de datum van ondertekening van het 
onderzoeksrapport in strijd met artikel 32, eerste en tweede lid, van de AVG geen passende technische en 
organisatorische maatregelen had genomen. 

Bij brief van 11 november 2021 heeft de AP aan de SVB een voornemen tot handhaving verzonden.  
De SVB heeft op 10 december 2021 een schriftelijke zienswijze ingediend over dit voornemen en het 
daaraan ten grondslag gelegde onderzoeksrapport, alsmede aanvullende informatie aan de AP verstrekt. 
Op 18 januari 2022 heeft een zienswijzezitting plaatsgevonden waarbij de SVB zijn schriftelijke zienswijze 
mondeling nader heeft toegelicht. Na de zienswijzezitting heeft de SVB op verschillende momenten nadere 
informatie aan de AP verstrekt. 

2. Feitelijke bevindingen in het onderzoeksrapport 
 
Hierna volgt een samenvatting van de in het onderzoeksrapport neergelegde feitelijke bevindingen. In zijn 
zienswijze heeft de SVB de bevindingen uit het onderzoeksrapport erkend. 

1 

2 

3 

4 

5 

Openbare versie 

 

2/25 

 

 

Datum 
19 januari 2023 

Ons kenmerk 
[VERTROUWELIJK] 

 
2.1 Betrokken organisatie en taken 

6 

7 

8 

9 

10 

11 

De SVB is ingesteld op grond van artikel 3, eerste lid, van de Wet structuur uitvoeringsorganisatie werk en 
inkomen (hierna: Wet SUWI). De SVB is een zelfstandig bestuursorgaan1 met eigen 
rechtspersoonlijkheid2. 
 
De SVB is verantwoordelijk voor het uitvoeren van verschillende wetten en regelingen die verband houden 
met sociale zekerheid, onder andere de Algemene Ouderdomswet (hierna: AOW), de Algemene 
nabestaandenwet en de Algemene kinderbijslagwet.3 De SVB draagt er zorg voor dat klanten weten 
waarop zij – op basis van de verschillende wetten en regelingen – recht hebben en dat zij eventuele 
vergoedingen ook daadwerkelijk ontvangen. Ter vervulling van deze taak verwerkt de SVB 
persoonsgegevens van onder andere verzekerden, pensioengerechtigden, nabestaanden en andere 
uitkeringsgerechtigden.4 De SVB heeft in totaal elf vestigingen in Nederland. Het hoofdkantoor is 
gevestigd in Amstelveen. 

 

De SVB bestaat uit verschillende directies en afdelingen. Eén van deze directies is de directie 
‘Dienstverlening Sociale Verzekeringen’ (hierna: DSV). DSV is onder meer verantwoordelijk voor het 
beoordelen van aanvragen van sociale verzekeringen, waaronder de AOW. Medewerkers van DSV (hierna: 
“servicemedewerkers”) zijn ook het (telefonische) aanspreekpunt voor klanten met vragen over sociale 
verzekeringen. Er werken circa 1500 servicemedewerkers bij de SVB. De servicemedewerkers werken 
verspreid over tien locaties binnen Nederland.  

 

Er bellen gemiddeld zo’n 20.000 mensen per week naar de SVB met vragen over sociale verzekeringen. 
 
2.2 Werking en inhoud van systemen bij het telefonisch contact tussen de SVB en klanten. 

Een servicemedewerker gebruikt tijdens het telefonische klantcontact verschillende systemen/applicaties: 
het [VERTROUWELIJK]-systeem, het Document Management Systeem en het systeem 
[VERTROUWELIJK]. 
 
[VERTROUWELIJK] -systeem 
Het [VERTROUWELIJK]-systeem is de belangrijkste applicatie voor de uitvoering van de sociale 
regelingen bij de SVB. Het [VERTROUWELIJK]-systeem is onderverdeeld in een aantal deelsystemen, 
waaronder cliëntenadministratie [VERTROUWELIJK]. De SVB krijgt gegevens over burgers via de 
Basisregistratie Personen (hierna: BRP). Vanuit de BRP komen deze gegevens in [VERTROUWELIJK] 
terecht. [VERTROUWELIJK] 

                                                                        
1 Artikel 4, eerste lid, Wet Suwi. 
2 Artikel 3, tweede lid, en artikel 4, eerste lid, Wet SUWI.  
3 Artikel 34, eerste lid, Wet SUWI. 
4 Artikel 35 Wet SUWI. 

Openbare versie 

 

3/25 

 

 

Datum 
19 januari 2023 

Ons kenmerk 
[VERTROUWELIJK] 

12 

13 

14 

15 

16 

17 

 
 
Document Management Systeem (hierna: “DMS) 
In het DMS zijn alle persoonsgebonden documenten opgenomen, zoals alle verstuurde en ontvangen 
brieven, telefoonnotities en interne notities (waaronder rapporten van telefoongesprekken). Het DMS is 
gekoppeld aan het [VERTROUWELIJK]-systeem. 
 
[VERTROUWELIJK] 
De [VERTROUWELIJK] is de applicatie die sinds 2016 door servicemedewerkers wordt gebruikt om onder 
andere de dossiers van AOW-klanten5 op te zoeken tijdens telefonisch klantcontact. [VERTROUWELIJK] 
is de front-end oftewel de gebruikersomgeving van het [VERTROUWELIJK]-systeem. 
 
In onderstaande afbeelding is het [VERTROUWELIJK]-scherm afgebeeld waarin servicemedewerkers in 
de gebruikersomgeving de dossiers van AOW-klanten kunnen opzoeken. In het blauwe kader is zichtbaar 
welke zoekcombinaties servicemedewerkers kunnen gebruiken om klanten op te zoeken in 
[VERTROUWELIJK].  
 

 

[VERTROUWELIJK]  
 
Hierna wordt, gezien de overlap, het onderscheid tussen het [VERTROUWELIJK]-systeem en de 
gebruikersomgeving [VERTROUWELIJK] losgelaten en wordt voor beide systemen de term 
[VERTROUWELIJK] gebruikt.  
 
2.3 Autorisaties in [VERTROUWELIJK] 

Autorisatie is het proces waarin een persoon bepaalde rechten krijgt binnen een systeem.6 Hoe meer 
personen toegang hebben tot gegevens, hoe groter het risico op datamisbruik. Een systeem waar veel 
personen bepaalde toegangsrechten hebben tot veel gegevens brengt dus (veel) beveiligingsrisico’s met 
zich.  
 
In het onderzoeksrapport is geconstateerd dat alle 1500 servicemedewerkers van de SVB zijn geautoriseerd 
om alle dossiers van [VERTROUWELIJK] AOW-klanten te raadplegen [VERTROUWELIJK]. 
 
 

 

                                                                        
5 In de wet- en regelgeving wordt niet gesproken over klanten, maar over verzekerden, omdat de AOW een sociale verzekering is. 
Binnen de SVB wordt echter gesproken over AOW-klanten. In dit besluit wordt daarom ook de term ‘AOW-klanten’ gebruikt. 
6 Denk hierbij aan toegangsrechten, leesrechten en mutatierechten. 

Openbare versie 

 

4/25 

 

 

Datum 
19 januari 2023 

Ons kenmerk 
[VERTROUWELIJK] 

 
2.4 (Persoons)gegevens raadplegen, delen en wijzigen 

18 

19 

In [VERTROUWELIJK] staat een verscheidenheid aan (persoons)gegevens opgeslagen. Het gaat onder 
andere om NAW-gegevens, mailadres, gegevens over nationaliteit, verblijfstitel, leefsituatie, burgerlijke 
staat, hoogte van de uitkering, werkgeversgegevens zoals loonheffingennummer, inkomen, 
rekeninggegevens, BSN en studies van klanten. Ook is gebleken dat indien een servicemedewerker 
toegang heeft tot het [VERTROUWELIJK]-systeem (en dus [VERTROUWELIJK]) en het DMS, deze ook 
toegang heeft tot strafrechtelijke gegevens in deze systemen, te weten: gegevens van klanten over een 
veroordeling tot detentie en de start- en einddatum daarvan, gegevens over (een vermoeden van) sociale 
verzekeringsfraude en gegevens over de status als uitreiziger. Aangezien alle 1500 servicemedewerkers 
toegang hebben tot deze systemen, hebben zij dus toegang tot al deze persoonsgegevens.  
 
Uit het voorgaande blijkt dat servicemedewerkers tijdens het telefonisch contact met AOW-klanten het 
gehele dossier van deze klanten kunnen raadplegen in [VERTROUWELIJK]. 

 

20  De SVB had verschillende werkinstructies die in een online omgeving [VERTROUWELIJK] beschikbaar 

21 

22 

23 

waren voor servicemedewerkers. 
 
Uit het onderzoeksrapport en de daaraan ten grondslag liggende stukken volgt dat het vastgesteld beleid 
voorschreef dat indien servicemedewerkers op juiste wijze de identiteit van (een gemachtigde van) een 
klant hadden vastgesteld, zij alle klant- en rechtsgegevens7 mochten verstrekken en wijzigen, met 
uitzondering van gegevens  waarvoor een schriftelijke vorm is vereist. Verder blijkt uit 
[VERTROUWELIJK] dat het BSN nooit telefonisch aan (gemachtigden van) klanten wordt verstrekt. Ook 
stond in [VERTROUWELIJK] dat servicemedewerkers adresgegevens, bankgegevens en bedragen enkel 
telefonisch mochten delen na het stellen van controlevragen.  
 
2.5 Authenticatie 

Authenticatie is het proces waarbij de vermeende identiteit van een persoon wordt geverifieerd. Een goede 
authenticatieprocedure kan bijdragen aan een passend beveiligingsbeleid omdat het helpt ongeoorloofde 
toegang en –verstrekking van gegevens te voorkomen.  
 
Beleid over vaststelling identiteit klanten aan de telefoon 
In het onderzoeksrapport is vastgesteld dat de SVB twee werkinstructies in [VERTROUWELIJK] had staan 
waarin werd weergegeven hoe servicemedewerkers de identiteit van (AOW-)klanten tijdens het 
telefonisch contact dienden te controleren.8  
 

                                                                        
7 Dit zijn gegevens van klanten met betrekking tot hun recht op uitkering van volksverzekeringen, zoals de AOW, die de SVB uitvoert. 
8 [VERTROUWELIJK] 

Openbare versie 

 

5/25 

 

 

Datum 
19 januari 2023 

Ons kenmerk 
[VERTROUWELIJK] 

24 

25 

26 

 
In het onderzoeksrapport is geconcludeerd dat deze werkinstructies inhoudelijk van elkaar verschillen met 
betrekking tot de werkwijze voor het vaststellen van de identiteit van de klant aan de telefoon, en dat dit 
zorgt voor onduidelijkheid bij de servicemedewerkers. Ook is in het onderzoeksrapport geconcludeerd dat 
veel van de voorgeschreven controlevragen in deze werkinstructies betrekking hadden op relatief 
eenvoudig te achterhalen informatie. In een van de werkinstructies werden servicemedewerkers zelfs 
ontmoedigd om naar heel specifieke informatie te vragen, zoals de datum van de laatste betaling of het 
nettobedrag van de uitkering. Daarnaast is in het onderzoeksrapport geconstateerd dat uit het 
voorgeschreven beleid niet duidelijk was op te maken welke specifieke controlevragen in ieder geval 
moeten worden gesteld of hoeveel verschillende controlevragen er minimaal moeten worden gesteld. In 
één van de documenten in [VERTROUWELIJK] werd bepaald dat in ieder geval naar het SVB-
registratienummer [VERTROUWELIJK] of BSN moet worden gevraagd, terwijl dat in het andere document 
niet werd voorgeschreven. In dat document werd echter niet ingegaan op de situatie waarin de beller deze 
gegevens niet wil of kan verstrekken. Ook bood het beleid geen duidelijkheid over de vraag wat te doen in 
geval nog twijfel bestaat over de identiteit en welke (aanvullende) controlevragen vervolgens gesteld 
moesten worden. 
 
Controle beleid door de SVB 
Voor wat betreft de controle op de naleving van het authenticatiebeleid is in het onderzoeksrapport 
geconstateerd dat de SVB geen toereikende manier had om te waarborgen dat servicemedewerkers in 
overeenstemming met het beleid de identiteit van klanten aan de telefoon controleerden. Zo werd door 
middel van door servicemedewerkers opgestelde telefoonnotities via een collegiale toets c.q. steekproef 
gecontroleerd of de identiteit van klanten werd vastgesteld in overeenstemming met het beleid. In geen 
van de aan de AP overgelegde telefoonnotities was echter informatie opgenomen over de vraag hoe de 
identiteit van de beller in het telefoongesprek was vastgesteld. Ook waren er geen vaste formats voor het 
opstellen van deze notities. De SVB heeft tijdens het onderzoek voorts verklaard dat indien de identiteit 
van de beller op onjuiste wijze is vastgesteld de klant waarschijnlijk een klacht zal indienen bij de SVB en 
het aannemelijk is dat deze klacht wordt besproken in door de SVB ingerichte leercirkels. Ook heeft de SVB 
tijdens het onderzoek verklaard bezig te zijn met een Europese aanbesteding waarmee de SVB-organisatie 
(dus ook op het vlak van de uitvoering van de AOW) zou worden voorzien van onder andere het 
automatisch vastleggen van telefoongesprekken in tekst en het opnemen van die gesprekken, teneinde de 
telefonische authenticatie te optimaliseren. 
 
Naleving beleid in de praktijk 
In het onderzoekrapport wordt geconcludeerd dat het enerzijds ontbreken van eenduidig, helder beleid en 
het anderzijds ontbreken van een geschikte manier voor de controle op de naleving van dit beleid ertoe 
heeft geleid dat servicemedewerkers de voorgeschreven instructies in de praktijk niet (in alle gevallen) 
volgden. Servicemedewerkers verklaarden aan medewerkers van de AP verschillend over welke 
controlevragen ze wanneer stellen tijdens het telefonisch klantcontact. Ook blijkt uit de verklaringen van 
servicemedewerkers dat ze de voorgeschreven (van elkaar verschillende) werkwijzen in 

Openbare versie 

 

6/25 

 

 

Datum 
19 januari 2023 

Ons kenmerk 
[VERTROUWELIJK] 

 
[VERTROUWELIJK] niet precies volgden, bijvoorbeeld als het aankomt op de vraag hoe om te gaan met 
klanten die het SVB-registratienummer of BSN niet konden verstrekken. De wijze waarop de identiteit van 
de bellende AOW-klanten werd gecontroleerd, werd derhalve kennelijk voor een belangrijk deel 
overgelaten aan de eigen beoordeling en inzichten van de servicemedewerker, zo is een van de conclusies 
in het onderzoeksrapport. 
 
2.6 Op het risico afgestemd beleid 

Totstandkoming en evaluatie beleid 

28 

27  Op de vraag van de Directie Klantcontact en Controlerend Onderzoek van de AP hoe het beleid met 
betrekking tot controlevragen tot stand is gekomen en in hoeverre dit een op het (beveiligings)risico 
afgestemd beleid is, heeft de SVB twee notities uit 2006 en 2007 overgelegd, waarin dit beleid behandeld 
wordt en waarvan de SVB op dat moment vond dat daarin een risicoafweging wordt gemaakt. 
 
In het onderzoeksrapport wordt geconcludeerd dat de SVB in 2006 het risico heeft gesignaleerd dat een 
persoon telefonisch verzoekt tot wijziging van een betaaladres, terwijl deze persoon niet de klant is. De 
SVB heeft toen besloten om over te gaan tot het stellen van checkvragen. Op een later moment, in 2007, is 
een interne SVB-notitie opgesteld, waarin is benadrukt dat het stellen van checkvragen een minder sterke 
vorm van authenticatie is dan een constructie waarbij het authenticatiemiddel onder controle staat van de 
klant. In die notitie wordt ook gewaarschuwd dat bij het stellen van checkvragen enige zorg op zijn plaats 
is; ten behoeve van authenticatie kan volgens die notitie geen gebruik worden gemaakt van de 
identiteitsgegevens en ook niet van gegevens die door een derde eenvoudig te achterhalen zijn, zoals 
naam, adres, postcode en telefoonnummer. Vervolgens wordt in het onderzoeksrapport geconcludeerd dat 
het beleid sinds 2006 niet meer was gewijzigd en dat er tussentijds geen evaluaties hadden 
plaatsgevonden. 
 
2.7 Bewustwording 

29  Net als authenticatie is bewustwording een beveiligingsmaatregel die door de SVB is ingezet om 

30 

persoonsgegevens te beschermen tijdens het telefonisch klantcontact. Bewustwording kan ervoor zorgen 
dat medewerkers zich meer bewust zijn van hun verantwoordelijkheden op het gebied van 
informatiebeveiliging en handelen met inachtneming van hun verantwoordelijkheden. 
 
In het onderzoeksrapport wordt geconstateerd dat de SVB zijn medewerkers op verschillende manieren  
bewust probeert te maken van de regels en risico’s van het werken met persoonsgegevens, waarvan de 
meeste bewustwordingsmethodes een vrijblijvend karakter hebben. Zo waren er werkinstructies te vinden 
in [VERTROUWELIJK], al wisten de meeste medewerkers met wie de AP-onderzoekers hebben gesproken 
niet precies welke werkinstructies er over welke processen in [VERTROUWELIJK] staan. Verder zijn op 
het intranet van de SVB verschillende pagina’s gewijd aan informatiebeveiliging. Ook heeft de SVB een 
gedragscode met daarin een onderdeel over informatiebeveiliging, die door medewerkers bij 

Openbare versie 

 

7/25 

 

 

Datum 
19 januari 2023 

Ons kenmerk 
[VERTROUWELIJK] 

 
indiensttreding wordt ondertekend. Bij overtreding van de gedragscode kunnen disciplinaire maatregelen 
worden getroffen. Ook worden medewerkers aangesproken die bij een datalek betrokken zijn. Voorts  is in 
het onderzoeksrapport geconstateerd dat de SVB enkele opleidingen aanbiedt waar de regels en risico’s 
van het werken met (persoons)gegevens behandeld worden. In deze opleidingen komen ook de regels over 
het telefonisch klantcontact aan bod. Hoewel deze opleidingen eenmalig verplicht waren voor zittende en 
nieuwe medewerkers, werden ze niet regelmatig herhaald. 
 
3. Maatregelen SVB na vaststelling van het onderzoeksrapport 
 
In zijn zienswijze heeft de SVB, zoals hiervoor is opgemerkt, de bevindingen van de AP in het 
onderzoeksrapport erkend. D SVB benadrukt dat privacybescherming voor hem van groot belang is. De 
afgelopen jaren heeft de SVB stevig geïnvesteerd in het neerzetten van een goede privacy-organisatie en -
cultuur. De SVB acht zichzelf een risicomijdende organisatie en zet in dat kader in op strenge beveiliging 
van de gegevens van zijn klanten. Zo heeft de SVB zich in 2021 geconcentreerd op digitale weerbaarheid en 
het voorkomen van cybercriminaliteit vanwege zich voortdurend ontwikkelende cyberrisico’s. De SVB 
heeft zich daarbij vooral gericht op het voorkomen van aanvallen waarin op grote schaal persoonsgegevens 
kunnen worden onttrokken.  
 
De SVB onderkent dat het onderzoeksrapport inderdaad constateert dat de bescherming van 
persoonsgegevens van burgers niet voldoende was gewaarborgd bij de telefonische dienstverlening. In zijn 
zienswijze heeft de SVB verklaard in het onderzoeksrapport de noodzaak en de kans te zien om de 
telefonische dienstverlening naar zijn klanten aanzienlijk te verbeteren. 
 

31 

32 

33  Onmiddellijk nadat de AP het onderzoeksrapport naar de SVB had verzonden, op 4 november 2021, is de 
SVB gestart met het uitvoeren van een risico-inventarisatie en het opstellen van een plan van aanpak. Al 
op 9 december 2021 – vijf weken na de vaststelling van het  onderzoeksrapport – heeft de SVB een 
uitgebreide, specifiek op de telefonische dienstverlening gerichte risico-inventarisatie aan de AP 
overgelegd. In die risico-inventarisatie is ook neergelegd welke (aanvullende) maatregelen getroffen 
kunnen worden. De SVB heeft de risico-inventarisatie overigens niet beperkt tot AOW, maar uitgebreid 
naar alle onder de SVB ressorterende sociale zekerheidswetten. 
 
Eveneens op 9 december 2021 heeft de SVB een door hem vastgestelde plan van aanpak aan de AP 
verstrekt. In dat plan is een pakket van door te voeren verbetermaatregelen vastgelegd om tegemoet te 
komen aan de in het AP-onderzoeksrapport neergelegde bevindingen. Dit pakket is gericht op, 
samengevat, het aanscherpen van de instructies, de controle op de naleving van de instructies en 
verbetering van bewustwording bij zijn medewerkers. 
 
De SVB heeft vervolgens – conform het plan van aanpak – al in de eerste helft van 2022 de volgende 
verbetermaatregelen daadwerkelijk en concreet doorgevoerd.  

34 

35 

Openbare versie 

 

8/25 

 

 

Datum 
19 januari 2023 

Ons kenmerk 
[VERTROUWELIJK] 

 
 
* Aanpassing/herijking van de werkinstructies  
Op 31 mei 2022 heeft de SVB herijkte werkinstructies aan de AP verstrekt. Deze werkinstructies zijn eind 
juni 2022 operationeel geworden en toen ook in [VERTROUWELIJK] geplaatst en worden 2-jaarlijks 
geëvalueerd. Onder ander de volgende onderwerpen zijn verwerkt in de werkinstructie: 
- met welke controlevragen de servicemedewerker moet starten; 
- welke aanvullende controlevragen de servicemedewerker moet stellen. De servicemedewerker moet 
gegeven de specifieke situatie beoordelen welke controlevragen passend zijn (maatwerk), maar de 
werkinstructie heeft geen vrijblijvend karakter. Zo is bijvoorbeeld voorgeschreven welke vragen de 
servicemedewerker in ieder geval moeten stellen en hoeveel controlevragen hij (minimaal) moet stellen.  
- wanneer de servicemedewerker aanleiding heeft om te twijfelen aan de identiteit van de beller; 
- wat de servicemedewerker moet doen als de twijfel niet wordt weggenomen; 
- dat de servicemedewerker moet vastleggen op welke wijze de identiteit is gecontroleerd en welke 
controlevragen zijn gesteld; 
- welke persoonsgegevens door de servicemedewerker niet via de telefoon mogen worden verstrekt.9  
 
Bovendien heeft de SVB besloten de werkinstructies voor het gehele terrein van onder hem ressorterende 
sociale zekerheidswetten te herijken, dus niet alleen voor de AOW (scope onderzoek AP). 
Ook zullen de werkinstructies periodiek (2 jaarlijks) worden geëvalueerd. 
 
* Gestructureerd vastleggen controlevragen (systeemondersteuning)  
Zoals in paragraaf 2.5 is opgemerkt heeft de SVB al tijdens het lopende AP-onderzoek verklaard bezig te 
zijn met een Europese aanbesteding waarmee de gehele SVB (en dus ook met betrekking tot de uitvoering 
van de AOW) zou worden voorzien van onder andere het automatisch vastleggen van telefoongesprekken 
in tekst en het opnemen van die gesprekken, teneinde de telefonische authenticatie te optimaliseren. Het 
is de bedoeling dat het terugluisteren van de door servicemedewerkers gestelde controlevragen een 
doorlopend karakter krijgt en dat deze worden geanalyseerd; de zogeheten feedbackloop. 
In mei 2022 heeft de SVB, ter bevordering van de bewustwording en om controle op de naleving van de 
werkinstructie mogelijk te maken, een invulveld in het (naar de AP aanneemt: [VERTROUWELIJK]) 
systeem geïncorporeerd. Hierin moeten servicemedewerkers – als input voor hun telefoonnotitie – de 
gestelde controlevragen ter vaststelling van de identiteit van de beller invullen.  

 
* Periodieke inzet van mystery callers (bewustwording, toetsing en borging)  
Vanaf het tweede kwartaal van 2022 maakt de SVB gebruik van zogeheten mystery callers. Deze mystery 
callers bellen in opdracht van de SVB met een servicemedewerker en koppelen aan de SVB terug op welke 
wijze de servicemedewerker de identiteit heeft gecontroleerd. De SVB evalueert het gesprek met de 

                                                                        
9 Daarbij moet worden gedacht aan BSN, strafrechtelijke gegevens en bijzondere persoonsgegevens (gezondheid, nationaliteit, 
etniciteit). 

Openbare versie 

 

9/25 

 

 

Datum 
19 januari 2023 

Ons kenmerk 
[VERTROUWELIJK] 

 
servicemedewerker en deelt de leerpunten (in algemene zin) met andere medewerkers. Dit is een vast 
onderdeel geworden van de leercurve van de servicemedewerkers. 
 
* Doorlopende campagne (bewustwording) 
Om de bewustwording te vergroten heeft de SVB de bevindingen van de AP onder de aandacht gebracht 
van zijn servicemedewerkers. Daarnaast heeft de SVB in zijn plan van aanpak opgenomen voortdurend 
aandacht te besteden aan privacybescherming tijdens telefonisch klantcontact, bijvoorbeeld via het SVB-
intranet, in interne nieuwsbrieven en organisatiebrede bijeenkomsten. 
 
* Aanpassing van de telefoontraining (vakmanschap) 
Vanaf het eerste kwartaal van 2022 heeft de SVB zijn bestaande telefoontraining aangepast. De 
bewustwording wordt vergroot op het gebied van identificatie en authenticatie van de beller en het delen 
van informatie via de telefoon. Deze aanpassing komt in alle telefonietrainingen terug en wordt gefaseerd 
aangeboden aan zowel nieuwe als ervaren servicemedewerkers. De SVB monitort de (verplichte) 
deelname en naleving van de trainingen en organiseert daarnaast - ter voorkoming van kennisvervaging - 
opfriscursussen. 
 
 4. Beoordeling 

4.1 Reikwijdte AVG 

36 

37 

Ingevolge artikel 2, eerste lid, van de AVG is deze verordening van toepassing op de geheel of gedeeltelijk 
geautomatiseerde verwerking, alsmede op de verwerking van persoonsgegevens die in een bestand zijn 
opgenomen of die bestemd zijn om daarin te worden opgenomen.  

Ingevolge artikel 3, eerste lid, van de AVG is deze verordening van toepassing op de verwerking van 
persoonsgegevens in het kader van de activiteiten van een vestiging van een 
verwerkingsverantwoordelijke of een verwerker in de Unie, ongeacht of de verwerking in de Unie al dan 
niet plaatsvindt. 

4.2 Verwerking van (strafrechtelijke) persoonsgegevens en verwerkingsverantwoordelijkheid 

4.2.1 Juridisch kader 
 

38  Op grond van artikel 4, aanhef en onder 1, van de AVG wordt onder persoonsgegeven verstaan alle 

informatie over een geïdentificeerde of identificeerbare natuurlijke persoon  (de betrokkene). Als een 
identificeerbaar natuurlijk persoon moet worden beschouwd een natuurlijk persoon die direct of indirect 
kan worden geïdentificeerd. 

39  Onder de AVG gelden meer waarborgen voor het verwerken van strafrechtelijke gegevens, omdat deze 

gegevens betrekking hebben op gedragingen die aanleiding geven tot maatschappelijke afkeuring, zodat 

Openbare versie 

 

10/25 

 

 

Datum 
19 januari 2023 

Ons kenmerk 
[VERTROUWELIJK] 

 
het feit dat toegang wordt verleend tot dergelijke gegevens de betrokkene kan stigmatiseren en aldus op 
ernstige wijze inbreuk kan maken op zijn privé-of beroepsleven.10 Artikel 10 van de AVG omschrijft 
strafrechtelijke gegevens als persoonsgegevens betreffende strafrechtelijke veroordelingen en strafbare 
feiten of daarmee verband houdende veiligheidsmaatregelen. 

Artikel 4, aanhef en onder 2, van de AVG bepaalt dat onder het verwerken van persoonsgegevens wordt 
verstaan een bewerking of een geheel van bewerkingen met betrekking tot persoonsgegevens of een geheel 
van persoonsgegevens, al dan niet uitgevoerd via geautomatiseerde procedés, zoals het verzamelen, 
vastleggen, ordenen, structureren, opslaan, bijwerken of wijzigen, opvragen, raadplegen, gebruiken, 
verstrekken door middel van doorzending, verspreiden of op andere wijze ter beschikking stellen, 
aligneren of combineren, afschermen, wissen of vernietigen van gegevens. 

In overweging 15 van de AVG is vermeld dat om te voorkomen dat een ernstig risico op omzeiling zou 
ontstaan, de bescherming van natuurlijke personen technologieneutraal dient te zijn en niet afhankelijk 
mag zijn van de gebruikte technologieën. De bescherming van natuurlijke personen dient te gelden bij 
zowel geautomatiseerde verwerking van persoonsgegevens als handmatige verwerking daarvan indien de 
persoonsgegevens zijn opgeslagen of bedoeld zijn om te worden opgeslagen in een bestand. 

Artikel 4, aanhef en onder 7, van de AVG bepaalt dat onder verwerkingsverantwoordelijke wordt verstaan 
een natuurlijke persoon of rechtspersoon die, alleen of samen met anderen, het doel van en de middelen 
voor de verwerking van persoonsgegevens vaststelt; wanneer de doelstellingen van en de middelen voor 
deze verwerking in het Unierecht of het lidstatelijke recht worden vastgesteld, kan daarin worden bepaald 
wie de verwerkingsverantwoordelijke is of volgens welke criteria deze worden aangewezen. 

Artikel 35, eerste lid, van de Wet SUWI bepaalt dat de SVB de verwerkingsverantwoordelijke is voor de 
verwerking van gegevens over verzekerden en uitkeringsgerechtigden in de zin van de volksverzekeringen 
en over bij de verzekerden behorende personen in de verzekerdenadministratie. 

4.2.2 Beoordeling 
 
Persoonsgegevens 
In paragrafen 2.2 en 2.4 van dit besluit is uiteengezet dat de SVB in [VERTROUWELIJK] van 
[VERTROUWELIJK] AOW-klanten, verschillende categorieën persoonsgegevens heeft opgeslagen, zoals 
NAW-gegevens, werkgeversgegevens, BSN, geboortedatum of burgerlijke staat. Ook zijn in 
[VERTROUWELIJK] en DMS in voorkomende gevallen gegevens van klanten opgeslagen over een 
veroordeling tot detentie en over de start- en einddatum daarvan, gegevens over (een vermoeden van) 
sociale verzekeringsfraude en gegevens over de status als uitreiziger. 

40 

41 

42 

43 

44 

45 

De gegevens met betrekking tot detentie kwalificeren als gegevens betreffende strafrechtelijke 
veroordelingen, aangezien detentie het gevolg is van een strafrechtelijke veroordeling of een gegronde 

                                                                        
10 HvJEU 22 juni 2021,C-439/19, ECLI:EU:C:2021:504 (Latvijas Republikas Saeima (Point de pénalité)), r.o. 75. 

Openbare versie 

 

11/25 

 

 

Datum 
19 januari 2023 

Ons kenmerk 
[VERTROUWELIJK] 

 
verdenking van een strafbaar feit. Gegevens over uitreizigers en sociale verzekeringsfraude kunnen 
eveneens kwalificeren als gegevens betreffende strafbare feiten, aangezien het gegevens betreft over 
gegronde verdenkingen van strafbare feiten, respectievelijk sociale verzekeringsfraude11 en de deelneming 
aan een terroristische organisatie12. 

46  De AP concludeert op grond van het voorgaande dat in [VERTROUWELIJK] en DMS zowel reguliere 

persoonsgegevens zijn opgeslagen als persoonsgegevens betreffende strafrechtelijke veroordelingen en 
strafbare feiten in de zin van artikel 4, aanhef en onder 1, van de AVG en artikel 10 van de AVG. 

Verwerking 

47  Hiervoor heeft de AP geconcludeerd dat de SVB in [VERTROUWELIJK] en DMS verschillende categorieën 
persoonsgegevens van AOW-klanten heeft opgeslagen. De persoonsgegevens die in [VERTROUWELIJK] 
zijn opgeslagen, worden door de SVB veelvuldig gebruikt, geraadpleegd, bijgewerkt, gewijzigd of ter 
beschikking gesteld in het kader van het telefonisch contact dat servicemedewerkers hebben met AOW-
klanten en derden. De AP concludeert daarom dat sprake is van verwerking van persoonsgegevens in de 
zin van artikel 4, aanhef en onder 2, van de AVG. 

48 

49 

50 

Verwerkingsverantwoordelijke 
Zoals volgt uit randnummer 43 van dit besluit, is de SVB verwerkingsverantwoordelijke bij de verwerking 
van persoonsgegevens bij de uitvoering van volksverzekeringen. De AOW is een van die 
volksverzekeringen, zodat de AP concludeert dat de SVB kwalificeert als verwerkingsverantwoordelijke 
voor het verwerken van persoonsgegevens in het kader van de AOW. 

4.3 Beveiligingsverplichting 
 
4.3.1 Juridisch kader 
 
Artikel 32, eerste lid, van de AVG luidt, voor zover hier relevant: “Rekening houdend met de stand van de 
techniek, de uitvoeringskosten, alsook met de aard, de omvang, de context en de verwerkingsdoeleinden 
en de qua waarschijnlijkheid en ernst uiteenlopende risico’s voor de rechten en vrijheden van personen, 
treffen de verwerkingsverantwoordelijke en de verwerker passende technische en organisatorische 
maatregelen om een op het risico afgestemd beveiligingsniveau te waarborgen (…).”  

Artikel 32, tweede lid, van de AVG luidt: “Bij de beoordeling van het passende beveiligingsniveau wordt 
met name rekening gehouden met de verwerkingsrisico’s, vooral als gevolg van de vernietiging, het verlies, 
de wijziging of de ongeoorloofde verstrekking van of ongeoorloofde toegang tot doorgezonden, opgeslagen 
of anderszins verwerkte gegevens, hetzij per ongeluk hetzij onrechtmatig.” 

                                                                        
11 Zie artikel 84 van de Wet SUWI. 
12 Zie o.a. artikel 140a van het Wetboek van Strafrecht. 

Openbare versie 

 

12/25 

 

 

Datum 
19 januari 2023 

Ons kenmerk 
[VERTROUWELIJK] 

51 

52 

53 

54 

 
Bij het bepalen van passende maatregelen dient rekening te worden gehouden met het risico voor de 
rechten en vrijheden van personen. In overweging 15 van de AVG is vermeld dat het qua waarschijnlijkheid 
en ernst uiteindelijke risico voor de rechten en vrijheden van natuurlijke personen kan voortvloeien uit 
persoonsgegevensverwerking die kan resulteren in ernstige lichamelijke, materiële of immateriële schade, 
met name: 
“- waar de verwerking kan leiden tot discriminatie, identiteitsdiefstal 0f –fraude, financiële verliezen, 
reputatieschade, verlies van vertrouwelijkheid van door het beroepsgeheim beschermde gegevens, 
ongeoorloofde ongedaanmaking van pseudonimisering, of enig ander aanzienlijk economisch of 
maatschappelijk nadeel; 
- wanneer de betrokkene hun rechten en vrijheden niet kunnen uitoefenen of worden verhinderd controle 
over hun persoonsgegevens uit te oefenen; 
- (…) bij de verwerking van  (…) strafrechtelijke veroordelingen en strafbare feiten of daarmee verband 
houdende veiligheidsmaatregelen; 
- (…); 
- wanneer de verwerking een grote hoeveelheid persoonsgegevens betreft en gevolgen heef voor een groot 
aantal betrokkenen.” 

Ten aanzien van het bepalen van passende maatregelen is in overweging 83 van de AVG vermeld dat die 
maatregelen een passend niveau van beveiliging, met inbegrip van vertrouwelijkheid dienen te 
waarborgen, rekening houdend met de stand van de techniek en de uitvoeringskosten afgezet tegen de 
risico’s en de aard van de te beschermen persoonsgegevens. Bij de beoordeling van de 
gegevensbeveiligingsrisico’s dient aandacht te worden besteed aan risico’s die zich voordoen bij 
persoonsgegevensverwerking, zoals de vernietiging, het verlies, de wijziging, de ongeoorloofde 
verstrekking van of de ongeoorloofde toegang tot de doorgezonden, opgeslagen of anderszins verwerkte 
gegevens, hetzij per ongeluk hetzij onrechtmatig, hetgeen met name tot lichamelijke, materiële of 
immateriële schade kan leiden. 

Artikel 41, eerste lid, van de Kaderwet zelfstandige bestuursorganen bepaalt dat een zelfstandig 
bestuursorgaan op de voet van de ter zake voor de Rijksdienst geldende voorschriften zorgdraagt voor de 
nodige technische en organisatorische voorzieningen ter beveiliging van zijn gegevens tegen verlies of 
aantasting en tegen onbevoegde kennisneming, wijziging en verstrekking van gegevens. 

Voorschriften voor de nodige technische en organisatorische voorzieningen ter beveiliging van gegevens 
binnen de overheid zijn neergelegd in de Baseline Informatiebeveiliging Overheid (hierna: BIO). De 
Directie Klantcontact en Controlerend Onderzoek van de AP heeft de volgende bepalingen uit de BIO 
betrokken bij haar onderzoek: 
- Doelstelling: Ervoor zorgen dat medewerkers en contractanten zich bewust zijn van hun 
verantwoordelijkheden op het gebied van informatiebeveiliging en deze nakomen (BIO-norm 7.2); 
- De directie behoort van alle medewerkers en contractanten te eisen dat ze informatiebeveiliging 
toepassen in overeenstemming met de vastgestelde beleidsregels en procedures van de organisatie 

Openbare versie 

 

13/25 

 

 

Datum 
19 januari 2023 

Ons kenmerk 
[VERTROUWELIJK] 

 
(BIO-norm 7.2.1); en 
- Alle medewerkers van de organisatie en, voor zover relevant, contractanten behoren een passende 
bewustzijnsopleiding en -training te krijgen en regelmatige bijscholing van beleidsregels en procedures 
van de organisatie, voor zover relevant voor hun functie (BIO-norm 7.2.2).  

4.3.2 Beoordeling risico-inventarisatie 
 

55  Naar het oordeel van de AP beschikte de SVB ten tijde van de ondertekening van het onderzoeksrapport,  
4 november 2011, niet over een toereikende risico-inventarisatie. Voor zover al sprake was van een risico-
inventarisatie, was deze gedateerd en onvolledig.  

56 

57 

Tijdens het onderzoek van de AP heeft de SVB desgevraagd twee notities uit 2006 en 2007 aan de AP 
overgelegd, waarin dit beleid wordt behandeld en waarvan de SVB vond dat daarin een risicoafweging 
wordt gemaakt.13  

Deze twee notities kunnen echter niet worden aangemerkt als (deugdelijke) risico-inventarisatie. Deze 
notities waren ten tijde van de ondertekening van het onderzoeksrapport 14 jaar oud en derhalve zeer 
gedateerd. Voorts stelt de AP vast dat – kennelijk – tussentijds geen herbeoordeling van de risico’s heeft 
plaatsgevonden. 

58  Ook inhoudelijk kunnen deze twee notities naar het oordeel van de AP niet worden aangemerkt als risico-

inventarisatie waarbij de specifieke risico’s worden geïdentificeerd en beoordeeld op basis van de 
waarschijnlijkheid van optreden daarvan en de ernst van de nadelige gevolgen voor de betrokken 
personen. In beide notities wordt het risico aangekaart dat iemand naar de SVB belt die zich ten onrechte 
voordoet als klant, maar daarbij wordt niet ingegaan op (de ernst van) de nadelige gevolgen voor de klant 
of op de waarschijnlijkheid dat dit risico optreedt. In de notities worden bovendien niet alle risico’s 
genoemd. Zo wordt geen aandacht besteed aan het feit dat alle 1500 servicemedewerkers toegang hebben 
tot alle persoonsgegevens van [VERTROUWELIJK] AOW-klanten, waaronder BSN, financiële en 
strafrechtelijke gegevens, en de risico’s die dergelijke grootschalige toegang met zich brengt. 

4.3.3 Beoordeling risico 
 

59  De AP is van oordeel dat de risico’s voor de rechten en vrijheden van natuurlijke personen die gepaard 
gaan met de telefonische dienstverlening, mede gelet op de omvang van de verwerking, de aard van de 
verwerkte gegevens, het grote aantal geautoriseerde medewerkers en de frequentie waarmee klanten 
telefonisch contact opnemen met de SVB, als hoog moeten worden aangemerkt.   

60 

Vast staat dat er van een zeer grote groep betrokkenen, namelijk [VERTROUWELIJK] AOW-klanten, 
persoonsgegevens zijn opgeslagen in de systemen van de SVB. Vastgesteld is dat de SVB beschikt over een 
breed scala aan persoonsgegevens van deze AOW-klanten, zoals NAW-gegevens, telefoonnummer, 

                                                                        
13 Zie paragraaf 2.6 van dit besluit. 

Openbare versie 

 

14/25 

 

 

Datum 
19 januari 2023 

Ons kenmerk 
[VERTROUWELIJK] 

 
geboortedatum, geboorteland, BSN, bankrekeningnummer, gegevens over een eventuele partner, hoogte 
van de uitkering en werkgeversgegevens. Daarbij komt dat de SVB in voorkomende gevallen ook beschikt 
over persoonsgegevens betreffende strafrechtelijke veroordelingen en strafbare feiten. Dit zijn zeer 
gevoelige gegevens die in het bijzonder beschermd moeten worden. De gevolgen van (onrechtmatige) 
openbaarmaking van dergelijke gegevens kunnen zeer verstrekkend zijn.14 

61 

Daarnaast staat vast dat alle 1500 servicemedewerkers de gegevens van [VERTROUWELIJK] AOW-
klanten kunnen inzien. Een dergelijk ‘open’ autorisatiesysteem brengt onmiskenbaar beveiligingsrisico’s 
met zich. Hoe meer mensen toegang hebben tot dit systeem, hoe groter het risico op datamisbruik. 

62  Ook staat vast dat de SVB een beleid voert waarbij (AOW-)klanten onder andere informatie kunnen 
opvragen en mutaties kunnen doorgeven en dat er wekelijks gemiddeld 20.000 mensen met de SVB 
bellen.15 Zonder passende beveiligingsmaatregelen kan dit ertoe leiden dat telefonisch onrechtmatig 
persoonsgegevens worden verstrekt of gewijzigd. 

63  De kans dat derden op grote schaal telefonisch via servicemedewerkers van de SVB toegang proberen te 
krijgen acht de AP evenwel niet waarschijnlijk. Wel bestaat de kans dat derden contact opnemen met de 
SVB om informatie te verkrijgen over iemand die ze kennen en die zij niet vertegenwoordigen. De in 
randnummer 1 van dit besluit genoemde klacht is ook voor de AP aanleiding geweest om een onderzoek te 
starten. 

64  Gelet het voorgaande beoordeelt de AP de risico’s van deze gegevensverwerkingen voor de individuele 

AOW-klant als hoog. Zo kunnen persoonlijke gegevens gedeeld of gewijzigd worden met of door een 
onbevoegde, wat in bepaalde gevallen ernstige gevolgen kan hebben voor de betrokkene. In individuele 
gevallen is ernstige materiële en immateriële schade denkbaar. Hierbij kan gedacht worden aan het risico 
van schade door ongeoorloofd gebruik van gegevens. [VERTROUWELIJK]. Dit kan grote gevolgen hebben 
voor de betrokkene, niet alleen financiële. Daarnaast bestaat er een reëel risico dat bekenden van AOW-
klanten om persoonlijke redenen bij de SVB informatie proberen te achterhalen of te wijzigen, wat zou 
kunnen leiden tot bijvoorbeeld stalking of afpersing. Tot slot is er het risico op (reputatie)schade bij het 
delen van persoonsgegevens betreffende strafrechtelijke veroordelingen en strafbare feiten. 

4.3.4 Beoordeling passende veiligheidsmaatregelen ten tijde van de ondertekening van het onderzoeksrapport 
 

65  De AP is van oordeel dat – gelet op de hiervoor beschreven risico’s – de maatregelen die SVB ten tijde van 
de vaststelling van het onderzoeksrapport had genomen op het vlak van authenticatie en bewustwording 
ontoereikend waren c.q. dat die maatregelen de beveiligingsrisico’s onvoldoende mitigeerden om tot een 
op die risico’s afgestemd beveiligingsniveau te komen. De AP licht dit toe. 

                                                                        
14 Zie pararaaf 2.4 van dit besluit. 
15 Zie paragrafen 2.1 en 2.4 van dit besluit. 

Openbare versie 

 

15/25 

 

 

Datum 
19 januari 2023 

Ons kenmerk 
[VERTROUWELIJK] 

 
Beleid telefonische authenticatie  

66  Weliswaar had de SVB beleid opgesteld aangaande het controleren van de identiteit van bellers door 

middel van (controle)vragen, maar de AP heeft vastgesteld dat dit beleid in twee afzonderlijke 
werkinstructies beschikbaar was [VERTROUWELIJK] die bovendien elk een verschillende werkwijze 
beschrijven.16 Het beleid was dan ook niet eenduidig, waardoor het voor de servicemedewerkers ook niet 
duidelijk was welke van de twee instructies de juiste was en gevolgd moest worden. 

67  Daarnaast had meer dan de helft van de controlevragen betrekking op eenvoudig te achterhalen gegevens. 
Uit het interne SVB-beleid volgde bijvoorbeeld dat gevraagd kon worden naar een combinatie van adres en 
geboortedatum van de betrokkene, hetgeen een laag beschermingsniveau voor de beveiliging biedt omdat 
NAW-gegevens voor een groot aantal mensen beschikbaar zijn. Zo zijn deze gegevens bijvoorbeeld vaak 
bekend bij vrienden, familie en (voormalig) collega’s. Bovendien zijn deze gegevens eenvoudig te 
achterhalen via openbare bronnen, waaronder sociale media. 

68 

Verder schreef slechts één van de [VERTROUWELIJK] pagina’s voor dat servicemedewerkers dienen te 
vragen naar ofwel het SVB-registratienummer [VERTROUWELIJK] ofwel het BSN. Voor deze nummers 
geldt dat het beschermingsniveau hoger is dan bij NAW-gegevens, omdat deze identificatienummers in 
het algemeen slechts bereikbaar zullen zijn voor een selecte kring rondom de betrokkene. 
Servicemedewerkers werden in deze instructie echter vrij gelaten in hun keuze welke aanvullende 
controlevragen, wanneer gesteld moesten worden. Ook gaf deze werkinstructie niet aan of er gegevens 
verstrekt of gewijzigd mogen worden als de klant zijn of haar SVB-registratienummer [VERTROUWELIJK] 
of BSN niet kan noemen, zodat het voor servicemedewerkers onduidelijk was wat ze in dat geval moesten 
doen.17 

69  Weliswaar volgde uit het beleid dat indien de servicemedewerkers na de eerste vragen nog twijfelden aan 

de identiteit van de beller, de medewerkers aanvullende controlevragen dienden te stellen. Het beleid 
bood echter geen duidelijkheid over de vraag in welke situaties nog twijfel zou moeten bestaan over de 
identiteit en welke (aanvullende) controlevragen in dat geval gesteld moesten worden.18 

70 

71 

Tot slot is geconstateerd dat de servicemedewerkers het beschikbare beleid niet nauwgezet en op 
consistente wijze naleefden.19 Servicemedewerkers hadden, ervaarden of namen in de uitvoering van hun 
werkzaamheden kennelijk een bepaalde mate van vrijheid. 

Controle van het beleid telefonische authenticatie 
De SVB had ten tijde van de ondertekening van het onderzoeksrapport ook geen toereikende manier om te 
controleren dat servicemedewerkers in overeenstemming met het beleid de identiteit van de klanten aan 

                                                                        
16 Zie paragraaf 2.5 van dit besluit.  
17 Ibid. 
18 Ibid. 
19 Ibid. 

Openbare versie 

 

16/25 

 

 

Datum 
19 januari 2023 

Ons kenmerk 
[VERTROUWELIJK] 

 
de telefoon controleerden. Zoals hiervoor is opgemerkt werd weliswaar door middel van door 
servicemedewerkers opgestelde telefoonnotities via een collegiale toets c.q. steekproef gecontroleerd of de 
identiteit van klanten werd vastgesteld in overeenstemming met het beleid, maar was in geen van de aan 
de AP overgelegde telefoonnotities informatie opgenomen over hoe de identiteit van de beller in het 
telefoongesprek was vastgesteld. Ook waren er geen vaste formats voor het opstellen van deze notities.20 
Daardoor bestond er voor servicemedewerkers geen enkele prikkel die ervoor zorgde dat zij in hun 
telefoonnotities opnamen hoe zij de identiteit van de beller vaststelden. Weliswaar heeft de SVB tijdens 
het AP-onderzoek verklaard bezig te zijn met een Europese aanbesteding waarmee de gehele SVB (en dus 
ook AOW) zou worden voorzien van onder andere het automatisch vastleggen van telefoongesprekken in 
tekst en het opnemen van gesprekken waardoor de praktijk rondom telefonische authenticatie zou worden 
verbeterd, maar dit aanbestedingstraject was nog niet afgerond waardoor ten tijde van de ondertekening 
van het onderzoeksrapport de hiervoor genoemde omissies nog bestonden. 

Zoals in randnummer 25 van dit besluit is weergegeven, heeft de SVB tijdens het onderzoek voorts 
verklaard dat indien de identiteit van de beller op onjuiste wijze is vastgesteld de klant waarschijnlijk een 
klacht zal indienen bij de SVB en het aannemelijk is dat deze klacht wordt besproken in door de SVB 
ingerichte leercirkels.21 Als een controlemiddel is gebaseerd op een dergelijke aanname, dan is dat naar het 
oordeel van de AP per definitie ontoereikend. Er vindt dan immers enkel een controle plaats in het geval 
een klant zich ervan bewust is dat een andere persoon onbevoegd informatie over hem of haar heeft 
verkregen en die klant bovendien daadwerkelijk een klacht indient bij de SVB.   

Bewustwording 
Verwerkingsverantwoordelijken dienen ervoor te zorgen dat hun medewerkers zich bewust zijn van hun 
verantwoordelijkheden op het gebied van informatiebeveiliging en handelen met inachtneming van die 
verantwoordelijkheden. 

De SVB zet verschillende bewustwordingsmethodes in. In deze zaak acht de AP met name de 
werkinstructies in [VERTROUWELIJK] en de door de SVB aangeboden opleidingen relevant, aangezien 
daar specifiek wordt genoemd hoe servicemedewerkers moeten omgaan met het verwerken van 
persoonsgegevens in het kader van telefonisch contact met klanten. 

72 

73 

74 

75  Naar het oordeel van de AP waren ten tijde van de vaststelling van het onderzoeksrapport ook de 

organisatorische maatregelen die de SVB had getroffen op het vlak van bewustwording ter beveiliging van 
persoonsgegevens ontoereikend. 

76  Weliswaar had de SVB eenmalig verplichte opleidingen waar de regels en risico’s van het werken met 

(persoons)gegevens bij telefonisch klantcontact werden behandeld, maar de frequentie van de opleidingen 
was laag. Daarnaast geldt voor de werkinstructies [VERTROUWELIJK] dat deze te allen tijden beschikbaar 

                                                                        
20 Ibid. 
21 Ibid. 

Openbare versie 

 

17/25 

 

 

Datum 
19 januari 2023 

Ons kenmerk 
[VERTROUWELIJK] 

 
waren, maar dat het aan de medewerkers was om deze werkinstructies (periodiek) te raadplegen. 
Resultaat hiervan was dat de medewerkers niet altijd op de hoogte waren van de (meest) recente 
instructies. Ook is gebleken dat de werkwijze van servicemedewerkers met enige regelmaat afweek van de 
werkwijze die werd voorgeschreven in de verschillende bewustwordingsmethodes. Een regelmatige 
bijscholing van de regels en procedures met betrekking tot beveiliging van persoonsgegevens in het kader 
van telefonisch klantcontact ontbrak, met het risico dat meer ervaren medewerkers geleidelijk konden 
afwijken van het beleid – wat in de praktijk ook daadwerkelijk gebeurde. 

4.3.5 Conclusie beveiligingsmaatregelen  

 

77 

De AP herhaalt haar conclusie dat de SVB ten tijde van de vaststelling van het onderzoeksrapport (nog) 
geen toereikende risico-inventarisatie had uitgevoerd. Voor zover al sprake was van een risico-
inventarisatie, was deze gedateerd en onvolledig. Daarnaast moeten naar het oordeel van de AP de risico’s 
die gepaard gaan met de telefonische dienstverlening, mede gelet op de omvang van de verwerking 
([VERTROUWELIJK] AOW-klanten), de aard van de verwerkte gegevens (onder andere financiële en 
strafrechtelijke gegevens), het grote aantal geautoriseerde medewerkers (alle 1500 servicemedewerkers) 
en de frequentie waarmee mensen telefonisch contact opnemen met de SVB (gemiddeld 20.000 keer per 
week22), als hoog worden aangemerkt. Gelet op dit hoge risico, waren naar het oordeel van de AP de 
maatregelen die de SVB had genomen op het vlak van authenticatie van de beller en bewustwording 
ontoereikend. 

78  Met betrekking tot het oordeel of de beveiligingsmaatregelen passend zijn, dient onder andere rekening te 
worden gehouden met de uitvoeringskosten van die maatregelen. Naar het oordeel van de AP zijn er geen 
grote uitvoeringskosten gemoeid met het (substantieel) verbeteren van de beveiligingsmaatregelen. Dat 
geldt bijvoorbeeld voor het opstellen van een goede, eenduidige werkwijze met betrekking tot het 
controleren van de identiteit van de beller. Ook aan het verhogen van de nalevingsgraad van het 
beveiligingsbeleid voor telefonisch klantcontact zijn geen disproportionele uitvoeringskosten verbonden. 

79 

80 

Gelet op het voorgaande concludeert de AP dat SVB de beveiligingsmaatregelen van de SVB niet passend 
waren ten opzichte van de beveiligingsrisico’s bij de verwerking van persoonsgegevens bij het telefonisch 
klantcontact met AOW-klanten. Hieruit concludeert de AP dat de SVB heeft gehandeld in strijd met 
artikel 32, eerste en tweede lid, van de AVG. 

4.4 Duur van de overtreding 

In het op 4 november 2021 ondertekende onderzoeksrapport is geconcludeerd dat de SVB vanaf 25 mei 
2018 geen passende technische en organisatorische maatregelen had getroffen om een op het risico 
afgestemd beveiligingsniveau te waarborgen met betrekking tot het telefonisch klantcontact met AOW-
                                                                        
22 Het betreft hier het totaal aantal vragen per week ten aanzien van alle sociale zekerheidswetten. Het is de AP niet bekend welk 
percentage daarvan ziet op AOW, maar aangezien volgens de SVB ongeveer 63% van de populatie AOW-gerechtig is, kan worden 
aangenomen dat een substantieel deel van de telefonische vragen ziet op de AOW. 

Openbare versie 

 

18/25 

 

 

Datum 
19 januari 2023 

Ons kenmerk 
[VERTROUWELIJK] 

81 

82 

83 

 
klanten. De SVB erkent dit. Zoals hiervoor in hoofdstuk 3 van dit besluit is uiteengezet heeft de SVB zodra 
het onderzoeksrapport van de AP bekend werd onmiddellijk en voortvarend gewerkt aan de verbetering 
van de beveiliging van de verwerking persoonsgegevens tijdens het telefonisch klantcontact. 

De SVB heeft al op 9 december 2021 een uitgebreide, specifiek op de telefonische dienstverlening gerichte 
risico-inventarisatie aan de AP overgelegd. Deze risico-inventarisatie heeft zich niet beperkt tot de AOW, 
maar is gericht op alle onder de SVB ressorterende sociale zekerheidswetten. Naar het oordeel van de AP 
zijn in deze inventarisatie de (specifieke) risico’s die gepaard gaan met het verwerken van 
persoonsgegevens in het kader van telefonisch klantcontact in toereikende mate geïdentificeerd en 
beoordeeld op basis van de waarschijnlijkheid dat die risico’s zich voordoen.  

In december 2021 heeft de SVB tevens een plan van aanpak vastgesteld waarin een pakket van 
verbetermaatregelen is opgenomen om de risico’s die gepaard gaan met zijn telefonische dienstverlening 
te beperken. Onmiddellijk na de vaststelling van dit plan van aanpak is de SVB gestart met de 
implementatie ervan, hetgeen erin heeft geresulteerd dat in juni 2022 een groot aantal 
verbetermaatregelen daadwerkelijk en concreet is doorgevoerd op het gebied van vastlegging, 
systeemondersteuning, toetsing en borging, vakmanschap en bewustwording. 
 
Zo heeft de SVB zijn beleid ten aanzien van telefonische authenticatie aangepast door de twee oude 
werkinstructies te vervangen door één nieuwe, eenduidige, heldere en voor de servicemedewerkers 
centraal toegankelijke werkinstructie die de procedure voorschrijft bij telefonische authenticatie van 
bellers. De wijze waarop de identiteit van de bellende AOW-klanten wordt gecontroleerd wordt in 
aanzienlijk mindere mate overgelaten aan de eigen beoordeling en inzichten van de servicemedewerker. 
De werkinstructie maakt duidelijk met welke controlevragen een servicemedewerker moet starten, welke 
aanvullende controlevragen een servicemedewerker moet stellen, welke vragen een servicemedewerker in 
ieder geval moeten stellen, hoeveel controlevragen een servicemedewerker (minimaal) moet stellen, 
wanneer een servicemedewerker aanleiding heeft om te twijfelen aan de identiteit van de beller en wat een 
servicemedewerker moet doen als de twijfel niet wordt weggenomen. Ook is duidelijker wat 
servicemedewerkers moeten doen als klanten het [VERTROUWELIJK]-nummer of BSN niet kunnen of 
willen verstrekken. Servicemedewerkers zijn derhalve minder vrij in hun keuze welke (aanvullende) 
vragen zij wanneer kunnen stellen en wat zij moeten doen in geval nog twijfel bestaat over de identiteit 
van de beller. Voorts heeft de AP geconstateerd dat de controlevragen niet enkel zien op gemakkelijk te 
achterhalen gegevens. Deze instructies dragen daarom ook bij aan een verhoogd bewustwordingsniveau 
van de servicemedewerkers. Bovendien maakt een periodieke (tweejaarlijkse) evaluatie door de SVB een 
vast onderdeel van het proces, hetgeen een positieve bijdrage levert aan het beveiligingsniveau van de 
telefonische dienstverlening. 
 

84  Ook leggen servicemedewerkers voortaan in hun telefoonnotities –  via een invulveld in 

[VERTROUWELIJK] – gestructureerd vast welke controlevragen zij tijdens een telefoongesprek hebben 
gesteld ter verificatie van de identiteit van de beller. Op die manier kan de SVB de bewustwording binnen 

Openbare versie 

 

19/25 

 

 

Datum 
19 januari 2023 

Ons kenmerk 
[VERTROUWELIJK] 

 
zijn organisatie vergroten. Bovendien kan de SVB hierdoor controleren hoe de verificatie van de identiteit 
van bellers in de praktijk verloopt, hierover een oordeel vormen en eventueel verdere verbetermaatregelen 
treffen. De introductie van een  periodieke inzet van mystery callers, waarbij de SVB tevens het door de 
mystery caller gevoerde gesprek evalueert met de servicemedewerker en de leerpunten in algemene zin 
deelt met andere medewerkers, bevordert zowel de controle als het bewustwordingsniveau nog verder.  

 

85  Daarnaast heeft de SVB in zijn plan van aanpak een doorlopende bewustwordingscampagne opgenomen 
waarin met regelmaat aandacht wordt besteed aan privacybescherming tijdens telefonisch klantcontact, 
bijvoorbeeld via het SVB-intranet, in interne nieuwsbrieven en organisatie-brede bijeenkomsten.  

 

86  Daarenboven is relevant dat de SVB zijn bestaande (voor servicemedewerkers verplichte) telefoontraining 

heeft aangepast om de bewustwording op het gebied van authenticatie van de beller en het delen van 
informatie via de telefoon nog verder te vergroten. Deze aanpassing wordt aangeboden aan zowel nieuwe 
als ervaren servicemedewerkers. Tevens organiseert de SVB opfriscursussen. 

 

87  Naar het oordeel van de AP heeft de SVB met de invoering van deze verbetermaatregelen in elk geval al in 

juni 2022 passende en organisatorische maatregelen getroffen die een op het risico afgestemd 
beveiligingsniveau waarborgen. 

4.5 Conclusie 

88  Gelet op het voorgaande is de AP van oordeel dat, hoewel de SVB verbetermaatregelen heeft ingevoerd, de 
SVB niettemin artikel 32, eerste en tweede lid, van de AVG heeft overtreden. Die overtreding bestaat eruit 
dat de SVB heeft nagelaten passende technische en organisatorische maatregelen op een op het risico 
afgestemd beveiligingsniveau te waarborgen met betrekking tot het verwerken van persoonsgegevens in 
het kader van telefonisch klantcontact met AOW-klanten. Deze overtreding heeft geduurd vanaf 25 mei 
2018 tot juni 2022. 
 
5. Boete 

89 

5.1 Inleiding 
 
Elke verwerking van persoonsgegevens dient behoorlijk en rechtmatig te geschieden. Ter voorkoming dat 
organisaties met verwerkingen van persoonsgegevens inbreuk maken op de privacy van burgers is het van 
groot belang dat zij een op risico afgestemd beveiligingsniveau toepassen. 
 

90  De SVB heeft in strijd gehandeld met artikel 32, eerste en tweede lid, van de  AVG. Hierdoor heeft de SVB 

niet in overeenstemming gehandeld met de basisbeginselen van de verwerking van persoonsgegevens 
zoals bedoeld in artikel 5 AVG. De AP maakt daarom gebruik van haar bevoegdheid om aan de SVB een 
boete op te leggen. Omdat de SVB deze overtreding inmiddels voortvarend ongedaan heeft gemaakt en er 

Openbare versie 

 

20/25 

 

 

Datum 
19 januari 2023 

Ons kenmerk 
[VERTROUWELIJK] 

 
gelet op de door de SVB getroffen verbetermaatregelen geen vrees bestaat voor herhaling van deze 
overtreding, is het opleggen van een last onder dwangsom niet meer aan de orde. 
 
5.2 Boetebeleidsregels Autoriteit Persoonsgegevens 2019 
 
Ingevolge artikel 58, tweede lid, aanhef en onder i en artikel 83, vierde lid en zevende lid, van de AVG, 
gelezen in samenhang met artikel 18, eerste en tweede lid, van de Uitvoeringswet Algemene verordening 
gegevensbescherming (hierna: UAVG), is de AP bevoegd aan de SVB in geval van een overtreding van 
artikel 32 van de AVG een bestuurlijke boete op te leggen tot € 10.000.000.  

91 

 

92 

Ter invulling van voornoemde boetebevoegdheid heeft de AP boetebeleidsregels vastgesteld23 (hierna: de 
Boetebeleidsregels). De systematiek van de Boetebeleidsregels is als volgt. 

 

93  De overtredingen waarvoor de AP een boete kan opleggen tot het hierboven vermelde bedrag, zijn in de 
Boetebeleidsregels ingedeeld in drie boetecategorieën. Deze categorieën zijn gerangschikt naar zwaarte 
van de overtreding van de genoemde artikelen, waarbij categorie I de minst zware overtredingen bevat en 
categorie III de zwaarste overtredingen. Aan de categorieën zijn in hoogte oplopende geldboetes 
verbonden. Dit volgt uit artikel 2, onder 2.1 en 2.3 van de Boetebeleidsregels. 
 

Categorie I 
Categorie II 
Categorie III 

Boetebandbreedte tussen € 0 en € 200.000 
Boetebandbreedte tussen € 120.000 en € 500.000 
Boetebandbreedte tussen € 300.000 en € 750.000 

Basisboete: € 100.000 
Basisboete: € 310.000 
Basisboete: € 525.000 

 

94  Overtreding van artikel 32 van de AVG (beveiliging van de verwerking) is, blijkens bijlage I bij de 

Boetebeleidsregels, ingedeeld in categorie II. Zoals volgt uit de tabel hiervoor, geldt voor deze categorie 
een boetebandbreedte tussen minimaal € 120.000 en maximaal € 500.000, met een basisboete van  
€ 310.000. 
 

95  De basisboete geldt als neutraal uitgangspunt, en dient te worden verhoogd of verlaagd voor zover de in 
artikel 7 van de Boetebeleidsregels vermelde factoren daartoe aanleiding geven. De uiteindelijke hoogte 
van de boete dient evenredig te zijn en afgestemd op de ernst van de overtreding en de mate waarin deze 
aan de overtreder kan worden verweten.24  
 
 

 

                                                                        
23 Boetebeleidsregels van de Autoriteit Persoonsgegevens van 19 februari 2019 met betrekking tot het bepalen van de hoogte van 
bestuurlijke boetes (Boetebeleidsregels Autoriteit Persoonsgegevens 2019), Stcrt. 2019, 14586, 14 maart 2019. 
24  Vergelijk artikel 49, derde lid van het Handvest van de grondrechten van de Europese Unie (hierna: het Handvest) en de artikelen 3:4 
en 5:46 van de Algemene wet bestuursrecht. 

Openbare versie 

 

21/25 

 

 

Ons kenmerk 
[VERTROUWELIJK] 

Datum 
19 januari 2023 

 
5.3 Boetehoogte 
 

96  Naar het oordeel van de AP leiden enkele boeteverlagende omstandigheden en evenredigheid tot 

aanzienlijke verlaging van de (basis)boete. De mate van verwijtbaarheid van de gedraging geeft geen 
aanleiding tot verdere aanpassing van de boete.  
 

5.3.1 Boeteverlagende omstandigheden 
 

97  De in artikel 7, aanhef en onder a en c van de Boetebeleidsregels vermelde factoren geven aanleiding om de 

98 

basisboete te verlagen. 
  
Vast staat dat de SVB verschillende categorieën persoonsgegevens verwerkt van zeer veel betrokkenen.25 
Zoals in paragraaf 4.3.3 van dit besluit is uiteengezet kan dit grote gevolgen hebben voor de betrokkenen. 
Hoewel de kans bestaat dat derden telefonisch contact opnemen met de SVB met het doel informatie te 
verkrijgen over iemand die ze kennen en die zij niet vertegenwoordigen, kan daar in dit geval tegenover 
worden gesteld dat die derden in dat contact direct in aanraking komen met een servicemedewerker, 
hetgeen een zekere drempel opwerpt. Daarnaast had de SVB in zijn beleid al maatregelen getroffen ten 
aanzien van informatieverstrekking tijdens telefonisch klantcontact, die de AP als risico beperkend 
beschouwt. Zo mochten servicemedewerkers in het geval zij op juiste wijze de identiteit van (een 
gemachtigde van) een klant hadden vastgesteld, geen gegevens verstrekken en wijzigen waarvoor een 
schriftelijke vorm is vereist. Ook mochten servicemedewerkers adresgegevens, bankgegevens en bedragen 
enkel telefonisch verstrekken na het stellen van (aanvullende) controlevragen. Het BSN mochten 
servicemedewerkers nooit aan (gemachtigden van) klanten verstrekken. Zodoende bestond telefonisch 
toegang tot een beperkter aantal persoonsgegevens. Ook bij de invoering van het nieuwe telefonische 
authenticatiebeleid heeft de SVB nog een lijst opgesteld waarin is geëxpliciteerd dat de volgende gegevens 
niet via de telefoon mogen worden verstrekt: het BSN, strafrechtelijke gegevens (zoals gegevens over – het 
zich onttrekken aan –  detentie) en bijzondere persoonsgegevens, zoals gegevens over de gezondheid van 
een persoon, nationaliteit en etniciteit (bijvoorbeeld het geboorteland, land van herkomst). 
 

99  Hoewel gevallen van ongeoorloofde toegang via telefonisch klantcontact niet altijd (direct) door de SVB 

zullen worden opgemerkt, is het wel zeer aannemelijk dat het aantal door het oude telefonische 
authenticatiebeleid getroffen betrokkenen gering is. Anders dan vaak het geval is bij bijvoorbeeld een 
inbraak in een computersysteem van een verwerkingsverantwoordelijke, is bij telefonisch klantcontact 
geen sprake van ongeoorloofde toegang tot complete klantenbestanden. Derden kunnen namelijk slechts 
steeds in individuele gevallen informatie verkrijgen van een specifieke betrokkene door het voeren van 
vaardige gesprekken met een servicemedewerker.  

 

                                                                        
25 De SVB heeft in [VERTROUWELIJK] van [VERTROUWELIJK] AOW-klanten, verschillende categorieën persoonsgegevens opgeslagen, 
zoals NAW-gegevens, werkgeversgegevens, BSN, strafrechtelijke gegevens geboortedatum of burgerlijke staat. 

Openbare versie 

 

22/25 

 

 

Datum 
19 januari 2023 

 

Ons kenmerk 
[VERTROUWELIJK] 

100  Uit door de SVB verstrekte informatie blijkt ook dat er gemiddeld zo’n 20.000 mensen per week naar de 
SVB bellen met vragen over sociale verzekeringen. Dit, terwijl de SVB in de periode 2018 tot en met 2021 
slechts tien datalekken heeft geconstateerd in relatie tot het verstrekken van gegevens aan een onbevoegde 
persoon via telefonische dienstverlening. Bovendien hadden maar drie van die datalekken betrekking op 
AOW-klanten en zag slechts één datalek – het datalek dat aanleiding vormde voor het onderhavige 
onderzoek van de AP – op telefonische authenticatie. De SVB heeft met die betrokkene bovendien 
overeenstemming bereikt over een schadeloosstelling.26 
 

101  Gelet op het voorgaande ziet de AP op grond van artikel 7, aanhef en onder a en c, van de 

Boetebeleidsregels aanleiding om en het basisbedrag van de boete te verlagen. 
 

5.3.2. Verwijtbaarheid en evenredigheid 
 

102  Op grond van artikel 5:46, tweede lid, van de Algemene wet bestuursrecht (hierna: Awb) houdt de AP bij 
het opleggen van een bestuurlijke boete rekening met de mate waarin deze aan de overtreder kan worden 
verweten. Artikel 32 van de AVG bevat geen opzet of schuld als bestanddeel. Zoals onder meer volgt uit de 
uitspraak van de Afdeling bestuursrechtspraak van de Raad van State van 27 maart 2013, 
ECLI:NL:RVS:2013:BZ7467, mag dan in beginsel van de verwijtbaarheid van de overtreding worden 
uitgegaan. Indien een verwerkingsverantwoordelijke betoogt dat hem ter zake van die overtreding geen 
enkel verwijt valt te maken, zal hij dit aannemelijk moeten maken.27 
 

103  De SVB is verplicht om door middel van passende technische en organisatorische maatregelen een op 
risico afgestemd beveiligingsniveau te waarborgen. Het is aan de SVB te verwijten dat hij niet aan deze 
verplichting heeft voldaan. De AVG, maar ook de BIO waaraan de SVB moet voldoen, heeft ten aanzien van 
de beveiliging van de verwerking van persoonsgegevens nadrukkelijk beschreven dat organisaties een op 
risico afgestemd beveiligingsniveau moeten waarborgen. Van de SVB mag worden verwacht dat het zich 
van de voor hem geldende normen vergewist en daarnaar handelt. Nu de overtreding de SVB ten volle kan 
worden verweten, geeft de mate van verwijtbaarheid van de overtreding geen aanleiding om het 
boetebedrag te verlagen.  
 

104  Tot slot beoordeelt de AP ingevolge artikel 49, derde lid van het Handvest en de artikelen 3:4 en 5:46 van 

de Awb of de toepassing van haar beleid voor het bepalen van de hoogte van de boetes gezien de 
omstandigheden van het concrete geval, niet tot een onevenredige uitkomst leidt. 

 

                                                                        
26 Verslag van de zienswijzezitting van 18 januari 2022, blz. 10. 
27 Vergelijk de uitspraken van de Afdeling bestuursrechtspraak van de Raad van State van 29 augustus 2018 (ECLI:NL:RVS:2018:2879, 
ow. 3.2) en 5 december 2018 (ECLI:NL:RVS:2018:3969, ow. 5.1). Vergelijk ook de uitspraken van het College van Beroep voor het 
bedrijfsleven van 29 oktober 2014 (ECLI:NL:CBB:2014:395, ow. 3.5.4), 2 september 2015 (ECLI:NL:CBB:2015:312, ow. 3.7)  
en 7 maart 2016 (ECLI:NL:CBB:2016:54, ow. 8.3). Zie tot slot Kamerstukken II 2003/04, 29 702, nr. 3, p. 134. 

Openbare versie 

 

23/25 

 

 

Datum 
19 januari 2023 

 

Ons kenmerk 
[VERTROUWELIJK] 

105  De AP acht het in het licht van de evenredigheid van de op te leggen boete van belang dat de SVB zeer 
proactief aan de slag is gegaan met de bevindingen uit het AP-onderzoeksrapport. Al vijf weken na de 
ondertekening en verzending van het onderzoeksrapport heeft de SVB aan de AP een uitgebreide risico-
inventarisatie en een plan van aanpak overgelegd. Vervolgens heeft de SVB geheel uit eigener beweging 
heel snel een groot aantal verbetermaatregelen daadwerkelijk en concreet uitgevoerd op het gebied van 
vastlegging, systeemondersteuning, toetsing en borging, vakmanschap en bewustwording. Al deze acties 
hebben ertoe geleid dat de SVB de overtreding al binnen een half jaar na ondertekening van het 
onderzoeksrapport heeft beëindigd, zonder dat daaraan een handhavingsbesluit van de AP ten grondslag 
lag. Daarnaast weegt mee dat de SVB al in december 2021 zelfstandig (zonder tussenkomst van de AP) 
heeft besloten om de herijkte werkinstructies voor niet alleen voor de AOW, maar voor het gehele terrein 
van onder hem ressorterende sociale verzekeringen door te voeren. Alle getroffen maatregelen en de 
snelheid ervan tonen in ieder geval de bereidwilligheid van de SVB om serieus met de beveiliging in de 
organisatie aan de slag te gaan. 

 

106  Gezien het voorgaande ziet de AP aanleiding het bedrag van de boete op grond van de evenredigheid 

verder te verlagen tot een bedrag van € 150.000. 

 

5.4 Conclusie 
 

107  De AP stelt het boetebedrag voor de overtreding van artikel 32, eerste en tweede lid, van de AVG, gelet op 

het voorgaande vast op € 150.000.  
 

 

 

Openbare versie 

 

24/25 

 

 

Ons kenmerk 
[VERTROUWELIJK] 

Datum 
19 januari 2023 

 
6. Dictum  

De AP legt aan de Sociale verzekeringsbank wegens overtreding van artikel 32, eerste en tweede lid,  
van de AVG een bestuurlijke boete op ten bedrage van: € 15o.000,-- (zegge: honderdvijftigduizend euro).28 
 
 
Hoogachtend, 
Autoriteit Persoonsgegevens,  
 
w.g. 
 
mr. A. Wolfsen 
voorzitter  
 
 
Rechtsmiddelenclausule 
Indien u het niet eens bent met dit besluit kunt u binnen zes weken na de datum van verzending van het 
besluit digitaal of op papier een bezwaarschrift indienen bij de Autoriteit Persoonsgegevens. Ingevolge 
artikel 38 van de UAVG schort het indienen van een bezwaarschrift de werking van de beschikking tot 
oplegging van de bestuurlijke boete op. De AP zal pas tot invordering overgaan, nadat het besluit 
onherroepelijk is geworden.29 Voor het indienen van digitaal bezwaar, zie 
www.autoriteitpersoonsgegevens.nl, onder het kopje Bezwaar maken tegen een besluit, onderaan de 
pagina onder de kop Contact met de Autoriteit Persoonsgegevens. Het adres voor het indienen op papier 
is: Autoriteit Persoonsgegevens, postbus 93374, 2509 AJ Den Haag.  
Vermeld op de envelop ‘Awb-bezwaar’ en zet in de titel van uw brief ‘bezwaarschrift’.  
Schrijf in uw bezwaarschrift ten minste: 
- uw naam en adres; 
- de datum van uw bezwaarschrift; 
- het in deze brief genoemde kenmerk (zaaknummer); of een kopie van dit besluit bijvoegen; 
- de reden(en) waarom u het niet eens bent met dit besluit; 
- uw handtekening. 

                                                                        
28 De AP zal voornoemde vordering uit handen geven aan het Centraal Justitieel Incassobureau (CJIB). De boete dient overeenkomstig 
artikel 4:87, eerste lid, van de Awb binnen zes weken te worden betaald. Voor informatie en/of instructie over de betaling kan contact 
opgenomen worden met de eerder vermelde contactpersoon bij de AP. 
29 De AP zal de vordering alsdan uit handen geven aan het Centraal Justitieel Incassobureau (CJIB). 

Openbare versie 

 

25/25 

