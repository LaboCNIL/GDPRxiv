 

Aangetekend en per fax 
[VERTROUWELIJK] 
 

 

 

 

Autoriteit Persoonsgegevens 
[VERTROUWELIJK] 

 

 

Datum 
[VERTROUWELIJK] 
 
 

 
Onderwerp 
Last onder dwangsom  
 

Ons kenmerk 
[VERTROUWELIJK] 
 
Contactpersoon 
[VERTROUWELIJK] 
 

 
 
 
Uw kenmerk 
[VERTROUWELIJK] 
 

 

 

Geachte [VERTROUWELIJK], 
 
Hieronder treft u het besluit van de AP tot oplegging van een last onder dwangsom aan, dat aan u als 
gemachtigde van Theodoor Gilissen Bank (TGB) wordt toegezonden. Dit besluit maakt onderdeel uit van 
de nadere besluitvorming van de Autoriteit Persoonsgegevens (AP) op het bezwaar dat [VERZOEKER] 
heeft ingediend tegen het besluit van de AP van 7 september 2016, kenmerk [VERTROUWELIJK] (primair 
besluit).  
 
1.  Inleiding 
 

1.  [VERZOEKER] heeft bij TGB een verzoek ingediend op grond van artikel 35 van de Wet bescherming 

persoonsgegevens (Wbp). Hij heeft daarin gevraagd om: 
-een overzicht van de op [VERZOEKER] betrekking hebbende persoonsgegevens die door TGB worden 
verwerkt; 
-een afschrift van chatberichten, gewisseld tussen [VERZOEKER] en zijn accountmanager bij TGB – 
[VERTROUWELIJK] – in een chatroom voor beleggers [VERTROUWELIJK]; 
-een afschrift van een interne instructie van het hoofd van de Interne Audit Dienst van TGB over de te 
maken afspraken met [VERZOEKER]. 
  

2.  Het verzoek is door TGB afgewezen. [VERZOEKER] heeft vervolgens de AP verzocht om handhavend op te 

treden. 
 

 

 

 

  

1 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 
2.  Verloop van de procedure 
 

3.  Bij brief van 11 augustus 2016, ontvangen op 15 augustus 2016, heeft [VERZOEKER] een verzoek tot 

handhaving ingediend bij de AP.  
 

4.  Bij primair besluit van 7 september 2016 heeft de AP beslist op het handhavingsverzoek en heeft het 

verzoek afgewezen. 
 

5.  Bij brief van 30 september 2016, ontvangen op 3 oktober 2016, heeft de heer [VERZOEKER] een 

bezwaarschrift ingediend tegen het besluit van 7 september 2016.  

 

6.  Daartoe in de gelegenheid gesteld heeft TGB een schriftelijke uiteenzetting gegeven.    

 

7.  Op 14 december 2016 heeft een hoorzitting plaatsgevonden. Van de hoorzitting is een verslag gemaakt. 

 

8.  Bij besluit op bezwaar van 27 januari 2017 heeft de AP het primair besluit herroepen en is in plaats van dat 

besluit een nieuw besluit genomen. De AP heeft het handhavingsverzoek dat ziet op het niet verstrekken 
van een overzicht en aanvullende informatie als bedoeld in artikel 35, tweede lid, van de Wbp toegewezen 
en heeft voorts kenbaar gemaakt dat zij voornemens is een last onder dwangsom op te leggen aan TGB.  

 

9.  Bij afzonderlijke brief van 27 januari 2017 heeft de AP aan TGB een voornemen tot oplegging van een last 

onder dwangsom verzonden. 

 

10. TGB en [VERZOEKER] hebben nadere stukken ingediend. 

 

11. Op 16 februari 2017 heeft naar aanleiding van het voornemen een hoorzitting plaatsgevonden. Van deze 

hoorzitting is een verslag gemaakt. Dit is als bijlage 1 bij dit besluit gevoegd. 

 

12. TGB en [VERZOEKER] hebben nadere stukken ingediend. 

 
3.  Deel I van het besluit op bezwaar: besluit van 27 januari 2017 
 

13. Het door [VERZOEKER] gemaakte bezwaar tegen het primair besluit is gegrond verklaard bij het besluit 

op bezwaar van 27 januari 2017 met kenmerk [VERTROUWELIJK] (bijlage 2). De AP heeft geoordeeld dat 
TGB artikel 35 van de Wbp overtreedt, omdat zij niet ten minste een overzicht vergezeld van aanvullende 
informatie heeft verstrekt van de persoonsgegevens die zij over [VERZOEKER] heeft verwerkt. De AP heeft 
het handhavingsverzoek dat ziet op het niet verstrekken van een overzicht en aanvullende informatie als 
bedoeld in artikel 35, tweede lid, van de Wbp dan ook toegewezen. De AP heeft TGB en [VERZOEKER] 
vervolgens gelijktijdig met de gegrondverklaring van het bezwaar kenbaar gemaakt dat zij voornemens is 
een last onder dwangsom op te leggen, inhoudende dat TGB de volgende gegevens aan de heer 
[VERZOEKER] dient te verstrekken:  
(1) een volledig overzicht in begrijpelijke vorm van de betrokkene betreffende persoonsgegevens;  

 

 

2/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 
(2) een omschrijving van het doel of de doeleinden van de verwerking;  
(3) de categorieën van gegevens waarop de verwerking betrekking heeft;  
(4) de ontvangers of categorieën van ontvangers alsmede  
(5) de beschikbare informatie over de herkomst van de gegevens. 
 
4.  Deel II van het besluit op bezwaar: vervolg op het voornemen tot oplegging van de last 
 

14. TGB heeft een zienswijze naar voren gebracht over het voornemen tot oplegging van een last onder 
dwangsom. TGB betoogt hierin dat de AP moet terugkomen van haar voornemen om een last onder 
dwangsom op te leggen. TGB betoogt in dat kader allereerst dat [VERZOEKER] misbruik van het 
inzagerecht maakt. Voor het geval dat standpunt niet wordt gevolgd, betoogt TGB dat artikel 35 van de 
Wbp geen recht op afschrift van stukken oplevert en dat zij niet is gehouden om interne analyses en de 
vastlegging van beraadslaging aan [VERZOEKER] te overleggen. Voorts betoogt zij dat het verstrekken van 
een overzicht van op [VERZOEKER] betrekking hebbende persoonsgegevens een onevenredige 
inspanning van TGB vergt.  
  

15. De betogen van TGB worden hierna besproken. 

 

16. Het wettelijk kader is als bijlage 3 bij dit besluit gevoegd. 

 
Misbruik van recht  
-betoog TGB 

17. TGB stelt voorop dat vaststaat dat [VERZOEKER] misbruik maakt van het inzagerecht. Hiertoe wijst TGB 

op het vonnis van de rechtbank Den Haag van 2 februari 2017 in zaak nr. C/09/516394 / HA RK 16-400 (het 
vonnis). Met dat vonnis heeft de rechtbank afwijzend beslist op het verzoek van [VERZOEKER] om TGB 
op grond van artikel 46 van de Wbp te bevelen alsnog zijn verzoek als bedoeld in artikel 35 van de Wbp toe 
te wijzen. Hiertoe heeft de rechtbank overwogen dat het verzoek van [VERZOEKER] niet voldoet aan de 
doelstellingen van de Wpb, omdat niet aannemelijk is gemaakt dat [VERZOEKER] zich van de juistheid en 
rechtmatigheid van de verwerking van zijn persoonsgegevens wil vergewissen. Daarmee maakt 
[VERZOEKER] misbruik van het inzagerecht, zo staat in het vonnis. TGB betoogt dat de AP aan de 
vaststelling van de rechtbank dat sprake is van misbruik van recht is gebonden. TGB voert hiertoe aan dat 
de rechtbank op grond van artikel 46 van de Wbp de rechtsverhouding tussen [VERZOEKER] en TGB heeft 
vastgesteld, ertoe strekkende dat [VERZOEKER] in dit geval geen beroep op het inzagerecht onder de Wbp 
toekomt. De AP moet zich in ieder geval heel terughoudend opstellen bij de beoordeling van de vraag of 
[VERZOEKER] gebruik mag maken van het inzagerecht, zo betoogt TGB. TGB heeft ter onderbouwing van 
dit standpunt gewezen op de parlementaire geschiedenis bij de Wet handhaving 
consumentenbescherming, waarin tot uitdrukking is gebracht dat de verantwoordelijkheid voor 
zorgvuldig handelen in consumentenzaken ligt bij de consument en de dienstverlener, zodat in de gevallen 
waarin zij zelf tot een oplossing kunnen komen, handhavend optreden door de ConsumentenAutoriteit 
(thans: Autoriteit Consument en Markt) niet is aangewezen. 
  
TGB tot schending van het ne bis in idem-beginsel, omdat toewijzing van het handhavingsverzoek in 

Een andere uitleg van de gevolgen van het vonnis voor de handhavingsprocedure leidt volgens 

 

 

3/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

Voorts voert TGB aan dat een andere beslissing van de AP leidt tot schending van de trias politica, 

 
combinatie met het opleggen van een last onder dwangsom ertoe leidt dat eenzelfde rechtsgang twee keer 
wordt gebruikt. Bij de hoorzitting van 16 februari 2017 heeft TGB verduidelijkt dat haar bezwaar er met 
name in gelegen is dat in beide procedures wordt gevraagd om op straffe van een dwangsom uitvoering te 
geven aan de verplichting om stukken te overleggen. 
  
waaruit volgt dat de AP als onderdeel van de bestuurlijke macht de vaststelling van de rechtsverhouding 
door de rechterlijke macht moet volgen. Bovendien leidt een andere beslissing volgens TGB tot schending 
van het rechtszekerheids-, vertrouwens- en zorgvuldigheidsbeginsel. TGB mag er namelijk op vertrouwen 
dat de beslissing van de rechtbank bindend is voor het bestuursorgaan dat belast is met toezicht op de 
uitvoering van de Wbp, zo voert TGB aan. 
  
zij in strijd handelt met een wettelijke verplichting en daarmee in beginsel een onrechtmatige daad pleegt.  
  

Ten slotte voert TGB aan dat als de AP zich niet gebonden acht aan het vonnis van de rechtbank, 

18. Ook los van de uitspraak van de rechtbank betoogt TGB dat [VERZOEKER] misbruik maakt van het 

inzagerecht. Volgens TGB staat vast dat [VERZOEKER] het inzagerecht met een ander doel gebruikt dan 
het controleren of zijn persoonsgegevens juist en rechtmatig zijn verwerkt: volgens TGB wil 
[VERZOEKER] de gegevens (uitsluitend) gebruiken als bewijs in een civielrechtelijke 
aansprakelijkheidsprocedure tegen TGB. Het inzagerecht heeft echter tot doel om een betrokkene in staat 
te stellen om te controleren of zijn persoonsgegevens juist en rechtmatig zijn verwerkt, zo brengt TGB 
onder verwijzing naar considerans 41 bij richtlijn 95/46 (de richtlijn) naar voren. Nu het [VERZOEKER] 
niet daarom gaat, maakt hij misbruik van het inzagerecht, aldus TGB. Ter ondersteuning wijst TGB op een 
uitspraak van het EHRM van 4 januari 2007, NJ 2007, 475 (Smith), waaruit volgens haar volgt dat als het 
inzagerecht niet wordt gebruikt met het doel waarvoor het is verleend, het inzageverzoek buiten het bereik 
van de privacyregelgeving valt. Voorts heeft TGB gewezen op een uitspraak van het Hof van Justitie van 
17 juli 2014, ECLI:EU:C:2014:2081, waaruit voortvloeit dat de rechter bij de beoordeling van een 
inzageverzoek moet toetsen of het doel van dat verzoek strookt met het doel van de Wbp, aldus TGB. 
 
-standpunt [VERZOEKER] 

19. [VERZOEKER] stelt zich op het standpunt dat een bestuursrechtelijke handhavingsprocedure – anders 
dan TGB betoogt – naast een civielrechtelijke procedure kan bestaan. In dat kader voert [VERZOEKER] 
aan dat de AP bevoegd is om los van het verzoek van [VERZOEKER] tot handhaving over te gaan. Voorts 
heeft [VERZOEKER] kenbaar gemaakt dat beroep is ingesteld tegen het vonnis van de rechtbank. Ten 
slotte heeft [VERZOEKER] gewezen op een vonnis van de rechtbank Midden-Nederland, waarin deze 
rechtbank in een vergelijkbare zaak – waarin een andere verzoeker met een beroep op artikel 46 van de 
Wbp een overzicht van door TGB verwerkte persoonsgegevens wilde verkrijgen – tot de conclusie kwam 
dat geen sprake is van misbruik van recht. 
 
-vonnis rechtbank  

20. De relevante overwegingen uit het vonnis van de rechtbank luiden als volgt: 

 

 
 

 

 

4/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 

 

3.9 Tussen partijen zijn diverse civiele procedures aanhangig (geweest), waarin [VERZOEKER] 
TGB verwijt toerekenbaar tekort te zijn geschoten in de nakoming van haar verplichtingen 
jegens [VERZOEKER]. Door TGB is onweersproken aangevoerd dat [VERZOEKER] de thans 
gevraagde stukken al via civielrechtelijke procedures heeft geprobeerd op te vragen, onder meer 
met een beroep op de artikelen 22, 85 en 843a Rv. en dat partijen daarover ook een kort geding 
hebben gevoerd bij de voorzieningenrechter van de rechtbank Amsterdam. In alle procedures is 
het verzoek afgewezen. 

3.10 De rechtbank is van oordeel dat het onderhavige verzoek van [VERZOEKER] niet voldoet aan 
de doelstelling van de Wbp. Het is voldoende aannemelijk geworden dat [VERZOEKER] met zijn 
verzoek niet beoogt om zich van de juistheid en de rechtmatigheid van de verwerking van 
zijn persoonsgegevens te vergewissen. Uit de overgelegde stukken en de mondelinge 
behandeling is gebleken dat [VERZOEKER] het verzoek heeft gedaan met het doel stukken in 
handen te krijgen die hij in de onderliggende bodemprocedure tegen TGB als bewijsmateriaal wil 
gebruiken. Dit blijkt overduidelijk uit het aanvullende verzoek van [VERZOEKER] waarin hij 
onder meer vraagt in het bezit te worden gesteld van alle documentatie waaruit blijkt dat TGB op 
of omstreeks 19 september 2008 daadwerkelijk posities van [VERZOEKER] heeft gesloten. 
[VERZOEKER] maakt daarmee misbruik van zijn inzagerecht als bedoeld in artikel 35 Wbp. 
 

-beoordeling AP 

21. De AP komt tot de volgende beoordeling.  

  

22. Anders dan TGB betoogt, is de AP van oordeel dat zij niet is gebonden aan de vaststelling van de  

rechtsverhouding tussen [VERZOEKER] en TGB door de rechtbank. Hiertoe wijst de AP op het volgende. 
Uit het Wetboek van Burgerlijke Rechtsvordering (Rv) volgt dat in een onaantastbare uitspraak vervatte 
beslissingen over een rechtsbetrekking in geschil tussen partijen bindende kracht hebben, zie artikel 236, 
eerste lid, Rv. De AP is bij het geschil waarin vonnis is gewezen zelf geen partij. Uitsluitend TGB en 
[VERZOEKER] zijn immers partij in het geschil bij de rechtbank. Daarom gaat van de beslissing van de 
rechtbank voor de AP geen bindende kracht uit. Daar komt nog bij dat [VERZOEKER] appel heeft 
ingesteld tegen het vonnis van de rechtbank, zodat geen sprake is van een onaantastbare uitspraak dat 
gezag van gewijsde heeft gekregen. De AP verwerpt gezien het voorgaande de conclusie van TGB dat de AP 
onrechtmatig handelt, indien zij zich niet gebonden acht aan het vonnis. 
 

23. Naar het oordeel van de AP bestaat evenmin aanleiding voor de conclusie dat de AP zich gezien het vonnis 

terughoudend moet opstellen. De AP overweegt in dit kader dat zij is aangewezen als het bevoegde 
bestuursorgaan dat toezicht houdt op de verwerking van persoonsgegevens overeenkomstig het bij en 
krachtens de wet bepaalde (artikel 51, eerste lid, van de Wbp). Daarbij  geldt dat de AP, gelet op het 
algemeen belang dat met handhaving is gediend, in het geval van een overtreding in beginsel gehouden is 
om handhavend op te treden.1 De AP heeft in dat kader een eigen verantwoordelijkheid bij het toezicht op 
de naleving van de Wbp, en ook daarom bestaat er geen verplichting voor haar om zich gelet op het vonnis 
terughoudend op te stellen. Bovendien wordt het stelsel van de Wbp gekenmerkt door een gedifferentieerd 
                                                                        
1 ABRvS 30 juni 2004, ECLI:NL:RVS:2004:AP4683. 

 

 

5/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 
systeem van handhaving (en rechtsbescherming), waarin de civielrechtelijke en de bestuursrechtelijke weg 
naast elkaar bestaan.2 Beide procedures kunnen gelet op het wettelijk systeem naast elkaar bestaan: de wet 
laat de ruimte voor het bestaan van een procedure bij de civiele rechter op grond van artikel 46 van de Wbp 
naast bestuursrechtelijke handhaving door de AP. Gelet hierop past de AP – los van de vraag hoe dat in het 
consumentenrecht is geregeld – niet de door TGB voorgestane terughoudende opstelling.   
 

24. De AP ziet gelet op het voorgaande aanleiding om zelfstandig te onderzoeken of [VERZOEKER] misbruik 

maakt van zijn inzagerecht. Daarbij zal zij rekening houden met de conclusies van de rechtbank in zijn 
vonnis, door expliciet te beoordelen of – en zo nee waarom niet – de AP de conclusies van de rechtbank 
deelt. Anders dan TGB betoogt, is dit niet in strijd met de Trias Politica, het rechtszekerheids-, 
vertrouwens- of zorgvuldigheidsbeginsel. Omdat het vonnis van de rechtbank niet is gewezen in een 
procedure waarbij de AP partij is, is de AP niet gebonden aan de beslissingen in dat vonnis zoals hiervoor 
reeds is toegelicht. Uit een oogpunt van zorgvuldigheid dient met dat vonnis wel rekening te worden 
gehouden, hetgeen de AP op deze manier doet. Van gewekt vertrouwen door de AP is verder geen sprake, 
nu daarvoor nodig is dat aan het bestuursorgaan toe te rekenen toezeggingen zijn gedaan. Een dergelijke 
toezegging is niet gedaan. Een beslissing in een vonnis van de rechtbank waarbij de AP geen partij is, is 
verder niet aan de AP toe te rekenen. 

 

25. Er bestaat evenmin aanleiding voor de conclusie dat handhavend optreden van de AP in dit geval in strijd 

zou komen met het ne bis in idem-beginsel (of, zo voegt de AP toe, het una via-beginsel). Beide beginselen 
zijn namelijk alleen van toepassing als er sprake is van een ‘criminal charge’ als bedoeld in artikel 6, 
eerste lid, van het EVRM. Alleen als de eerste procedure strekt tot ‘determination of a criminal charge’, 
geldt dat een tweede vervolging van hetzelfde feit niet is toegestaan.3 Nu het opleggen van een last onder 
dwangsom een sanctie is die is gericht op het herstellen van de rechtmatige situatie, is er geen sprake van 
een criminal charge, zodat de beginselen niet van toepassing zijn. 

 

26. Bij de beoordeling van de vraag of [VERZOEKER] misbruik van het inzagerecht maakt, is het volgende van 

belang. Zoals de AP in het besluit op bezwaar van 27 januari 2017 (onder randnummer 21) uiteen heeft 
gezet, is sprake van misbruik van recht indien een bevoegdheid wordt uitgeoefend met geen ander doel 
dan een ander te schaden of met een ander doel dan waarvoor zij is verleend of in geval men, in 
aanmerking nemende de onevenredigheid tussen het belang bij de uitoefening en het belang dat daardoor 
wordt geschaad, naar redelijkheid niet tot die uitoefening had kunnen komen (artikel 3:13, tweede lid, van 
het Burgerlijk Wetboek). 

 

27. Verder is in het besluit op bezwaar van 27 januari 2017 aangegeven dat de Wbp aan een ieder het recht 

geeft zich vrijelijk en met redelijke tussenpozen tot de verantwoordelijke te wenden met het verzoek hem 
mede te delen of hem betreffende persoonsgegevens worden verwerkt en dat het belang bij een zodanig 

                                                                        
2 Zie in dit kader de memorie van toelichting bij de Wbp, Kamerstukken II 1997/98, 25892, nr. 3, p. 25-26. 
3 Vgl. de conclusie van AG Spronken van 22 december 2015, ECLI:NL:PHR:2015:2675, RvdW 2016/322. 

 

 

6/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 
verzoek door de Wbp wordt voorondersteld (eveneens onder randnummer 21 van dat besluit).4  
 

28.  Dat het belang bij een beroep op het inzagerecht wordt voorondersteld, brengt niet mee dat het motief 
waarmee een betrokkene zich op het inzagerecht beroept, niet relevant is: in lijn met het arrest van het 
Hof Den Bosch van 16 januari 2006, NJF 2006, 91 (Dexia) is de AP van oordeel dat, mede gezien het betoog 
van TGB dat sprake is van misbruik van recht, moet worden onderzocht of het verzoek in 
overeenstemming is gedaan met het doel van artikel 35 van de Wbp. Dat sluit ook aan bij het door TGB 
aangehaalde arrest Smith. 
 

29. Het doel van artikel 35 van de Wbp is om de betrokkene ([VERZOEKER]) in de gelegenheid te stellen om 

na te gaan of en, zo ja, welke hem betreffende persoonsgegevens door de verantwoordelijke (TGB) worden 
verwerkt, en of de weergave van zijn persoonsgegevens in de verwerking van TGB juist is, voor het doel of 
de doeleinden van de verwerking volledig en ter zake dienend is en of TGB zijn persoonsgegevens in 
overeenstemming met wettelijke voorschriften verwerkt.5  
  

30. [VERZOEKER] heeft bij de hoorzitting op 16 februari 2017 kenbaar gemaakt dat hij met zijn verzoek op 

grond van artikel 35 van de Wbp tot doel heeft te achterhalen aan wie TGB welke hem betreffende 
persoonsgegevens ter beschikking heeft gesteld. Dit heeft hij nader onderbouwd door aan te geven dat 
TGB in de civielrechtelijke aansprakelijkheidsprocedure die [VERZOEKER] tegen TGB aanhangig heeft 
gemaakt, heeft gesteld dat er een [VERTROUWELIJK]. Met zijn beroep op het inzagerecht wenst 
[VERZOEKER] [VERTROUWELIJK], zo stelt hij. Dit doel is in overeenstemming met het doel van artikel 
35 van de Wbp. De AP ziet geen aanleiding om aan de uitlatingen van [VERZOEKER] te twijfelen. De 
stelling van TGB dat [VERZOEKER] in het verleden stukken heeft ontvangen waarin zijn 
persoonsgegevens staan en naar aanleiding daarvan nooit een correctieverzoek heeft gedaan, is in dat 
kader niet voldoende. Los van de vraag of de stelling klopt, is het in overeenstemming met het doel van 
artikel 35 van de Wbp om te weten te komen aan wie TGB welke persoonsgegevens heeft verstrekt. De 
uitlating van de gemachtigde van TGB bij de hoorzitting dat er geen gegevens aan anderen zijn verstrekt, 
de toezichthouder daargelaten, is in dat kader onvoldoende: artikel 35, tweede lid, van de Wbp geeft 
namelijk juist het recht om ten minste een overzicht met aanvullende informatie te verkrijgen. Gelet op het 
voorgaande ziet de AP in zoverre geen aanleiding om tot de conclusie te komen dat [VERZOEKER] 
misbruik maakt van zijn inzagerecht.   
 

31. Ook indien – zoals de rechtbank in zijn vonnis aannemelijk heeft geacht – [VERZOEKER] met zijn beroep 

op artikel 35 van de Wbp (eveneens) tot doel heeft de verkregen documenten te gebruiken in een 
civielrechtelijke procedure tegen TGB, bestaat geen grond voor de conclusie dat [VERZOEKER] misbruik 
maakt van het inzagerecht.  Zoals ook het Hof Den Bosch in de Dexia-zaak heeft geconcludeerd, is de 
enkele omstandigheid dat een betrokkene met de eenmaal verkregen gegevens vervolgens tevens een ander 
doel zou kunnen dienen, bijvoorbeeld door deze te gebruiken in een eventuele civiele procedure, 

                                                                        
4 Vgl. in dit kader ook de uitspraak van de Afdeling bestuursrechtspraak van 30 november 2011, ECLI:NL:RVS:2011:BU6383, 
overweging 2.4.3. 
5 Vgl. ook het arrest van het Hof Den Bosch van 16 januari 2006, NJF 2006, 91 (Dexia), overweging 4.6.3. 

 

 

7/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 
ontoereikend om misbruik van recht aan te nemen.6 De AP betrekt hierbij voorts dat door TGB niet is 
gesteld en dat ook overigens niet is gebleken dat dit doel onrechtmatig is.  
 

32. Het arrest van het Hof van Justitie van 17 juli 2014 waar TGB naar verwijst, leidt niet tot een andere 

conclusie. Voor zover TGB uit dit arrest afleidt dat [VERZOEKER] met zijn inzageverzoek uitsluitend tot 
doel mag hebben de juistheid van de verwerking van zijn persoonsgegevens te controleren, miskent TGB 
dat de richtlijn en de Wbp er niet aan in de weg staan dat eenmaal verkregen gegevens voor een ander doel 
– bijvoorbeeld een civielrechtelijke procedure – worden gebruikt. Zoals hiervoor is opgemerkt, is dat 
gegeven niet genoeg om misbruik van recht aan te nemen.  
 

33. Gelet op het voorgaande komt de AP – anders dan de rechtbank in zijn vonnis – tot de conclusie dat 

[VERZOEKER] geen misbruik maakt van zijn inzagerecht. Het betoog van TGB faalt. 
 
Recht op afschrift van stukken 

34. TGB betoogt dat artikel 35 van de Wbp geen recht op afschrift van documenten geeft. De AP begrijpt dit 

betoog zo, dat een last onder dwangsom in ieder geval niet kan strekken tot het verstrekken van afschriften 
van documenten waarin persoonsgegevens van [VERZOEKER] staan. Hiertoe wijst TGB op het 
voornoemde arrest van het Hof van Justitie van 17 juli 2014. 
 

35. Als er persoonsgegevens worden verwerkt, dient de verantwoordelijke op grond van artikel 35, tweede lid, 

van de Wbp binnen vier weken de volgende gegevens te verstrekken:  
(1) een volledig overzicht in begrijpelijke vorm van de betrokkene betreffende persoonsgegevens;  
(2) een omschrijving van het doel of de doeleinden van de verwerking;  
(3) de categorieën van gegevens waarop de verwerking betrekking heeft;  
(4) de ontvangers of categorieën van ontvangers alsmede  
(5) de beschikbare informatie over de herkomst van de gegevens.   

 

36. De AP heeft zich met TGB in het besluit op bezwaar van 27 januari 2017 reeds op het standpunt gesteld dat 

aan het inzagerecht wordt voldaan wanneer een volledig overzicht in begrijpelijke vorm van deze 
persoonsgegevens wordt verstrekt, zie onder randnummers 25-27.7  Enkel indien met een overzicht niet 
kan worden voldaan aan de doelstelling van het recht op inzage, kan [VERZOEKER] aanspraak maken op 
een afschrift, zo heeft de AP geconcludeerd.  
 

37. TGB betoogt voorts dat zij niet is gehouden om interne analyses en de vastlegging van beraadslaging aan 
[VERZOEKER] te overleggen, behoudens voor zover daarin persoonsgegevens staan. Zoals de AP onder 
randnummer 31 van het besluit van 27 januari 2017 heeft geoordeeld, kan [VERZOEKER] niet zonder meer 
aanspraak maken op afschriften. Nu TGB echter nog geen overzicht en aanvullende informatie heeft 
verstrekt zoals hiervoor is toegelicht, kan nog niet worden nagegaan of met het overzicht en de 
aanvullende informatie de doelstellingen van het recht op inzage afdoende worden nageleefd. Aan de 
vraag of [VERZOEKER] recht heeft op afschriften van de chatberichten en de interne instructie komt de AP 

                                                                        
6 Arrest van het Hof Den Bosch van 16 januari 2006, NJF 2006, 91 (Dexia), overweging 4.6.3. 
7 Zie ook ABRvS 4 maart 2015, ECLI:NL:RVS:2015:612, r.o. 5.1 en ABRvS 20 januari 2016, ECLI:NL:RVS:2016:85, r.o. 3.3. 

 

 

8/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 
dan ook niet toe.  
 
Uitzonderingstoestand artikel 43 van de Wbp 

38. TGB betoogt dat artikel 35 van de Wbp buiten toepassing moet worden gelaten, omdat zich een 

uitzonderingstoestand als bedoeld in artikel 43, aanhef en onder e, van de Wbp voordoet. In dat kader 
voert TGB aan dat het verstrekken van een overzicht van op [VERZOEKER] betrekking hebbende 
persoonsgegevens een buitengewone inspanning van TGB vergt. Hiertoe wijst TGB erop dat zij en 
[VERZOEKER] zaken hebben gedaan tussen 2004 en 2009. [VERTROUWELIJK]. Het verstrekken van een 
overzicht met zijn persoonsgegevens zou gelet op die omvang een zodanig buitengewone inspanning en 
administratieve last vergen, dat TGB in haar rechten en vrijheden wordt aangetast. 
 

39.  De AP heeft in haar besluit op bezwaar van 17 januari 2017 gemotiveerd dat en waarom het beroep van 
TGB op artikel 43, aanhef en onder e, van de Wbp faalt (onder randnummers 28 en 29). Kortheidshalve 
verwijst de AP daarnaar. Hetgeen TGB bij de hoorzitting naar voren heeft gebracht over het minimale 
belang van de informatie [VERTROUWELIJK], leidt niet tot een andere conclusie. Uitgangspunt is dat het 
beslissend is dat de betrokkene ten aanzien van de over hem verwerkte persoonsgegevens als regel 
aanspraak heeft op wetenschap ten aanzien van 'hetzelfde' als hetgeen de verantwoordelijke over hem 
bewaart/verwerkt.8 Het is daarbij niet aan TGB om te beoordelen of die informatie van belang is voor 
[VERZOEKER] of niet.  

 

Conclusie: overtreding Wbp 

40. Gelet op hetgeen uiteen is gezet in het besluit op bezwaar van 27 januari 2017 en het voorgaande komt de 

AP tot de conclusie dat nu TGB geen overzicht en aanvullende informatie aan [VERZOEKER] heeft 
versterkt over de verwerking van de persoonsgegevens van [VERZOEKER], TGB handelt in strijd met 
artikel 35, tweede lid, van de Wbp.  
 

41. TGB voert in dit kader nog aan dat gelet op het vonnis van de rechtbank in ieder geval niet kan worden 

volgehouden dat sprake is van een evidente overtreding van de Wbp. TGB miskent hiermee dat de vraag of 
[VERZOEKER] misbruik maakt van zijn inzagerecht – welke vraag door de AP ontkennend wordt 
beantwoord – los staat van de vraag of de Wbp wordt overtreden. Nu verder vast staat dat sprake is van 
een overtreding van de Wbp, komt de AP niet toe aan bespreking van het betoog van TGB dat niet is 
voldaan aan de prioriteringscriteria uit de Beleidsregels handhaving door het CBP (Stcrt. 31 januari 2011, nr. 
1916), vergelijk ook de uiteenzetting van dit beleid in het besluit op bezwaar van 27 januari 2017, onder 
randnummer 13.  
 
Beginselplicht tot handhaving; keuze voor last onder dwangsom  

42. Uit artikel 65 van de Wbp, in samenhang bezien met artikel 5:32, eerste lid, van de Algemene wet 

bestuursrecht (Awb) volgt dat de AP bevoegd is om een last onder dwangsom op te leggen bij overtreding 
van artikel 35, tweede lid, van de Wbp. 

 

                                                                        
8 Vgl. ook de conclusie van de AG bij het arrest van de Hoge Raad van 29 juni 2007, ECLI:NL:PHR:2007:AZ4663, onder 4.11.  

 

 

9/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 

43. Ingevolge artikel 5:2, eerste lid, onder b, van de Awb is de last onder dwangsom gericht op het beëindigen 

van de geconstateerde overtreding en het voorkomen van herhaling. 
   

44. Gelet op het algemeen belang dat is gediend met handhaving zal de AP in geval van overtreding van een 
wettelijk voorschrift in de regel van haar handhavende bevoegdheid gebruik moeten maken. Bijzondere 
omstandigheden in verband waarmee van handhavend optreden moet worden afgezien, doen zich niet 
voor. 
 
5.  Last onder dwangsom en begunstigingstermijn 
 

45. De AP legt TGB de volgende last op: 

 
 
TGB dient aan [VERZOEKER] de volgende gegevens te verstrekken:  
(1) een volledig overzicht in begrijpelijke vorm van de betrokkene betreffende persoonsgegevens;  
(2) een omschrijving van het doel of de doeleinden van de verwerking;  
(3) de categorieën van gegevens waarop de verwerking betrekking heeft;  
(4) de ontvangers of categorieën van ontvangers alsmede  
(5) de beschikbare informatie over de herkomst van de gegevens.  
  
 

46. Gelet op hetgeen TGB naar voren heeft gebracht over de inspanning die met het opstellen van een 

overzicht is gemoeid en de omvang van het aantal documenten waarin persoonsgegevens over 
[VERZOEKER] voorkomen, verbindt de AP aan deze last een begunstigingstermijn van twee maanden die 
eindigt op 11 juli 2017.   
 

47. Indien TGB niet vóór het einde van de begunstigingstermijn aan de last voldoet, verbeurt zij een 

dwangsom. De AP stelt de hoogte van deze dwangsom vast op een bedrag van  
€ 12.000,00 voor iedere week dat de last niet (geheel) is uitgevoerd, tot een maximum van  € 60.000,00. 
 
 

 

 

 

10/11 

 

 

Datum 
[VERTROUWELIJK] 

Ons kenmerk 
[VERTROUWELIJK] 

 
6.  Ter voorlichting van partijen 
  

48. Het besluit op bezwaar van 27 januari 2017 met kenmerk [VERTROUWELIJK], het onderhavige besluit tot 

oplegging van de last onder dwangsom en het besluit van heden aan [VERZOEKER] (bijlage 4) vormen 
tezamen het besluit van de AP op het bezwaar van [VERZOEKER]. Tegen dit besluit staat beroep open bij 
de rechtbank. 
 
 
 
 
Hoogachtend,  
Autoriteit Persoonsgegevens, 

 

[WG] 
 
mr. A. Wolfsen 
Voorzitter  
 
 
 
 
 
 
 
 
 
 
 
 
 
 
 
Rechtsmiddelen 
Indien u het niet eens bent met dit besluit kunt u binnen zes weken na de datum van verzending van het 
besluit ingevolge de Algemene wet bestuursrecht een beroepschrift indienen bij de rechtbank (sector 
bestuursrecht) in het arrondissement, waarbinnen uw vestigings- of woonplaats valt. U dient een afschrift 
van dit besluit mee te zenden. Het indienen van een beroepschrift schort de werking van dit besluit niet op. 
Indien onverwijlde spoed, gelet op de betrokken belangen, dat vereist, kunt u tevens een verzoek om 
voorlopige voorziening doen bij de voorzieningenrechter van deze rechtbank. 

 

 

11/11 

