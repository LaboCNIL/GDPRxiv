 

 
Stichting HagaZiekenhuis 
[VERTROUWELIJK] 
[VERTROUWELIJK] 
Postbus 40551 
2504 LN DEN HAAG 
 
 

 

Datum 
2 december 2019 
 
 

 
Onderwerp 
Bevindingen OTP 
 

Ons kenmerk 
z2019-21641 
 
Contactpersoon 
[VERTROUWELIJK] 
070 8888 500 
 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

 
 
 
 
 

 

 

Geachte [VERTROUWELIJK],  
 
Bij besluit van 18 juni 2019 [VERTROUWELIJK] heeft de Autoriteit Persoonsgegevens (AP), voor zover 
hier van belang, een last onder dwangsom opgelegd aan Stichting HagaZiekenhuis (HagaZiekenhuis) met 
een begunstigingstermijn van 15 weken. De begunstigingstermijn liep tot 2 oktober 2019. 
 
Op 17 oktober 2019 heeft een onderzoek ter plaatse (OTP) plaatsgevonden op het kantoor van 
HagaZiekenhuis te Den Haag om na te gaan of HagaZiekenhuis de last onder dwangsom heeft nageleefd. 
Van het OTP is een verslag gemaakt dat op 21 oktober 2019 in concept per mail aan HagaZiekenhuis is 
voorgelegd voor een reactie. Bij brief van 28 oktober 2019 heeft HagaZiekenhuis een reactie gegeven op het 
conceptverslag. Deze reactie is verwerkt in het definitieve verslag van het OTP dat is bijgevoegd. 
 
De AP concludeert dat ten tijde van het onderzoek ter plaatse van 17 oktober 2019 HagaZiekenhuis aan de 
last voldeed. Hierbij wordt wel opgemerkt dat het controleproces met [VERTROUWELIJK] dynamisch is 
en aan verandering onderhevig. De business rules die in combinatie met [VERTROUWELIJK] worden 
gebruikt, dienen continu te worden verbeterd. Deze verbetering dient onderdeel te zijn van de PDCA-
verbetercyclus.  
 
De AP benadrukt dat de conclusie van het OTP niet betekent dat de last onder dwangsom is opgeheven. De 
AP kan in de (nabije) toekomst opnieuw onderzoeken of de last onder dwangsom door HagaZiekenhuis 
is/wordt nageleefd. 
 

 

  

 

1 

 

 

Datum 
2 december 2019 

Ons kenmerk 
z2019-21641 

 
Indien u vragen heeft over deze brief, kunt u contact opnemen met bovengenoemde contactpersoon.  
Een afschrift van deze brief is tevens gemaild aan de functionaris voor gegevensbescherming van 
HagaZiekenhuis. 
 
Hoogachtend, 
de Autoriteit Persoonsgegevens, 
namens deze, 
 
 
 
 
[VERTROUWELIJK] 
Hoofd afdeling Handhaving  

 

 

2/2 

