 

Aangetekend 
[VERTROUWELIJK]  
 

 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Datum 
15 januari 2020 
 
 

Ons kenmerk 
z2019-17017 
 
Contactpersoon 
[VERTROUWELIJK] 
 

Uw brief van 
29 juli 2019 (uw kenmerk: 232958) 
 
 
 
 

 
Onderwerp 
Beslissing op bezwaar inzake boete en last onder dwangsom HagaZiekenhuis 
 

 

 

Geachte [VERTROUWELIJK] 
 
Hierbij ontvangt u het besluit van de Autoriteit Persoonsgegevens (AP) op uw bezwaarschrift van 29 juli 
2019 en aangevuld bij brief en fax van 10 september 2019. Het bezwaar is gericht tegen het besluit van de 
AP van 18 juni 2019 (kenmerk: z2019-07604) tot oplegging van een bestuurlijke boete alsmede een last 
onder dwangsom aan uw cliënt Stichting HagaZiekenhuis (HagaZiekenhuis). Het besluit van 18 juni 2019 
wordt hierna (ook) aangeduid als het primaire besluit. 
 
1. 
 

Verloop van de procedure 

1.  De AP heeft op 4 april 2018 een melding van een datalek ontvangen van HagaZiekenhuis.  

 

2.  Naar aanleiding van vorenbedoelde melding heeft de AP een onderzoek ingesteld. In dat kader heeft op 31 

oktober 2018 een onderzoek ter plaatse bij HagaZiekenhuis plaatsgevonden.1  

 

3.  Het onderzoek heeft in januari 2019 geresulteerd in een rapport van voorlopige bevindingen. Daarop heeft 

HagaZiekenhuis op 4 februari 2019 schriftelijk gereageerd.  

 

4.  Vervolgens heeft de AP - met inachtneming van de reactie van HagaZiekenhuis - het onderzoeksrapport 

definitief vastgesteld en bij brief van 26 maart 2019 aan HagaZiekenhuis doen toekomen. 

 

                                                                        
1 Ten aanzien van het verloop van het onderzoek wordt verwezen naar p. 2 en 3 van het primaire besluit alsmede naar paragraaf 1.2, p. 4 
van het hierna genoemde definitieve onderzoeksrapport van de AP. 

Bijlage(n) 1  

 

1 

 

 

Datum 
15 januari 2020 

 

Ons kenmerk 
z2019-17017 

5.  Bij brief van 4 april 2019 heeft de AP een voornemen tot  het opleggen van een bestuurlijke boete en/of last 

onder dwangsom aan HagaZiekenhuis toegezonden. Op dat voornemen heeft HagaZiekenhuis zowel 
schriftelijk (bij brief van 18 april 2019) als mondeling (tijdens een hoorzitting op 25 april 2019) haar 
zienswijze gegeven. 

 

6.  Met inachtneming van de zienswijze van HagaZiekenhuis heeft de AP bij besluit van 18 juni 2019 besloten 

tot oplegging van zowel een bestuurlijke boete als een last onder dwangsom wegens overtreding van 
artikel 32, eerste lid, van de AVG. 

 

7.  Bij brief en fax van 29 juli 2019 heeft HagaZiekenhuis op nader aan te voeren gronden bezwaar gemaakt 

tegen vorenbedoeld besluit en verzocht om een termijn van 6 weken voor het aanvullen van gronden. 

 

8.  Bij brief van 31 juli 2019 heeft de AP HagaZiekehuis in de gelegenheid gesteld uiterlijk 11 september 2019 

de gronden van bezwaar aan te vullen.  

 

9.  Bij brief en fax van 10 september 2019 alsmede bij brief en fax van 4 oktober 2019 heeft HagaZiekenhuis 

haar bezwaargronden aangevuld. 
 

10. Op 16 oktober 2019 heeft een hoorzitting plaatsgevonden ten kantore van de AP. Van het horen is een 

verslag gemaakt. Dit verslag is als bijlage  bij dit besluit gevoegd. 

 

11. Op 17 oktober 2019 heeft een onderzoek ter plaatse plaatsgevonden ten kantore van HagaZiekenhuis te 

Den Haag om na te gaan of HagaZiekenhuis de last onder dwangsom heeft nageleefd. 

 

12. Naar aanleiding van het verhandelde tijdens de hoorzitting op 16 oktober 2019 heeft HagaZiekenhuis bij 

brief, fax en e-mail van 5 november 2019 haar beroep op beperkte financiële draagkracht nader 
onderbouwd.     

 

13. Bij brief van 2 december 2019 heeft de AP HagaZiekenhuis bericht dat HagaZiekenhuis ten tijde van het 

onderzoek ter plaatse van 17 oktober 2019 aan de last voldeed. 2 

 

14. Bij brief van 5 december 2019 heeft de AP u gevraagd of voormelde brief van de AP van 2 december 2019 
voor HagaZiekenhuis aanleiding is de bezwaargronden tegen de last onder dwangsom in te trekken. In 
reactie daarop heeft u bij schrijven van 13 december 2019 aangegeven dat HagaZiekenhuis geen aanleiding 
ziet haar bezwaargronden ten aanzien van de last onder dwangsom in te trekken. 

                                                                        
2 Eerder, bij brief van 22 augustus 2019, heeft de AP al geconcludeerd dat door HagaZiekenhuis bij implementatie van de in haar brief 
van 9 augustus 2019 (kenmerk: 2019/0177/CvdW/PM/rv) vermelde voorgenomen maatregelen wordt voldaan aan het lastonderdeel dat 
betrekking heeft op de controle van logbestanden. Bij brieven van HagaZiekenhuis van 24 en 30 september 2019 (kenmerk: 
2018/0109x/CvdW/PM/cb respectievelijk 2018/0109z/CvdW/JP/rv) heeft HagaZieknhuis uiteengezet op welke wijze zij uitvoering heeft 
gegeven aan de last. 

 

 

2/32 

 

 

Datum 
15 januari 2020 

Ons kenmerk 
z2019-17017 

 
  
2. 
 

Juridisch kader 

15. Het relevante wettelijk kader is als bijlage opgenomen achteraan dit besluit.  

 
 
3. 

Het primaire besluit 

16. Ingevolge artikel 58, tweede lid, aanhef en onder d en i, in samenhang met artikel 83, vierde lid, aanhef en 

onder a, van de Algemene verordening gegevensbescherming (AVG) en artikel 14, derde lid, van de 
Uitvoeringswet Algemene verordening gegevensbescherming (UAVG) is de AP (onder meer) bevoegd om 
ten aanzien van inbreuken op de AVG een bestuurlijke boete en een last onder dwangsom op te leggen. 
  

17. De AP heeft in het primaire besluit aan HagaZiekenhuis een bestuurlijke boete en een last onder 

dwangsom opgelegd wegens overtreding van artikel 32, eerste lid van de AVG in samenhang gelezen met 
artikel 3, tweede lid, van het Besluit elektronische gegevensverwerking door zorgaanbieders en het 
bepaalde onder 12.4.1 van NEN 7510-2 omdat niet is voldaan aan de eis van tweefactor authenticatie en de 
eis om regelmatig de logbestanden te beoordelen. 
 

18. De hoogte van de bestuurlijke boete is vastgesteld op € 460.000. Hierbij heeft de AP zich gebaseerd op de 

Boetebeleidsregels Autoriteit Persoonsgegevens 2019 (Boetebeleidsregels 2019).3  

 

19. Artikel 32 AVG is, zo volgt uit artikel 2.3 van de van de Boetebeleidsregels 2019, ingedeeld in categorie II. 

Hierbij geldt een boetebandbreedte van € 120.000 – € 500.000 en een zogenoemde basisboete van  
€ 310.000. Deze basisboete geldt als (neutraal) uitgangspunt voor de verdere bepaling van de 
boetehoogte.4 Die nadere bepaling stemt de AP vervolgens af op de factoren omschreven in artikel 7 van de 
Boetebeleidsregels 2019. Hierdoor kan de basisboete worden verhoogd of verlaagd. 

 

20. In het primaire besluit vormde de factoren uit artikel 7, aanhef en onder a (aard, ernst en duur van de 

inbreuk) en b (opzettelijke/nalatige aard van de inbreuk), van artikel 7 van de Boetebeleidsregels 2019 de 
aanleiding de boete twee maal te verhogen met € 75.000. 
 

21. Naast een bestuurlijke boete is aan HagaZiekenhuis ook een last onder dwangsom opgelegd vanwege 

dezelfde overtreding. De last strekt ertoe dat HagaZiekenhuis - binnen vijftien weken na dagtekening het 
primaire besluit - de toegang tot haar ziekenhuisinformatiesysteem uitsluitend mogelijk te maken met 
toepassing van tweefactor authenticatie, en dat de logbestanden regelmatig worden gecontroleerd op 
onrechtmatige toegang of onrechtmatig gebruik van patiëntgegevens. De hoogte van de dwangsom is 
daarbij vastgesteld op € 100.000 voor iedere twee weken na afloop van de begunstigingstermijn, tot een 
maximumbedrag van in totaal € 300.000. 

 

                                                                        
3 Stcrt. 2019, nr. 14586, 14 maart 2019. 
4 De hoogte van de basisboete kan worden berekend door het minimum - en het maximum bedrag van de desbetreffende 
bandbreedte bij elkaar op te tellen en vervolgens door twee te delen (vgl. art. 2.4 Boetebeleidsregels 2019). 

 

 

3/32 

 

 

Datum 
15 januari 2020 

Ons kenmerk 
z2019-17017 

 
4. 
 

Gronden van het bezwaar 

22. Samengevat weergegeven heeft HagaZieknhuis de volgende bezwaargronden aangevoerd. 

 
Geen gronden voor handhaving NEN-n0rmen 
 
Ontbreken juridische grondslag voor handhaving 

23. HagaZiekenhuis meent dat de AP geen juridische grondslag heeft om handhavend op te treden. Anders 

dan de AP suggereert, volgt noch uit de AVG noch uit de Wet aanvullende bepalingen verwerking 
persoonsgegevens in de zorg (Wabvpz) dat de verplichting om ‘passende maatregelen ’te nemen, dient te 
worden ingevuld aan de hand van de NEN-normen 7510, 7512 en 7513. Naar deze normen wordt verwezen 
in artikel 3, lid 2 en artikel 4 van het Besluit elektronische gegevensverwerking door zorgaanbieders 
(Begz). 
 

24. De bevoegdheid om voor een bepaalde sector nadere regels te stellen voor de verwerking van 

persoonsgegevens (artikel 26 Wbp) is met de invoering van de AVG komen te vervallen. Hieruit volgt dat 
het wegvallen van de grondslag van het Begz, te weten artikel 26 Wbp, niet (uitsluitend) met artikel 15j 
Wabvpz kon worden hersteld. Daarmee is immers nog geen bevoegdheid aan de AP toegekend om voor 
een bepaalde sector nadere regels te stellen. De Wabvpz is dan ook geen uitwerking van de AVG, maar 
staat op zichzelf, naast de AVG en haar voorloper, de Wbp. De AP is niet bevoegd handhavend op te treden 
wegens vermeende overtreding van de NEN-normen op grond van het Begz/Wabvpz. Daartoe is slechts de 
Inspectie Gezondheidszorg en Jeugd bevoegd. 

 

25. Uit paragraaf 2.4 van de memorie van toelichting op de UAVG volgt dat de materiële normen voor 

gegevensverwerking rechtstreeks uit de AVG volgen en niet langer op nationaal niveau mogen worden 
vastgelegd. De AP kan dan ook niet de open normen in de AVG invullen met nationale wet- en 
regelgeving, door middel van NEN-normen. HagaZiekenhuis verwijst daarbij naar overweging 8, 10 en 13 
van de considerans van de AVG. De AVG verlangt van de lidstaten een autonome uitleg. De AP kan 
daarom geen boete of last onder dwangsom opleggen op grond van de (U)AVG wegens overtreding van de 
NEN-normen. 

 

Strijd met het legaliteitsbeginsel 

26. HagaZiekenhuis is verder van mening dat het bestreden besluit in strijd is met het legaliteitsbeginsel. 

 

27. De AP kan slechts handhavend optreden vanwege het overtreden van de in artikel 32 van de AVG 

opgenomen open norm. Ten tijde van de vermeende overtreding was deze norm volgens HagaZiekenhuis 
niet nader ingevuld. Uit het in artikel 7 EVRM en artikel 5:4, lid 2, Awb vastgelegde legaliteitsbeginsel 
volgt dat de AP niet handhavend kon optreden. Een sanctie kan slechts worden opgelegd wegens een bij of 
krachtens wettelijk voorschrift verboden gedraging. Daarnaast dient dat voorschrift gelet op het lex certa-
beginsel voldoende duidelijk, voorzienbaar en kenbaar te zijn. Dat is hier volgens HagaZiekenhuis niet het 
geval omdat de inhoud van de open norm in artikel 32, lid 1, AVG niet viel te kennen door een concrete 
toepassing in de praktijk. De AP had deze open norm eerst moeten verduidelijken. De verwijzing van de 

 

 

4/32 

 

 

Datum 
15 januari 2020 

Ons kenmerk 
z2019-17017 

 
AP naar een rapport van het College Bescherming Persoonsgegevens uit 2013 kan de AP niet baten omdat 
dit rapport gebaseerd is op de Wbp en de NEN-normen. 

 

28. Ook het enkele feit dat HagaZiekenhuis de NEN-normen in haar beleid tot uitgangspunt heeft genomen, 
maakt nog niet dat de AP de naleving daarvan kan handhaven op de voet van de (U)AVG. Artikel 5:4, lid 2 
Awb vereist een wettelijke grondslag. Intern beleid is onvoldoende. 

 

29. Voor zover wel aan de NEN zou mogen worden getoetst, betoogt HagaZiekenhuis dat de AP heeft 

nagelaten om duidelijk te maken wanneer van ‘regelmatig beoordelen van logbestanden’ sprake is. 
HagaZiekenhuis heeft tijdens de zienswijzezitting uiteengezet hoe de controle op de logging binnen 
HagaZiekenhuis plaatsvindt en heeft de AP uitdrukkelijk gevraagd om een concrete invulling van de norm. 
Dat had voor de AP reden moeten zijn om deze norm te concretiseren. Het argument van de AP in 
paragraaf 5.2 van het bestreden besluit, waarin ze onderbouwt waarom door haar geen invulling is gegeven 
aan de norm ‘regelmatig’, gaat dus niet op omdat die erop neer komt dat de noodzaak van de omvang van 
controles afhankelijk is van de wijze waarop controle plaatsvindt. En de AP kende de wijze van controle. 

 

30. HagaZiekenhuis vindt de NEN-7510-2 dermate vaag dat die vanwege strijdigheid met het legaliteits- en 

rechtszekerheidsbeginsel niet kan worden gehandhaafd met een boete of last onder dwangsom. 

 

31. In haar brief van 4 oktober 2019 heeft HagaZiekenhuis nog aanvullend gemotiveerd waarom ze meent dat 

de AVG geen ruimte biedt om artikel 32 AVG nader in te vullen door middel van NEN-normen. Ze verwijst 
daarbij naar jurisprudentie van het Hof van Justitie van de EG waaruit volgt dat lidstaten geen bepalingen, 
materiële voorschriften of bindende uitleggingsbepalingen mogen toevoegen aan een verordening.5 De AP 
doet dat volgens HagaZiekenhuis wel door de NEN-normen (die nationale normen zijn) toe te passen. Dit 
staat een uniforme toepassing van de AVG in de EU in de weg. De AVG kent geen bepaling die het 
mogelijk maakt om nadere nationale regels te stellen ten aanzien van artikel 32 AVG.6 
 
Bezwaren tegen boetehoogte en hoogte van de dwangsom 
 
HagaZiekenhuis niet nalatig geweest 

32. HagaZiekenhuis stelt niet nalatig te zijn geweest. In dit verband wijst ze op de volgende getroffen 

maatregelen: 

o  Er komt een extra waarschuwing in beeld als een medewerker een dossier opent; 
o  Er is een verplichte e-learning cursus voor alle medewerkers die toegang hebben tot het 

elektronische patiëntendossier; 

o  Alle medewerkers worden in een persoonlijke brief gewezen op het beroepsgeheim en het 

belang van vertrouwelijkheid van patiëntgegevens; 

o  Er wordt extra informatie gegeven bij de introductiebijeenkomst voor nieuwe medewerkers; 
o  De arbeidsovereenkomst is aangescherpt; 

                                                                        
5 HvJEG 18 februari 1970 (Bollmann, 40/69), HvJEG 6 juli 1972 (Schlüter & Maack) HvJEG 10 oktober 1973 (Variola, 34/73) en HvJEG 31 
januari 1978 (Fratelli Zerbone, 94/77). 
6 In dat kader verwijst HagaZiekenhuis naar de uitspraak van HvJEG 11 januari 2001 (Azienda Agricola Monte Arcosu, C-403/98). 

 

 

5/32 

 

 

Datum 
15 januari 2020 

Ons kenmerk 
z2019-17017 

 

 

o  Er is een mogelijkheid voor patiënten om hun patiëntgegevens extra af te schermen; 
o  Waar mogelijk worden autorisaties aangescherpt; 
o  Er wordt gewerkt aan een maatwerkoplossing voor de controle op de logging.7 

33. HagaZiekenhuis geeft verder aan dat de conclusie dat ze nalatig is geweest, niet juist is omdat de AP eraan 
voorbij gaat dat het implementeren van tweefactor authenticatie geen maatregel is die onbevoegde inzage 
in patiëntendossiers door medewerkers kan voorkomen. Na het inloggen met tweefactor authenticatie is 
het immers nog steeds mogelijk dat medewerkers onbevoegd in een patiëntendossier kijken. 
 

34. Ook merkt HagaZiekenhuis op dat de stelling van de AP, dat de door HagaZiekenhuis getroffen 

maatregelen niet zien op het regelmatig controleren van de logging, niet juist is. HagaZiekenhuis heeft, 
zoals is vastgelegd in het verslag van de zienswijze zitting, het aantal steekproeven verhoogd van vier naar 
zes.  
In dit verband merkt HagaZiekenhuis verder op dat het in strijd is met de beginselen van behoorlijk 
bestuur in het algemeen en het rechtzekerheidsbeginsel in het bijzonder om een bestuurlijke boete op te 
leggen op basis van een onduidelijke norm (de NEN-norm ten aanzien van logging is open) en die norm 
door het bestuursorgaan niet is geconcretiseerd. 
 
AP heeft HagaZiekenhuis ten onrechte dubbel beboet 

35. Door de AP is aan HagaZiekenhuis een basisboete opgelegd van € 310.000,-. Deze basisboete is door de 
AP vervolgens twee maal verhoogd met een bedrag van € 75.000,- omdat er volgens de AP sprake is van 
“een structurele overtreding die nog steeds voortduurt”. De onderbouwing van de AP voor de eerste 
verhoging van de basisboete komt op hetzelfde neer als de onderbouwing voor de tweede verhoging. De 
door de AP geconstateerde voortdurende overtreding is immers het gevolg van het feit dat 
HagaZiekenhuis geen of onvoldoende maatregelen genomen heeft. Het is volgens HagaZiekenhuis niet in 
overeenstemming met de Boetebeleidsregels en het is ook niet redelijk om de basisboete twee keer te 
verhogen vanwege hetzelfde feit. De dubbele verhoging is daarmee ook in strijd met het ne bis in idem-
beginsel (artikel 5:43 Awb). 
 
Boete ten onrechte niet verlaagd 

36. Artikel 7, aanhef en onder c, van de Boetebeleidsregels geeft de AP de mogelijkheid om de basisboete te 

verlagen als er door de verwerkingsverantwoordelijke maatregelen zijn genomen om de door de 
betrokkenen geleden schade te beperken. In dit verband wordt door HagaZiekenhuis gewezen op de 
getroffen maatregelen. 

 

37. De boete die de AP aan HagaZiekenhuis oplegt, gaat rechtstreeks ten koste van de (schaarse) middelen die 

voor patiëntenzorg kunnen worden ingezet. Daarmee gaat de boete ten koste van de mogelijkheid om te 
investeren in de zorg en te innoveren, op basis waarvan HagaZiekenhuis in staat blijft om duurzaam zorg 

                                                                        
7 Deze maatwerkoplossing (een speciaal voor HagaZiekenhuis ontwikkelde softwaretoepassing genaamd [VERTROUWELIJK] ) is 
inmiddels doorgevoerd en actief. Verwezen zij naar de brief van HagaZiekenhuis van 24 september 2019 (kenmerk: 
2018/0109x/CvdW/PM/cb) alsmede naar de brief van de AP van 2 december 2019 waarin de bevindingen staan naar aanleiding van het 
onderzoek ter plaatse op 17 oktober 2019 ter controle van het voldoen aan de last. 

 

 

6/32 

 

 

Datum 
15 januari 2020 

Ons kenmerk 
z2019-17017 

 
te leveren. HagaZiekenhuis meent ook om deze reden dat een verlaging van de basisboete gerechtvaardigd 
is. 

 

38. HagaZiekenhuis doet tot slot nog een beroep op verminderde financiële draagkracht en verzoekt om die 
reden om boetematiging. In dit verband wijst HagaZiekenhuis in haar brief van 5 november 2019 op een 
rapport van accountantskantoor [VERTROUWELIJK] en een rapport van het  financieel strategisch 
adviesbureau [VERTROUWELIJK], en verwijst ze verder naar de financiële cijfers van HagaZiekenhuis 
over 2019. 
 
Dwangsom te hoog vastgesteld 

39. De AP heeft aan de last een dwangsom verbonden van € 100.000 voor iedere twee weken dat niet (geheel) 

aan de last is voldaan, tot een maximumbedrag van in totaal € 300.000. HagaZiekenhuis stelt zich op het 
standpunt dat deze bedragen niet in verhouding staan tot de verweten gedraging. Daarmee is het besluit in 
strijd met het evenredigheidsbeginsel in de zin van artikel 3:4 Awb en eveneens met de specifieke bepaling 
in artikel 5:32b, lid 3, Awb. 

 

40. De last onder dwangsom gaat ten koste van de mogelijkheid om te investeren in de zorg en te innoveren. 

Dat kan de bedoeling niet zijn van handhaving. HagaZiekenhuis meent ook om die reden dat een verlaging 
van de dwangsom gerechtvaardigd is. 

 

41. De hoogte van de dwangsom is in strijd met het gelijkheidsbeginsel. De AP heeft sinds de 

inwerkingtreding van de AVG diverse lasten onder dwangsom opgelegd. De dwangsom die aan 
HagaZiekenhuis is opgelegd, is veruit het hoogste. 

 

42. De dwangsom is in strijd met het evenredigheidsbeginsel, omdat één dwangsombedrag is verbonden aan 

een last die uit twee onderdelen bestaat. Dit betekent dat HagaZiekenhuis ook dwangsommen verbeurt als 
onderdeel 1 wel wordt nageleefd, maar onderdeel 2 niet. Dit is volgens HagaZiekenhuis onredelijk. 
 
5. 
  

Oordeel AP 

43. HagaZiekenhuis verwerkt in haar ziekenhuisinformatiesysteem op elektronisch wijze en op grote schaal 

(medische) persoonsgegevens. Het gaat (veelal) om uiterst gevoelige gegevens over gezondheid. Deze 
gegevens kwalificeren als een bijzondere categorie van persoonsgegevens in de zin van artikel 9, eerste lid, 
AVG waarvoor in beginsel een verwerkingsverbod geldt tenzij sprake is van een uitzondering als vermeld 
in de AVG en UAVG. Voor het vertrouwen van patiënten in een zorgverlener is het van groot belang dat 
met deze persoonsgegevens uiterst zorgvuldig wordt omgegaan en dat ze adequaat worden beveiligd. 
Ziekenhuispatiënten - die zich veelal in een kwetsbare positie bevinden - moeten er steeds op kunnen 
vertrouwen dat er vertrouwelijk met hun persoonsgegevens wordt omgegaan en dat wordt voorkomen dat 
medewerkers, die geen behandelrelatie hebben met de patiënt of die gegevens niet nodig hebben voor de 
beheersmatige afwikkeling van de zorgverlening of behandeling, onbevoegd patiëntendossiers kunnen 
raadplegen. Tegen deze achtergrond heeft de AP onderzoek gedaan bij HagaZiekenhuis. Naar aanleiding 
van de uitkomsten van dat onderzoek is in het primaire besluit vastgesteld dat HagaZiekenhuis geen, dan 

 

 

7/32 

 

 

Datum 
15 januari 2020 

Ons kenmerk 
z2019-17017 

 
wel onvoldoende passende technische en organisatorische maatregelen heeft genomen als bedoeld in 
artikel 32, eerste lid, van de AVG en is een bestuurlijke boete en een last onder dwangsom opgelegd. In 
onderhavige beslissing op bezwaar komt de AP naar aanleiding van de door u aangevoerde 
bezwaargronden niet tot een andersluidend oordeel.  
 
Passende maatregelen; tweefactor authenticatie en controle op de logging 

44. De overtreding van artikel 32, eerste lid, AVG omvat twee aspecten. Het eerste betreft het niet voldoen aan 

het vereiste van tweefactor authenticatie. Gebleken is dat het voor gebruikers van het 
ziekenhuisinformatiesysteem mogelijk was om toegang krijgen tot de gegevens in de digitale 
patiëntendossiers met alleen iets wat een gebruiker weet (namelijk een gebruikersnaam en wachtwoord). 
In dat geval wordt gebruik gemaakt van één factor authenticatie.8 Het ziekenhuisinformatiesysteem van 
HagaZiekenhuis had niet de ingebouwde verplichting, maar alleen de mogelijkheid om met tweefactor 
authenticatie in te loggen. Daarmee had HagaZiekenhuis niet op een juiste wijze de eis van tweefactor 
authenticatie in haar bedrijfsvoering geïmplementeerd.9Dit is door HagaZiekenhuis ook erkend.10 

 

45. De tweede reden waarom artikel 32, eerste lid, AVG is overtreden, houdt verband met het niet regelmatig 

controleren van de logging van de toegang tot de patiëntendossiers. Logging houdt in dat een 
zorginstelling structureel bijhoudt wie wanneer welk patiëntendossier heeft geraadpleegd zodat 
onbevoegde toegang kan worden gedetecteerd en zo nodig maatregelen genomen kunnen worden. Het 
beleid van HagaZiekenhuis voorzag in een controle op de logging van een aselecte steekproef van jaarlijks 
zes patiëntdossiers.11 In de relevante periode waarop het onderzoek van de AP zag - januari 2018 tot en 
met oktober 2018 - is er proactief één controle op ongeautoriseerde inzage geweest12 en 6 controles op 
verzoek van patiënten en medewerkers.13 14 

 

46. Eén controle in de periode van januari 2018 tot en met oktober 2018 kan, afgezet tegen het aantal 

patiëntbezoeken 15dat HagaZiekenhuis jaarlijks krijgt en in 2017 (afgerond) uitkwam op 381.50016 en het 

                                                                        
8 Over het algemeen worden drie factoren onderscheiden: iets dat de gebruiker weet (een wachtwoord of pincode); iets dat 
de gebruiker heeft (bijvoorbeeld een token); of iets dat de gebruiker is (een biometrisch gegeven). (Bron: NCSC, Gebruik 
tweefactor-authenticatie. Wachtwoorden alleen zijn niet altijd voldoende. Factsheet FS-2015-02, versie 1.1. 22 oktober 2018). 
9 Vgl. p. 11, paragraf 2.3 Onderzoeksrapport AP, maart 2019 
10 Zie de Brief HagaZiekenhuis 4 februari 2019 (kenmerk: 2018/109j/CvdW/PM/rv), p. 2 onder het kopje ‘Authenticatie’ en ook verslag 
van de hoorzitting naar aanleiding van het bezwaarschrift, p. 6. Sinds 30 september 2019 past HagaZiekenhuis de tweefactor 
authenticatie op de juiste wijze toe. (Vgl. brief HagaZiekenhuis 30 september 2019 (kenmerk: 2018/0109z/CvdW/JP/rv). 
11 Brief HagaZiekenhuis, 23 oktober 2018 (kenmerk: 2018/0109c/RdF/PM/rv), antwoord op vraag 5 en Bijlage 3: Autorisatie Digitale 
Patiënten Dossiers.  
HagaZiekenhuis (versie 1.0, mei 2018), p. 3 en 6. 
12 Met betrekking tot het dossier van de bekende Nederlander. 
13 Vgl. brief HagaZiekenhuis, 23 oktober 2018 (kenmerk: 2018/0109c/RdF/PM/rv), antwoord op vraag 5. 
14 Thans bedraagt het aantal steekproeven 132 per jaar. Zie daarover nader het rapport van bevindingen van 2 december 2019 naar 
aanleiding van het onderzoek ter plaatse naar de naleving van de last onder dwangsom op 17 oktober 2019. 
15 Welke bezoeken steeds resulteren in raadpleging van een patiëntendossier. 
16 In 2017 ging het om 381.500 patiëntbezoeken. Vgl. de bijlage bij brief HagaZiekenhuis van 9 augustus 2019 (kenmerk: 
2019/0177/CvdW/PM/rv). Verder wijst de AP op de door HagaZiekenhuis ter zienswijzezitting overgelegde cijfers uit het Jaarverslag. 
Het gaat in totaal om (afgerond) 381.500 patiëntbezoeken in 2017, die zijn onderverdeeld in 28.500 opnamen, 158.000 eerste 
polikliniekbezoeken, 52.000 eerste hulp consulten en 143.000 verpleegdagen. 

 

 

8/32 

 

 

Datum 
15 januari 2020 

Ons kenmerk 
z2019-17017 

 
aantal medewerkers dat (potentieel) toegang tot de patiëntendossiers heeft17, naar het oordeel van de AP 
niet worden beschouwd als ‘regelmatige’ controle en daarmee niet als een passende maatregel in de zin 
van artikel 32, eerste lid, van de AVG. Daarbij merkt de AP op dat de in die periode door HagaZiekenhuis 
uitgevoerde reactieve controles evenmin - zelfstandig noch in combinatie met de proactieve controle van 
het patiëntendossier van de bekende Nederlander - kunnen worden beschouwd als regelmatige controle. 
Dergelijke reactieve controles zijn immers louter afhankelijk van een (uitdrukkelijk) verzoek van een 
patiënt of medewerker.18  

 

47. Ook de zes (proactieve) controles op de logging die HagaZiekenhuis heeft aangekondigd19 en uitgevoerd20 

in 2019 acht de AP, wederom afgezet tegen het aantal patiëntbezoeken - die steeds resulteren in  
raadpleging van een patiëntendossier21 - en het aantal medewerkers, onvoldoende om als regelmatig te 
kunnen worden aangemerkt.    

 

Consistente uitleg ‘ passende maatregelen’  onder de Wbp en de AVG 

48. Zowel de eis van tweefactor authenticatie als de eis van de controle op de logging zijn niet nieuw. Het gaat 

om een voortzetting van de wijze waarop ook onder het oude regime van Richtlijn 95/46/EG en de Wbp 
uitvoering is gegeven aan wat werd gezien als ‘passende maatregelen’ en is ontleend aan de NEN-norm 
7510-2.22Deze uitleg heeft de AP gecontinueerd in het kader van de uitleg van artikel 32, eerste lid, AVG en 
is daar ook steeds transparant over geweest.23 De AP is van oordeel dat deze uitleg ook onder de AVG een 
correcte uitleg is van de norm ‘passende maatregelen’ uit artikel 32, eerste lid, AVG. Omdat 
HagaZiekenhuis niet conform deze uitleg heeft gehandeld, vindt de AP het opleggen van handhavende 
maatregelen opportuun. Hierna zal de AP haar standpunt tegen de achtergrond van de bezwaren van 
HagaZiekenhuis nader motiveren. 
 
6. 
  

Heroverweging 

49. De AP beoordeelt ingevolge artikel 7:11 van de Awb op grond van uw bezwaar of zij bij het primaire besluit 

terecht tot de oplegging van de last onder dwangsom en een bestuurlijke boete is overgegaan.   
 

                                                                        
17 Tijdens de hoorzitting (p. 6 hoorzittingsverslag) heeft HagaZiekenhuis verklaard dat er 3.500 mensen werkzaam zijn bij 
HagaZiekenhuis. 
18 De AP merkt in dit verband op dat de door HagaZiekenhuis uitgevoerde controle ook niet in overeenstemming is met haar eigen 
autorisatiebeleid. 
19 Verklaring [VERTROUWELIJK], 31 oktober 2018 zoals weergegeven in het verslag van ambtshandelingen d.d. 19 
december 2018, bijlage 3, pagina 4-5 en Reactie HagaZiekenhuis d.d. 23 oktober 2018, Bijlage 19: Procedure Steekproef Logging en 
Planning Steekproef Logging. 
20 Verslag zienswijzezitting. P.2, welk verslag als bijlage is bijgevoegd bij de brief van de AP van 16 mei 2019 (kenmerk:z2019-07604). 
21 Een steekproef van 6 gerelateerd aan 381.000 patiëntenbezoeken (en daarmee minstens evenzoveel dossierraadplegingen) komt dan 
neer op 0,0016%. 
22 In juni 2013 heeft de AP hierover een onderzoeksrapport gepubliceerd; https://autoriteitpersoonsgegevens.nl/nl/nieuws/cbp-
zorginstellingen-onzorgvuldig-met-medische-gegevens  
23 Vgl.: https://autoriteitpersoonsgegevens.nl/nl/onderwerpen/gezondheid/zorgverleners-en-de-avg?qa=nen%207510&scrollto=1 en 
https://autoriteitpersoonsgegevens.nl/nl/onderwerpen/gezondheid/zorgverleners-en-de-avg#welke-norm-hanteert-de-ap-als-het-
gaat-om-de-beveiliging-van-patiëntgegevens-7366. 

 

 

9/32 

 

 

Datum 
15 januari 2020 

Ons kenmerk 
z2019-17017 

 
Bevoegdheid, artikel 32 AVG en lex certa 
 
Bevoegdheid 

50. HagaZiekenhuis stelt dat de AP het opleggen van een boete en een last onder dwangsom alleen kan 

baseren op grond van de AVG en de UAVG en niet op grond van de Wabvpz en het daarop gebaseerde 
Begz, met de daarin opgenomen NEN-normen.  
 

51. Dienaangaande merkt de AP het volgende op. In het primaire besluit is vastgesteld dat HagaZiekenhuis de 

(beveiligings)norm zoals neergelegd in artikel 32, eerste lid, AVG heeft overtreden omdat onvoldoende 
passende technische en organisatorische maatregelen zijn genomen teneinde een op het risico afgestemd 
beveiligingsniveau voor de verwerking van persoonsgegevens te waarborgen. Het is dus die norm uit 
artikel 32, eerste lid,  van de AVG waarvan de AP heeft geconstateerd dat die is overtreden door 
HagaZiekenhuis.24 In het primaire besluit wordt weliswaar overwogen dat artikel 32 van de AVG in 
samenhang moet worden gelezen met artikel 3, tweede lid, van het Begz en het bepaalde onder 12.4.1 van 
NEN 7510-2, maar daaruit kan niet de conclusie worden getrokken dat de Begz dan wel de NEN normen 
worden aangemerkt als de overtreden voorschriften op grond waarvan de AP is overgegaan tot opleggen 
van  handhavende maatregelen.25 Dat is ook niet het geval. Wél vormen in onderhavige casus de in de NEN 
7510-2 vervatte eis van tweefactor authenticatie alsmede de eis om logbestanden regelmatig te 
beoordelen, de concrete invulling/interpretatie van wat in dit geval als ‘passende technische en 
organisatorische maatregelen’ in de zin van artikel 32, eerste lid, AVG hebben te gelden. De AP heeft de 
boete en de last onder dwangsom dus ook niet opgelegd op grond van en vanwege een overtreding van de 
Wabvpz en/of de Begz en de daarin opgenomen NEN-normen, maar op grond van het niet nemen van 
passende technische en organisatorische maatregelen in de zin van artikel 32, eerste lid, AVG.  
 

52. In haar bij brief van 4 oktober 2019 nader aangevulde bezwaarschrift wijst HagaZiekenhuis nog op 
Europeesrechtelijke jurisprudentie26 Deze jurisprudentie ziet in de kern op het verbod om nadere 
(bindende) regels te stellen in nationale regelgeving in het geval er een Europese verordening geldt. Een 
dergelijke situatie doet zich in casu evenwel niet voor. Nadere regels zijn niet gesteld. Dat neemt niet weg 
dat in een concreet geval artikel 32 AVG wel moet worden toegepast en geïnterpreteerd. De toepassing en 
interpretatie is - gelet op de haar in artikel 6, derde lid, UAVG opgedragen taak om toezicht te houden op 
de naleving van de AVG - aan de AP. Dat is dan ook wat de AP heeft gedaan en waartoe ze gehouden is. 
Het is uiteindelijk aan de nationale rechter en het Hof van Justitie van de EU om te beoordelen of de AP de 

                                                                        
24 Op grond van artikel 58, tweede lid, aanhef en onder d en i, van de UAVG, in samenhang met artikel 83, vierde lid, aanhef en onder a, 
van de AVG en artikel 14, derde lid, van de UAVG is de AP bevoegd om een bestuurlijke boete en een last onder dwangsom op te leggen 
als sprake is van overtreding van artikel 32, eerste lid, van de AVG. 
25 In dit verband merkt de AP overigens op dat HagaZiekenhuis is gebonden aan de Begz en daarmee, gelet op artikel 3, tweede lid, 
Begz, wettelijk verplicht is aan de daarin genoemde NEN-normen. Dat, naar HagaZiekenhuis stelt in haar bezwaarschrift, de 
bevoegdheid om voor een bepaalde sector nadere regels te stellen voor de verwerking van persoonsgegevens (artikel 26 Wbp) met de 
invoering van de AVG is komen te vervallen, weerspreekt de AP. Naar het oordeel van de AP biedt artikel 6, tweede lid en of derde lid, 
AVG, daartoe juist uitdrukkelijk wel de mogelijkheid. 
26 HvJ EG 18 februari 1970, zaak 40-69 (Bollmann), HvJ EG 6 juni 1972, zaak 94-71 (Schütler & Maack), HvJ EG 10 oktober 1973, zaak 34-73 
(Fratelli Variola), HvJ EG 31 januari 1978, zaak 94/77 (Fratelli Zerbone) 

 

 

10/32 

 

 

Datum 
15 januari 2020 

Ons kenmerk 
z2019-17017 

 
door haar gegeven interpretatie van de normen uit de AVG rechtens juist is.27 Daarmee wordt een 
autonome uitleg geborgd. 
 
Artikel 32 AVG en lex certa 

53. Ten aanzien van de stelling van HagaZiekenhuis dat het primaire besluit in strijd is met het in het 

legaliteitsbeginsel vervatte lex certa-beginsel omdat - zoals HagaZiekenhuis betoogt - sprake zou zijn van 
een vage norm, overweegt de AP als volgt. 
 

54. Het lex certa-beginsel verlangt van de wetgever dat hij met het oog op de rechtszekerheid op een zo 

duidelijk mogelijke wijze een norm of verboden gedraging omschrijft.28 Iemand moet kunnen weten ter 
zake van welke gedraging of nalaten hij kan worden gestraft. Dat vereist dat de invulling van een wettelijke 
bepaling voldoende duidelijk, bepaald en kenbaar dient te zijn. Dat betekent echter niet dat het gebruik 
van een vage - of open norm niet mogelijk is. Integendeel, de wetgever kan volstaan met dergelijke 
normen. Open normen kunnen noodzakelijk en daarmee aanvaardbaar zijn omdat het recht ook moet 
kunnen functioneren bij gewijzigde omstandigheden.29 In het zogenoemde Krulsla-arrest oordeelde de 
Hoge Raad dat het bij het omschrijven van delicten, gebruik maken van een zekere vaagheid, bestaande in 
het bezigen van algemene termen, soms onontkoombaar is om te voorkomen dat gedragingen die 
strafwaardig zijn buiten het bereik van de delictsomschrijving vallen.30 Niet altijd kan worden voorzien op 
welke wijze de te beschermen belangen in de toekomst zullen worden geschonden en omdat, indien dit 
wel is voorzien, delictsomschrijvingen anders te verfijnd worden met als gevolg dat de overzichtelijkheid 
wegvalt en daarmee het belang van de algemene duidelijkheid van de wetgeving schade lijdt. Naast de 
Hoge Raad geven ook de (hoogste) bestuursrechters op deze wijze invulling aan het lex certa-beginsel.31   
 

55. Ten aanzien van de vraag of de desbetreffende norm uit artikel 32, eerste lid, AVG (de plicht tot het treffen 
van ‘passende technische en organisatorische maatregelen’) strijdig is met het lex certa-beginsel, merkt de 
AP het volgende op.  

 

56. Allereerst moet blijkens de tekst van artikel 32, eerst lid, AVG bij de te treffen maatregelen rekening 

worden gehouden met de stand van de techniek, de uitvoeringskosten, alsook met de aard, de omvang, de 
context en de verwerkingsdoeleinden en de qua waarschijnlijkheid en ernst uiteenlopende risico's voor de 
rechten en vrijheden van personen. Verder wordt in artikel 32, eerste lid, aanhef, en onderdelen a-d, AVG 
een nadere concretisering gemaakt van wat de ‘passende technische en organisatorisch maatregelen’ 
onder meer omvat32: 
 

                                                                        
27 Vgl. Tweede Kamer, vergaderjaar 2017–2018, 34 851, nr. 3, p. 53 
28 Het lex certa-beginsel is vastgelegd in artikel 5:4 Awb, artikel  7 EVRM en artikel 15 IVBPR alsmede in artikel 49 van het Handvest van 
de grondrechten van de Europese Unie. 
29 EHRM, Kokkinakis vs. Griekenland, arrest van 25 mei 1993, 14307/88. 
30 HR, arrest van 31 oktober 2000, ECLI:NL:HR:2000:AA7954, rov. 3.4. 
31 Zie bijv. ABRvS 9 juli 2014 (ECLI:NL:RVS:2014:2493), CBb 22 februari 2012 (ECLI:NL:CBB:2012:BV6713) en CRvB 8 januari 2019 
(ECLI:NL:CRVB:2019:26). 
32 Artikel 32 AVG omvat een meer specifiekere uitwerking van het (algemene) beginsel van integriteit en vertrouwelijkheid zoals 
vastgelegd in artikel 5, eerste lid, aanhef en onder f, AVG. 

 

 

11/32 

 

 

Datum 
15 januari 2020 

Ons kenmerk 
z2019-17017 

 
a)  de pseudonimisering en versleuteling van persoonsgegevens; 

58. b) 59. het vermogen om op permanente basis de vertrouwelijkheid, integriteit, beschikbaarheid en veerkracht 

van de verwerkingssystemen en diensten te garanderen; 

61. c) 62. het vermogen om bij een fysiek of technisch incident de beschikbaarheid van en de toegang tot de 

persoonsgegevens tijdig te herstellen; 

64. d) 65. een procedure voor het op gezette tijdstippen testen, beoordelen en evalueren van de doeltreffendheid 

van de technische en organisatorische maatregelen ter beveiliging van de verwerking. 

 
Het tweede lid van artikel 32 AVG bepaalt verder dat bij de beoordeling van het passende 
beveiligingsniveau met name rekening wordt gehouden met de verwerkingsrisico’s als gevolg van 
ongeoorloofde toegang tot doorgezonden, opgeslagen of anderszins verwerkte gegevens, hetzij per 
ongeluk hetzij onrechtmatig. 
 

57.  Aldus geeft artikel 32, AVG, mede in samenhang met de considerans33, al een nadere duiding aan de norm 
‘passende technische en organisatorische maatregelen’ en wordt aangegeven waarmee specifiek rekening 
moet worden gehouden. Daaronder begrepen het ‘garanderen van de integriteit’34 en ‘ongeoorloofde 
toegang’35. De eisen van tweefactor authenticatie en regelmatige controle van de logging vormen een 
nadere uitwerking/invulling van die begrippen. In het licht van het vorenstaande is, naar het oordeel van 
de AP, het eisen van tweefactor authenticatie en regelmatige controle van logging in het kader van het 
nemen van passende technische en organisatorische maatregelen ten einde ongeoorloofde toegang te 
voorkomen dan wel te belemmeren, dan ook redelijkerwijs voorzienbaar. Daarbij moet worden bedacht 
dat artikel 32 AVG voorziet in een norm die zich richt tot alle verwerkingsverantwoordelijken, ongeacht in 
welk marksegment die actief zijn. De AVG beoogt dus alle gebieden en alle vormen van 
gegevensverwerking te bestrijken. Alle verwerkingsverantwoordelijken dienen deze norm dus in acht te 
(kunnen)nemen. Verder moeten de te treffen maatregelen in overeenstemming zijn met de stand der 
techniek. Om daar zinvol uitvoering aan te kunnen geven, is het gedetailleerd voorschrijven van die 
maatregelen niet mogelijk gelet op de snelheid waarmee de techniek in de huidige sterk gedigitaliseerde 
maatschappij voortschrijdt. Met de zich snel ontwikkelende techniek zal dus periodiek een nieuwe 
afweging moeten (kunnen) worden gemaakt. Dat vraagt om (een zekere mate van) flexibiliteit en 
toekomstbestendigheid van de norm, en dat rechtvaardigt dat – tegen de achtergrond van de hiervoor 

                                                                        
33 Overweging 83 van de considerans van de AVG komt tekstueel in hoge mate overeen met wat er in artikel 32 AVG staat:  

Teneinde de veiligheid te waarborgen en te voorkomen dat de verwerking inbreuk maakt op deze verordening, dient de 
verwerkingsverantwoordelijke of de verwerker de aan de verwerking inherente risico's te beoordelen en maatregelen, zoals 
versleuteling, te treffen om die risico's te beperken. Die maatregelen dienen een passend niveau van beveiliging, met 
inbegrip van vertrouwelijkheid, te waarborgen, rekening houdend met de stand van de techniek en de uitvoeringskosten 
afgezet tegen de risico's en de aard van de te beschermen persoonsgegevens. Bij de beoordeling van de 
gegevensbeveiligingsrisico's dient aandacht te worden besteed aan risico's die zich voordoen bij 
persoonsgegevensverwerking, zoals de vernietiging, het verlies, de wijziging, de ongeoorloofde verstrekking van of de 
ongeoorloofde toegang tot de doorgezonden, opgeslagen of anderszins verwerkte gegevens, hetzij per ongeluk hetzij 
onrechtmatig, hetgeen met name tot lichamelijke, materiële of immateriële schade kan leiden. 

34 Artikel 32, eerste lid, aanhef, en onderdeel b, AVG. 
35 Artikel 32, tweede lid, AVG. 

 

 

12/32 

 

 

Datum 
15 januari 2020 

Ons kenmerk 
z2019-17017 

 
aangehaalde onder randnummer 52 opgesomde  jurisprudentie – in dit geval sprake is van (meer) open 
normen zoals die zijn opgenomen in artikel 32 van de AVG.36   
 

58. Ten aanzien van de vraag of de uitleg die de AP heeft gegeven aan de norm ’passende technische en 

organisatorische maatregelen’ voldoende duidelijk, bepaald en kenbaar is, is verder het volgende van 
belang. In het algemeen geldt dat de materiële normen waaraan de verwerking van persoonsgegevens 
onder het regime van de AVG moet voldoen, in grote lijnen gelijk zijn gebleven aan die uit de richtlijn 
95/46/EG en de Wbp.37 Specifiek ten aanzien van de bewoordingen ‘passende technische en 
organisatorische maatregelen’ - zoals opgenomen in artikel 32 AVG - is sprake van een voortzetting van 
wat ook al gold onder Richtlijn 95/46/EG en de Wbp.38 Van een materiële wijziging is geen sprake. Onder 
die omstandigheden ligt het voor de hand – ook met het oog op de rechtszekerheid – de in het verleden 
gevolgde invulling voort te zetten bij de uitleg van artikel 32, eerste lid, AVG. Dat betekent dat de reeds in 
het verleden gebezigde invulling via de in de NEN-normen vervatte eisen van tweefactor authenticatie en 
het regelmatig beoordelen van de logbestanden worden gehandhaafd.39 Door de AP is ook steeds duidelijk 
uitgedragen dat de NEN 7510, als algemeen geaccepteerde beveiligingsstandaard binnen de praktijk van de 
informatiebeveiliging in de zorg, onder het AVG-regime een belangrijke norm voor informatiebeveiliging 
in de zorg blijft en deze richtlijnen gevolgd moeten worden.40 In vergelijkbare zin heeft ook de AVG-
Helpdesk voor Zorg, Welzijn en Sport dit gecommuniceerd. 41 
 

59. Gelet op het vorenstaande is de AP is van mening dat de Europese wetgever heeft kunnen volstaan met de 
in artikel 32 AVG neergelegde norm ten aanzien van de te nemen passende technische en organisatorische 
maatregelen. 
 
Norm ‘ regelmatige c0ntrole’  nader bezien 

60. Specifiek ten aanzien van de eis van de regelmatige controle op de logging en het bezwaar van 

HagaZiekenhuis dat deze norm te vaag is, merkt de AP aanvullend nog het volgende op. De AP is van 
oordeel dat de (proactieve) controle op de logging in de periode van januari 2018 tot en met oktober 2018 

                                                                        
36 In dit kader wijst de AP nog op de memorie van toelichting bij artikel 13 van de Wbp (de voorloper van artikel 32 AVG): (…)”In het 
begrip <<passende>> ligt besloten dat de beveiliging in overeenstemming is met de stand van de techniek. Dit is in eerste aanleg een 
vraag van professionele ethiek van personen belast met de informatiebeveiliging. De normen van deze ethiek worden in deze bepaling 
van een juridisch sluitstuk voorzien, in die zin dat daaraan een wettelijke verplichting voor de verantwoordelijke is verbonden. Het is 
niet aan de wetgever om nadere details te geven over de aard van de beveiliging. Dergelijke details zouden sterk tijdgebonden zijn en 
daarmee afbreuk doen aan het nagestreefde niveau van beveiliging. “ (…). (onderstreping toegevoegd door de AP). Zie TK 1997-1998, 25 
892, nr. 3, p.  98-99. 
37 Blijkens overweging 9 van de considerans bij de AVG blijven de doelstellingen en beginselen van richtlijn 95/46/EG overeind. 
38 Artikel 13 Wbp en artikel 17, eerste lid, Richtlijn 95/46/EG kende ook al de terminologie ‘passende en organisatorische maatregelen’  
ter voorkoming van verlies of onrechtmatige verwerking. 
39 Zo volgt uit het rapport ‘Toegang tot digitale patiëntendossiers binnen zorginstellingen’ van juni 2013; 
https://autoriteitpersoonsgegevens.nl/sites/default/files/downloads/mijn_privacy/rap_2013-patientendossiers-binnen-
zorginstellingen.pdf 
40 Vgl.: https://autoriteitpersoonsgegevens.nl/nl/onderwerpen/gezondheid/zorgverleners-en-de-avg?qa=nen%207510&scrollto=1 en 
https://autoriteitpersoonsgegevens.nl/nl/onderwerpen/gezondheid/zorgverleners-en-de-avg#welke-norm-hanteert-de-ap-als-het-
gaat-om-de-beveiliging-van-patiëntgegevens-7366 
41 Vgl.: https://www.avghelpdeskzorg.nl/onderwerpen/beveiliging/nen-7510. Deze helpdesk is een samenwerking tussen 
koepelorganisaties in de zorg, het sociaal domein, NOC*NSF en het ministerie van Volksgezondheid, Welzijn en Sport. 

 

 

13/32 

 

 

Datum 
15 januari 2020 

Ons kenmerk 
z2019-17017 

 
van één dossier (met betrekking tot het dossier van de bekende Nederlander)42 afgezet tegen de 381.50043 
patiëntbezoeken en bijbehorende dossierraadplegingen bij het HagaZiekenhuis in 2017 (evident) niet als 
‘regelmatig’ kan worden gekwalificeerd. Dat geldt evenzeer voor de - ten tijde van de oplegging van de 
bestuurlijke boete aangekondigde44 en deels uitgevoerde45 - steekproefsgewijze controle op de logging van  
zes  dossiers over 2019. Het idee erachter is dat er doorlopend voldoende acht wordt geslagen op de in het 
ziekenhuis aanwezige aantal patiënten en medewerkers. Dat genereert een verwerking van zeer grote 
hoeveelheden data. HagaZiekenhuis heeft te maken met een groot aantal patiëntenbezoeken en heeft veel 
medewerkers die (in potentie) allemaal toegang kunnen krijgen tot de patiëntendossiers.46 Het ‘open’ 
karakter van een ziekenhuis in ogenschouw nemende (iedereen kan een ziekenhuis bezoeken; bekende en 
onbekende patiënten), de gevoeligheid van de persoonsgegevens en het feit dat er goede zorg geleverd 
dient te worden waardoor toegang tot - en daarmee verwerking van - medische gegevens geen 
belemmering mag zijn, maakt (juist) dat een regelmatige controle op de logging die in verhouding staat tot 
het aantal dossiers en dossierraadplegingen noodzakelijk is voor een goede beveiliging. Een (handmatige) 
steekproef van 6 patiëntendossiers getuigt naar het oordeel van de AP niet van voldoende  gevoel van 
urgentie en duidt er niet op dat HagaZiekenhuis op dit vlak ‘in control’ is. Haga beschikte niet over een 
automatisch georganiseerd controle proces, maar hanteerde een handmatige controle die bovendien op 
zeer incidentele basis werd uitgevoerd. Deze werkwijze sluit als gezegd niet goed aan bij het grote aantal 
patiëntenbezoeken/dossierraadplegingen en het daarmee gepaard gaande risico van mogelijk onbevoegde 
dossierraadplegingen. Naar het oordeel van de AP kan daarom niet worden gesproken van een passende 
maatregel. Dat had ook HagaZiekenhuis moeten beseffen en duidelijk moeten zijn gelet op de norm die de 
AP ook voor de inwerkingtreding van de AVG al hanteerde. Bezien tegen die achtergrond is van een te 
vage/onduidelijke norm, zoals HagaZiekenhuis stelt, geen sprake.  
 

61. Dat de AP niet op voorhand heeft aangegeven hoeveel dossiers in het geval van HagaZiekenhuis dan wél 

moeten worden beoordeeld, betekent nog niet dat, zoals HagaZieknhuis betoogt, daarmee dus de norm te 
vaag is en sprake is van een schending van het legaliteits- of het rechtszekerheidsbeginsel. Hoeveel 
dossiers moeten worden beoordeeld, is mede afhankelijk van de feiten en omstandigheden van de 
concrete situatie, zoals het aantal loggingen in relatie tot het aantal patiëntendossiers en het aantal 
medewerkers dat toegang kan krijgen, en kan dus per geval anders zijn. Daarbij merkt de AP op dat het op 
voorhand kwantificeren van wat ‘regelmatig’ is, vaak niet goed mogelijk en/of gewenst is omdat dat 
afbreuk kan doen aan het vereiste niveau van bescherming in een specifieke casus. Dit zou, mede gelet op 
het tijdgebonden karakter van de stand van de techniek, de mogelijkheid om tijdig te kunnen inspelen op 
veranderde omstandigheden en toekomstige ontwikkelingen, de toepassing van de regelgeving in hoge 
mate kunnen belemmeren. Zo is het niet ondenkbaar dat het in de nabije toekomst mogelijk wordt om 
door middel van bijvoorbeeld specifieke softwaretoepassingen op eenvoudiger wijze en op grotere schaal 

                                                                        
42 Zie over de feitelijke bevindingen ten aanzien van de logging nader het onderzoeksrapport van de AP van maart 2019, p. 13 en 14 met 
daarbij de verwijzingen naar de relevante bronnen.  
43 Zie voor een toelichting op dit aantal nader bijlage(par. 2.1) bij de brief van HagaZiekenhuis van 9 augustus 2019 (kenmerk: 
2019/0177/CvdW/PM/rv).   
44 Zie bijlage (par. 2.1) bij de brief van HagaZiekenhuis van 9 augustus 2019 (kenmerk: 2019/0177/CvdW/PM/rv).   
45 P. 15 (bovenaan) van het primaire besluit. 
46 Tijdens de hoorzitting (p. 6 hoorzittingsverslag) heeft HagaZiekenhuis verklaard dat er 3.500 mensen werkzaam zijn bij 
HagaZiekenhuis. 

 

 

14/32 

 

 

Datum 
15 januari 2020 

Ons kenmerk 
z2019-17017 

 
dossiers op logging te beoordelen. De inmiddels door HagaZiekenhuis gebruikte software 
[VERTROUWELIJK] ten behoeve van de controle op  de logging bevestigt dit standpunt.47 
 
Van professionele partijen wordt meer verwacht 

62. Tot slot wordt in verband met het vorenstaande - ten overvloede - nog het volgende opgemerkt. Voor een 
geslaagd beroep op het lex certa-beginsel wordt van  professionele partijen, zoals HagaZiekenhuis, meer 
verwacht dan van niet professionals. Als het gaat om professionele partijen mag worden verlangd dat zij 
zelf zicht hebben op de betekenis van tot hen gerichte (open) normen en zich zo nodig terdege laten 
informeren over de beperkingen waaraan hun gedragingen zijn onderworpen.48 Dit klemt temeer nu het 
gaat om de verwerking van gegevens over gezondheid, die als gezegd kwalificeren als een bijzondere 
categorie van persoonsgegevens en waarvoor in beginsel een verwerkingsverbod geldt, tenzij sprake is van 
een uitzonderingsgrond en zorg is gedragen voor extra waarborgen.  Het lag op de weg van 
HagaZiekenhuis, zo hierover onduidelijkheid bij haar bestond, zich zo nodig te vergewissen van de uitleg 
van artikel 32 AVG door middel van de in de NEN-normen vervatte tweefactor authenticatie en 
regelmatige controle op de logging. 
 

63. Daarbij benadrukt de AP dat HagaZiekenhuis zelf zeer bewust was van de te nemen maatregelen op grond 
van artikel 32 van de AVG. Dat maakt de AP op uit de door HagaZiekenhuis zelf gemaakte beoordeling in 
haar autorisatiebeleid, getiteld ‘Autorisatie Digitale Patiënten Dossiers’. Hierin maakt HagaZiekenhuis 
uitdrukkelijk melding van de beveiligingsplicht in de AVG en wordt opgemerkt dat zorgaanbieders aan 
deze plicht invulling moeten geven door toepassing van de bestaande NEN normen, waaronder NEN 
7510.49 
 
Conclusie lex certa 

64. Gelet op het vorenstaande concludeert de AP dat van een schending van het lex certa-beginsel geen sprake 

is. Het bezwaar dienaangaande is ongegrond. 
 
Tweefactor authenticatie en onbevoegde toegang 
 

65. HagaZiekenhuis stelt dat de maatregel van tweefactor authenticatie geen maatregel is die onbevoegde 

inzage in patiëntendossiers door medewerkers (volledig) kan voorkomen.  
 

66. Dienaangaande merkt de AP allereerst op dat dit niet wegneemt dat deze maatregel - zoals hiervoor 

gemotiveerd uiteengezet - een van de verplicht te nemen passende maatregelen is in de zin van artikel 32 
van de AVG en HagaZiekenhuis die maatregel dus ook moet nemen. Daarnaast merkt de AP op dat de 
tweefactor authenticatie een concrete (zorgspecifieke) beheersmaatregel is die, tezamen met andere 
beheersmaatregelen, ten doel heeft onbevoegde toegang tot systemen en toepassingen zoveel mogelijk te 
                                                                        
47 Zie over deze software nader de brief van HagaZiekenhuis van 24 september 20189 (kenmerk: 2018/0109x/CvdW/PM/cb) alsmede de 
brief van de AP van 2 december 2019. 
48 Vgl. HR, arrest van 31 oktober 2000, rov. 3.5 (ECLI:NL:HR:2000:AA7954), HR, arrest 18 januari 2005, rov. 3.4 (ECLI:NL:HR:2005:AR6579),   
CBb 18 december 2018, rov. 5.3.2 (ECLI:NL:CBB:2018:652). 
49 Versie 1.0, mei 2018, p. 3, onder het kopje ‘c. Beveiligingsplicht’, alsmede versie 2.0 van dat document die als bijlage 2 onderdeel 
uitmaakt van de ‘Eindrapportage Onderzoek onrechtmatige inzage patiëntdossier’ van mei 2018 (kenmerk: 20180412ISO01). 

 

 

15/32 

 

 

Datum 
15 januari 2020 

Ons kenmerk 
z2019-17017 

 
voorkomen.50Dat deze maatregel, zoals HagaZiekenhuis stelt, geen maatregel is die garandeert dat 
onbevoegde inzage in patiëntendossiers door medewerkers niet meer voorkomt, neemt niet weg dat het 
een maatregel is die in belangrijke mate bijdraagt aan het voorkomen van onbevoegde toegang. In dit 
kader benadrukt de AP dat het toepassen van tweefactor authenticatie - en ook de controle op de logging - 
niet op zichzelf staat, maar moet worden bezien in samenhang met alle andere te nemen passende 
maatregelen. Het is de combinatie van die maatregelen waardoor HagaZiekenhuis in staat is de 
bescherming van persoonsgegevens zo goed mogelijk te beheersen en inbreuken zoveel als mogelijk kan 
voorkomen. 
 
Internationale waarde NEN-normen  
 

67. HagaZiekenhuis wijst in haar bezwaarschrift nog op het in haar ogen nationale karakter van de NEN-

normen. Toepassing van een nationale norm zou de uniforme toepassing van de AVG in de EU in de weg 
staan.  
 

68. Ten aanzien van deze bezwaargrond merkt de AP allereerst op dat ze - zoals hiervoor onder randnummer  
52 ook al is opgemerkt - gehouden is toezicht te houden op de naleving van de AVG en in dat kader in een 
concreet geval ook uitleg moet geven aan de in de AVG opgenomen normen, ook als het gaat om meer 
open normen zoals die zijn neergelegd in artikel 32 AVG. De AP heeft dat gedaan in het primaire besluit en 
in dit besluit via het eisen van de tweefactor authenticatie en de eis logbestanden regelmatig te 
beoordelen. Dat betekent niet dat daarmee (op voorhand) sprake is van een situatie die indruist tegen een 
autonome uitleg van de AVG. Of deze uitleg de uniforme toepassing van de AVG is de weg staat, kan 
desgewenst worden voorgelegd aan de nationale rechter en (uiteindelijk) aan het Europese Hof van 
Justitie.  
 

Los daarvan merkt de AP nog het volgende op. De in dit geval relevante NEN-normen betreffen de 
Nederlandse weergave van de Europese en internationale norm NEN-ISO / IEC 27002+C1+ C2:2015 en 
NEN-EN-ISO 27799:2016 (en).51 Deze normen zijn ontwikkeld in internationaal verband bij 
ISO(International Organization for Standardization) of IEC (International Electrotechnical 
Commission). ISO en IEC vormen tezamen een stelsel van organen dat gespecialiseerd is in wereldwijde 
normalisatie. Nationale organisaties die lid zijn van ISO of IEC participeren in het ontwikkelen van 
Internationale Normen via technische commissies die door de desbetreffende organisatie zijn ingesteld 
ten behoeve van de normalisatie in specifieke technische werkvelden. Technische commissies van ISO en 
IEC werken samen bij onderwerpen waarin zij een gemeenschappelijk belang hebben. Andere 
internationale organisaties, zowel overheidsinstanties als ngo’s, nemen, in samenwerking met ISO en IEC, 
ook deel aan deze werkzaamheden. Op het gebied van informatietechnologie hebben ISO en IEC een 
gezamenlijke technische commissie opgericht, ISO/IEC JTC 1.  
 
De documenten - en de daarin vervatte normen - die door Nederland zijn geaccepteerd, krijgen vervolgens 
de codering NEN-ISO of NEN-IEC. Normen met de codering: NEN-EN-ISO zijn Europees geaccepteerd.52 

                                                                        
50 Vgl. par. 9.4.1, p. 57, NEN 7510-2:2017 
51 NEN 7510-2, voorwoord, p. 7. 
52 Vgl.: https://www.nen.nl/Normontwikkeling/Wat-is-normalisatie/Europese-en-internationale-normen.htm 

 

 

16/32 

 

 

Datum 
15 januari 2020 

Ons kenmerk 
z2019-17017 

 
Kortom, het gaat bij de relevante NEN-norm dus om normen die op internationaal - en Europees niveau 
zijn geaccepteerd en worden gebruikt.53  
 
Hoogte van de boete en dwangsom 
 

69. Door HagaZiekenhuis worden diverse bezwaren aangevoerd die naar haar oordeel moeten leiden tot 

boetematiging. Die worden hierna besproken. 
 
Nalatige verwijtbaarheid 

70. HagaZiekenhuis stelt niet nalatig te zijn geweest en wijst op de door haar getroffen maatregelen.  

 

71. Ten aanzien van deze bezwaargrond merkt de AP op dat, niettegenstaande de door HagaZiekenhuis wel 

getroffen maatregelen, HagaZiekenhuis ook nog andere maatregelen had moeten nemen om een passend 
beveiligingsniveau te waarborgen. Zoals in het primaire besluit uiteen is gezet, ziet de nalatige 
verwijtbaarheid op het niet hanteren van tweefactor authenticatie en het niet regelmatig controleren van 
de logbestanden. Die maatregelen hadden óók genomen moeten worden, en ten aanzien van die 
maatregelen verwijt de AP HagaZiekenhuis nalatigheid. In zoverre staan die maatregelen dus los van de 
door HagaZienkenhuis wel getroffen maatregelen. 

 

72. De AP heeft gemotiveerd waarom het aantal door HagaZiekenhuis doorgevoerde steekproeven ten 
behoeve van de controle op de logging (evident) niet kunnen worden aangemerkt als ‘regelmatige 
controle’ en dus in strijd is met artikel 32 AVG. Dat de AP in dat verband niet op voorhand heeft 
aangegeven hoeveel steekproeven wél voldoende zijn, betekent nog niet dat, zoals HagaZiekenhuis 
betoogt, vanwege strijdigheid met de algemene beginselen van behoorlijk bestuur of het 
rechtszekerheidsbeginsel een bestuurlijke boete niet had kunnen worden opgelegd.54 Ook de stelling van 
HagaZiekenhuis dat het handmatig controleren zeer tijdrovend is, betekent niet dat HagaZiekenhuis 
daarmee ontheven zou zijn van de plicht uit artikel 32 AVG en dus zou kunnen volstaan met een steekproef 
van zes dossiers. Bovendien wijst de AP ten aanzien van de stelling van HagaZiekenhuis dat het handmatig 
controleren tijdrovend is, op de mogelijkheden van specifieke softwaretoepassingen die dit in belangrijke 
mate kunnen ondervangen. De AP is van oordeel dat het op de weg van HagaZiekenhuis had gelegen hier 
eerder initiatief te tonen door hierop actief en adequaat te acteren. 

 

Ne bis in idem 

73. HagaZiekenhuis betoogt verder dat ten onrechte tweemaal een verhoging van de basisboete heeft 

plaatsgevonden. De onderbouwingen voor deze verhogingen komen volgens HagaZiekenhuis op hetzelfde 
neer. En dat is naar de mening van HagaZiekenhuis in strijd met de boetebeleidsregels van de AP en met 
het in artikel 5:43 Awb vervatte ne bis in idem-beginsel.  
 
                                                                        
53De tekst van ISO/IEC 27002:2013 inclusief Cor 1:2014 en Cor 2:2015 is opgesteld door de Technische 
Subcommissie ISO/IEC/JTC 1/SC 27 “Information security” van de Internationale Organisatie voor 
Standaardisatie (ISO) en het International Elektrotechnische Comité (IEC) en is overgenomen als EN 
ISO/IEC 27001: 2017. (Zie het “Europees voorwoord’ op p. 1 van het document NEN-EN-ISO/IEC 27002:2017). 
54 In dit verband verwijst de AP ook naar wat hierover is overwogen in randnummer 57. 

 

 

17/32 

 

 

Datum 
15 januari 2020 

 

Ons kenmerk 
z2019-17017 

74. De AP kan HagaZiekenhuis niet volgen in haar betoog en overweegt dienaangaande als volgt. De AP heeft 

in het primaire besluit het basisbedrag van de boete verhoogt op grond van twee factoren. Deze boete 
verhogende factoren staan in artikel 7, onder a en b, van de Boetebeleidsregels en zijn ontleend aan artikel 
83, tweede lid, onder a en b, van de AVG.55  

 

75. De eerste verhoging van de basisboete met € 75.000 op grond van de factor ‘aard, ernst en duur van de inbreuk’ 

(artikel 7, onder a, van de Boetebeleidsregels) houdt enerzijds verband met de aard en ernst van de 
overtreding en anderzijds met de duur van de overtreding.  
Ten aanzien van de aard/ernst is van belang dat het gaat om het ontbreken van een tweetal passende 
(fundamentele) beveiligingsmaatregelen, te weten een verplichte tweefactor authenticatie56 en het 
regelmatig controleren en beoordelen van logbestanden. Daarnaast wordt de ernst van de overtreding 
nader gekleurd door het aantal medewerkers dat onbevoegd inzage heeft gehad in het desbetreffende 
patiëntendossier57, het aantal patiënten dat is opgenomen in het ziekenhuisinformatiesysteem,58 het type 
persoonsgegevens (gezondheidsgegevens) dat daarin is opgenomen alsmede het vertrouwen van 
ziekenhuispatiënten dat hierdoor in hoge mate wordt beschaamd. 
Naast voormelde aard en ernst heeft ook de duur van de overtreding bijgedragen aan de (eerste) verhoging 
van de basisboete met € 75.000. In dat verband is van belang dat de overtreding bestond sinds in ieder 
geval januari 2018 en nog niet was beëindigd ten tijde van de oplegging van de boete op 18 juni 2019. 
 

76. De tweede verhoging van de basisboete met € 75.000 is gebaseerd op artikel 7, aanhef en onder b, van de 

Boetebeleidsregels. Het is een verhoging vanwege de nalatigheid van HagaZiekenhuis. Ondanks dat de 
directie van HagaZiekenhuis op de hoogte was van de onbevoegde inzage van het betreffende dossier, 
heeft ze daarin ten onrechte geen aanleiding gezien om tijdig maatregelen te treffen die zien op een juiste 
implementatie van het hanteren van tweefactor authenticatie en het regelmatig controleren van de 
logbestanden. In dat verband merkt de AP op dat het door HagaZiekenhuis aangevoerde argument van  
tijdgebrek geen legitiem argument is om van het treffen van beveiligingsmaatregelen af te zien en daarmee 
de overtreding te laten voort bestaan.59 Voormelde omstandigheden rechtvaardigen naar het oordeel van 
de AP de tweede verhoging van de basisboete met € 75.000.  
  

77. Concluderend merkt de AP op dat de reden voor de eerste verhoging van de basisboete verschilt van die 

voor de tweede verhoging. De verhogingen zijn gebaseerd op verschillende factoren uit de AVG en de 
Boetebeleidsregels die worden meegewogen bij het vaststellen van de hoogte van de boete. Van een 
dubbele beboeting is dus geen sprake en het ne bis in idem-beginsel is hier dan ook niet aan de orde. Het 
in dat kader aangevoerde bezwaar treft geen doel.  

                                                                        
55 De is AP gehouden om met deze factoren rekening te houden bij de bepaling van de boetehoogte in een concreet geval. 
56 Het ziekenhuisinformatiesysteem heeft niet de ingebouwde verplichting, maar alleen de mogelijkheid om met tweefactor 
authenticatie in te loggen.  
57 Blijkens eigen onderzoek van HagaZiekenhuis ‘Eindrapportage Onderzoek onrechtmatige inzage patiëntdossier’ van mei 2018, (p. 27 
bovenaan) gaat het om 85 medewerkers van HagaZiekenhuis die onrechtmatig inzage hebben gehad in het patiëntdossier van de 
bekende Nederlander. Zie ook Onderzoeksrapport AP maart 2019, p. 4. 
58 Zoals eerder opgemerkt, gaat het in totaal om (afgerond) 381.500 patiëntbezoeken in 2017. 
59In dit verband wijst de AP op de Richtsnoeren WP 253 waarin als voorbeeld voor de “nalatige aard van de inbreuk” wordt genoemd: 
het niet tijdig toepassen van technische updates (WP 253, 2016/679, p.12). 

 

 

18/32 

 

 

Ons kenmerk 
z2019-17017 

Datum 
15 januari 2020 

 

 

Boetematiging  

78. HagaZiekenhuis is van  mening dat sprake is van een boete verlagende omstandigheid als bedoeld in 

artikel 7, aanhef en onder c, van de Boetebeleidsregels vanwege de maatregelen die ze heeft genomen om 
de door betrokkenen geleden schade te beperken. 

 

79. De AP volgt HagaZiekenhuis niet in haar betoog en overweegt als volgt. Artikel 7, aanhef en onder c, van 

de Boetebeleidsregels geeft de AP de mogelijkheid om de basisboete te verlagen indien er door de 
verwerkingsverantwoordelijke maatregelen genomen zijn om de door de betrokkenen geleden schade te 
beperken. De door HagaZiekenhuis getroffen maatregelen zijn erop gericht om te voldoen aan de op 
HagaZiekenhuis rustende verplichting ingevolge artikel 32, eerste lid, van de AVG, maar leiden er naar het 
o0rdeel van de AP niet, dan wel onvoldoende, toe dat de door de betrokkenen geleden schade is beperkt. In 
dat verband merkt de AP op dat HagaZiekenhhuis ten aanzien van de twee factor authenticatie en de 
controle op de logging zich, nadat ze naar aanleiding van het door HagaZiekenhuis zelf ingestelde 
onderzoek op de hoogte was van de onbevoegde inzage en vervolgens door de AP in het definitieve 
onderzoeksrapport van maart 2019 ook is gewezen op de geconstateerde overtredingen60, zich 
onvoldoende heeft ingespannen om tijdig voldoende passende maatregelen te treffen. De AP ziet dan ook 
geen aanleiding tot matiging van de opgelegde boete op grond van artikel 7, aanhef en onder c, van de 
Boetebeleidsregels.  

 

80. Reden voor boetematiging is er volgens HagaZiekenhuis ook omdat de boete rechtstreeks ten koste gaat 
van de (schaarse) middelen die anders voor patiëntenzorg hadden kunnen worden ingezet alsmede ten 
koste van de mogelijkheid om te investeren en te innoveren. In dit verband heeft HagaZiekenhuis ook 
uitdrukkelijk een beroep gedaan op verminderde draagkracht een heeft ze haar standpunt dienaangaande 
onderbouwd met een tweetal rapporten waarin diverse ziekenhuizen, waaronder HagaZiekenhuis, door 
[VERTROUWELIJK] en [VERTROUWELIJK] zijn beoordeeld op hun financiële gezondheid.61  

 

81.  Ook hierin ziet de AP geen reden om de boete te matigen. Bij de vaststelling van de hoogte van de 

bestuurlijke boete moet ingevolge artikel 5:46, tweede lid, Awb rekening worden gehouden met het 
evenredigheidsbeginsel. In dat verband dient het bestuursorgaan daarbij zo nodig rekening te houden met 
de omstandigheden waaronder de overtreding is gepleegd. Uit de parlementaire geschiedenis bij de Awb 
blijkt dat de draagkracht een zodanige omstandigheid kan zijn.62 Ook in de jurisprudentie is dit 
bevestigd.63  

 

82. Uit de jurisprudentie volgt dat als op basis van door de overtreder overgelegde financiële gegevens blijkt 

dat de overtreder door de boete onevenredig wordt getroffen, de boetehoogte gematigd moet worden.64 De 
AP acht de financiële situatie van HagaZiekenhuis echter niet van dien aard dat daaruit moet worden 

                                                                        
60 P. 14-15 van het onderzoeksrapport van de AP, maart 2019. 
61 Het gaat om de rapporten [VERTROUWELIJK]. 
62 Kamerstukken II, 2003/04, 29 702, P. 141. 
63 ABRvS 21 maart 2012, ECLI:NL:RVS:2012:BV9508 en HR 28 maart 2014, ECLI:NL:HR:2014:685. 
64 Zie ABRvS 12 maart 2008, ECL I:NL:RVS:2008:BV9509. 

 

 

19/32 

 

 

Datum 
15 januari 2020 

Ons kenmerk 
z2019-17017 

 
geconcludeerd dat HagaZiekenhuis onevenredig wordt getroffen door de hoogte van de boete en 
boetematiging vanwege verminderde draagkracht geïndiceerd is. Hierbij heeft de AP de jaarrekening van 
2018 betrokken alsmede de door HagaZiekenhuis bij brief van 5 november 2019 verstrekte informatie en 
nadere stukken.65 

 

83. Het bedrijfsresultaat van € 622.892 over het boekjaar 2018 is niet van dien aard dat HagaZiekenhuis de 

boete van € 460.000 niet kan dragen. Inmiddels wordt het rendement voor 2019  geprognotiseerd op  
€ 947.00066 Bovendien blijkt uit de jaarrekening dat HagaZiekenhuis over 2018 de beschikking had over  
€ 24.011.362 aan vrij beschikbare liquide middelen.67 68 De omstandigheid dat [VERTOUWELIJK] de 
financiële gezondheid van HagaZiekenhuis - in het kader van een benchmark waarin ze de financiële 
positie van de Nederlandse algemene ziekenhuizen heeft onderzocht - heeft beoordeeld met een 4 (2017) 
en een 569 (2018) omdat haar rendement onder de 2%-norm ligt en o0k onder het marktgemiddelde van 
1,48%, kan HagaZiekenhuis evenmin baten. Hoewel de AP erkent dat de financiële situatie van 
HagaZiekenhuis slechter afsteekt ten opzichte van andere ziekenhuizen, betekent dit niet dat 
HagaZiekenhuis onvoldoende draagkrachtig is om de haar opgelegde boete te dragen. De AP acht de 
aangedragen argumentatie van HagaZiekenhuis gelet op de financiële middelen waarover ze beschikt 
onvoldoende om met het oog op het draagkrachtbeginsel de boete te matigen. Het zelfde geldt voor de 
beoordeling van [VERTROUWELIJK] die het rendement en de EBITDA70 van Hagaziekenhuis heeft 
beoordeeld.  
 

84. Dat de boete rechtstreeks ten koste gaat van de (schaarse) middelen die anders voor andere doeleinden 
hadden kunnen worden ingezet, onderkent de AP en ze onderschrijft de stelling van HagaZiekenhuis dat 
de schaarse middelen van een ziekenhuis in beginsel aan zorg dient te worden besteed. Niettemin, kan dit 
argument HagaZiekenhuis in dit geval niet baten. Ook het beschermen van persoonsgegevens dient op een 
deugdelijke wijze te zijn verankerd in de dagelijkse praktijk van een ziekenhuis waar doorlopend wordt 
gewerkt met bijzondere persoonsgegevens. Daarnaast zou het volgen van de lezing van HagaZiekenhuis 
uiteindelijk tot gevolg hebben dat een zorginstelling überhaupt niet zou kunnen worden beboet. 
 
Last onder dwangsom 
 
HagaZiekenhuis voldoet aan de last 

                                                                        
65 In dit verband merkt de AP op dat ingevolge artikel 38 UAVG de werking van de beschikking tot oplegging van een bestuurlijke boete 
wordt opgeschort totdat de beroepstermijn is verstreken of, indien beroep is ingesteld, totdat op het beroep is beslist. Bovendien 
biedt artikel 4:94 Awb de mogelijkheid een betalingsregeling te treffen. 
66 Brief HagaZiekenhuis van 5 november 2019, p. 2. 
67 Zie Jaarverslaggeving 2018 Stichting HagaZiekenhuis, 5.1 Jaarrekening, par. 5.1.5 Toelichting op de balans per 31 december 2018, p. 17. 
68 Ten overvloede wijst de AP nog op het advies uit 2016 van de voorloper van de European Data Protection Board waarbij wordt 
aangegeven dat verwerkingsverantwoordelijken en verwerkers inbreuken op de gegevensbeschermingswetgeving niet kunnen 
legitimeren door een tekort aan middelen te claimen. Zie WP 253, 2016/679, p.12. 
69 Op een schaal van 1 tot 10. 
70 EBITDA is de afkorting van Earnings Before Interest, Taxes, Depreciation and Amortization. Het wordt gebruikt als maatstaf voor de 
winst die een onderneming haalt met haar operationele activiteiten zonder dat hier kosten en opbrengsten van de financiering in 
verwerkt zitten. Zie: https://nl.wikipedia.org/wiki/EBITDA.  

 

 

20/32 

 

 

Datum 
15 januari 2020 

 

Ons kenmerk 
z2019-17017 

85. HagaZiekenhuis geeft aan haar bezwaar ten aanzien van de last onder dwangsom te handhaven, 

niettegenstaande de brief van de AP van 2 december 2019 waarin de AP stelt dat aan de last werd voldaan. 
Ze wijst er daarbij op dat de AP in die brief een voorbehoud maakt ten aanzien van de naleving van de last 
in de toekomst. 
 

86. De AP merkt hierover het volgende op. In de conclusie van vorenbedoelde brief wordt aangegeven dat71: 

 
“ De AP concludeert dat ten tijde van het onderzoek ter plaatse van 17 oktober 2019 HagaZiekenhuis aan de last 
voldeed. Hierbij wordt wel opgemerkt dat het controleproces met [VERTROUWELIJK] dynamisch is en aan 
verandering onderhevig. De business rules die in combinatie met [VERTROUWELIJK] worden gebruikt, dienen 
continu te worden verbeterd. Deze verbetering dient onderdeel te zijn van de PDCA-verbetercyclus.” 

 
In vorenstaand citaat is vastgelegd dat is gebleken dat HagaZiekenhuis aan de last voldeed. Op dit moment 
is er geen aanleiding daar anders over te oordelen. Kortom, HagaZiekenhuis voldoet aan de last. Wat de 
AP duidelijk heeft willen maken met voormelde passage over het controleproces met [VERTROUWELIJK], 
is dat de wijze waarop de verplichte controle op de logging plaats dient te vinden - als uitvloeisel van de 
plicht om op grond van artikel 32 AVG passende maatregelen te treffen - dynamisch van aard is. Dat houdt 
verband met het tijdgebonden karakter van de stand van de techniek, en de mogelijkheid om tijdig te 
kunnen inspelen op eventuele veranderde omstandigheden en toekomstige ontwikkelingen (zie ook 
hiervoor randnummer 57). Tegen die achtergrond is HagaZienkenhuis op grond van de op haar rustende 
verplichting ex artikel 32 AVG gehouden om doorlopend het controleproces te monitoren en zo nodig te 
verbeteren, specifiek waar het gaat om het verfijnen van de  business rules.  Dat staat los van de 
constatering dat HagaZiekenhuis op dit moment aan de last voldoet. Wat nu echter als passend wordt 
beschouwd, hoeft dat in de (nabije) toekomst niet meer te zijn. Het is ook om die reden dat wordt verlangd 
dat verwerkingsverantwoordelijken de PDCA-verbetercyclus doorlopen om zo - ter naleving van artikel 32 
AVG en destijds artikel 13 Wbp - een blijvend passend beveiligingsniveau in de organisatie te 
waarborgen.72 Dat is wat de AP in haar brief van 2 december 2019 aan HagaZiekenhuis heeft willen 
meegeven, maar dat doet dus niet af aan de omstandigheid dat de AP van oordeel is dat HagaZiekenhuis 
voldoet aan de last. Wel is het zo dat, zoals de AP ook in haar brief van 2 december 2019 heeft aangegeven, 
de last onder dwangsom niet is opgeheven en in de (nabije) toekomst opnieuw kan onderzoeken of de last 
nog steeds wordt nageleefd. Dat volgt uit artikel 5:34, tweede lid, van de, Awb.73  
 
Hoogte dwangsom; gelijkheidsbeginsel en evenredigheid 

87. HagaZiekenhuis stelt zich verder op het standpunt dat de hoogte van de dwangsommen niet in verhouding 

staan tot de verweten gedraging. Daarmee is het bestreden besluit volgens HagaZiekenhuis in strijd met 
het evenredigheidsbeginsel in de zin van artikel 3:4 Awb en eveneens met de specifieke bepaling in artikel 

                                                                        
71 Brief AP d.d. 2 december 2019, p. 8.  
72 In haar richtsnoeren van februari 2013 heeft het CBb destijds uitleg gegeven aan wat passende maatregelen inhouden. Deze 
richtsnoeren zijn wat dat betreft nog steeds actueel en bruikbaar. Zie: https://autoriteitpersoonsgegevens.nl/nl/nieuws/cbp-
publiceert-richtsnoeren-beveiliging-van-persoonsgegevens 
73 Opheffing is in onderhavig geval pas aan de orde als HagaZiekenhuis daartoe op grond van artikel 5:34 Awb een verzoek doet. 
 

 

 

21/32 

 

 

Datum 
15 januari 2020 

Ons kenmerk 
z2019-17017 

 
5:32b, lid 3 Awb. Naar het oordeel van de AP wordt deze bezwaargrond tevergeefs aangevoerd en 
overweegt dienaangaande als volgt. 
 

88. Vooropgesteld zij dat HagaZiekenhuis heeft voldaan aan de last en er geen dwangsommen zijn verbeurd. 
De AP ziet om die reden niet in welk belang HagaZiekenhis nog heeft bij de aangevoerde bezwaargronden 
ten aanzien van de last onder dwangsom. Los daarvan, merkt de AP het volgende op. 

 

89. De hoogte van de dwangsom dient in een redelijke verhouding te staan tot enerzijds de zwaarte van het 

door de overtreding van het wettelijke voorschrift geschonden belang en anderzijds de beoogde effectieve 
werking van de dwangsomoplegging. Daarbij is van belang dat van de dwangsom een zodanige prikkel 
moet uitgaan, dat de opgelegde last wordt nagekomen en verbeurte van de dwangsom wordt voorkomen. 
De AP is van oordeel dat in dit geval een dwangsom is opgelegd waarbij sprake is van een redelijke 
verhouding in vorenbedoelde zin en overweegt als volgt.  
 

90. Ten aanzien van de zwaarte van het door de overtreding van het wettelijke voorschrift geschonden belang 
benadrukt de AP dat het gaat om uiterst gevoelige gegevens over gezondheid. Deze gegevens kwalificeren, 
zoals meermaals opgemerkt, als een bijzondere categorie van persoonsgegevens in de zin van artikel 9, 
eerste lid, AVG waarvoor in beginsel een verwerkingsverbod geldt tenzij sprake is van een uitzondering als 
vermeld in de AVG en UAVG. Voor het vertrouwen van patiënten in een zorgverlener is het van groot 
belang dat met deze persoonsgegevens uiterst zorgvuldig wordt omgegaan en dat ze qua beveiliging 
voldoen aan de hoogste normen. In dat kader wordt opgemerkt dat het in casu gaat om het ontbreken van 
een tweetal fundamentele beveiligingsmaatregelen en dat, ondanks dat de directie van HagaZiekenhuis op 
de hoogte was van de onbevoegde inzage van het betreffende dossier, daarin ten onrechte geen aanleiding 
heeft gezien om tijdig maatregelen te treffen die zien op een juiste implementatie van het hanteren van 
tweefactor authenticatie en het regelmatig controleren van de logbestanden. Deze omstandigheden 
rechtvaardigen daarom naar het oordeel van de AP de hoogte van de dwangsom zoals die in het bestreden 
besluit zijn vastgesteld. 
 

91. HagaZiekenhuis is van mening dat de vastgestelde dwangsom in strijd is met het gelijkheidsbeginsel en 
wijst daarbij op eerder door de AP opgelegde lasten waarbij lagere dwangsommen zijn vastgesteld. Deze 
bezwaargrond treft naar het oordeel van de AP geen doel en licht dat standpunt als volgt toe. 

 

92. In algemene zin zij opgemerkt dat de enkele omstandigheid dat de dwangsom in het geval van 

HagaZiekenhuis de hoogste zou zijn in vergelijking met dwangsommen die de AP eerder heeft opgelegd, 
niet betekent dat de dwangsom in dit geval dus te hoog is of  in strijd met het gelijkheidsbeginsel. De 
hoogte van een dwangsom wordt casus specifiek beoordeeld en vastgesteld waarbij acht wordt geslagen op 
alle relevante omstandigheden van het concrete geval.  

 

93. Ten aanzien van de dwangsommen die in 2009 aan andere zorgverleners zijn opgelegd74, en waaraan 
HagaZiekenhuis met een beroep op het gelijkheidsbeginsel refereert, merkt de AP op dat dat gevallen 
betrof uit een  betrekkelijk ver verleden (inmiddels tien jaar geleden) -   ze vonden plaats in een andere 
                                                                        
74 Het ging in die zaken op dwangsommen van€ 1.000 en €2.000 per dag met maxima van €30.000 en € 60.000. 

 

 

22/32 

 

 

Datum 
15 januari 2020 

Ons kenmerk 
z2019-17017 

 
tijdsgeest en dateren van vóór de AVG - en waarbij sprake was van overtredingen van een duidelijk andere 
aard. Het betrof het niet voldoen aan verplichtingen met een (voornamelijk) administratief karakter, zoals 
het niet uitvoeren van een risicoanalyse, het niet opstellen van een rapportage van de risicoanalyse 
informatiebeveiliging dan wel een functieprofiel informatiebeveiligingsfunctionaris, het niet 
aanstellen/aanwijzen van een informatiebeveiligingsfunctionaris en een portefeuillehouder 
informatiebeveiliging. In geval van HagaZiekenhuis gaat om twee fundamentele beveiligingsmaatregelen 
- tweefactor authenticatie en regelmatige logging - die niet zijn toegepast. Bovendien ging er ingeval van 
HagaZiekenhuis een ernstig beveiligingsincident aan vooraf, waarmee ook de context duidelijk anders 
was. Evenzeer is in dit verband nog van belang op te merken dat het CBP - de voorloper van de AP - al 
eerder in 2013 na onderzoek bij diverse zorginstellingen heeft geconstateerd dat niet werd voorzien in 
voldoende passende maatregelen ten aanzien van toegang tot patiëntendossiers (behandelrelatie) en ten 
aanzien van de controle op de logging.75 

 

94. Waar het gaat om de dwangsom in de zaak van de Nationale Politie, en waarbij HagaZieknhuis erop wijst 
dat het in die zaak om dwangsom ging van € 50.000 per twee weken, merkt de AP op dat het in dat geval 
één overtreding betrof en geen twee zoals in onderhavige casus. Deze omstandigheid maakt het verschil in 
de opgelegde dwangsommen naar het oordeel van de AP verklaarbaar. Bovendien is het  maximumbedrag 
van € 320.000 ingeval van de Nationale Politie vergelijkbaar. Tot slot zij opgemerkt dat zich in de casus van 
HagaZiekenhuis daadwerkelijk een ernstig beveiligingsincident heeft voorgedaan. 

  

95. In aanvulling op het vorenstaande en ter illustratie van het casus specifieke karakter van de hoogte van een 

dwangsom wijst de AP nog op de in 2018 aan VGZ opgelegde last onder dwangsom. De hoogte van de 
dwangsom bedroeg daar € 150.000 per week en met een maximum van € 750.000, vanwege een feit dat 
medewerkers van VGZ feitelijk toegang hadden tot persoonsgegevens betreffende de gezondheid terwijl 
dat voor hun werkzaamheden niet noodzakelijk was (zonder dat overigens was vastgesteld dat deze 
medewerkers daadwerkelijk deze gegevens hebben geraadpleegd).76 Hieruit volgt dat de AP ook hogere 
dwangsommen oplegt in een casus die op belangrijke punten vergelijkbaar is met onderhavige last onder 
dwangsom.  

 

96. Volgens HagaZiekenhuis is de vastgestelde dwangsom verder nog in strijd met het evenredigheidsbeginsel 

omdat één dwangsombedrag is verbonden aan een last die uit twee onderdelen bestaat waardoor ook 
dwangsommen worden verbeurd als het eerste onderdeel van de last wel, maar het tweede onderdeel van 
de last niet wordt uitgevoerd. De AP kan het standpunt van HagaZiekenhuis niet volgen en merkt het 
volgende op.  

 

97. Op zichzelf bestaat er geen plicht om de last onder dwangsom op de door HagaZiekenhuis voorgestelde 
wijze te splitsen, en daar is volgens de AP in dit geval ook geen aanleiding voor. De aan HagaZiekenhuis 
opgelegde last betreft het uitvoeren van twee maatregelen die beiden verband houden met de naleving van 
de verplichting om ingevolge artikel 32 AVG  passende beveiligingsmaatregelen te nemen. Aan beide 

                                                                        
75 https://autoriteitpersoonsgegevens.nl/sites/default/files/downloads/mijn_privacy/rap_2013-patientendossiers-binnen-
zorginstellingen.pdf 
76 https://autoriteitpersoonsgegevens.nl/sites/default/files/atoms/files/besluit_last_onder_dwangsom_vgz.pdf 

 

 

23/32 

 

 

Datum 
15 januari 2020 

Ons kenmerk 
z2019-17017 

 
verplichtingen moet worden voldaan om te bewerkstellingen dat artikel 232 AVG wordt nageleefd. Het 
gaat om een cumulatie van maatregelen die er te samen voor zorgt dat in overeenstemming met artikel 32 
AVG wordt gehandeld. Ook als aan één van deze verplichtingen niet wordt voldaan, is dus nog steeds 
sprake van schending van artikel 32 AVG. Het gaat erom dat wordt bewerkstelligd dat gelijktijdig wordt 
voldaan aan alle verplichtingen die volgen uit de plicht om passende maatregelen te nemen.  
 

98. HagaZiekenhuis wijst ten slotte nog op de enorme uitdaging van HagaZiekenhuis om financieel gezond te 

blijven en betoogt dat de last onder dwangsom ten koste gaat van de mogelijkheid om te investeren en te 
innoveren in de zorg. Dat kan volgens HagaZiekenhuis niet de bedoeling zijn van handhaving en dat 
rechtvaardigt volgens HagaZiekenhuis een verlaging van de dwangsom. De AP volgt het betoog van 
HagaZiekenhuis niet en overweegt als volgt.  

 

99. Van de last onder dwangsom moet een zodanige prikkel uitgaan, dat de opgelegde last wordt uitgevoerd 
zonder dat een dwangsom wordt verbeurd.77 Met dit standpunt verhoudt zich niet dat bij het bepalen van 
de dwangsom rekening wordt gehouden met de omstandigheid dat het verbeuren van de dwangsom ten 
koste gaat van de mogelijkheid om te investeren en te innoveren in de zorg omdat dan de prikkel om de 
last uit te voeren te zeer wordt weggenomen. In dit verband trekt de AP de vergelijking met de uitspraak 
van de Afdeling bestuursrechtspraak van de Raad van State van 6 februari 201978 waaruit volgt dat een 
dwangsom die naar draagkracht zou worden bepaald, onvoldoende prikkel geeft aan de overtreder om de 
last te beëindigen. Ook uit eerdere jurisprudentie volgt dat de financiële omstandigheden van de 
overtreder in beginsel geen rol (mogen) spelen bij het vaststellen van de hoogte van de dwangsom.79 De 
AP beschouwt de door HagaZiekenhuis in dit verband aangevoerde bezwaargrond  ook als een beroep op 
zodanige financiële omstandigheden en is van oordeel dat die in dit geval geen rol mogen spelen bij de 
vaststelling van de hoogte van de dwangsom. 
 
 
Conclusie 

100. 

Ingevolge artikel 7:11, eerste lid, van de Algemene wet bestuursrecht heeft de AP het bestreden 

besluit heroverwogen naar aanleiding van de aangevoerde bezwaren. Bij deze heroverweging heeft de AP 
beoordeeld of zij terecht heeft besloten tot het opleggen van een boete en last onder dwangsom.  
 
101. 

Gelet op het voorgaande is de AP van oordeel dat zij bij het nemen van het primaire besluit terecht 

tot de oplegging van de boete en last onder dwangsom is overgegaan. Ook is er geen sprake van een 
verandering van relevante feiten en omstandigheden sinds het primaire besluit, zodat er geen aanleiding 
bestaat het primaire besluit te herroepen en een andersluidend besluit te nemen.  
 
 

                                                                        
77 Zie bijv. ABRvS 10 juli 2019 (ECLI:NL:RVS:2019:2343), ABRvS 12 juni 2019 (ECLI:NL:RVS:2019:1870) en ABRvS 17 april 2019 
(ECLI:NL:RVS:2019:1243). 
78 ECLI:NL:RVS:2019:321. 
79 ABRvS 26 oktober 2016 (ECLI:NL:RVS:2016:2797). 

 

 

24/32 

 

 

Datum 
15 januari 2020 

Ons kenmerk 
z2019-17017 

 
 

 

 

 

25/32 

 

 

Datum 
15 januari 2020 

Ons kenmerk 
z2019-17017 

 

Dictum 

 
7. 
 
De Autoriteit Persoonsgegevens verklaart het bezwaar ongegrond. 
 
 
 
Hoogachtend, 
Autoriteit Persoonsgegevens, 
 
 
 
 
mr. A. Wolfsen  
Voorzitter  
 
 
 
 
 
 
 
 
 
 
 
 
 
 
 
 
 
 
 
 
 
Rechtsmiddelenclausule 
Indien u het niet eens bent met dit besluit kunt u binnen zes weken na de datum van verzending van het 
besluit ingevolge de Algemene wet bestuursrecht een beroepschrift indienen bij de rechtbank (sector 
bestuursrecht) in het arrondissement, waarbinnen uw woonplaats valt. U dient een afschrift van dit besluit 
mee te zenden.  
 

 

 

 

26/32 

 

 

Datum 
15 januari 2020 

Ons kenmerk 
z2019-17017 

 
BIJLAGE  
 
Juridisch kader 
 
Algemeen 
 
De AP beoordeelt ingevolge artikel 7:11 van de Algemene wet bestuursrecht (Awb) op grond van uw 
bezwaar of zij bij het primaire besluit terecht heeft besloten tot afwijzing van uw AVG-klacht. De 
heroverweging geschiedt (in beginsel) met inachtneming van alle feiten en omstandigheden zoals die zijn 
op het tijdstip van de heroverweging. 
 
AVG 
 
Artikel 32 Beveiliging van de verwerking 
1.   Rekening houdend met de stand van de techniek, de uitvoeringskosten, alsook met de aard, de omvang, 
de context en de verwerkingsdoeleinden en de qua waarschijnlijkheid en ernst uiteenlopende risico's voor 
de rechten en vrijheden van personen, treffen de verwerkingsverantwoordelijke en de verwerker passende 
technische en organisatorische maatregelen om een op het risico afgestemd beveiligingsniveau te 
waarborgen, die, waar passend, onder meer het volgende omvatten: 
 
a)  de pseudonimisering en versleuteling van persoonsgegevens; 
b) het vermogen om op permanente basis de vertrouwelijkheid, integriteit, beschikbaarheid en veerkracht 

van de verwerkingssystemen en diensten te garanderen; 

c) het vermogen om bij een fysiek of technisch incident de beschikbaarheid van en de toegang tot de 

persoonsgegevens tijdig te herstellen; 

d) een procedure voor het op gezette tijdstippen testen, beoordelen en evalueren van de doeltreffendheid 

van de technische en organisatorische maatregelen ter beveiliging van de verwerking. 
 

2.   Bij de beoordeling van het passende beveiligingsniveau wordt met name rekening gehouden met de 
verwerkingsrisico's, vooral als gevolg van de vernietiging, het verlies, de wijziging of de ongeoorloofde 
verstrekking van of ongeoorloofde toegang tot doorgezonden, opgeslagen of anderszins verwerkte 
gegevens, hetzij per ongeluk hetzij onrechtmatig. 
 
3.   Het aansluiten bij een goedgekeurde gedragscode als bedoeld in artikel 40 of een goedgekeurd 
certificeringsmechanisme als bedoeld in artikel 42 kan worden gebruikt als element om aan te tonen dat 
dat de in lid 1 van dit artikel bedoelde vereisten worden nageleefd. 
 
4.   De verwerkingsverantwoordelijke en de verwerker treffen maatregelen om ervoor te zorgen dat iedere 
natuurlijke persoon die handelt onder het gezag van de verwerkingsverantwoordelijke of van de verwerker 
en toegang heeft tot persoonsgegevens, deze slechts in opdracht van de verwerkingsverantwoordelijke 
verwerkt, tenzij hij daartoe Unierechtelijk of lidstaatrechtelijk is gehouden. 
 

 

 

27/32 

 

 

Datum 
15 januari 2020 

Ons kenmerk 
z2019-17017 

 
Artikel 58 Bevoegdheden 
1.   Elk toezichthoudende autoriteit heeft alle volgende onderzoeksbevoegdheden om: 
a) de verwerkingsverantwoordelijke, de verwerker en, in voorkomend geval, de vertegenwoordiger van de 

verwerkingsverantwoordelijke of van verwerker te gelasten alle voor de uitvoering van haar taken 
vereiste informatie te verstrekken; 

b)  onderzoeken te verrichten in de vorm van gegevensbeschermingscontroles; 
c) een toetsing te verrichten van de overeenkomstig artikel 42, lid 7, afgegeven certificeringen; 
d) de verwerkingsverantwoordelijke of de verwerker in kennis te stellen van een beweerde inbreuk op deze 

verordening; 

e) van de verwerkingsverantwoordelijke en de verwerker toegang te verkrijgen tot alle persoonsgegevens 

en alle informatie die noodzakelijk is voor de uitvoering van haar taken; en 

f) toegang te verkrijgen tot alle bedrijfsruimten van de verwerkingsverantwoordelijke en de verwerker, 

daaronder begrepen tot alle uitrustingen en middelen voor gegevensverwerking, in overeenstemming 
met het uniale of lidstatelijke procesrecht. 
 

2.   Elk toezichthoudende autoriteit heeft alle volgende bevoegdheden tot het nemen van corrigerende 
maatregelen: 
 
a) de verwerkingsverantwoordelijke of de verwerker waarschuwen dat met de voorgenomen verwerkingen 

waarschijnlijk inbreuk op bepalingen van deze verordening wordt gemaakt; 

b) de verwerkingsverantwoordelijke of de verwerker berispen wanneer met verwerkingen inbreuk op 

bepalingen van deze verordening is gemaakt; 

c) de verwerkingsverantwoordelijke of de verwerker gelasten de verzoeken van de betrokkene tot 

uitoefening van zijn rechten uit hoofde van deze verordening in te willigen; 

d) de verwerkingsverantwoordelijke of de verwerker gelasten, waar passend, op een nader bepaalde manier 
en binnen een nader bepaalde termijn, verwerkingen in overeenstemming te brengen met de bepalingen 
van deze verordening; 

e) de verwerkingsverantwoordelijke gelasten een inbreuk in verband met persoonsgegevens aan de 

betrokkene mee te delen; 

f) een tijdelijke of definitieve verwerkingsbeperking, waaronder een verwerkingsverbod, opleggen; 
g) het rectificeren of wissen van persoonsgegevens of het beperken van verwerking uit hoofde van de 

artikelen 16, 17 en 18 gelasten, alsmede de kennisgeving van dergelijke handelingen aan ontvangers aan 
wie de persoonsgegevens zijn verstrekt, overeenkomstig artikel 17, lid 2, en artikel 19; 

h) een certificering intrekken of het certificeringsorgaan gelasten een uit hoofde van de artikelen 42 en 43 
afgegeven certificering in te trekken, of het certificeringsorgaan te gelasten geen certificering af te geven 
indien niet langer aan de certificeringsvereisten wordt voldaan; 

i) naargelang de omstandigheden van elke zaak, naast of in plaats van de in dit lid bedoelde maatregelen, 

een administratieve geldboete opleggen op grond van artikel 83; en 

j) de opschorting van gegevensstromen naar een ontvanger in een derde land of naar een internationale 

organisatie gelasten. 
 

3.   Elke toezichthoudende autoriteit heeft alle autorisatie- en adviesbevoegdheden om: 

 

 

28/32 

 

 

Datum 
15 januari 2020 

Ons kenmerk 
z2019-17017 

 
 
a) de verwerkingsverantwoordelijke advies te verstrekken in overeenstemming met de procedure van 

voorafgaande raadpleging van artikel 36; 

b) op eigen initiatief dan wel op verzoek, aan het nationaal parlement, aan de regering van de lidstaat, of 

overeenkomstig het lidstatelijke recht aan andere instellingen en organen alsmede aan het publiek 
advies te verstrekken over aangelegenheden die verband houden met de bescherming van 
persoonsgegevens; 

c) toestemming te geven voor verwerking als bedoeld in artikel 36, lid 5, indien die voorafgaande 

toestemming door het lidstatelijke recht wordt voorgeschreven; 

d) overeenkomstig artikel 40, lid 5, advies uit te brengen over en goedkeuring te hechten aan de 

ontwerpgedragscodes; 

e)  certificeringsorganen te accrediteren overeenkomstig artikel 43; 
f) certificeringen af te geven en certificeringscriteria goed te keuren overeenkomstig artikel 42, lid 5; 
g) de in artikel 28, lid 8, en artikel 46, lid 2, punt d), bedoelde standaardbepalingen inzake 

gegevensbescherming aan te nemen; 

h) toestemming te verlenen voor de in artikel 46, lid 3, punt a), bedoelde contractbepalingen; 
i) toestemming te verlenen voor de in artikel 46, lid 3, punt b), bedoelde administratieve regelingen; 
j) goedkeuring te hechten aan bindende bedrijfsvoorschriften overeenkomstig artikel 47. 
4.   Op de uitoefening van de bevoegdheden die uit hoofde van dit artikel aan de toezichthoudende 
autoriteit worden verleend, zijn passende waarborgen van toepassing, daaronder begrepen doeltreffende 
voorziening in rechte en eerlijke rechtsbedeling, zoals overeenkomstig het Handvest vastgelegd in het 
Unierecht en het lidstatelijke recht. 
5.   Elke lidstaat bepaalt bij wet dat zijn toezichthoudende autoriteit bevoegd is inbreuken op deze 
verordening ter kennis te brengen van de gerechtelijke autoriteiten en, waar passend, daartegen een 
rechtsvordering in te stellen of anderszins in rechte op te treden, teneinde de bepalingen van deze 
verordening te doen naleven. 
6.   Elke lidstaat kan bij wet bepalen dat zijn toezichthoudende autoriteit, naast de in lid 1, 2 en 3 bedoelde 
bevoegdheden bijkomende bevoegdheden heeft. De uitoefening van die bevoegdheden doet geen afbreuk 
aan de doeltreffende werking van hoofdstuk VII. 
 
Artikel 83 Algemene voorwaarden voor het opleggen van administratieve geldboeten 
1.   Elke toezichthoudende autoriteit zorgt ervoor dat de administratieve geldboeten die uit hoofde van dit 
artikel worden opgelegd voor de in de leden 4, 5 en 6 vermelde inbreuken op deze verordening in elke zaak 
doeltreffend, evenredig en afschrikkend zijn. 
 
2.   Administratieve geldboeten worden, naargelang de omstandigheden van het concrete geval, opgelegd 
naast of in plaats van de in artikel 58, lid 2, onder a) tot en met h) en onder j), bedoelde maatregelen. Bij 
het besluit over de vraag of een administratieve geldboete wordt opgelegd en over de hoogte daarvan 
wordt voor elk concreet geval naar behoren rekening gehouden met het volgende: 
 

 

 

29/32 

 

 

Datum 
15 januari 2020 

Ons kenmerk 
z2019-17017 

 
a) de aard, de ernst en de duur van de inbreuk, rekening houdend met de aard, de omvang of het doel van de 
verwerking in kwestie alsmede het aantal getroffen betrokkenen en de omvang van de door hen geleden 
schade; 

b)  de opzettelijke of nalatige aard van de inbreuk; 
c) de door de verwerkingsverantwoordelijke of de verwerker genomen maatregelen om de door 

betrokkenen geleden schade te beperken; 

d) de mate waarin de verwerkingsverantwoordelijke of de verwerker verantwoordelijk is gezien de 

technische en organisatorische maatregelen die hij heeft uitgevoerd overeenkomstig de artikelen 25 
en 32; 

e) eerdere relevante inbreuken door de verwerkingsverantwoordelijke of de verwerker; 
f) de mate waarin er met de toezichthoudende autoriteit is samengewerkt om de inbreuk te verhelpen en de 

mogelijke negatieve gevolgen daarvan te beperken; 

g)  de categorieën van persoonsgegevens waarop de inbreuk betrekking heeft; 
h) de wijze waarop de toezichthoudende autoriteit kennis heeft gekregen van de inbreuk, met name of, en 

zo ja in hoeverre, de verwerkingsverantwoordelijke of de verwerker de inbreuk heeft gemeld; 

i) de naleving van de in artikel 58, lid 2, genoemde maatregelen, voor zover die eerder ten aanzien van de 
verwerkingsverantwoordelijke of de verwerker in kwestie met betrekking tot dezelfde aangelegenheid 
zijn genomen; 

j) het aansluiten bij goedgekeurde gedragscodes overeenkomstig artikel 40 of van goedgekeurde 

certificeringsmechanismen overeenkomstig artikel 42; en 

k) elke andere op de omstandigheden van de zaak toepasselijke verzwarende of verzachtende factor, zoals 

gemaakte financiële winsten, of vermeden verliezen, die al dan niet rechtstreeks uit de inbreuk 
voortvloeien. 
 

3.   Indien een verwerkingsverantwoordelijke of een verwerker opzettelijk of uit nalatigheid met 
betrekking tot dezelfde of daarmee verband houdende verwerkingsactiviteiten een inbreuk pleegt op 
meerdere bepalingen van deze verordening, is de totale geldboete niet hoger dan die voor de zwaarste 
inbreuk. 
 
4.   Inbreuken op onderstaande bepalingen zijn overeenkomstig lid 2 onderworpen aan administratieve 
geldboeten tot 10 000 000 EUR of, voor een onderneming, tot 2 % van de totale wereldwijde jaaromzet in 
het voorgaande boekjaar, indien dit cijfer hoger is: 
 
a) de verplichtingen van de verwerkingsverantwoordelijke en de verwerker overeenkomstig de artikelen 8, 

11, 25 tot en met 39, en 42 en 43; 

b) de verplichtingen van het certificeringsorgaan overeenkomstig de artikelen 42 en 43; 
c) de verplichtingen van het toezichthoudend orgaan overeenkomstig artikel 41, lid 4. 

 

5.   Inbreuken op onderstaande bepalingen zijn overeenkomstig lid 2 onderworpen aan administratieve 
geldboeten tot 20 000 000 EUR of, voor een onderneming, tot 4 % van de totale wereldwijde jaaromzet in 
het voorgaande boekjaar, indien dit cijfer hoger is: 
 

 

 

30/32 

 

 

Datum 
15 januari 2020 

Ons kenmerk 
z2019-17017 

 
a) de basisbeginselen inzake verwerking, met inbegrip van de voorwaarden voor toestemming, 

overeenkomstig de artikelen 5, 6, 7 en 9; 

b)  de rechten van de betrokkenen overeenkomstig de artikelen 12 tot en met 22; 
c) de doorgiften van persoonsgegevens aan een ontvanger in een derde land of een internationale 

organisatie overeenkomstig de artikelen 44 tot en met 49; 

d) alle verplichtingen uit hoofde van krachtens hoofdstuk IX door de lidstaten vastgesteldrecht; 
e) niet-naleving van een bevel of een tijdelijke of definitieve verwerkingsbeperking of een opschorting van 

gegevensstromen door de toezichthoudende autoriteit overeenkomstig artikel 58, lid 2, of niet-verlening 
van toegang in strijd met artikel 58, lid 1. 
 

6.   Niet-naleving van een bevel van de toezichthoudende autoriteit als bedoeld in artikel 58, lid 2, is 
overeenkomstig lid 2 van dit artikel onderworpen aan administratieve geldboeten tot 20 000 000 EUR of, 
voor een onderneming, tot 4 % van de totale wereldwijde jaaromzet in het voorgaande boekjaar, indien dit 
cijfer hoger is. 
 
7.   Onverminderd de bevoegdheden tot het nemen van corrigerende maatregelen van de 
toezichthoudende autoriteiten overeenkomstig artikel 58, lid 2, kan elke lidstaat regels vaststellen 
betreffende de vraag of en in hoeverre administratieve geldboeten kunnen worden opgelegd aan in die 
lidstaat gevestigde overheidsinstanties en overheidsorganen. 
 
8.   De uitoefening door de toezichthoudende autoriteit van haar bevoegdheden uit hoofde van dit artikel is 
onderworpen aan passende procedurele waarborgen overeenkomstig het Unierecht en het lidstatelijke 
recht, waaronder een doeltreffende voorziening in rechte en eerlijke rechtsbedeling. 
 
9.   Wanneer het rechtsstelsel van de lidstaat niet voorziet in administratieve geldboeten, kan dit artikel 
aldus worden toegepast dat geldboeten worden geïnitieerd door de bevoegde toezichthoudende autoriteit 
en opgelegd door bevoegde nationale gerechten, waarbij wordt gewaarborgd dat deze rechtsmiddelen 
doeltreffend zijn en eenzelfde effect hebben als de door toezichthoudende autoriteiten opgelegde 
administratieve geldboeten. De boeten zijn in elk geval doeltreffend, evenredig en afschrikkend. Die 
lidstaten delen de Commissie uiterlijk op 25 mei 2018 de wetgevingsbepalingen mee die zij op grond van 
dit lid vaststellen, alsmede onverwijld alle latere wijzigingen daarvan en alle daarop van invloed zijnde 
wijzigingswetgeving. 
 
UAVG 
 
Artikel 14 Taken en bevoegdheden 
1. De Autoriteit persoonsgegevens is bevoegd om de taken uit te voeren en de bevoegdheden uit te oefenen 
die bij of krachtens de verordening zijn toegekend aan de toezichthoudende autoriteit. 
 
2. Op de voorbereiding van een besluit omtrent goedkeuring van een gedragscode, dan wel de wijziging of 
uitbreiding daarvan, als bedoeld in artikel 40, vijfde lid, van de verordening is afdeling 3.4 van de Algemene 
wet bestuursrecht van toepassing. 

 

 

31/32 

 

 

Datum 
15 januari 2020 

Ons kenmerk 
z2019-17017 

 
 
3. De Autoriteit persoonsgegevens kan in geval van overtreding van het bepaalde in artikel 83, vierde, 
vijfde of zesde lid, van de verordening een bestuurlijke boete opleggen van ten hoogste de in deze leden 
genoemde bedragen. 
 
4. De artikelen 5:4 tot en met 5:10a de Algemene wet bestuursrecht zijn van overeenkomstige toepassing 
op corrigerende maatregelen als bedoeld in artikel 58, tweede lid, onderdelen b tot en met j van de 
verordening. 
 
5. Onverminderd artikel 4:15 van de Algemene wet bestuursrecht kan de Autoriteit Persoonsgegevens de 
termijn voor het geven van een beschikking opschorten voor zover dit noodzakelijk is in verband met het 
naleven van op de Autoriteit Persoonsgegevens rustende verplichtingen op grond van de artikelen 60 tot 
en met 66 van de verordening. Het derde en vierde lid van artikel 4:15 van de Algemene wet bestuursrecht 
zijn op deze opschorting van overeenkomstige toepassing. 

 

 
 

 

 

32/32 

