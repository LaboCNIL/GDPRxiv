 

Aangetekend 
[VERTROUWELIJK] 

 

 

Datum 
6  november 2018 
 
 

Ons kenmerk 
[VERTROUWELIJK] 
 
Contactpersoon 
[VERTROUWELIJK] 
 

 
Onderwerp 
Besluit tot het opleggen van een bestuurlijke boete 
 

 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

 
 
 
 
 
 

 

Geachte heren [VERTROUWELIJK], 
 
De Autoriteit Persoonsgegevens (AP) heeft besloten aan uw cliënten Uber B.V. (UBV) en Uber 
Technologies, Inc. ( UTI) gezamenlijk een bestuurlijke boete van € 600.000 op te leggen, omdat UBV en 
UTI, als (gezamenlijk) verantwoordelijke op 15 november 2016, althans in elk geval binnen uiterlijk 72 uur 
nadat UTI op 14 november 2016 in kennis is gesteld van het datalek hebben nagelaten de AP en 
betrokkenen in kennis te stellen van het datalek.  
 
De melding aan de AP heeft eerst plaatsgevonden op 21 november 2017. Op diezelfde dag heeft Uber een 
nieuwsbericht over het datalek op haar website gepubliceerd. Daarmee zijn de AP en betrokkenen niet 
onverwijld van het datalek in kennis gesteld. Dit is een overtreding van artikel 34a, eerste en tweede lid, 
van de Wet bescherming persoonsgegevens (Wbp), zoals dat destijds gold. 
 
Hierna wordt het besluit nader toegelicht. In paragraaf 1 staat de weergave van de feiten die ten grondslag 
liggen aan het besluit. Paragraaf 2 beschrijft het wettelijk kader. In paragraaf 3 beoordeelt de AP haar 
bevoegdheid, de verantwoordelijkheid voor de gegevensverwerking, de overtredingen en de ernstig 
verwijtbare nalatigheid. In paragraaf 4 wordt de hoogte van de bestuurlijke boete uitgewerkt. Paragraaf 5 
bevat het dictum en de rechtsmiddelenclausule. 
 
 

 

  

 

1 

 

 

Datum 
6 november 2018 

Ons kenmerk 
[VERTROUWELIJK] 

Betrokken rechtspersonen 

Feiten en procesverloop 

 
1. 
 
1.1 
 
Uber B.V.  
UBV is een aan de Mr. Treublaan 7, (1097 DP) te Amsterdam statutair gevestigde besloten vennootschap. 
UBV is opgericht op 24 oktober 2012 en is ingeschreven in het register van de Kamer van Koophandel 
onder nummer 56317441. UBV is een indirecte volle dochteronderneming van UTI. 
 
Uber Technologies, Inc  
UTI is gevestigd te 1455 Market Street, San Francisco, Verenigde Staten. UTI is de uiteindelijke 
moederonderneming van een groep van tientallen ondernemingen, waaronder ook UBV. 
 
UTI en UBV worden hierna gezamenlijk aangeduid als ‘Uber’ of als ‘Uber-concern’. 
 
1.2 
Op 21 november 2017 heeft UBV melding1 gedaan van een datalek aan de AP. 

Procesverloop 

 

Naar aanleiding van die melding is de AP op grond van artikel 6o, eerste lid, van de Wbp een ambtshalve 
onderzoek gestart. In dat kader is op 23 november 2017 een eerste schriftelijk informatieverzoek 
verstuurd aan UBV. Daarna zijn nog diverse informatieverzoeken gevolgd. Hieraan heeft Uber gevolg 
gegeven.  
 

De resultaten van het onderzoek naar de melding van voormeld datalek zijn opgenomen in het rapport dat 
op 1 juni 2018 door de directeur Beleid, Internationaal, Strategie en Communicatie is vastgesteld.2 
  
Op 15 juni 2018 heef de AP aan Uber een voornemen gestuurd tot het opleggen van een bestuurlijke boete 
wegens overtreding van artikel 34a, eerste lid en tweede lid, van de Wbp. 

 

Op 3 juli 2018 heeft Uber schriftelijk haar zienswijze gegeven op het voornemen tot het opleggen van een 
bestuurlijke boete en het daarvoor opgestelde rapport.  

 

Op 11 juli 2018 heeft ten kantore van de AP een hoorzitting plaatsgevonden waarbij Uber ook mondeling 
haar zienswijze heeft toegelicht. 
 
Op 14 september 2018 heeft de AP het verslag van de hoorzitting aan Uber toegestuurd. Bij brief van  
27 september 2018 heeft Uber haar opmerkingen op het verslag aan de AP kenbaar gemaakt.  
 
Bij brief van 22 oktober 2018 heeft de gemachtigde van Uber aan de AP een nader stuk toegezonden.  
 
                                                                        
1 Kenmerk [VERTROUWELIJK] 
2 Onderzoeksrapport [VERTROUWELIJK] 

 

 

2/42 

 

 

Datum 
6 november 2018 

Ons kenmerk 
[VERTROUWELIJK] 

Dienstverlening Uber 

Bewerkersovereenkomst 

Opslag van (persoons)gegevens in de Verenigde Staten 

 
1.3  
Het Uber-concern biedt een dienst aan die het voor gebruikers van die dienst mogelijk maakt om taxiritten 
te bestellen via onder meer een applicatie (de Uber app). Gebruikers van de Uber app die een taxirit willen 
bestellen (riders) worden gekoppeld aan chauffeurs (drivers) die via een andere applicatie van het Uber-
concern klanten kunnen aannemen (de Uber Driver app). Uber drivers gebruiken hun eigen auto voor het 
aanbieden van taxiritten, zijn niet in dienst van Uber en kunnen de vraag naar taxiritten van Uber riders 
aanvaarden of weigeren.  
 
Om gebruik te maken van de Uber apps, zowel als rider of als driver, is het noodzakelijk om een account 
aan te maken. Hiervoor is het verplicht om voor- en achternaam, telefoonnummer en e-mailadres op te 
geven. Het doel van de verwerking van deze gegevens is onder meer het hij elkaar brengen van vraag en 
aanbod naar/van taxiritten en de verwerking van betalingen voor die taxiritten. 
 
1.4  
UBV en UTI hebben op 31 maart 2016 een ‘Data Processing Agreement’ (bewerkersovereenkomst) gesloten. 
Daarin zijn UBV en UTI overeengekomen dat UBV verantwoordelijke is voor de verwerking van 
persoonsgegevens die zij verzamelt en verwerkt van betrokkenen buiten de Verenigde Staten van Amerika 
(Verenigde Staten) en dat UTI ten behoeve van UBV die gegevens als bewerker verwerkt.  
 
1.5 
De gegevens van chauffeurs en gebruikers van de Uber-app buiten de Verenigde Staten worden 
doorgestuurd vanuit Nederland naar de Verenigde Staten. Daar worden zij opgeslagen op servers van UTI 
in de Verenigde Staten. Gebleken is voorts dat UTI een bewerkersovereenkomst voor het gebruik van data- 
opslagcapaciteit/servers (AWS S3) is aangegaan met Amazon. Het doel van die opslag is het maken van 
back-ups van die (persoons)gegevens. 
 
1.6 
Op 14 november 2016 is UTI op de hoogte gesteld van een kwetsbaarheid in haar gegevensbeveiliging. Op 
die datum ontving de toenmalige [VERTROUWELIJK] van UTI een e-mailbericht van een persoon die de 
[VERTROUWELIJK] informeerde dat hij en zijn team (melder/melders) een grote kwetsbaarheid in de 
gegevensbeveiliging van het Uber-concern had ontdekt. 
 
De melder heeft in de periode van 13 oktober 2016 tot 15 november 2016 toegang gehad tot AWS S3 opslag 
van het Uber-concern door middel van inloggegevens die waren opgeslagen in een private GitHub 
repository van het Uber-concern. Op de servers van Amazon stonden ‘rider’ (klant-) en ‘driver’- 
(chauffeur)gegevens opgeslagen. Het gaat daarbij om de volgende persoonsgegevens: 
 
1 UserID; 
2 DriverlD; 
3 First and Last name; 
4 E-mail address; 
5 Mobile number; 

Datalek en melding aan AP 

 

 

3/42 

 

 

Datum 
6 november 2018 

Ons kenmerk 
[VERTROUWELIJK] 

 
6 Last confirmed mobile number; 
7 Nickname; 
8 Driver’s license number; 
9 Receipt e-mail; 
10 Token; 
11 Mobile token; 
12 E-mail token; 
13 [VERTROUWELIJK]; 
14 [VERTROUWELIJK]; 
15 Location of signup (lattitude/longtitude); 
16 Signup “shape”; 
17 Location; 
18 Inviter ID; 
19 InviterUUID; 
20 Recent fare splitter ID; 
21 Meta veld; 
22 Notes; 
23 Driver payment statements; 
24 Licence plate numbers; 
25 NYC UC numbers; 
26 Userrating; 
27 Driver rating; 
28 Professionalism score; 
29 City knowledge score; 
30 Banned; 
31 Fraud score. 
 
Op 15 november 2016 heeft UTI het datalek verholpen.  
 
Het datalek was aanleiding voor UTI om [VERTROUWELIJK], een forensisch expert, in te schakelen. Het 
verzoek daartoe is op 18 oktober 2017 gedaan. [VERTROUWELIJK] heeft onderzocht in hoeverre de 
melders toegang hadden tot gegevens van het Uber-concern die destijd op Amazon servers waren 
opgeslagen. [VERTROUWELIJK]heeft haar bevindingen vastgelegd in een rapport.3 Geconstateerd is dat 
bij het datalek 57.383.315 Uber gebruikers waren betrokken, waarvan 25.606.182 Amerikaanse - en 
31.777.133 niet-Amerikaanse. Uit de informatie van UBV blijkt dat ongeveer 174.000 Nederlandse Uber-
gebruikers zijn getroffen door het datalek. Uit het door [VERTROUWELIJK]uitgevoerde onderzoek blijkt 
dat er bij het datalek 31 soorten persoonsgegevens betrokken zijn geweest. 
 
Op 25 oktober 2017 is de [VERTROUWELIJK] van UBV op de hoogte geraakt van, wat Uber noemt, een “IT 
security incident in 2016, that it was being investigated, and that it could potentially create a media cycle.” 
 
                                                                        
3 Rapport van 10 januari 2018, [VERTROUWELIJK]. 

 

 

4/42 

 

 

Datum 
6 november 2018 

Ons kenmerk 
[VERTROUWELIJK] 

 

Op 4 november 2017 heeft een bespreking plaatsgevonden tussen UTI en UBV. Tijdens deze bespreking 
heeft UTI kenbaar gemaakt dat er sprake was van een beveiligingsincident.  
 
Op 21 november 2017 is op de website van Uber een nieuwsbericht gepubliceerd door de huidige CEO van 
UTI waarin het publiek wordt ingelicht over het datalek.4 Op diezelfde dag heeft UBV melding gedaan van 
een datalek aan de AP. 
 
2.  Wettelijk kader 
 
Ten tijde van het datalek van 13 oktober 2016 tot 15 november 2016 en op het moment van de melding door 
UBV aan de AP op 21 november 2017, gold de Wbp, waaronder de meldplicht datalekken zoals neergelegd 
in artikel 34a, eerste en tweede lid, van de Wbp. De Wbp, die de implementatie vormde van richtlijn 
95/46/EG5, is ingetrokken op 25 mei 2018.6 Op die dag is ook de Algemene Verordening 
Gegevensbescherming (AVG) van toepassing geworden7 en de Uitvoeringswet Algemene Verordening 
Gegevensbescherming (UAVG) in werking getreden.8 
In subparagraaf 2.1 zal eerst het wettelijk kader onder de Wbp, voor zover relevant, worden beschreven en 
toegelicht. Vervolgens wordt in subparagraaf 2.2 het wettelijk kader onder de AVG, voor zover relevant, 
beschreven.  
 
2.1 
 
2.1.1 
Artikel 1, aanhef en onder a, van de Wbp bepaalt dat een persoonsgegeven elk gegeven is betreffende een 
geïdentificeerde of identificeerbare natuurlijke persoon. Het begrip persoonsgegevens moet ruim worden 
opgevat. Om te bepalen of een natuurlijke persoon identificeerbaar is “moet worden gekeken naar alle middelen 
waarvan mag worden aangenomen dat zij redelijkerwijs door degene die voor de verwerking verantwoordelijk is dan wel 
door enig ander persoon in te zetten zijn om genoemde persoon te identificeren”.9 
 
Artikel 1, aanhef en onder b, van de Wbp bepaalt dat een verwerking van persoonsgegevens elke handeling 
of elk geheel van handelingen met betrekking tot persoonsgegevens is, waaronder in ieder geval het 
verzamelen, vastleggen, ordenen, bewaren, bijwerken, wijzigen, opvragen, raadplegen, gebruiken, 
verstrekken door middel van doorzending, verspreiding of enige andere vorm van terbeschikkingstelling, 

Verwerking van persoonsgegevens 

Wbp 

                                                                        
4 Zie https://www.uber.com/newsroom/2016-data-incident/  
5 Richtlijn van het Europees Parlement en de Raad van 24 oktober 1995, Publicatieblad van de Europese Gemeenschappen, 23 
november 1995, Nr. L 281/31 (de zogenoemde Privacy richtlijn). 
6 In artikel 51 van de Uitvoeringswet Algemene Verordening Gegevensbescherming (UAVG) – die in werking is getreden met ingang 
van 25 mei 2018 – staat dat de Wbp wordt ingetrokken.  
7 Artikel 99, tweede lid, van de AVG bepaalt dat de AVG van toepassing is met ingang van 25 mei 2018. 
8 Bij koninklijk besluit van 16 mei 2018 (Staatsblad 2018, 145) is het tijdstip tot vaststelling van inwerkingtreding van de UAVG 
vastgesteld op 25 mei 2018. Dit besluit is gebaseerd op artikel 53 van de UAVG waarbij de inwerkingtreding van de UAVG op een bij 
koninklijk besluit te bepalen tijdstip mogelijk is gemaakt. 
9 Overweging 26 Richtlijn 95/46/EG (Richtlijn Bescherming Persoonsgegevens). 

 

 

5/42 

 

 

Datum 
6 november 2018 

Ons kenmerk 
[VERTROUWELIJK] 

Toepassingsbereik Wbp 

 
samenbrengen, met elkaar in verband brengen, alsmede het afschermen, uitwissen of vernietigen van 
gegevens. 
 
2.1.2   Verantwoordelijke 
Artikel 1, aanhef en onder d, van de Wbp bepaalt dat de verantwoordelijke de natuurlijke persoon, 
rechtspersoon of ieder ander is die of het bestuursorgaan is dat, alleen of tezamen met anderen, het doel 
van en de middelen voor de verwerking van persoonsgegevens vaststelt.  
 
Het Hof van Justitie van de Europese Unie (HvJEU) heeft in een recent arrest bevestigd dat eventuele 
gezamenlijke verantwoordelijkheid voor bepaalde gegevensverwerkingen niet afdoet aan de individuele 
verantwoordelijkheid van één van de (gezamenlijke) verantwoordelijken.10 
 
2.1.3 
Artikel 4, eerste lid , van de Wbp bepaalt dat de Wbp van toepassing is op de verwerking van 
persoonsgegevens in het kader van activiteiten van een vestiging van een verantwoordelijke in Nederland. 
 
Artikel 4, tweede lid, van de Wbp bepaalt dat de Wbp van toepassing is op de verwerking van 
persoonsgegevens door of ten behoeve van een verantwoordelijke die geen vestiging heeft in de Europese 
Unie, waarbij gebruik wordt gemaakt van al dan niet geautomatiseerde middelen die zich in Nederland 
bevinden, tenzij deze middelen slechts worden gebruikt voor de doorvoer van persoonsgegevens. 
 
2.1.4 
Artikel 13 van de Wbp bepaalt dat de verantwoordelijke passende technische en organisatorische  
maatregelen ten uitvoer legt om persoonsgegevens te beveiligen tegen verlies of tegen enige vorm van 
onrechtmatige verwerking. Deze maatregelen garanderen, rekening houdend met de stand van de techniek 
en de kosten van de tenuitvoerlegging, een passend beveiligingsniveau gelet op de risico's die de 
verwerking en de aard van te beschermen gegevens met zich meebrengen. De maatregelen zijn er mede op 
gericht onnodige verzameling en verdere verwerking van persoonsgegevens te voorkomen.11 
 
2.1.5  Meldplicht datalekken 
Per 1 januari 201612 bepaalt artikel 34a, eerste lid, van de Wbp dat de verantwoordelijke het College (lees: 
de AP) onverwijld in kennis stelt van een inbreuk op de beveiliging, bedoeld in artikel 13 van de Wbp, die 

Beveiligingsverplichting 

                                                                        
10 HvJ EU, C‑131/12 (Google Spain SL en Google Inc./Agencia Española de Protección de Datos (AEP)), 13 mei 2014, ro. 40. De Advocaat-
Generaal Bot (AG) van het HvJEU heeft in een recente Conclusie betoogd dat ‘gezamenlijke verantwoordelijkheid’ in de zin van de 
Richtlijn ruim opgevat kan worden, in de zin dat er diverse varianten en taakverdelingen mogelijk zijn en ook dat bij het vaststellen van 
de verdeling van verantwoordelijkheden in juridische zin de wijze waarop entiteiten in de praktijk feitelijk samenwerken een 
doorslaggevend criterium is. Zie: Conclusie AG Bot, zaak C‑210/16 (Wirtschaftsakademie Schleswig-Holstein), 24 oktober 2017, par. 46-
51 en het daaropvolgende arrest HvJ EU, C‑210/16, 5 juni 2018, ECLI:EU:C:2018:388. 
11 De AP (destijds het College bescherming persoonsgegevens) heeft in haar Richtsnoeren beveiliging van persoonsgegevens nader 
uitgewerkt wat onder ‘passende technische en organisatorische beveiligingsmaatregelen’ moet worden verstaan. Daarbij is 
aangesloten op standaarden, methoden en maatregelen die in het vakgebied informatiebeveiliging gebruikelijk zijn. Zie CBP 
Richtsnoeren Beveiliging van persoonsgegevens, februari 2013, URL: https://autoriteitpersoonsgegevens.nl/nl/nieuws/cbp-publiceert-
richtsnoeren-beveiliging-van-persoonsgegevens. 
12 Koninklijk besluit van 1 juli 2015 (Stb. 2015, 281). 

 

 

6/42 

 

 

Datum 
6 november 2018 

Ons kenmerk 
[VERTROUWELIJK] 

Bestuurlijke boete 

 
leidt tot de aanzienlijke kans op ernstige nadelige gevolgen dan wel ernstige nadelige gevolgen heeft voor 
de bescherming van persoonsgegevens.  
 
Artikel 34a, tweede lid, van de Wbp bepaalt dat de verantwoordelijke, de betrokkene onverwijld in kennis 
stelt van de inbreuk, bedoeld in artikel 34a, eerste lid, van de Wbp, indien de inbreuk waarschijnlijk 
ongunstige gevolgen zal hebben voor diens persoonlijke levenssfeer. 
 
De AP heeft in haar Beleidsregels meldplicht datalekken verder uitgewerkt hoe verantwoordelijken 
invulling moeten geven aan de meldplicht datalekken, en geeft handvatten aan verantwoordelijken om te 
bepalen of zij bepaalde beveiligingsincidenten onder de meldplicht datalekken aan de AP moeten 
melden.13 De Beleidsregels meldplicht datalekken bevatten ook een invulling van de meldplicht aan 
betrokkenen. De Beleidsregels meldplicht datalekken bepalen onder meer dat ‘onverwijld’, zoals bedoeld 
in artikel 34a, eerste lid, van de Wbp, melding binnen 72 uur betekent. 
 
2.1.6 
Artikel 66, tweede lid, van de Wbp bepaalt, voor zover relevant, dat de AP een bestuurlijke boete kan 
opleggen van ten hoogste het bedrag van de geldboete van de zesde categorie van artikel 23, vierde lid, van 
het Wetboek van Strafrecht ter zake van overtreding van het bepaalde bij artikel 34a van de Wbp. Artikel 
23, zevende lid, van het Wetboek van Strafrecht is van overeenkomstige toepassing. 
 
Artikel 66, derde lid, van de Wbp bepaalt, voor zover relevant, dat de AP geen bestuurlijke boete oplegt 
wegens overtreding van het bepaalde bij of krachtens de in artikel 66, tweede lid, van de Wbp genoemde 
artikelen, dan nadat het een bindende aanwijzing heeft gegeven. De AP kan de overtreder een termijn 
stellen waarbinnen de aanwijzing moet worden opgevolgd. 
 
Artikel 66, vierde lid, Wbp bepaalt, dat het derde lid niet van toepassing is indien de overtreding 
opzettelijk is gepleegd of het gevolg is van ernstig verwijtbare nalatigheid. 
 
2.2 
 
2.2.1  Melding van een inbreuk in verband met persoonsgegevens aan de AP 
Artikel 33, eerste lid, van de AVG bepaalt, dat indien een inbreuk in verband met persoonsgegevens heeft 
plaatsgevonden, de verwerkingsverantwoordelijke deze zonder onredelijke vertraging meldt en, indien 
mogelijk, uiterlijk 72 uur nadat hij er kennis van heeft genomen, aan de overeenkomstig artikel 55 
bevoegde toezichthoudende autoriteit, tenzij het niet waarschijnlijk is dat de inbreuk in verband met 
persoonsgegevens een risico inhoudt voor de rechten en vrijheden van natuurlijke personen. Indien de 
melding aan de toezichthoudende autoriteit niet binnen 72 uur plaatsvindt, gaat zij vergezeld van een 
motivering voor de vertraging. 
 

AVG 

                                                                        
13 Beleidsregels ‘De meldplicht datalekken in de Wet bescherming persoonsgegevens (Wbp)’ van 8 december 2015 (Stcrt. 2015, nr 
46128). 

 

 

7/42 

 

 

Datum 
6 november 2018 

Ons kenmerk 
[VERTROUWELIJK] 

 

Artikel 33, tweede lid, van de AVG bepaalt dat de verwerker de verwerkingsverantwoordelijke zonder 
onredelijke vertraging informeert zodra hij kennis heeft genomen van een inbreuk in verband met 
persoonsgegevens. 
 
2.2.2  Mededeling van een inbreuk in verband met persoonsgegevens aan de betrokkene 
Artikel 34, eerste lid, van de AVG bepaalt dat wanneer de inbreuk in verband met persoonsgegevens 
waarschijnlijk een hoog risico inhoudt voor de rechten en vrijheden van natuurlijke personen, de 
verwerkingsverantwoordelijke de betrokkene de inbreuk in verband met persoonsgegevens onverwijld 
mee deelt. 
 
2.2.3 
Artikel 83, eerste lid, van de AVG bepaalt dat elke toezichthoudende autoriteit ervoor zorgt dat de 
administratieve geldboeten die uit hoofde van dit artikel worden opgelegd voor de in de leden 4, 5 en 6 
vermelde inbreuken op deze verordening in elke zaak doeltreffend, evenredig en afschrikkend zijn. 
 

Bestuurlijke boete 

Beoordeling 

Artikel 83, vierde lid, van de AVG bepaalt dat op inbreuken van de artikelen 33 en 34 een administratieve 
geldboete  kan  worden  opgelegd  tot  €  10.000.000 of,  voor  een  onderneming,  tot  2%  van  de  totale 
wereldwijde jaaromzet in het voorgaande boekjaar, indien dit cijfer hoger is. 
 
3. 
 
In deze paragraaf wordt in subparagraaf 3.1. eerst ingegaan op de bevoegdheid van de AP. Vervolgens 
wordt in subparagraaf 3.2 de verantwoordelijkheid voor de gegevensverwerking uiteengezet. De 
overtreding van artikel 34a, eerste lid, van de Wbp wordt in subparagraaf 3.3 vastgesteld. De overtreding 
van artikel 34a, tweede lid, van de Wbp wordt in subparagraaf 3.4 vastgesteld waarna in subparagraaf 3.5 
de ernstig verwijtbare nalatigheid aan bod komt. 
 
3.1 
 
3.1.1 
Van 13 oktober 2016 tot 15 november 2016 was er bij het Uber-concern een datalek.14 Hiervan is UTI op  
14 november 2016 op de hoogte gesteld. Op 21 november 2017 heeft UBV dit datalek bij de AP gemeld, 
waarna de AP - op grond van artikel 60 van de Wbp - is gestart met een onderzoek. Op 23 november 2017 
heeft de AP een eerste schriftelijk informatieverzoek aan UBV gericht. De uiteindelijke de 
onderzoeksbevindingen van het onderzoek zijn opgenomen in het rapport van 1 juni 2018. Dat rapport en 
de zienswijze van Uber op het voornemen tot het opleggen van een bestuurlijke boete hebben geresulteerd 
in het onderhavige besluit. De AP is bevoegd naar aanleiding van vorenbedoeld datalek handhavend op te 
treden en daarmee onderhavig besluit te nemen. Hierna licht zij dat toe. 
 
 

Bevoegdheid Autoriteit Persoonsgegevens 

Periode van de gedraging 

 

                                                                        
14 In subparagraaf 3.3 ‘meldplicht datalek aan AP’ wordt dit gemotiveerd. 

 

 

8/42 

 

 

Datum 
6 november 2018 

Ons kenmerk 
[VERTROUWELIJK] 

 
3.1.2  AVG als boetegrondslag 
Ten tijde van het datalek van 13 oktober 2016 tot 15 november 2016 en op het moment van de melding door 
UBV op 21 november 2017 gold de Wbp. De Wbp, die de implementatie vormde van richtlijn 95/46/EG15, is 
ingetrokken op 25 mei 2018.16 Op die dag is ook de AVG van toepassing geworden17 en de UAVG in 
werking getreden.18  
 
De AVG vervangt richtlijn 95/46/EG19 en de Wbp. Daar waar de AVG ruimte geeft om nadere regels te 
stellen, zijn deze neergelegd in de UAVG. Blijkens de overwegingen bij de AVG blijven de doelstellingen en 
beginselen van richtlijn 95/46/EG gehandhaafd.20 Zowel de richtlijn 95/46/EG als de Wbp en de AVG 
beogen de bescherming van de grondrechten en de fundamentele vrijheden van natuurlijke personen in 
verband met verwerkingsactiviteiten en het vrije verkeer van persoonsgegevens binnen de Unie te 
waarborgen. De materiële normen waaraan de verwerking van persoonsgegevens onder het regime van de 
AVG moeten voldoen, zijn - in grote lijnen - ook gelijk gebleven aan die uit richtlijn 95/46/EG en de Wbp.  
 
In dit geval is van belang dat zowel onder het regime van de Wbp als dat van de AVG sprake is van een 
meldplicht voor datalekken21 en dat het niet naleven van de meldplicht beboetbaar is. In de Wbp is de 
meldplicht neergelegd in 34a, eerste en tweede lid, van de Wbp en in de AVG in artikel 33, eerste lid en 
artikel 34, eerste lid. Deze bepalingen beogen dezelfde rechtsbelangen te waarborgen. De bevoegdheid tot 
oplegging van een bestuurlijke boete vanwege een datalek is in de Wbp geregeld in artikel 66, tweede lid, 
van de Wbp en in de AVG in artikel 58, tweede lid, aanhef en onder i, in samenhang gelezen met artikel 83, 
vierde lid, van de AVG. Van een (wezenlijke) materiële wijziging van de regelgeving is geen sprake. Ook 
wordt niet anders gedacht over de strafwaardigheid van de meldplicht als zodanig.22 Daarmee is sprake 
van een ononderbroken rechtsorde. Dit betekent dat, ter waarborging van de continuïteit van de 
rechtsorde, voor gedragingen die - zoals in onderhavig geval - plaatsvonden onder het regime van richtlijn 
95/46/EG en de Wbp, de naleving moet worden verzekerd van de rechten en plichten zoals die golden 
onder dat regime.23 

                                                                        
15 Richtlijn van het Europees Parlement en de Raad van 24 oktober 1995, Publicatieblad van de Europese Gemeenschappen, 23 
november 1995, Nr. L 281/31 (de zogenoemde Privacy richtlijn). 
16 In de UAVG – die in werking is getreden met ingang van 25 mei 2018 – staat in artikel 51 dat de Wbp wordt ingetrokken.  
17 Artikel 99, tweede lid, van de AVG bepaalt dat de AVG van toepassing is met ingang van 25 mei 2018. 
18 Bij koninklijk besluit van 16 mei 2018 (Staatsblad 2018, 145) is het tijdstip tot vaststelling van inwerkingtreding van de UAVG 
vastgesteld op 25 mei 2018. Dit besluit is gebaseerd op artikel 53 van de UAVG waarbij de inwerkingtreding van de UAVG op een bij 
koninklijk besluit te bepalen tijdstip mogelijk is gemaakt. 
19 In artikel 94 van de AVG wordt richtlijn 95/46/EG met ingang van 25 mei 2018 ingetrokken. 
20 Vgl. overweging 9 van de AVG. 
21 Hoewel richtlijn 95/46/EG geen regeling bevatte over een meldplicht van datalekken, blijkt uit de wetgeschiedenis betreffende de 
invoering van de meldplicht in de Wbp dat de wetgever, onder verwijzing naar de erkenning door de Europese Unie van de 
bescherming van persoonsgegevens als een fundamenteel recht, zoals blijkend uit onder andere richtlijn 95/46/EG, een regeling voor 
de meldplicht van datalekken als een dwingende eis van algemeen belang beschouwde. Uit de wetsgeschiedenis blijkt verder dat met 
de invoering van de meldplicht werd beoogd verwerkingen van persoonsgegevens in strijd met richtlijn 95/46/EG tegen te gaan 
(Kamerstukken II 2012/13, 33 662, nr. 3 Herdruk, p. 14.) 
22 Wel is sprake van een gewijzigde strafbedreiging.  
23 De AP wijst in dit verband op de Europeesrechtelijke jurisprudentie dienaangaande. Vgl. HvJEU 29 maart 2011 inzake ThyssenKrupp 
(C-352/09 P), HvJEU 18 juli 2007 inzake Lucchini (C-119/05) alsmede het arrest van het Hof van Justitie van 25 februari 1969 inzake 
Klomp (Zaak 23-68). 

 

 

9/42 

 

 

Datum 
6 november 2018 

Ons kenmerk 
[VERTROUWELIJK] 

 
 
In een geval waarin de continuïteit van de rechtsorde aan de orde is, wordt, voor zover hier van belang, 
getoetst aan het materiële recht zoals dat gold op het moment waarop de gedraging24 plaatsvond.25 In dit 
geval is dat de Wbp, meer specifiek artikel 34a, eerste en tweede lid. Dit betekent ook dat wordt 
aangesloten bij het voor de overtreder in vergelijking met de AVG ‘gunstiger’ boeteregime onder de Wbp.26 
Onder de AVG kan een overtreding van de meldplicht immers worden beboet tot €10.000.000 of, indien 
dit hoger is, tot 2% van de totale wereldwijde jaaromzet27 terwijl onder het regime van de Wbp dit, gelet op 
artikel 66, tweede, derde en vierde lid, van de Wbp, in beginsel ten hoogste € 820.000 was.28 
 
Op grond van de AVG kan de meldplicht worden beboet op grond van artikel 58, tweede lid, aanhef en 
onder i, in samenhang bezien met artikel 83, vierde lid, sub a. Zoals de AP in dit besluit nader uiteen zet, 
zou onderhavige gedraging - en welke gedraging in dit besluit als overtreding van artikel 34a, eerste en 
tweede lid, van de Wbp is gekwalificeerd - als die zich zou hebben voorgedaan onder het regime van de 
AVG een overtreding van de artikelen 33, eerste lid en 34, eerste lid, van de AVG hebben opgeleverd.  
 
3.1.3  Wbp als bevoegdheidsgrondslag; overgangsrecht UAVG 
In artikel 48, achtste lid, van de UAVG is voorzien in overgangsrecht. Op grond van die bepaling is op 
wettelijke procedures en rechtsgedingen waar het College bescherming persoonsgegevens29 voorafgaand 
aan de inwerkingtreding van de UAVG is betrokken, het recht van toepassing zoals dit gold voorafgaand 
aan de inwerkingtreding van de UAVG.  
 
Voor zover het doen van onderzoek een wettelijke procedure is als bedoeld in artikel 48, achtste lid, van de 
UAVG dan ontleend de AP de bevoegdheid om een bestuurlijke boete op te leggen ook aan de Wbp. Het 
gaat dan om een wettelijke procedure waarbij de AP voorafgaand aan de inwerkingtreding van de UAVG - 
dus vóór 25 mei 2018 - betrokken is geraakt. Deze wettelijke procedure loopt door na intrekking van de 
Wbp en het van toepassing worden van de AVG en de inwerkingtreding van de UAVG. Ook het door de AP 
opgestelde rapport van 1 juni 2018 en (de procedure die heeft geleid tot) onderhavig besluit zijn onderdeel 

                                                                        
24 Waarbij wordt opgemerkt dat een gedraging mede een nalaten omvat zoals in onderhavig geval het niet onverwijld melden van een 
datalek. 
25 Wederom zij verwezen naar de Europeesrechtelijke jurisprudentie op dit vlak. Vgl. HvJEU 29 maart 2011 inzake ThyssenKrupp (C-
352/09 P), punt 79 en Gerecht van eerste aanleg van de EG van 12 september 2007 inzake González y Díez, SA, SA (T-25/04), punt 59.  
26 In artikel 5:46, vierde lid, van de Awb wordt artikel 1, tweede lid, van het Wetboek van Strafrecht van overeenkomstige toepassing 
verklaard. Op grond van artikel 1, tweede lid, van het Wetboek van Strafrecht worden bij verandering in de wetgeving na het tijdstip 
waarop het feit begaan is, de voor de verdachte gunstigste bepalingen toegepast. Deze bepaling geeft uitdrukking aan de erkenning 
van het legaliteitsbeginsel voor het (materieel) strafrecht. Ook op veranderingen van wetgeving met betrekking tot de strafbedreiging 
geldt dat op basis van het zogenoemde Scoppola-arrest van het EHRM (EHRM 17 september 2009, 
ECLI:CE:ECHR:2009:0917JUD001024903) en het Arrest van de Hoge Raad van 12 juli 2011 (ECLI:NL:HR:2011:BP6878, NJ 2012/78) de meest 
gunstige bepaling moet worden toegepast. 
27 Artikel 83, vierde lid, aanhef en onder a, van de AVG. 
28 Alleen als dat niet zou leiden tot een passende bestraffing, kan de hoogte van de boete worden vastgesteld op ten hoogste tien 
procent van de jaaromzet van de rechtspersoon in het voorafgaande boekjaar. Bovendien kon onder het regime van de Wbp pas een 
boete worden opgelegd vanwege een datalek nadat een bindende aanwijzing was gegeven, tenzij de overtreding opzettelijk was 
gepleegd of het gevolg was van ernstig verwijtbare nalatigheid. 
29 Formeel is eerst bij de UAVG de naamswijziging van College bescherming persoonsgegevens naar Autoriteit Persoonsgegevens 
doorgevoerd hoewel de naam Autoriteit Persoonsgegevens in het maatschappelijk verkeer al langer wordt gevoerd.  

 

 

10/42 

 

 

Datum 
6 november 2018 

Ons kenmerk 
[VERTROUWELIJK] 

Conclusie ten aanzien van de bevoegdheid 

 
van deze wettelijke procedure. Dat betekent dat op grond van het overgangsrecht in de UAVG de Wbp in 
dit geval van toepassing is en de AP ter zake van de overtreding van artikel 34a, eerste lid, van de Wbp - het 
niet onverwijld melden aan de AP van een datalek - bevoegd is op grond van artikel 48, achtste lid, van de 
UAVG in samenhang met artikel 66, tweede lid, van de Wbp een bestuurlijke boete op te leggen.  
 
3.1.4 
Vorenstaande leidt tot de conclusie dat de AP haar bevoegdheid ontleent aan artikel 58, tweede lid, aanhef 
en onder i, in samenhang met artikel 83, vierde lid, sub a van de AVG30 wegens overtreding van de 
meldplicht bedoeld in artikel 34a, eerste lid, van de Wbp en zoals sinds 25 mei 2018 is opgenomen in 
artikel 33, eerste lid en artikel 34, eerste lid van de AVG.  
 
3.2  
 
3.2.1 
Hiervoor is uiteengezet dat UBV en UTI ten behoeve van hun dienstverlening persoonsgegevens in de zin 
van de Wbp verwerken. In het kader van de vraag of is voldaan aan de meldplicht als bedoeld in artikel 34a, 
eerste lid en tweede lid, van de Wbp is van belang wie is aan te merken als verantwoordelijke. De 
verantwoordelijke is immers de normadressaat.  
 
Onder ‘verantwoordelijke’ in de zin van artikel 1, aanhef, en onder d, van de Wbp, wordt verstaan: 
 

Verantwoordelijke voor de gegevensverwerking 

Inleiding  

‘de natuurlijke persoon, rechtspersoon of ieder ander die of het bestuursorgaan dat, alleen of te zamen met 
anderen, het doel van en de middelen voor de verwerking van persoonsgegevens vaststelt;‘ 31 

 
Uit de rechtspraak van het Hof van Justitie van de Europese Unie volgt dat het doel van deze bepaling - die 
de implementatie vormt van het begrip ‘voor de verwerking verantwoordelijke’ uit artikel 2, onder d, van 
richtlijn 95/46/EG - erin bestaat een doeltreffende en volledige bescherming van de betrokkenen te 
verzekeren via een ruime omschrijving van het begrip ‘verantwoordelijke’.32  
 
In dit verband wordt nog opgemerkt dat de AVG in artikel 4, zevende lid, de 
‘verwerkingsverantwoordelijke’ (materieel) gelijkwaardig definieert als richtlijn 95/46/EG en de Wbp. 
 
3.2.2  UBV formeel-juridische verantwoordelijke 
Bij de beantwoording van de vraag wie verantwoordelijke is, speelt de formeel-juridische bevoegdheid om 
doel en middelen van de gegevensverwerking vast te stellen een belangrijke rol.33 Ingeval van 
concernverhoudingen, zoals hier aan de orde, wordt de rechtspersoon onder wiens bevoegdheid de 

                                                                        
30 Deze bevoegdheid is nationaalrechtelijk verankerd in artikel 14, derde lid, van de UAVG. 
31 Deze omschrijving, komt voor zover relevant, overeen met de definitie van ‘voor de verwerking verantwoordelijke’ uit artikel 2, onder 
d, van Richtlijn 95/46/EG van het Europees Parlement en de Raad van 24 oktober 1995 betreffende de bescherming van natuurlijke 
personen in verband met de verwerking van persoonsgegevens en betreffende het vrije verkeer van die gegevens. 
32 HvJ EU 13 mei 2014, Google Spain, SL, C-131/12 9, punt 34 (ECLI:EU:C:2014:317) en HvJ EU 5 juni 2018, Wirtschaftsakademie Schleswig-
Holstein GmbH, C-210/16, punt 28 (ECLI:EU:C:2018:388). 
33 Kamerstukken II  1997/98, 25 892, nr. 3, p. 55. 

 

 

11/42 

 

 

Datum 
6 november 2018 

Ons kenmerk 
[VERTROUWELIJK] 

 
operationele gegevensverwerking plaatsvindt als de verantwoordelijke gezien.34 In de 
bewerkersovereenkomst van 31 maart 2016 (‘Data Processing Agreement’) tussen UBV en onder meer UTI, 
wordt UBV aangemerkt als verantwoordelijke (‘controller’35) voor de verwerking van (persoons)gegevens 
die zij verzamelt en verwerkt van betrokkenen buiten de Verenigde Staten, waaronder betrokkenen in 
Europa. UTI wordt daarin vervolgens aangemerkt als bewerker (‘processor’)36 die ten behoeve van UBV 
persoonsgegevens verwerkt.37 De AP is van oordeel dat hieruit afgeleid kan worden dat UBV de formeel-
juridische bevoegdheid heeft om doel en middelen van de gegevensverwerking vast te stellen en daarmee 
als verantwoordelijke in de zin van artikel 1, aanhef, en onder d, van de Wbp kan worden aangemerkt. Dit 
sluit, zoals hierna nader wordt gemotiveerd, overigens niet uit dat naast UBV ook UTI als 
verantwoordelijke kan worden aangemerkt. 
 
3.2.3  UBV en UTI zijn gezamenlijk verantwoordelijke 
De AP is van oordeel dat UBV niet alleen, maar tezamen met UTI doel van en de middelen voor de 
verwerking van persoonsgegevens vaststelt. UBV en UTI zijn daarmee als gezamenlijk verantwoordelijke 
aan te merken. Elk van de verantwoordelijken, zowel UTI als UBV, is aansprakelijk voor het geheel van de 
gegevensverwerking en de naleving van de daarmee samenhangende verplichtingen.38 Hierna motiveert 
de AP dat standpunt en betrekt daarbij ook de zienswijze van Uber op het rapport van de AP. Uber zelf 
beschouwt UBV als de - enige - verantwoordelijke.39 
 
De verantwoordelijke is de organisatie die het doel van en de middelen voor de gegevensverwerking 
bepaalt. Hij kan dit alleen doen, maar ook samen met anderen. De AP is van oordeel dat UBV en UTI zijn te 
beschouwen als gezamenlijk verantwoordelijke. 
 
Hoewel UBV op grond van de bewerkersovereenkomst de formeel-juridisch zeggenschap heeft, is dat niet 
per definitie doorslaggevend voor de vraag of UBV (alleen) verantwoordelijke is. Zoals de Artikel 29-
werkgroep - het onafhankelijke advies- en overleg orgaan van Europese privacy toezichthouders en thans 
de European Data Protection Board geheten - in haar advies van 16 februari 201040 opmerkt, geven de 
bepalingen in een contract vaak meer duidelijkheid, maar zij zijn niet altijd doorslaggevend. Het begrip 
‘voor de verwerking verantwoordelijke’ is een functioneel begrip, bedoeld om verantwoordelijkheden te 
leggen op de plaats waar de feitelijke invloed ligt.41 Op grond van deze feitelijke beoordeling, oordeelt de 
AP dat UTI en UBV (gezamenlijk) beslissingen nemen met betrekking tot de vaststelling van doelen en 
middelen voor de gegevensverwerking.  
 
                                                                        
34 Kamerstukken II  1997/98, 25 892, nr. 3, p. 56. 
35 In de Engelse tekst van Richtlijn 95/46 wordt voor verantwoordelijke de term ‘controller’ gebruikt. 
36 In de Engelse tekst van Richtlijn 95/46 wordt voor verwerker (in Wbp-terminologie de bewerker) de term ‘processor’ gebruikt. 
37 Zie inleidende overwegingen in de bewerkersovereenkomst (met name overwegingen A t/m D). 
38 Kamerstukken II  1997/98, 25 892, nr. 3, p. 58. Het gaat daarmee om de derde vorm van verantwoordelijkheid die de wetgever voor 
ogen heeft gehad. 
39 Schriftelijke reactie Uber van 1 december 2017, p. 5, antwoord op vraag 1 alsmede de zienswijze Uber van 3 juli 2018, p. 6. 
40 Werkgroep “Artikel 29”, Advies 1/2010 over de begrippen “voor de verwerking verantwoordelijke” en “verwerker”, p. 14. 
41 Werkgroep “Artikel 29”, Advies 1/2010 over de begrippen “voor de verwerking verantwoordelijke” en “verwerker”, p. 11 alsmede 
conclusie AG Jääskinen 25 juni 2013 inzake Google Spain en Google (Zaak C-131/12), punt 83 en AG Bot van 24 oktober 2017 inzake 
Wirtschaftsakademie Schleswig-Holstein GmbH (Zaak C-210/16), punt 46. 

 

 

12/42 

 

 

Datum 
6 november 2018 

Ons kenmerk 
[VERTROUWELIJK] 

 
Ten aanzien van UTI gaat het om: 
 

-  Het gezamenlijk vaststellen van het doel van de gegevensverwerking; 
-  Vaststelling van het informatiebeveiligingsbeleid; 
-  Beslissingen over opslag van de gegevens, en 
-  De ontwikkeling en het aanbieden van de Uber-app alsmede het uitvoeren van updates. 

 
Deze factoren zullen hierna worden toegelicht. 
 
Gezamenlijk vaststellen van het doel van de gegevensverwerking; uniform privacybeleid  
UBV en UTI stellen primair het doel van de verwerking van de persoonsgegevens vast. In de brief van 7 
februari 2018 verklaart Uber dat het opstellen van de privacyverklaring een gezamenlijke inspanning is 
geweest van UBV en UTI.42 Uit de inleidende paragraaf van de privacyverklaring blijkt dat de 
privacyverklaring van toepassing is op zowel persoonsgegevens die in de Verenigde Staten als daarbuiten 
worden verzameld. Het heeft daarmee een wereldwijd toepassingsbereik. In de privacyverklaring, onder 
’Use of Information’ staat voor welke doeleinden de informatie kan worden verwerkt. De door de gebruikers 
verstrekte informatie, waaronder persoonsgegevens, worden gebruikt met het doel om: 
 

interne werkzaamheden uit te voeren; 

-  dienstverlening mogelijk te maken, te onderhouden en te verbeteren; 
- 
-  berichten te sturen of communicatie mogelijk te maken; 
-  berichten te sturen waarvan Uber meent dat zij interessant zijn voor de gebruikers; 
-  diensten te personaliseren en te verbeteren. 

  
Van de persoonsgegevens die door het Uber-concern worden verwerkt, worden back-ups gemaakt die 
worden opgeslagen in haar AWS S3 opslag in de Verenigde Staten.43 De verwerking van persoonsgegevens 
voor het maken van back-ups vindt plaats in het kader van het reguliere (dagelijkse) bedrijfsproces van het 
Uber-concern en is als zodanig aan te merken als onderdeel van de normale dienstverlening aan 
gebruikers van de Uber app. Het datalek zag op persoonsgegevens in de back-ups opgeslagen in de 
(externe) AWS S3 opslag.44 
 
Uit het vorenstaande concludeert de AP dat UTI en UBV ‘te zamen’ het doel van de verwerking van 
persoonsgegevens vaststellen. In het advies van 16 februari 2010 van de Artikel 29-werkgroep staat dat wie 
het doel van de verwerking vaststelt in ieder geval als voor de verwerking verantwoordelijk wordt 
aangemerkt.45 Nu uit het voorgaande blijkt dat UTI en UBV gezamenlijk het doel van de verwerking van 
persoonsgegevens vaststellen, zijn zij reeds op die grond gezamenlijk verantwoordelijke.  
 

                                                                        
42 Schriftelijke reactie Uber van 7 februari 2018, p. 3. Het Uber-concern kende zowel een privacyverklaring voor gebruikers (‘users’) als 
voor chauffeurs (‘drivers’) en waren gedateerd 15 juli 2015 met (nagenoeg) identieke doeleinden.  
43 Zie nader paragraaf 4.2.4, p. 18, van het rapport. 
44 Zie nader paragraaf 4.3.3, p. 22, van het rapport. 
45 Werkgroep “Artikel 29”, Advies 1/2010 over de begrippen “voor de verwerking verantwoordelijke” en “verwerker”, p. 17. 

 

 

13/42 

 

 

Datum 
6 november 2018 

Ons kenmerk 
[VERTROUWELIJK] 

 
Informatiebeveiligingsbeleid 
Naast het doel stelt UTI ook (mede) de middelen vast voor de verwerking. Daarbij is van belang op te 
merken dat ook als iemand louter de middelen vaststelt, hij verantwoordelijke kan zijn. De Artikel 29-
werkgroep geeft in haar voornoemd advies aan dat bij het vaststellen van de middelen alleen van 
verantwoordelijkheid sprake is wanneer die vaststelling betrekking heeft op de wezenlijke aspecten van de 
middelen.46  
 
Het Uber-concern, waar UBV en UTI deel van uitmaken, hanteert een wereldwijd 
informatiebeveiligingsbeleid (Information Security Policy) geldend voor alle entiteiten van het Uber-
concern. Dit beleid, waarin onder meer beveiligingsmaatregelen ten aanzien van de bescherming van 
informatie en (persoons)gegevens zijn opgenomen, is vastgesteld door UTI.47 Daarbij gaat het bijvoorbeeld 
om maatregelen ten aanzien van versleuteling, beveiligingsprocedures op gebied van (rechten tot)toegang 
tot informatie48 en beveiligingseisen voor de informatiesystemen van Uber. Uit het 
informatiebeveiligingsbeleid blijkt ook dat de [VERTROUWELIJK] van UTI verantwoordelijk is voor alle 
aspecten van de beveiliging van informatie, waaronder persoonsgegevens. Het 
informatiebeveiligingsbeleid vermeldt in dit verband: “Uber's information security training, guidance, direction, 
and authority shall be delegated to the [VERTROUWELIJK].”49 Het gaat hier dus niet alleen om technische of 
organisatorische zaken die op zich aan een bewerker zouden kunnen worden gedelegeerd.50 
 
De AP is van oordeel dat UTI hiermee een wezenlijk aspect van de middelen vaststelt en dit (mede) eraan 
bijdraagt dat UTI samen met UBV het doel van en de middelen voor de verwerking van persoonsgegevens 
vaststelt.51 Niettemin benadrukt de AP dat - zoals hiervoor uiteengezet - UTI (mede) het doel van de 
verwerking vaststelt en reeds daarom met UBV als gezamenlijk verantwoordelijke kan worden 
gekwalificeerd.  
 
Zienswijze Uber en reactie AP 
Over haar werkwijze merkt Uber in haar zienswijze op dat de verantwoordelijke bepaalt hoe en waarom 
persoonsgegevens worden verwerkt. Dat de bewerker een zekere beoordelingsvrijheid heeft over details 
van de uitvoering van de verwerking, maakt de bewerker, zo betoogt Uber, nog geen verantwoordelijke. 

                                                                        
46 Werkgroep “Artikel 29”, Advies 1/2010 over de begrippen “voor de verwerking verantwoordelijke” en “verwerker”, p. 17. 
47 Dit kan worden opgemaakt uit het feit dat in de Information Security 
Policy Version 1.0  van 9 maart 2014 op de voorpagina staat dat “This document is the property of Uber 
Technologies, Inc.”. In de Information Security Policy Version 0.1  van 31 augustus 2016 staat op de voorpagina als auteur ‘Uber lnc.’ 
genoemd. In de inleiding wordt het document geïntroduceerd als “The Uber lnc (“Uber”or “the company”) Information Security Policy”. 
In de daaropvolgende versie van het informatiebeveiligingsbeleid van maart 2017 staat op de voorpagina UTI. In het 
informatiebeveiligingsbeleid dat gold ten tijde van het door UBV gemelde datalek, wordt vermeld: 
“Uber’s information security training, guidance, direction, and authority shall be delegated to the Chief Security Officer (CSO).” 
48 Zo wordt door de Artikel 29-werkgroep aangegeven dat de entiteit die bijvoorbeeld besluit voor wie de verwerkte gegevens 
toegankelijk moeten zijn als verantwoordelijke kan worden aangemerkt (advies 1/2010 op p. 18). 
49 Information Security Policy version 0.1,  August 31, 2016, p. 5 ( Zie ook rapport AP d.d. 1 juni 2018, paragaaf 4.2.3, p. 18). 
50 Vgl. advies Artikel 29-werkgroep 1/2010 op p. 18 
51 De Artikel 29-werkgroep merkt in haar advies 1/2010 op p. 17 op dat in sommige rechtsstelsels beveiligingsmaatregelen uitdrukkelijk 
als wezenlijk kenmerk worden beschouwd. 

 

 

14/42 

 

 

Datum 
6 november 2018 

Ons kenmerk 
[VERTROUWELIJK] 

 
Uber verwijst hierbij naar de brief van het College Bescherming Persoonsgegevens (CBP) van 14 mei 2002 
en de richtlijnen van de ICO.  
 
De AP volgt deze zienswijze niet en merkt op dat het vaststellen van het beveiligingsbeleid niet als ‘details 
van de uitvoering van de verwerking’ kunnen worden beschouwd. De AP merkt op dat in de brief van het 
CBP uit 2002 in algemene termen wordt toegelicht dat voor de beantwoording van de vraag wie 
verantwoordelijke is, meer gewicht wordt toegekend aan het bepalen van de doeleinden van de verwerking 
dan aan het bepalen van de details van de verwerking en dat voor de afbakening 
verantwoordelijke/bewerker het bepalen van doeleinden van de verwerking en de zeggenschap 
doorslaggevend zijn. Uit de inhoud van deze brief kan naar het oordeel van de AP niet worden opgemaakt 
dat de wijze waarop met name UTI (feitelijk) opereert tot de conclusie zou moeten leiden dat UBV en UTI 
niet als gezamenlijk verantwoordelijke kunnen worden beschouwd. Integendeel, zoals hiervoor 
opgemerkt, bepaalt UTI mede het doel en de middelen van de verwerking. 
 
Uber citeert in haar zienswijze verder nog een passage uit de richtlijnen van de ICO, waaruit volgens Uber 
blijkt dat een bewerker een zekere beoordelingsvrijheid heeft over details van de uitvoering van 
verwerking van gegevens. In de richtlijnen wordt een voorbeeld gegeven van een bank die een IT-bedrijf 
inschakelt voor de opslag van gegevens.  
In reactie hierop merkt de AP op dat dit voorbeeld niet de conclusie rechtvaardigt dat UTI in dit geval niet 
als gezamenlijk verantwoordelijke kan worden aangemerkt. De rol van UTI gaat, zoals hierna uiteen wordt 
gezet, verder dan louter het verzorgen van de opslag zoals in het in de richtlijnen van de ICO aangehaalde 
voorbeeld. Bovendien wordt het zijn van gezamenlijk verantwoordelijke ook bepaald door het hanteren 
van een uniform privacy beleid en het door UTI vaststellen van het informatiebeveiligingsbeleid alsmede 
de hierna te bespreken ontwikkeling, aanbod en updates van de Uber-apps en de afhandeling van het 
datalek door UTI. 
 
Opslag van de persoonsgegevens 
De opslag van persoonsgegevens speelt een belangrijke rol bij de verwerking van persoonsgegevens. Ook 
ten aanzien van opslag neemt UTI belangrijke beslissingen en heeft zij een ruime mate van zeggenschap. 
Zo is het UTI die met Amazon een overeenkomst is aangegaan voor de opslag ten behoeve van back-ups. 52 
Hierin is overeengekomen dat gebruik wordt gemaakt van de Amazon opslagdienst AWS S3. In dat 
verband is door UTI ook gekozen voor de Verenigde Staten als de locatie voor die opslag, waarbij 
[VERTROUWELIJK]. 
 

 

                                                                        
52 Schriftelijke reactie UBV van 12 januari 2018, p. 6, antwoord op vraag 8. 

 

 

15/42 

 

 

Datum 
6 november 2018 

Ons kenmerk 
[VERTROUWELIJK] 

 
Uit het vorenstaande maakt de AP op dat UTI zich ten aanzien van opslag van persoonsgegevens 
autonoom van UBV heeft opgesteld en een bepalende invloed heeft gehad op de wijze waarop de opslag - 
een middel voor de verwerking van persoonsgegevens - plaatsvindt. UTI heeft daarmee (feitelijk) een grote 
mate van zeggenschap gehad over de wijze waarop de verwerking van de persoonsgegevens plaatsvindt. 
Het was meer dan een louter ondersteunende rol en het maakt in combinatie met de andere feiten en 
omstandigheden - het hanteren van een uniform privacy beleid, het vaststellen van het 
informatiebeveiligingsbeleid alsmede de hierna te bespreken ontwikkeling, aanbod en updates van de 
Uber-apps, en de afhandeling van het datalek door UTI - dat UTI en UBV gezamenlijk verantwoordelijke 
zijn. 

Zienswijze Uber en reactie AP 
Uber stelt in haar zienswijze over de opslag het niet eens te zijn met de conclusie van de AP dat UTI de 
bepalende invloed van UTI op de locatie en de uitvoering van de gegevensopslag als indicator kan worden 
gezien om UTI aan te merken als verantwoordelijke voor de gegevensverwerking. Zij wijst erop dat de 
bewerkersovereenkomst opslag door UTI toestaat en dat UTI als bewerker ook een sub-bewerker (in dit 
geval Amazon) kan inschakelen. Daarbij heeft UTI ervoor gezorgd dat dezelfde verplichtingen gelden 
tussen UTI en Amazon als tussen UBV en UTI. Dat is volgens UTI ook een gebruikelijke constructie.  
 
Dienaangaande merkt de AP op dat de omstandigheid dat de opslag van persoonsgegevens door UTI 
mogelijk is op basis van de bewerkersovereenkomst en een bewerker ook gebruik mag maken van een sub-
bewerker, dit niet betekent dat beslissingen die UTI feitelijk heeft genomen over de opslag van 
persoonsgegevens - en in combinatie met de andere genoemde feiten en omstandigheden - daarmee 
irrelevant zouden zijn voor de vraag of UBV en UTI als gezamenlijk verantwoordelijke kunnen worden 
aangemerkt. De AP is van oordeel dat dat niet het geval is. In dit verband benadrukt de AP dat UTI 
voormelde beslissingen ten aanzien van de opslag zelfstandig heeft genomen zonder UBV daarin te 
kennen. Het neemt niet weg dat het type beslissingen en het autonome optreden van UTI in combinatie 
met de overige hiervoor genoemde feiten en omstandigheden een rol spelen bij de beoordeling dat UBV en 
UTI gezamenlijk verantwoordelijke zijn.  
 
Ontwikkeling, aanbod en updates Uber-app 
Het Uber-concern biedt een dienst aan die het voor gebruikers mogelijk maakt om via een speciaal daartoe 
ontwikkelde app (Uber app) personenvervoer af te nemen. Gebruikers worden gekoppeld aan een 
chauffeur (driver) die via een andere app (Uber Driver app) klanten kunnen aannemen. De speciaal 
ontwikkelde mobiele applicaties vormen in wezen de kerndienst van het Uber-concern.53 UTI54 heeft de 
Uber app - die als basis geldt voor andere apps – ontwikkeld en heeft UBV de licentie gegeven om de app te 
exploiteren, terwijl ook de updates van de Uber-app door UTI worden uitgevoerd. 55 Daarmee draagt UTI 
bij aan de vaststelling van doel en middelen voor de verwerking van persoonsgegevens.56 Verder is UTI ook 
de aanbieder van de Uber-app in de Apple-App store en Google Play Store. Dat UBV - naar Uber in haar 
                                                                        
53 Vgl. inleidende overweging van de privacyverklaring voor gebruikers (‘users’) en voor chauffeurs (‘drivers’) van 15 juli 2015. 
54 En haar voorlopers. 
55 Vgl. verklaring van [VERTROUWELIJK], van UBV op p. 20 van het hoorzittingsverslag. 
56 Zie nader paragraaf 4.2.6, p. 19 van het rapport van de AP.  

 

 

16/42 

 

 

Datum 
6 november 2018 

Ons kenmerk 
[VERTROUWELIJK] 

 
zienswijze stelt - verantwoordelijk is voor het toevoegen van nieuwe functionaliteiten, doet daar niet aan 
af. Het benadrukt veeleer de gezamenlijke verantwoordelijkheid. De omstandigheid dat UTI ontwikkelaar, 
aanbieder en uitvoerder van updates van de Uber app is, is nog steeds één van de elementen die relevant is 
voor de vraag of UBV en UTI als gezamenlijk verantwoordelijke kunnen worden aangemerkt. Dat geldt ook 
ten aanzien van het betoog van Uber in haar zienswijze dat de aanbieder van de app en de identiteit van de 
ontwikkelaar van de Uber app niet relevant, dan wel niet bepalend zijn voor wie bewerker of 
verantwoordelijke is.  
 
Tussenconclusie gezamenlijke verantwoordelijkheid 
Op grond van voornoemde omstandigheden concludeert de AP dat UBV en UTI gezamenlijk 
verantwoordelijke zijn.  
 
De afhandeling van het datalek door UTI 
De AP ziet zich in haar oordeel dat UTI en UBV gezamenlijk verantwoordelijke zijn, bevestigd en gesterkt 
door de autonome en onafhankelijke rol die UTI heeft genomen bij de afhandeling van het datalek. In dat 
verband merkt de AP op dat de feitelijke beslissingen over de afhandeling over het datalek - waarover UBV 
bijna een jaar nadat het datalek heeft plaatsgevonden, is geïnformeerd - zelfstandig en louter door het 
personeel van UTI zijn genomen. Er zijn door de [VERTROUWELIJK] van UTI, zonder hierin UBV te 
kennen en haar de gelegenheid te geven daarop invloed uit te oefenen, specifieke en gewichtige 
maatregelen genomen. Deze maatregelen zien op het versleutelen van bestanden in de AWS S3 buckets en 
het vereisen van twee-factorauthenticatie voor diensten waarvan het Uber-concern gebruik maakt en die 
bereikbaar zijn via het internet.57  
 
De stelling van Uber in haar zienswijze dat het zelfstandig afhandelen door UTI van het datalek zonder 
UBV daarbij te betrekken alleen aantoont dat UTI de verplichtingen uit de overeenkomst niet is 
nagekomen, volgt de AP niet. Uber miskent hiermee dat deze feitelijke handelwijze juist de conclusie van 
de AP bevestigt dat UTI zelfstandig besluiten neemt en aldus feitelijk de zeggenschap heeft over de manier 
waarop een datalek wordt afgehandeld.  
 
UTI heeft daarnaast - zo geeft Uber in nummer 2.23 van haar zienswijze aan - advocatenkantoor 
[VERTROUWELIJK]verzocht om [VERTROUWELIJK], een extern forensisch expert, in te schakelen. Ook 
hierin is UBV niet vooraf (of onverwijld daarna) gekend. Dat het volgens Uber - zoals zij in haar zienswijze 
stelt -logisch was dat UTI zelfstandig een onderzoek heeft gedaan omdat het incident betrekking had op 
meer Amerikaanse gebruikers dan Nederlandse gebruikers of dat van enig ander land en UTI de 
verantwoordelijke is voor de verwerking van persoonsgegevens van gebruikers in de Verenigde Staten, 
overtuigt niet. Het had volgens de AP voor de hand gelegen UBV te betrekken juist omdat het bij de opslag 
van persoonsgegevens in de Verenigde Staten ook gaat om persoonsgegevens die zijn verzamelt en 
verwerkt van betrokkenen buiten de Verenigde Staten en daarvoor is volgens de bewerkersovereenkomst 
UBV verantwoordelijk.58 

                                                                        
57 Zie daarover meer specifiek paragraaf 4.3.4 van het rapport en daar in de voetnoten 101 en 102 genoemde bronnen afkomstig van 
Uber. 
58 Schriftelijke reactie Uber van 7 februari 2018, p. 2, antwoord op vraag 1. 

 

 

17/42 

 

 

Datum 
6 november 2018 

Ons kenmerk 
[VERTROUWELIJK] 

 
 
UTI heeft de melders van het datalek ten behoeve van de bescherming van gebruikersgegevens59 een 
beloning betaald. Daarbij gaat het om een aanzienlijk groter bedrag dan gewoonlijk wordt betaald.60 UBV 
is niet betrokken en niet gekend in de besluitvorming hierover. De in dit verband met de melders gesloten 
overeenkomst is door UTI personeel en namens UTI getekend. UBV stond daar buiten.  
 
Zienswijze Uber en reactie AP 
In haar zienswijze merkt Uber op dat de betaling aan de melders en de met hen gesloten overeenkomst 
geen indicatie is dat UTI verantwoordelijke is omdat het niets zegt over het vaststellen van de doeleinden 
van de verwerking van de gebruikersgegevens.  
De AP volgt deze argumentatie niet. Door de [VERTROUWELIJK] van UTI is kenbaar gemaakt waarom 
deze betaling is gedaan: “our primary goal in paying the intruders was to protect our consumers’ data.” Het vormt 
met andere woorden een middel ter bescherming van de (persoons)gegevens van de klanten van het Uber-
concern. Dat dit gebeurt door het betalen van een aanmerkelijk groter bedrag dan gebruikelijk en zonder 
UBV hierin te betrekken, laat bovendien zien dat UTI verder gaat dan van een bewerker mag worden 
verwacht. 
 
Uber wijst er in haar zienswijze op dat de omstandigheid dat het personeel van UTI - zonder UBV te 
informeren - het datalek heeft afgehandeld en maatregelen heeft genomen, niet inhoudt dat UTI 
verantwoordelijke is.  
De AP merkt daarover op dat de wijze waarop UTI feitelijk opereert en beslissingen neemt waar het de 
afhandeling van het datalek betreft, één van de factoren is die relevant is voor de vraag of UTI als 
gezamenlijk verantwoordelijke is aan te merken. De rol die UTI vervult bij de afhandeling van het incident 
staat daarmee niet op zichzelf. 
 
3.2.4  Conclusie gezamenlijk verantwoordelijke 
Gelet op het vorenstaande concludeert de AP dat UBV en UTI gezamenlijk verantwoordelijke zijn in de zin 
van artikel 1, aanhef, en onder d, van de Wbp. De AP heeft daarbij acht geslagen op de 
bewerkersovereenkomst, waarbij UBV als verantwoordelijke is aangemerkt. Verder is gebleken dat UTI 
samen met UBV het doel van de gegevensverwerking heeft vastgesteld, UTI zelf het 
informatiebeveiligingsbeleid heeft vastgesteld, zelfstandig belangrijke beslissingen heeft genomen ten 
aanzien van de opslag van persoonsgegevens en de Uber-app heeft ontwikkeld en die ook aanbiedt en 
daarvoor updates uitvoert. Het oordeel van de AP wordt verder versterkt door de zelfstandige manier 
waarop UTI het onderhavige datalek heeft afgehandeld. De gezamenlijke verantwoordelijkheid brengt met 
zich mee dat elk van de verantwoordelijken, dus zowel UTI als UBV, aansprakelijk is voor het geheel van de 
gegevensverwerking en de naleving van de daarmee samenhangende verplichtingen. In dit verband merkt 
de AP op dat ook onder het AVG-regime UTI en UBV als gezamenlijk verantwoordelijke kunnen worden 
aangemerkt. 
 
3.3  
                                                                        
59 Schriftelijke reactie Uber van 7 februari 2018, bijlage “Testimony Uber (201826).pdf”, p. 5. 
60 Zie nader paragraaf 4.3.5, p. 25-27, van het rapport van de AP. 

Overtreding meldplicht datalek aan AP 

 

 

18/42 

 

 

Datum 
6 november 2018 

Ons kenmerk 
[VERTROUWELIJK] 

 

Inleiding 

 
3.3.1 
Zoals uit subparagraaf 2.1.5 blijkt, gold per 1 januari 2016 op grond van artikel 34a, eerste lid, van de Wbp 
een meldplicht voor datalekken aan de AP. Ingevolge deze meldplicht dient de verantwoordelijke de AP 
onverwijld in kennis te stellen van een inbreuk op de beveiliging, bedoeld in artikel 13, van de Wbp, die 
leidt tot de aanzienlijke kans op ernstige nadelige gevolgen dan wel ernstige nadelige heeft voor de 
bescherming van persoonsgegevens. Met deze meldplicht wordt bijgedragen aan het behoud en herstel 
van vertrouwen van het publiek, de klanten, de markt, de overheid en de toezichthouders in de 
desbetreffende instelling of het desbetreffende bedrijf bij de omgang met persoonsgegevens.61  
 
3.3.2  Verantwoordelijke is normadressaat 
Hiervoor is gemotiveerd uiteengezet dat UBV en UTI als gezamenlijk verantwoordelijke zijn aan te 
merken. Beide zijn gezamenlijk verantwoordelijk voor de naleving van de Wbp voor het geheel van de 
verwerking. Op zowel UBV als UTI rust daarmee de plicht onverwijld melding te doen van een datalek 
waarop artikel 34a, eerste lid, van de Wbp betrekking had. De stelling van Uber in haar zienswijze dat de 
meldplicht niet op UTI van toepassing is omdat UTI geen verantwoordelijke is - en daarmee geen 
normadressaat - acht de AP dan ook onjuist. 
 
3.3.3 
In artikel 34a, eerste lid, van de Wbp werd gerefereerd aan een inbreuk op de beveiliging als bedoeld in 
artikel 13 Wbp (thans artikel 32 van de AVG). Artikel 13 betrof een beveiligingsvoorschrift waaraan de 
verantwoordelijke zich moest houden en richtte zich tegen ‘verlies of enige vorm van onrechtmatige 
verwerking’ van persoonsgegevens. Onbevoegde kennisneming is een vorm van onrechtmatige 
verwerking62 waartegen de beveiligingsmaatregelen bescherming moeten bieden. In onderhavige casus 
hebben, zoals hierna uiteen wordt gezet, onbevoegden van buiten het Uber-concern zich toegang tot de 
gegevensopslag van Uber verschaft. Zo konden zij bestanden downloaden waarmee zij toegang hadden tot, 
en kennis konden nemen van, persoonsgegevens. Aldus was sprake van een vorm van onrechtmatige 
verwerking.  
 
Van 13 oktober 2016 tot 15 november 2016 waren persoonsgegevens die waren opgeslagen in de AWS S3 
opslag van UTI toegankelijk voor onbevoegde personen van buiten het Uber-concern.  
 
In haar zienswijze op pagina 18, onder 3.5, verklaart Uber uitdrukkelijk dat zij ‘niet betwist dat in die periode 
van een inbreuk op de beveiliging in de zin van artikel 34a Wbp sprake was’.63 In dit verband wordt opgemerkt dat 
UTI forensisch expert [VERTROUWELIJK] onderzoek heeft laten doen naar dit datalek en haar 
bevindingen heeft gerapporteerd.64 [VERTROUWELIJK] is gevraagd om te bepalen in hoeverre de 

Inbreuk op de beveiliging als bedoeld in artikel 13 Wbp 

                                                                        
61 Vgl. Kamerstukken II  2012/13, 33 662, nr. 3 Herdruk, p. 1 en 3. 
62 Vgl. Kamerstukken II  1997/98, 25 892, nr. 3, p. 98. 
63 De AP gaat er, gelet op het verdere betoog van Uber in haar zienswijze, vanuit dat Uber de inbreuk op de beveiliging als bedoeld in 
artikel 13 van de Wbp niet betwist.  
64 Rapport [VERTROUWELIJK]van 10 januari 2018 met nummer 138128103.1 

 

 

19/42 

 

 

Datum 
6 november 2018 

Ons kenmerk 
[VERTROUWELIJK] 

 
onbevoegden toegang hadden tot de data die waren opgeslagen op de AWS S3 opslag: 
“[VERTROUWELIJK] was instructed to determine the extent of these outside actors’ access to Uber’s data stored on S3.” 
 
[VERTROUWELIJK] heeft geconstateerd dat onbevoegden in totaal 16 bestanden uit de AWS S3 opslag 
van het Uber-concern hebben gedownload65 en daarmee toegang hadden tot, en kennis konden nemen 
van, de daarin opgenomen gegevens. Volgens de onbevoegden konden zij toegang tot de zogenaamde 
private GitHub-repository van Uber krijgen door gebruikmaking van eerder gelekte gebruikersnamen en 
wachtwoorden. Hiermee konden zij uiteindelijk toegang krijgen tot vorenbedoelde AWS S3 bestanden66. 
Deze onbevoegden hebben voor het eerst op 13 oktober 2016 en voor het laatst op 15 november 2016 
bestanden gedownload van deze AWS S3 opslag.67 Het datalek heeft daarmee bijna vijf weken geduurd. 
Gedurende die periode konden in elk geval deze onbevoegden toegang krijgen tot persoonsgegevens van 
Uber klanten. Het ging daarbij onder meer om onversleutelde persoonsgegevens zoals voornaam, 
achternaam, e-mailadres en telefoonnummers van Nederlandse Uber-gebruikers.68 Uber betwist 
overigens niet dat sprake was van een de inbreuk op de beveiliging. Daarmee was sprake van een inbreuk 
op de beveiliging als bedoeld in artikel 13 van de Wbp, zoals dat destijds gold.  
 
UBV heeft ten aanzien van de Nederlandse Uber-gebruikers een representatieve selectie gemaakt van 
persoonsgegevens van tien Nederlandse riders en drivers zoals die in de back-ups van de databases zijn 
gedownload door de onbevoegden. Hieruit blijkt dat onder meer voornaam, achternaam, e-mailadres en 
telefoonnummers van Nederlandse Uber-gebruikers in de gedownloade database back-up aanwezig 
waren.69  
 
3.3.4 
Ingevolge artikel 34a, eerste lid, van de Wbp is eerst sprake van een meldingsplichtige inbreuk op de 
beveiliging als die inbreuk ‘leidt tot de aanzienlijke kans op ernstige nadelige gevolgen dan wel ernstige nadelige 
gevolgen heeft voor de bescherming van persoonsgegevens’. 
 
Omdat in dit geval onbevoegden bestanden van Uber op haar AWS S3 opslag hebben gedownload en 
daarmee toegang hadden tot, en kennis konden nemen van de daarin opgenomen persoonsgegevens van 
Uber klanten was sprake van een onrechtmatige verwerking en hebben de nadelige gevolgen voor de 
bescherming van persoonsgegevens zich daadwerkelijk gemanifesteerd. Reeds daarom is naar het oordeel 
van de AP sprake van ernstige nadelige gevolgen. Het gaat hier in de woorden van de memorie van 

Inbreuk heeft (aanzienlijke kans op) ernstige nadelige gevolgen  

                                                                        
65 Vgl. de bevindingen van [VERTROUWELIJK]zoals vastgelegd in haar rapport op p. 4 en 5. In het bij brief van 22 oktober 2018 
nagestuurde addendum behorende bij het rapport van 10 januari 2018 is naar aanleiding van een analyse van aanvullende logboeken, 
die nadien nog aan [VERTROUWELIJK]door Uber zijn versterkt, door [VERTROUWELIJK]vastgesteld dat de onbevoegden buiten de 16 
bestanden die zijn beschreven in het oorspronkelijke rapport van 10 januari 2018 geen andere bestanden zijn gedownload. 
66 Vgl. e-mailconversatie op 15 november 2016 van een medewerker van Uber en de melder (bijlage 3 bij de brief van Uber van 11 
december 2017) alsmede paragraaf 3.9 van de zienswijze van Uber. 
67 Appendix b, tabel 3, p. 11 en 12 van het rapport van [VERTROUWELIJK]. 
68 Vgl. Brief UBV 11 december 2017, bijlage 2, brief UBV 12 januari 2018 (reactie op vraag 17) en het [VERTROUWELIJK]rapport, p. 7 -9. 
69 Vgl. Brief UBV 11 december 2017, bijlage 2, brief UBV 12 januari 2018 (reactie op vraag 17) en het [VERTROUWELIJK]rapport, p. 7 -9. 

 

 

20/42 

 

 

Datum 
6 november 2018 

Ons kenmerk 
[VERTROUWELIJK] 

 
toelichting om een ‘geslaagde aanval van hackers’, hetgeen op zichzelf al een belangrijke indicatie is dat 
sprake is van een meldingsplichtig datalek.70  
 
Ten aanzien de omvang van de bij het datalek betrokken persoonsgegevens merkt de AP op dat forensisch 
expert [VERTROUWELIJK] heeft geconstateerd dat bij het datalek 57.383.315 Uber gebruikers waren 
betrokken, waarvan 25.606.182 Amerikaanse en 31.777.133 niet-Amerikaanse.71 Verder blijkt uit 
informatie van Uber dat ongeveer 174.00072 Nederlandse Uber-gebruikers zijn getroffen door het datalek. 
Over de bij het datalek betrokken persoonsgegevens merkt de AP verder op dat het gaat om - zoals kan 
worden opgemaakt uit het door [VERTROUWELIJK] uitgevoerde onderzoek - 31 soorten 
persoonsgegevens, zoals in de paragraaf ‘feiten en procesverloop’ weergegeven. 
 
De omvang van de bij het datalek betrokken persoonsgegevens, het grote aantal verschillende soorten 
persoonsgegevens, het type persoonsgegevens (namen, e-mailadressen en telefoonnummers) alsmede het 
feit dat het persoonsgegevens betreft van klanten van één specifieke – wereldwijd opererende – 
onderneming, maken de persoonsgegevens extra aantrekkelijk om bijvoorbeeld te worden doorverkocht73 
ten behoeve van activiteiten als ‘(spear) phishing’74, ongewenste reclame (spam) en/of ongewilde 
telefonische colportage.75  
 
Afgezien van het feit dát onbevoegden toegang hebben gekregen tot de opslag van Uber en bijgevolg reeds 
kan worden betoogd dat sprake is van (een aanzienlijke kans op) ernstige nadelige gevolgen, als bedoeld in 
artikel 34a, eerste lid, van de Wbp, is daarvan te meer sprake, althans is daarvan in elk geval sprake gelet op 
de omvang van de betrokken persoonsgegevens, het type persoonsgegevens en het feit dat deze afkomstig 
waren van klanten van één onderneming, die bovendien wereldwijd actief is. Dientengevolge was Uber 
wettelijk verplicht om het datalek te melden. Het betoog van Uber dat van ernstige nadelige gevolgen, 
althans de aanzienlijke kans daarop geen sprake zou zijn, acht de AP dan ook onjuist. 
 
 Louter ter illustratie merkt de AP in dit verband nog het volgende op. Als Uber daadwerkelijk zou menen 
dat zij het datalek niet had hoeven te melden dan verbaast het de AP dat UTI niettemin heeft besloten om 
de melders van het datalek te ‘belonen’ met een bedrag dat substantieel hoger lag dan wat normaal 
gesproken wordt uitgekeerd, en bij hen geheimhouding van het datalek heeft bedongen.76 Dit impliceert 

                                                                        
70 Vgl. Kamerstukken II  2012/13, 33 662, nr. 3 Herdruk, p. 7. 
71 Rapport [VERTROUWELIJK], p. 7-9. 
72 Vgl. annex 4 bij brief Uber van 1 december 2017 (antwoord vraag 5). 
73 Bijvoorbeeld op de zwarte markt via het ‘dark web’. 
74 Phishing is een vorm van internetfraude waarbij iemand valse e-mails ontvangt die hem naar een nagebootste website probeert te 
lokken. Vgl. https://www.rijksoverheid.nl/onderwerpen/cybercrime/vraag-en-antwoord/phishing. Een vorm van phishing is spear 
fishing. Hierbij worden de persoonlijke gegevens (naam, e-mailadres, telefoonnummer) van het slachtoffer gebruikt om hem een 
gevoel van vertrouwen te geven. Er komt een e-mail binnen, die van een betrouwbare bron afkomstig lijkt te zijn, maar in 
werkelijkheid leidt hij de gebruiker naar een vervalste website, die bijvoorbeeld vol met malware zit. Zo’n gerichte aanval is vaak 
succesvoller dan een algemene phishingcampagne.  
75 Vgl. paragraaf 4.2.2, p. 27-28 van de beleidsregels ‘De meldplicht datalekken in de Wet bescherming persoonsgegevens (Wbp)’ van 8 
december 2015 (Stcrt. 2015, nr 46128). Zie ook: https://autoriteitpersoonsgegevens.nl/nl/nieuws/cbp-publiceert-beleidsregels-
meldplicht-datalekken  
76 In dit verband wordt verwezen naar hetgeen hierover in onderhavig besluit is overwogen bij de ernstig verwijtbare nalatigheid.  

 

 

21/42 

 

 

Datum 
6 november 2018 

Ons kenmerk 
[VERTROUWELIJK] 

 
volgens de AP juist dat Uber het datalek kennelijk zelf ook als bijzonder ernstig beschouwt en ook ernstige 
nadelige gevolgen had voor de bescherming van persoonsgegevens, althans daarop een aanzienlijke kans 
bestond. De melder van het datalek heeft Uber ook uitdrukkelijk gewezen op de risico’s, hoewel hij wellicht 
ook andere intenties had77: “Let me tell you this looks bad. I suggest you speak with employees on re-using passwords. 
My team was able to access alot of internal information. [VERTROUWELIJK]” 
 
De impact en ernst van het datalek en daarmee ondersteunend aan de conclusie van de AP dat sprake is 
van (de aanzienlijke kans op) ernstige nadelige gevolgen, kan ook worden afgeleid uit het feit dat de 
[VERTROUWELIJK] van UTI ten overstaan van een subcommissie van de Senaat van de Verenigde Staten. 
het aan de melders hoger dan normaal uitgekeerde bedrag heeft verdedigd en heeft verklaard dat dit is 
gedaan met het oog op de bescherming van persoonsgegevens van de klanten van Uber.78 Bovendien heeft 
de CEO van Uber publiekelijk ruchtbaarheid gegeven aan het datalek via een mededeling op haar 
website.79 Ook is uit verschillende openbare bronnen, waaronder de website van Uber, gebleken dat Uber 
in verband met het verzwijgen van dit datalek onlangs een schikking ter waarde van 148 miljoen dollar 
heeft getroffen met de autoriteiten in de Verenigde Staten.80 Ook tegen die achtergrond volgt de AP Uber 
niet in haar stelling dat van ernstige gevolgen voor de bescherming van persoonsgegevens, dan wel de 
aanzienlijke kans daarop, geen sprake zou zijn, en Uber de melding slechts ‘onverplicht en uit eigen 
beweging’ en ‘in het kader van transparantie’ zou zijn gedaan.  
 
Overige onderdelen zienswijze Uber en reactie AP 
Dat de onbevoegden deze gegevens - tot op heden - niet verder hebben verspreid, doorverkocht of 
anderszins hebben verwerkt, betekent volgens de AP niet dat, zoals Uber betoogt in haar zienswijze, 
daarmee dus geen sprake was van (een aanzienlijke kans op) ernstige nadelige gevolgen voor de 
bescherming van persoonsgegevens. De AP verwijst naar hetgeen hiervoor in deze paragraaf is overwogen 
over de (aanzienlijke kans op) ernstige nadelige gevolgen. Ook de in dit verband door Uber geponeerde 
stelling in haar zienswijze dat geen sprake is van persoonsgegevens van gevoelige aard, betekent naar het 
oordeel van de AP niet dat een datalek zoals het onderhavige niet gemeld hoeft te worden. Anders dan 
Uber meent, kan dat ook niet worden opgemaakt uit de beleidsregels. In de beleidsregels staat: (…) Een 
factor die hierbij een rol speelt is de aard van de gelekte persoonsgegevens. Als er persoonsgegevens van gevoelige aard zijn 
gelekt, dan is er over het algemeen een melding noodzakelijk. (…).81Kortom, het is één van de relevante factoren bij 
beantwoording van de vraag of een datalek meldingsplichtig is. Dat betekent volgens de AP echter niet dat 
in het geval er persoonsgegevens zijn gelekt die niet gevoelig zijn, het datalek dus altijd van de meldplicht 
verschoond zou zijn. Ook andere factoren zoals de hoeveelheid gelekte persoonsgegevens per persoon of 

                                                                        
77 Zie e-mail wisseling op 14, 15 en 16 november 2016 tussen de melder en medewerkers van Uber (bijlage 3 bij de brief van Uber van 11 
december 2017 gevoegd).  
78 Zie bijlage bij de brief van Uber van 7 februari 2018. 
79 Vgl. onder 4.26 van de zienswijze Uber, p. 30. 
80 Zie onder meer: https://www.uber.com/newsroom/2016-data-breach-settlement/, https://www.reuters.com/article/us-uber-
databreach/uber-settles-for-148-million-with-50-us-states-over-2016-data-breach-idUSKCN1M62AJ, https://nos.nl/artikel/2252243-
uber-schikt-voor-148-miljoen-dollar-na-verzwijgen-datalek.html, https://www.iowaattorneygeneral.gov/newsroom/uber-hackers-
data-breach-miller-attorneys/ en https://oag.ca.gov/news/press-releases/california-attorney-general-becerra-san-francisco-district-
attorney-gasc%C3%B3n  
81 Vgl. Beleidsregels ‘Meldplicht datalekken in de Wet bescherming persoonsgegevens (Wbp)’, p. 2. 

 

 

22/42 

 

 

Datum 
6 november 2018 

Ons kenmerk 
[VERTROUWELIJK] 

 
het aantal betrokkenen van wie persoonsgegevens zijn gelekt, kunnen aanleiding zijn om het datalek te 
melden. Dit blijkt ook uit de beleidsregels.82 Vorenstaande gaat ook op voor de stelling van Uber in haar 
zienswijze dat het datalek op 15 november 2016 is verholpen, de onbevoegden uit waren op een beloning 
en er geen indicatie van misbruik of kans op misbruik van persoonsgegevens was. Ook deze 
omstandigheden, wat daar verder ook van zij, brengen niet met zich mee dat onderhavig datalek niet 
meldingsplichtig was.  
 
3.3.5  Datalek niet onverwijld gemeld 
Indien sprake is van een meldingsplichtig datalek, verplicht artikel 34a, eerste lid, van de Wbp de 
verantwoordelijke om de toezichthouder hiervan ‘onverwijld’ in kennis te stellen. Wat in een concreet 
geval als ‘onverwijld’ moet worden aangemerkt, hangt af van de omstandigheden van het geval. Ratio is dat 
de verantwoordelijke enige tijd moet worden gegund om onderzoek te doen naar de inbreuk. De wetgever 
heeft het aan de toezichthouder gelaten om het begrip ‘onverwijld’ nader te duiden.83 De AP heeft dit 
gedaan in de meergenoemde beleidsregels ‘Meldplicht datalekken in de Wet bescherming persoonsgegevens (Wbp)’ 
van 8 december 2015.84 De melding van het datalek moet - blijkens paragraaf 6 van de beleidsregels - 
zonder onnodige vertraging, en zo mogelijk niet later dan 72 uur na de ontdekking, bij de AP worden 
gedaan. Hoofdregel is dus dat de melding zonder onnodige vertraging moet worden gedaan, waarbij 72 uur 
in principe geldt als uiterste limiet. In dit verband zij overigens opgemerkt dat ook een voorlopige melding 
kan worden gedaan.85 Daarmee zal er in de praktijk niet snel aanleiding zijn om niet binnen de gestelde 
termijn van 72 uur melding te maken van een datalek. 
 
Zoals eerder weergegeven, worden UTI en UBV door de AP gezien als gezamenlijk verantwoordelijke. Op 
maandag 14 november 2016 is UTI op de hoogte gesteld van een kwetsbaarheid in haar 
gegevensbeveiliging. Immers, op die datum ontving de toenmalige [VERTROUWELIJK]van UTI een e-
mailbericht van een persoon86 die de [VERTROUWELIJK] informeerde dat hij een grote kwetsbaarheid in 
de gegevensbeveiliging van het Uber-concern had ontdekt.87Op 15 november 2016 zijn documenten, met 
daarin de betreffende persoonsgegevens, gedownload en konden die worden ingezien.88 Zo merkt de 
onbevoegde in de e-mail correspondentie aan Uber op“(…) ALL INTERNAL data was able to be downloaded and 
seen (…)” en “(…)[VERTROUWELIJK] (…)”. Op 15 november 2016 heeft de [VERTROUWELIJK] van UTI 
opdracht gegeven om toegangscodes tot Ubers AWS S3 opslag te wijzigen.89 Op basis van de informatie 
over de inbreuk waarover UTI dus op 15 november 2016 al de beschikking had, zag UTI zich genoodzaakt 
maatregelen te treffen.  
 
                                                                        
82 Idem. 
83 Vgl. Kamerstukken II 2013/14, 33 662, nr. 6, p. 16. 
84 Stcrt. 2015, 46128, p. 14-15. 
85 Bijvoorbeeld omdat nog niet duidelijk is wat er is gebeurd en om welke persoonsgegevens het gaat. Zo nodig kan de melding dan 
worden aangevuld of ingetrokken. Vgl. paragraaf 6, p. 31 van de beleidsregels ‘Meldplicht datalekken in de Wet bescherming 
persoonsgegevens (Wbp). 
86 Deze persoon maakte daarbij gebruik van een pseudoniem e-mailadres. 
87 Deze e-mail is als bijlage 3 bij de brief van Uber van 11 december 2017 gevoegd. 
88 Appendix b, tabel 3, p. 11 en 12 van het rapport van [VERTROUWELIJK]. 
89 Vgl. e-mailconversatie op 15 november 2016 (meer specifiek de e-mail aan de melder van 15 november 2016 van 9:29 AM), die als 
bijlage 3 bij de brief van Uber van 11 december 2017 is gevoegd. 

 

 

23/42 

 

 

Datum 
6 november 2018 

Ons kenmerk 
[VERTROUWELIJK] 

 
De AP is gelet op het vorenstaande van oordeel dat UTI al op 15 november 2016 redelijkerwijs melding had 
kunnen en moeten maken van het datalek, omdat een melding ná dat moment gelet op de hiervoor 
genoemde omstandigheden naar het oordeel van de AP kan worden gekwalificeerd als een ‘onnodige 
vertraging’ als bedoeld in de beleidsregels. Maar de melding had in elk geval uiterlijk binnen 72 uur na 14 
november 2016 - de dag dat Uber op de hoogte is gesteld van het datalek - dienen plaats te vinden. Dit had 
óók redelijkerwijs moeten gebeuren als op dat moment de precieze omvang van het datalek nog niet 
bekend was, of nog niet kon worden overzien. Als gezegd, kon immers ook een voorlopige melding worden 
gedaan.  
 
UBV heeft op 21 november 2017 het datalek aan de AP gemeld middels het daartoe op de website van de 
AP ter beschikking gestelde webformulier. De termijn voor het melden van het datalek begint blijkens 
voormelde beleidsregels: 
 

”te lopen op het moment dat uzelf, of een bewerker die u heeft ingeschakeld, op de hoogte raakt van een incident 
dat mogelijk onder de meldplicht datalekken valt.”90  

 
UTI en UBV zijn gezamenlijk verantwoordelijke en dus op zowel UTI als UBV afzondelijk de plicht rustte 
om het datalek uiterlijk binnen 72 uur nadat UTI op 14 november 2016 daarvan op de hoogte werd gesteld 
bij de AP te melden. De melding van het datalek is eerst gedaan op 21 november 2017 en daarmee 371 
dagen na de ontdekking ervan, waarmee de voorgeschreven termijn van 72 uur ruimschoots is 
overschreden. Van een onverwijlde melding als bedoeld in artikel 34a, eerste lid, van de Wbp is derhalve 
geen sprake. Daarbij merkt de AP wel op dat, nu UBV het datalek op 21 november 2017 aan de AP heeft 
gemeld, de AP deze melding beschouwt als mede namens UTI gedaan. UTI hoeft de melding daarom niet 
(nogmaals) te doen. 
 
Los daarvan merkt de AP op dat nu de termijn voor melding op basis van de beleidsregels (mede) wordt 
bepaald door het tijdstip waarop de bewerker op de hoogte raakt van het incident - en voor zover UTI in 
deze context als bewerker zou moeten worden aangemerkt - Uber zich niet kan verschuilen achter de 
omstandigheid dat UTI als bewerker louter haar privaatrechtelijke verplichtingen niet is nagekomen 
jegens UBV, zoals zij in haar zienswijze naar voren brengt.  
 
Geheel ten overvloede merkt de AP bovendien nog op dat ook in het geval UBV als (enige) 
verantwoordelijke zou moeten worden aangemerkt, of als UBV zich er – als gezamenlijke 
verantwoordelijke met UTI – gerechtvaardigd op kan beroepen dat zij eerst op een later moment door UTI 
van het datalek op de hoogte is gebracht, de melding op 21 november 2017 door UBV aan de AP nog steeds 
niet ‘onverwijld’ na kennisname bij UBV is gedaan. UBV is in de persoon van de [VERTROUWELIJK] 
immers op 25 oktober 2017 op de hoogte geraakt van, wat Uber in haar zienswijze noemt, een “IT security 
incident in 2016, that it was being investigated, and that it could potentially create a media cycle.”91 Naar het oordeel 
van de AP kan UBV geen gerechtvaardigd beroep doen op onwetendheid, die eruit bestaat dat de 

                                                                        
90 Vgl. paragraaf 6, p. 31 van de beleidsregels ‘De meldplicht datalekken in de Wet bescherming persoonsgegevens (Wbp)’. 
91 Bijlage 1 bij de schriftelijke zienswijze van Uber van 3 juli 2018. 

 

 

24/42 

 

 

Datum 
6 november 2018 

Ons kenmerk 
[VERTROUWELIJK] 

 
[VERTROUWELIJK] van UBV geen “knowledge of the scope of the incident, or if personal data was involved” had.92 
Met de informatie die op 25 oktober 2017 wél bekend was bij [VERTROUWELIJK] van UBV - een IT 
veiligheidsincident dat potentiële media- aandacht kan veroorzaken - had het naar het oordeel van de AP 
redelijkerwijs op zijn weg gelegen om kritisch door te vragen om aldus te achterhalen of er sprake was van 
een datalek, óf daarbij persoonsgegevens waren betrokken en wat de relevantie van het ‘IT security incident’ 
was voor UBV. En zelfs als er van moet worden uitgaan dat UBV eerst 10 november 2017 voor het eerst in 
kennis zou zijn gesteld van het datalek, zoals Uber betoogt,93 dan nog is sprake van een ruime 
overschrijding van de voorgeschreven termijn van 72 uur en is van een onverwijlde melding evenmin 
sprake.94  
  
Het belang van een onverwijlde melding is, zoals hiervoor al uiteengezet, onder meer gelegen in het 
behoud en herstel van het vertrouwen van het publiek, de klanten en de toezichthouders in Uber. Een 
onverwijlde melding stelt de AP in staat zich tijdig een eigen beeld te vormen van de feiten, een oordeel te 
kunnen geven over de genomen maatregelen en onder omstandigheden vertrouwelijk met de 
verantwoordelijke kunnen overleggen en zo nodig kunnen interveniëren.95 Omdat in dit geval de 
voorgeschreven termijn van 72 uur ruimschoots is overschreden en derhalve van een onverwijlde melding 
van het datalek geenszins kan worden gesproken, is sprake van een situatie waarin dat vertrouwen in hoge 
mate is beschaamd. In dit verband wordt nogmaals benadrukt dat een datalek ook onder voorbehoud kan 
worden gemeld en zo nodig kan worden aangevuld of ingetrokken. 
 
Zienswijze Uber en reactie AP 
De door Uber gegeven verklaring voor het niet binnen de termijn van 72 uur melden aan de AP van het 
datalek is in het onderzoeksrapport aangemerkt als onvoldoende gemotiveerd. Uber heeft aangegeven dat 
niet tijdig is gemeld, maar dat zij niet kan verklaren waarom dat niet is gebeurd.96 De stelling van Uber in 
haar zienswijze waarin zij aangeeft dat UBV nadat zij op de hoogte was gesteld door UTI van het datalek 
alsnog binnen een ‘adequate’ termijn op 21 november 2017 het datalek aan de AP heeft gemeld (en via haar 
gemachtigde op 20 november het voornemen om melding te maken aan de AP kenbaar gemaakt) overtuigt 
de AP niet. Zoals opgemerkt, had (ook) UTI, als (gezamenlijk) verantwoordelijke op 15 november 2016, 
althans in elk geval uiterlijk binnen 72 uur nadat UTI op 14 november 2016 van het datalek in kennis werd 
gesteld, het datalek kunnen en moeten melden.  
 
Uber stelt in haar zienswijze verder nog dat het meldingsformulier niet is gemaakt voor buitenlandse 
ondernemingen en specifiek gericht is op Nederlandse ondernemingen. Dienaangaande merkt de AP op 
dat hieruit niet kan worden geconcludeerd dat dit UTI, als gezamenlijk verantwoordelijke, zou ontslaan 
van haar meldplicht aan de AP dan wel dat dit een beletsel zou zijn om het datalek (onverwijld) te melden. 
UTI had hierover met AP in contact kunnen treden. Hierbij merkt de AP geheel ten overvloede nog op dat 

                                                                        
92 Idem. 
93 Deze datum staat blijkens paragraaf 5.26, p. 37 van de zienswijze van Uber in elk niet ter discussie als de datum waarop UBV door UTI 
in kennis is gesteld van het datalek.  
94 Een onverwijlde melding, dus binnen 72 uur en zo nodig voorwaardelijk, had juist dán voor de hand gelegen omdat het datalek zich 
al in 2016 had voorgedaan. 
95 Vgl. Kamerstukken II 2012/13, 33 662, nr. 3 Herdruk, p. 4. 
96 Vgl. paragraaf 5.3.3. p. 38 -39, van het onderzoeksrapport. 

 

 

25/42 

 

 

Datum 
6 november 2018 

Ons kenmerk 
[VERTROUWELIJK] 

 
de website van de AP ook een Engelse versie kent waarin wordt gewezen op de mogelijkheid met de AP in 
contact te treden. Bovendien had UTI gebruik kunnen maken van UBV als aanspreekpunt dan wel een 
gemachtigde in Nederland kunnen aanwijzen.  
 
3.3.6  Conclusie 
Uit het vorenstaande concludeert de AP dat UBV en UTI, als (gezamenlijk) verantwoordelijke op 15 
november 2016, althans in elk geval binnen uiterlijk 72 uur nadat UTI op 14 november 2016 in kennis was 
gesteld van het datalek op grond van artikel 34a, eerste lid, van de Wbp verplicht was/waren het datalek te 
melden aan de AP. De melding aan de AP heeft echter eerst plaatsgevonden op 21 november 2017 en was 
daarmee niet onverwijld als bedoeld in dat artikellid. Gelet hierop is sprake van een overtreding van artikel 
34a, eerste lid, van de Wbp, waarbij UBV en UTI beide overtreder zijn. Voor zover moet worden 
aangenomen dat – naar de interpretatie van Uber - uitsluitend UBV verantwoordelijke en UTI bewerker is, 
leidt deze aanname niet tot een andere conclusie, nu de termijn van 72 uur op basis van de beleidsreels 
loopt met ingang van het moment waarop de bewerker (UTI in dit geval) op de hoogte van het incident, te 
weten 14 november 2016. 
 
3.4 

Overtreding meldplicht aan betrokkene  

Inleiding 

Inbreuk zal waarschijnlijk ongunstige gevolgen hebben voor de persoonlijke levenssfeer 

3.4.1 
Zoals uit subparagraaf 2.1.5 blijkt, gold per 1 januari 2016 op grond van artikel 34a, tweede lid, van de Wbp 
een meldplicht van datalekken aan de betrokkenen. Ingevolge deze meldplicht moet de verantwoordelijke 
de betrokkene onverwijld in kennis stellen van een inbreuk op de beveiliging als de inbreuk waarschijnlijk 
ongunstige gevolgen zal hebben voor diens persoonlijke levenssfeer. Zowel UBV als UTI is, als gezamenlijk 
verantwoordelijke, hiervan normadressaat. De AP verwijst in dit verband kortheidshalve naar hetgeen in 
hierboven reeds is overwogen over de overtreding van de meldplicht aan de AP. Hetzelfde geldt ten 
aanzien van de inbreuk op de beveiliging. 
 
3.4.2 
Ingevolge artikel 34a, tweede lid, van de Wbp is sprake van een meldplichtige inbreuk als de inbreuk 
waarschijnlijk ongunstige gevolgen zal hebben voor de persoonlijke levenssfeer van betrokkene(n) die het 
aangaat. Omdat in dit geval onbevoegden bestanden van Uber van haar AWS S3 opslag hebben 
gedownload en daarmee toegang hadden tot, en kennis konden nemen van, de daarin opgenomen 
persoonsgegevens van Uber klanten is naar het oordeel van de AP sprake van ongunstige gevolgen voor de 
persoonlijke levenssfeer van de betrokkenen wiens persoonsgegevens het betrof. De AP merkt ten aanzien 
van de reikwijdte van het begrip persoonlijke levenssfeer nog op, dat persoonsgegevens worden 
beschermd als een onderdeel van de persoonlijke levenssfeer in de zin van artikel 10 van de Grondwet en 
als onderdeel van het recht op respect voor privéleven in de zin van artikel 8 van het EVRM.97 Een ieder 
heeft er recht op dat zijn persoonsgegevens op een rechtmatige wijze worden verwerkt, om te voorkomen 
dat hij hier nadeel van ondervindt. 
 

                                                                        
97 Kamerstukken 2017/18, 34 851, nr. 3, p. 7.  

 

 

26/42 

 

 

Datum 
6 november 2018 

Ons kenmerk 
[VERTROUWELIJK] 

 

Naast het feit dát onbevoegden toegang hadden tot de opslag van Uber – en daarmee tot de daarin 
opgeslagen persoonsgegevens van Uber klanten – maakt de omvang van de bij het datalek betrokken 
persoonsgegevens98, het type persoonsgegevens (namen, e-mailadressen en telefoonnummers) alsmede 
het feit dat het persoonsgegevens betreft van klanten van één specifieke - wereldwijd opererende - 
onderneming dat te meer sprake is van (waarschijnlijk) ongunstige gevolgen. Door deze combinatie van 
factoren wordt de dataset extra aantrekkelijk om bijvoorbeeld te worden doorverkocht99 ten behoeve van 
activiteiten als (spear) phishing100, ongewenste reclame (spam) en/of ongewilde telefonische colportage. 
 
Toen halverwege november 2016 Uber op de hoogte raakte van het datalek en de persoonsgegevens die 
daarbij waren betrokken, was er voldoende aanleiding om een melding te doen aan betrokkenen vanwege 
te duchten ongunstige gevolgen, zoals het risico op bijvoorbeeld (spear)phising. Op dat moment was het 
een reëel risico en kon dat redelijkerwijs niet worden uitgesloten. 
 
Op basis van het vorenstaande concludeert de AP dat Uber in dit geval op grond van artikel 34a, tweede lid, 
Wbp, verplicht was om het datalek te melden aan de betrokkenen die het aanging. In dit verband merkt de 
AP overigens nog op dat gesteld noch gebleken is dat zich een situatie voordoet als bedoeld in artikel 43 
Wbp en op grond waarvan de verantwoordelijke de meldplicht uit artikel 34a, tweede lid, Wbp buiten 
toepassing kan laten. 
 
3.4.3   Datalek niet (onverwijld) gemeld 
De AP stelt vast dat het datalek niet is gemeld aan de betrokkenen en daarmee evenmin sprake was van 
een onverwijlde melding, zoals artikel 34a, tweede lid, van de Wbp dat vereist. Wat in een concreet geval 
als onverwijld moet worden aangemerkt, hangt af van de omstandigheden van het geval. In de meermaals 
genoemde beleidsregels over datalekken geeft de AP aan dat het onverwijld melden betekent, dat na het 
ontdekken van het datalek, enige tijd mag worden genomen voor nader onderzoek zodat de betrokkenen 
op een behoorlijke en zorgvuldige manier kunnen worden geïnformeerd door de verantwoordelijke. Uit de 
beleidsregels blijkt verder dat, net als bij de melding aan de AP, ervoor kan worden gekozen om de 
betrokkenen in eerste instantie te informeren op basis van de informatie waarover op dat moment wordt 
beschikt, zodat de betrokkenen alvast maatregelen kunnen treffen. Een maatregel kan al inhouden dat 
betrokkenen extra bedachtzaam zijn. Later kan de informatie zo nodig dan nog worden aangevuld.101 Tegen 
deze achtergrond, en onder verwijzing naar hetgeen hierover in dit besluit is opgemerkt bij de overtreding 
van de meldplicht aan de AP, wordt opgemerkt dat Uber op 14 november 2016 van het datalek op de hoogte 
is gesteld. De AP is van mening dat Uber gerekend van 14 november 2016 uiterlijk binnen 72 uur, en in lijn 
                                                                        
98 Hiervoor in dit besluit bij de overtreding van de meldplicht aan de AP is al aangegeven dat het gaat om gegevens van 57.383.315 Uber 
gebruikers, waarvan 25.606.182 Amerikaanse en 31.777.133 niet-Amerikaanse. Waar het betreft de Nederlandse Uber-gebruikers gaat 
om ongeveer 174.000 getroffenen.  
99 Bijvoorbeeld op de zwarte markt via het ‘dark web’. 
100 Phishing is een vorm van internetfraude waarbij iemand valse e-mails ontvangt die hem naar een nagebootste website probeert te 
lokken. Vgl. https://www.rijksoverheid.nl/onderwerpen/cybercrime/vraag-en-antwoord/phishing. Een vorm van phishing is spear 
phishing. Hierbij worden de persoonlijke gegevens (naam, e-mailadres, telefoonnummer) van het slachtoffer gebruikt om hem een 
gevoel van vertrouwen te geven. Er komt een e-mail binnen, die van een betrouwbare bron afkomstig lijkt te zijn, maar in 
werkelijkheid leidt hij de gebruiker naar een vervalste website, die bijvoorbeeld vol met malware zit. Een dergelijk gerichte aanval is 
vaak succesvoller dan een algemene phishingcampagne.  
101 Zie p. 45 van de beleidsregels over datalekken. 

 

 

27/42 

 

 

Datum 
6 november 2018 

Ons kenmerk 
[VERTROUWELIJK] 

 

met hetgeen de AP heeft overwogen ten aanzien van de meldplicht aan de AP, de betrokkenen in kennis 
had moeten en kunnen stellen van het datalek. Dat is niet gebeurd. 
 
3.4.4  Hoe moet het datalek aan betrokkenen worden gemeld? 
Op grond van artikel 34a, vijfde lid, van de Wbp wordt de kennisgeving aan de betrokkene op zodanige 
wijze gedaan dat, rekening houdend met de aard van de inbreuk, de geconstateerde en de feitelijke 
gevolgen daarvan voor de verwerking van persoonsgegevens, de kring van betrokkenen en de kosten van 
tenuitvoerlegging, een behoorlijke en zorgvuldige informatievoorziening is gewaarborgd.  
 
Het melden van een datalek aan betrokkenen dient - zo volgt uit de beleidsregels over datalekken en de 
wetgeschiedenis102 - op individuele basis te gebeuren, zoals in een persoonlijke e-mail. In veruit de meeste 
gevallen zal de verantwoordelijke over contactgegevens van de betrokkenen beschikken en kunnen 
betrokkenen ook individueel worden geïnformeerd. Bij meer omvangrijke incidenten kan ook een 
combinatie van algemene en individuele informatievoorziening geschikt zijn, zoals een mededeling op de 
website van het bedrijf en een individuele e-mail aan getroffen klanten. Het belangrijkste is, dat zoveel 
mogelijk betrokkenen worden bereikt en geïnformeerd over de door hem of haar zelf te treffen 
maatregelen om de gevolgen voor de persoonlijke levenssfeer zoveel mogelijk te beperken. Met enkel een 
bericht in de media wordt dat doel niet bereikt.103 Naar het oordeel van de AP was het, gelet op de voor 
Uber beschikbare contactgegevens goed mogelijk de getroffen Uber klanten individueel te benaderen en 
was alleen een melding in een persbericht niet afdoende. 
 
3.4.5 
Uber stelt in haar zienswijze dat het datalek niet aan betrokkenen hoefde te worden gemeld omdat er 
verschillende technische en organisatorische beveiligingsmaatregelen zijn getroffen. Dienaangaande 
merkt de AP op dat de door Uber getroffen beveiligingsmaatregelen erop waren gericht het datalek te 
dichten en herhaling te voorkomen. Dit betekent echter niet dat hieruit geconcludeerd moet worden dat 
gedurende de periode van de inbreuk er geen sprake was van een situatie dat de inbreuk waarschijnlijk 
ongunstige gevolgen zal hebben. Zoals hiervoor uiteengezet, is de AP van mening dat er wel sprake van een 
inbreuk die waarschijnlijk ongunstige gevolgen zal hebben. Ook rechtvaardigen de door Uber getroffen 
maatregelen geen beroep op artikel 34a, zesde lid, van de Wbp op grond waarvan een melding aan 
betrokkene achterwege kan blijven. Veel persoonsgegevens - waaronder namen, e-mailadressen en 
telefoonnummers - waren ten tijde van het lek immers onbeschermd (onversleuteld) en toegankelijk voor 
en in het bezit van onbevoegden. De maatregelen waaraan Uber refereert, werden als gezegd nadien 
getroffen om het lek te dichten en herhaling te voorkomen. 
 
Uber geeft verder aan dat het niet waarschijnlijk was dat het datalek ongunstige gevolgen zou hebben 
omdat het niet gaat om gevoelige gegevens.  
 

Zienswijze Uber en reactie AP 

                                                                        
102 Vgl. p. 43 van de beleidsregels over datalekken en Kamerstukken I, 2014/15, 33 662, nr. C, p. 15. 
103 Kamerstukken I, 2014/15, 33 662, nr. C, p. 15. 

 

 

28/42 

 

 

Datum 
6 november 2018 

Ons kenmerk 
[VERTROUWELIJK] 

 

In het geval er persoonsgegevens van gevoelige aard zijn gelekt moet ervan uit worden gegaan dat het 
datalek niet alleen aan de AP, maar ook aan de betrokkenen moet worden gemeld.104 Het is met andere 
woorden een zeer belangrijke indicatie dat een melding aan betrokkenen moet worden gedaan. Op grond 
van de beleidsregels blijkt dat in alle overige gevallen de verantwoordelijke op basis van de 
omstandigheden van het geval een afweging zal moeten maken. De omstandigheid dat een datalek niet 
ziet op gevoelige gegevens, betekent dan ook niet dat een melding aan betrokkenen dus achterwege kan 
blijven. In dit geval waren er voldoende redenen op grond waarvan Uber gehouden was het datalek aan 
betrokkenen te melden. 
 
Uber betoogt in haar zienswijze verder dat er geen bewijs is dat meer dan twee individuen gedurende een 
korte periode toegang hadden tot de betreffende persoonsgegevens, dat Uber inloggegevens onbruikbaar 
heeft gemaakt en tweefactor authenticatie heeft ingevoerd. Volgens Uber duidt alles erop dat de 
onbevoegden de gedownloade bestanden hebben verwijderd zonder deze te delen met anderen. Uber heeft 
geheimhoudingsovereenkomsten met de onbevoegden getekend en kent hun identiteit. Dat bepaalde 
persoonsgegevens voor korte duur beschikbaar waren voor twee individuen maakt het volgens Uber niet 
waarschijnlijk dat de bewuste persoonsgegevens (namen, e-mailadressen, telefoonnummers) voor spam 
of phising worden gebruikt, nog afgezien van de vraag of dit kan worden gezien als een inbreuk op de 
persoonlijke levenssfeer.  
 
De AP volgt Uber niet in haar betoog. Dat er aanwijzingen zijn dat de onbevoegden de bestanden hebben 
verwijderd, zij een geheimhoudingsverklaring hebben getekend en hun identiteit hebben prijsgegeven, en 
het volgens Uber niet waarschijnlijk is dat de bewuste persoonsgegevens voor spam of phising zijn 
gebruikt, neemt niet weg dát de persoonsgegevens toegankelijk waren voor onbevoegden en dat dit, zoals 
eerder overwogen, gelet op de omvang en het type persoonsgegevens en het feit dat het ging om klanten 
van één onderneming een aanmerkelijk risico van verdere verspreiding inhield. Overigens valt ook op dit 
moment niet uit te sluiten dat de bewuste gegevens niet toch nog ergens - buiten Uber om - beschikbaar 
zijn. Het datalek heeft gedurende vijf weken bestaan. Gedurende die periode hadden de onbevoegden 
toegang tot de betreffende persoonsgegevens zonder dat Uber daar invloed op had. Dat heeft, zoals 
hiervoor uiteengezet, risico’s met zich meegebracht. Daarmee was er naar het oordeel van de AP 
voldoende reden om te concluderen dat het datalek op grond van artikel 34a, tweede lid, Wbp gemeld had 
moeten worden aan de betrokkenen.  
 
In haar zienswijze stelt Uber tot slot dat zij uit het tijdsverloop en het ontbreken van enige aanwijzing van 
de AP omtrent melding aan betrokkenen - de AP heeft sinds de melding van het datalek aan de AP in 
november 2017 Uber niet verplicht om het datalek aan betrokkene te melden - heeft mogen openmaken 
dat ook de AP vindt dat het onwaarschijnlijk is dat het datalek ongunstige gevolgen kon hebben voor de 
betrokkenen.  
 
De AP volgt Uber niet in haar betoog. De AP merkt daartoe allereerst op dat het aan UTI en UBV als 
verantwoordelijke is om te beoordelen of een datalek gemeld moet worden aan betrokkenen en niet aan de 

                                                                        
104 Vgl. p. 39 van de beleidsregels over datalekken. 

 

 

29/42 

 

 

Datum 
6 november 2018 

Ons kenmerk 
[VERTROUWELIJK] 

 

Ernstig verwijtbare nalatigheid 

 
AP.105 Die beoordeling moet worden gemaakt op het moment dat het datalek aan Uber bekend was. Dat 
was al op 14 november 2016. Zoals hiervoor gemotiveerd uiteengezet was er toen voldoende reden om aan 
betrokkenen melding van het datalek te doen. Dat achteraf bezien er tot op heden nog niet is gebleken van 
ongunstige gevolgen als gevolg van bijvoorbeeld phising activiteiten, maakt dat naar het oordeel van de AP 
niet anders. De beoordeling of het datalek ernstige gevolgen heeft of zal hebben voor de bescherming van 
persoonsgegevens dient namelijk gemaakt te worden op het moment van het datalek. 
 
3.4.6  Conclusie 
Uit het vorenstaande concludeert de AP dat UBV en UTI, als gezamenlijk verantwoordelijke betrokkenen 
ten onrechte en in strijd met artikel 34a, tweede lid, van de Wbp niet onverwijld in kennis hebben gesteld 
van het datalek. Derhalve is sprake van een overtreding van 34a, tweede lid, van de Wbp, waarbij UBV en 
UTI beide overtreder zijn. 
 
3.5 
 
3.5.1 
Hiervoor heeft de AP geconcludeerd dat UBV en UTI gezamenlijk verantwoordelijke zijn in de zin van 
artikel 1, aanhef, en onder d, van de Wbp, als gevolg waarvan UBV en UTI beide normadressaat van de 
verplichting ex artikel 34a, eerste en tweede lid, van de Wbp zijn. Het achterwege blijven van een tijdige 
melding van het datalek aan de AP en het tijdig in kennis stellen van betrokkenen is naar het oordeel van 
de AP het gevolg van ernstig verwijtbare nalatigheid. Hierna motiveert de AP dat standpunt. Daartoe zal zij 
allereerst het wettelijk kader uiteenzetten en schetsen welke kennis een normadressaat daarvan geacht 
wordt te hebben. Vervolgens zal de AP de wetenschap van het Uber-concern over de ernst van het datalek 
beoordelen. Daarna zal de AP feiten en omstandigheden duiden die naar het oordeel van de AP maken dat 
het achterwege blijven van een tijdige melding van het datalek aan de AP en het tijdig in kennis stellen van 
betrokkenen het gevolg is van ernstig verwijtbare nalatigheid. 
 
3.5.2  Wettelijk kader  
Artikel 66, derde en vierde lid, van de Wbp luidde ten tijde van de overtreding, voor zover van belang, als 
volgt: 
 

Inleiding  

“(…) 
3.  Het College legt geen bestuurlijke boete op wegens overtreding van het bepaalde bij of krachtens de in artikel 66, 

tweede lid, genoemde artikelen, dan nadat het een bindende aanwijzing heeft gegeven. Het College kan de 
overtreder een termijn stellen waarbinnen de aanwijzing moet worden opgevolgd. 
 Het derde lid is niet van toepassing indien de overtreding opzettelijk is gepleegd of het gevolg is van ernstig 
verwijtbare nalatigheid. 

4. 

(…)” 

 
Blijkens de parlementaire geschiedenis is van ‘ernstig verwijtbare nalatigheid’ als bedoeld in artikel 66, 
vierde lid, van de Wbp sprake indien “de overtreding het gevolg is van ernstig verwijtbare nalatigheid, dat wil zeggen 
                                                                        
105 Vgl. p. 39 van de beleidsregels over datalekken 

 

 

30/42 

 

 

Datum 
6 november 2018 

Ons kenmerk 
[VERTROUWELIJK] 

 
het gevolg is van grof, aanzienlijk onzorgvuldig, onachtzaam dan wel onoordeelkundig handelen.”106 In dit verband 
wordt opgemerkt dat onder “handelen” als hiervoor bedoeld, ook een nalaten wordt verstaan.107 
 
Zowel in de parlementaire geschiedenis als in de Beleidsregels meldplicht datalekken uit 2015 worden 
voorbeelden van datalekken genoemd die moeten worden gemeld aan de AP. Ter illustratie worden onder 
meer genoemd: 
- 
-  op de website van een telefoonbedrijf kunnen klanten inloggen en hun financiële gegevens en 

een bedrijf krijgt te maken met een hack waarbij klantgegevens en wachtwoorden zijn ontvreemd; 

belgegevens inzien. Een derde partij heeft toegang gekregen tot de database met inlognamen en 
bijbehorende verhaspelde (onleesbaar gemaakte) wachtwoorden. Het is echter mogelijk dat bepaalde 
wachtwoorden achterhaald kunnen worden. 108 

 
In de Beleidsregels meldplicht datalekken wordt voorts ingegaan op de vraag wanneer een datalek moet 
worden gemeld aan de AP. Volgens artikel 34a, eerste lid, van de Wbp dient dit “onverwijld” te geschieden. 
In de Beleidsregels meldplicht datalekken heeft de AP het begrip “onverwijld” gepreciseerd. 
Volledigheidshalve citeert de AP de betreffende passage integraal. 
 
 

 
“6. Wanneer moet ik het datalek melden aan de Autoriteit Persoonsgegevens?  
U moet het datalek onverwijld melden aan de Autoriteit Persoonsgegevens (artikel 34a, eerste lid, Wbp). 

 

 

Het onverwijld melden houdt in dat u, na het ontdekken van een mogelijk datalek, enige tijd mag nemen voor 
nader onderzoek teneinde een onnodige melding te voorkomen. 

Wat in een concreet geval als ’onverwijld’ moet worden aangemerkt zal afhangen van de omstandigheden van 
het geval. Onderstaand treft u de uitgangspunten aan die de Autoriteit Persoonsgegevens met het oog op zijn 
toezichthoudende en handhavende bevoegdheden hanteert.  
 
De termijn voor het melden van het datalek begint te lopen op het moment dat uzelf, of een bewerker die u heeft 
ingeschakeld, op de hoogte raakt van een incident dat mogelijk onder de meldplicht datalekken valt. 
 
Zonder onnodige vertraging, en zo mogelijk niet later dan 72 uur na de ontdekking, doet u een melding bij de 
Autoriteit Persoonsgegevens, tenzij op dat moment inmiddels al uit uw onderzoek is gebleken dat het incident 
niet onder de meldplicht datalekken valt. Indien u het incident later dan 72 uur na ontdekking aan de 
toezichthouder meldt, dan kunt u desgevraagd motiveren waarom u de melding later heeft gedaan. 
 
Mogelijk heeft u 72 uur na de ontdekking van het incident nog niet volledig zicht op wat er gebeurd is en om welke 
persoonsgegevens het gaat. In dat geval doet u de melding op basis van de gegevens waarover u op dat moment 
beschikt. Eventueel kunt u de melding naderhand nog aanvullen of intrekken. 

                                                                        
106 Kamerstukken II 2014/15, 33662, nr. 16, p. 1. 
107 Handelingen II 2014/15, 51, item 9, p. 11. 
108 Kamerstukken II 2014/15, 33662, nr. 11, p. 11, Kamerstukken I 2014/15, 33662, nr. C, p. 24 en Beleidsregels meldplicht datalekken, 
Stcrt. 2015, 46128, p. 14-15. 

 

 

31/42 

 

 

Datum 
6 november 2018 

Ons kenmerk 
[VERTROUWELIJK] 

 

 
Om datalekken tijdig te kunnen melden zult u goede afspraken moeten maken met de bewerkers die u eventueel 
inschakelt, zodat zij u tijdig en adequaat informeren over alle relevante incidenten.”  

 
De AP stelt zich ten aanzien van de kennis die een normadressaat (UBV en UTI gezamenlijk) van de 
toepasselijke wet- en regelgeving geacht wordt te hebben op het standpunt dat als uitgangspunt heeft te 
gelden dat marktpartijen een eigen verantwoordelijkheid dragen om zich aan de wet te houden.109  
De AP heeft marktpartijen ook ruimschoots voorgelicht over de toepasselijke wet- en regelgeving, zodat 
verondersteld mag worden dat ook Uber hiermee bekend was. Daarnaast is in de media uitvoerig aandacht 
besteed aan de meldplicht datalekken. 
Uit het hierboven weergegeven wettelijk kader in samenhang met de toelichting en de Beleidsregels 
meldplicht datalekken, waar Uber reeds voor het datalek kennis van had kunnen nemen, volgt naar het 
oordeel van de AP voldoende duidelijk dát Uber het datalek aan zowel de betrokkenen als de AP had 
moeten melden en dat dit onverwijld, maar in elk geval uiterlijk binnen 72 uur na de ontdekking op 14 
november 2016 had moeten geschieden. Bovendien had de melding aan de AP voorwaardelijk kunnen 
worden gedaan, in de zin dat de melding naderhand zou kunnen worden aangevuld. Die mogelijkheid 
wordt in de beleidsregel uitdrukkelijk geboden. 
Indien twijfel had gerezen over de reikwijdte van het gebod dan heeft, ook volgens vaste rechtspraak, te 
gelden dat van een professionele en multinationaal opererende marktpartij als Uber mag worden verlangd 
dat deze zich terdege informeert of laat informeren over de beperkingen waaraan haar gedragingen zijn 
onderworpen, zodat zij haar gedrag van meet af aan had kunnen afstemmen op de reikwijdte van dat 
gebod.110 
 
3.5.3  Wetenschap van het Uber-concern over (de ernst van) het datalek 
Naar het oordeel van de AP was het management van UTI zich bewust van de ernst van het datalek. Zulks 
blijkt ten eerste uit de snelheid waarmee UTI akkoord is gegaan met betaling van een bedrag aan de 
melders van het datalek. Voorts is het aan de melders betaalde bedrag substantieel hoger dan gebruikelijk. 
Daarnaast blijkt dit uit de, anders dan normaal te doen gebruikelijke, aanvullende overeenkomsten die met 
de melders zijn gesloten met de intentie om het datalek geheim te houden. De AP licht dit als volgt toe. 
 
3.5.3.1   Snelheid akkoord betaling 
Op maandag 14 november 2016 is UTI op de hoogte gesteld van een kwetsbaarheid in haar 
gegevensbeveiliging. Immers, op die datum ontving de toenmalige [VERTROUWELIJK]van UTI een e-
mailbericht van een persoon die de [VERTROUWELIJK] informeerde dat hij een grote kwetsbaarheid in de 
gegevensbeveiliging van het Uber-concern had ontdekt.111 De melder heeft op diezelfde dag aan UTI 
kenbaar gemaakt dat hij en zijn team een “high compensation” voor het signaleren van het datalek aan UTI 
verwachten.  

                                                                        
109 Vgl. CBb 25 juni 2013, ECLI:NL:CBB:2013:4, r.o. 2.3, CBb 25 januari 2017, ECLI:NL:CBB:2017:14, r.o. 5.2, CBb 8 maart 2017, 
ECLI:NL:CBB:2017:91, r.o. 6. 
110 Vgl. CBb 22 februari 2012, ECLI:NL:CBB:2012:BV6713, r.o. 4.3, CBb 19 september 2016, ECLI:NL:CBB:2016:290, r.o. 8.6., CBb 19 
september 2016, ECLI:NL:CBB:2016:372, r.o. 6.3. 
111 Deze e-mail is als bijlage 3 bij de brief van Uber van 11 december 2017 gevoegd. 

 

 

32/42 

 

 

Datum 
6 november 2018 

Ons kenmerk 
[VERTROUWELIJK] 

 

 
Op dinsdag 15 november 2016 laat de melder aan de [VERTROUWELIJK], die het contact met de melder 
onderhield, weten: “I am happy that you guys finally found the issue, it was the aws keys that have been leaked, ALL 
INTERNAL data was able to be downloaded and seen, your security steps are very poorly done, the lack of negligence and 
care here is zero to none. Your employees are careless and don't care about security. Me and my team found that your team 
lacks 2 step authenticator on github.” 
 
De [VERTROUWELIJK] heeft op 15 november 2016 gevraagd naar de ernst van het datalek: “I’m trying to get 
some idea on payout amount - can you provide a full list of things you were able to access? That will help me understand 
impact and then I can pitch an award amount to management.” 
In reactie daarop laat de melder weten: “Let me tell you this looks bad. I suggest you speak with employees on re-
using passwords. My team was able to access alot of internal information. [VERTROUWELIJK].” 
 
Reeds op vrijdag 18 en maandag 21 november 2016 zijn overeenkomsten getekend door de 
[VERTROUWELIJK] van UTI en twee individuen. Deze overeenkomsten regelen de betaling van – in totaal 
– $100.000 voor het melden van het datalek aan UTI.112  
 
De [VERTROUWELIJK] van UTI heeft op dinsdag 22 november 2016 een kopie van de overeenkomst met 
de melders doorgestuurd gekregen.113 De medewerker van UTI heeft desgevraagd aan de melders bevestigd 
dat de uitbetaling van de bug bounty in bitcoin gedaan kon worden.114  
 
Op vrijdag 9 december 2016 is een bedrag van 65.508 BTC verstuurd naar het bitcoinadres van de melder, 
die dezelfde dag bevestigde dat hij de bitcoins had ontvangen.115 Op donderdag 15 december 2016 is nog 
eens een bedrag van 64.02 BTC verstuurd naar hetzelfde adres. 
 
Uit e-mailwisselingen blijkt ook dat de [VERTROUWELIJK]van UTI op 23 december 2016 op de hoogte 
was gesteld van de voortgang van maatregelen die zijn genomen naar aanleiding van het datalek.116 
 
3.5.3.2   Bovengemiddeld hoge beloning 
UTI heeft de melders een beloning van $100.000 betaald voor het melden van het datalek. Dit bedrag is 
betaald via het bug bounty programma van Hacker One. Dit is een substantieel hoger bedrag dan normaal 
voor het melden van een kwetsbaarheid wordt betaald door het Uber-concern. Anders dan Uber stelt in 
haar zienswijze, is dit naar het oordeel van de AP evenzeer een sterke indicatie dat UTI zich bewust was 
van de ernst van het datalek. Een andersluidende verklaring voor het betalen van een aanzienlijk hoger 
bedrag dan normaal heeft Uber niet gegeven. Ondanks dat de betaling werd uitgevoerd via HackerOne, 
heeft Uber kenbaar gemaakt dat de betaling niet is gedaan als onderdeel van het normale Bug Bounty-

                                                                        
112 Bijlage 3 bij de brief van Uber van 11 december 2017, alsmede de bijlage bij de aanvullende schriftelijke reactie van Uber van 21 
februari 2018. 
113 Deze e-mail is als bijlage bij de brief van Uber van 21 februari 2018 gevoegd. 
114 Het verzoek en de bevestiging zijn als bijlage 3 bij de brief van Uber van 11 december 2017 gevoegd. 
115 Zie de e-mail die als bijlage 3 bij de brief van Uber van 11 december 2017 is gevoegd. 
116 Deze e-mail is als bijlage bij de brief van Uber van 21 februari 2018 gevoegd. 

 

 

33/42 

 

 

Datum 
6 november 2018 

Ons kenmerk 
[VERTROUWELIJK] 

 
programma van Uber.117 Naar het oordeel van de AP heeft Uber deze melding dan ook bewust anders 
behandeld dan andere meldingen van kwetsbaarheden. 
 
Op de HackerOne pagina van het Uber-concern staat dat de hoogste bug bounty zich in een bandbreedte 
tot maximaal $20.000 bevindt. Ten tijde van het datalek gold een typisch maximum van $10.000.118 De 
melders hebben te kennen gegeven een “6 digits” bug bounty te willen voor het delen van het gevonden 
lek.119 Hoewel de uitgekeerde bug bounty van $100.000, betaald via HackerOne in tranches van $10.000, 
hoger ligt dan het uiterste van de aangegeven bandbreedte verklaart Uber dat de hoogte van uit te keren 
bug bounties aan de discretie van het Uber-concern is onderworpen.  
Op 6 februari 2018 heeft de [VERTROUWELIJK] van UTI tijdens een hoorzitting van een subcommissie 
van de Senaat van de Verenigde Staten. verklaard dat de betaling het karakter van ‘losgeld’ voor het 
verwijderen van de gelekte data had: “Our primary goal in paying the intruders was to protect our consumers’ data.” 
Ook verklaart hij: “We recognize that the bug bounty program is not an appropriate vehicle for dealing with intruders 
who seek to extort funds from the company. The approach that these intruders took was separate and distinct from those of 
the researchers in the security community for whom bug bounty programs are designed. While the use of the bug bounty 
program assisted in the effort to gain attribution and, ultimately, assurances that our users’ data were secure, at the end of 
the day, these intruders were fundamentally different from legitimate bug bounty recipients.”120 
 
Uit de snelheid waarmee akkoord werd gegaan met de betaling van bedrag van $100.000, dat een 
substantieel hoger bedrag is dan gebruikelijk, en de latere verklaring van de [VERTROUWELIJK], blijkt 
naar het oordeel van de AP dat het management van UTI zich van de ernst van het datalek bewust was ten 
tijde van die besluitvorming, en zich daarom genoodzaakt voelde om de melders het door hen gevraagde 
bedrag te betalen om zo verdere schade voor Uber-gebruikers te voorkomen. 
 
3.5.3.3   Geheimhouding 
Dat het management van UTI zich bewust was van de ernst van het datalek ten tijde van de besluitvorming 
in verband met de afhandeling van het gemelde datalek blijkt naar het oordeel van de AP ook uit de 
aanvullende overeenkomsten die met de melders zijn gesloten met de intentie om het datalek geheim te 
houden, althans met de bedoeling om openbaarheid te voorkomen. 
 
Geheimhoudingsverplichtingen en verplichtingen om onderzoeksgegevens te verwijderen en niet verder 
te verspreiden zijn niet ongebruikelijk bij het melden van kwetsbaarheden aan organisaties en bedrijven, 
ook wel ‘responsible disclosure’ geheten. Niet alle bug bounty programma’s verplichten echter tot complete 
geheimhouding van het onderzoek, sommige organisaties maken de bevindingen van de onderzoekers 
openbaar. 
 
Ten tijde van het datalek was het beleid van het Uber-concern in haar HackerOne bug bounty programma 
dat onderzoekers over de door hen ontdekte kwetsbaarheden mochten publiceren nadat de kwetsbaarheid 

                                                                        
117 Schriftelijke reactie van Uber van 12 januari 2018 op vragen AP, vraag 29. 
118 Idem. 
119 Deze e-mail is als bijlage bij de brief van Uber van 22 december 2017 gevoegd. 
120 Zie bijlage bij de brief van Uber van 7 februari 2018. 

 

 

34/42 

 

 

Datum 
6 november 2018 

Ons kenmerk 
[VERTROUWELIJK] 

 

was opgelost door het Uber-concern. Sommige van de door het Uber-concern via HackerOne verholpen 
kwetsbaarheden zijn door het Uber-concern zelf gepubliceerd. Het Uber-concern heeft via een blogpost 
informatie gegeven over de eerste honderd dagen van haar bug bounty programma. In die blogpost wordt 
ook een aantal kwetsbaarheden die via het bug bounty programma zijn opgelost uitgelicht.121  
 
In het onderhavige geval heeft UTI echter aanvullende overeenkomsten met de melders gesloten, die het 
de melders verbood om op wat voor manier dan ook naar buiten te treden met het door hen ontdekte 
datalek. Deze aanvullende overeenkomst vulde het beleid van het Uber-concern voor HackerOne aan, en 
regelde de overeenkomst tussen de melders en UTI uitputtend daar waar conflicten tussen het standaard 
beleid van het Uber-concern en de overeenkomst in kwestie bestonden. Een bepaling omtrent 
geheimhouding is opgenomen in de overeenkomst waarin de betaling van de bug bounty is geregeld. In 
deze overeenkomst is bepaald dat “[researchers] have not and will not disclose anything about the vulnerabilities or 
your dialogue with us to anyone for any purpose without [UTI’s.] written permission. This includes any analysis or post-
mortem in any medium or forum.”  
De overeenkomst bepaalt verder: “[Researchers] and [UTI[ promise that if [researchers] break [researchers’] promises 
to [UTI]. [researchers] will repay to [UTI] the bounty reward.]”122 
 
Uit verdere interne communicatie van personeel van UTI blijkt dat geheimhouding van het datalek door de 
melders essentieel wordt geacht door UTI. In commentaar op een document over de afhandeling van het 
datalek wordt het volgende geschreven: “ensuring that the research isn't written about, presented on, etc.”123 
 
Op basis van het bovenstaande stelt de AP vast dat het management van UTI zich bewust was van de ernst 
van het datalek en het haar er alles aan gelegen was om het datalek geheim te houden, althans om 
openbaarheid te voorkomen.  
 
3.5.4   Ernstig verwijtbare nalatigheid 
Als gezamenlijk verantwoordelijke waren zowel UTI als UBV aansprakelijk voor het geheel van de 
gegevensverwerking en de daarmee samenhangende verplichtingen. Op zowel UBV als UTI rustte daarmee 
op grond van artikel 34a, eerste en tweede lid, Wbp de plicht onverwijld melding te doen van het datalek 
aan zowel de AP als betrokkenen. 
 
UBV en UTI hebben, als gezamenlijk verantwoordelijke, ernstig verwijtbaar nalatig gehandeld door het 
datalek niet onverwijld te melden aan de AP en betrokkenen. Dat UBV en UTI hebben nagelaten het 
datalek tijdig bij de AP te melden en betrokken van het datalek tijdig in kennis te stellen is het gevolg van 
grof, aanzienlijk onzorgvuldig, onachtzaam dan wel onoordeelkundig handelen. De AP wijst in dit verband 
op de volgende feiten en/of omstandigheden in onderling verband beschouwd. 
 
Ten eerste was, zoals hierboven beschreven, het management van UTI reeds op 14 november 2016 op de 
hoogte van het datalek. Op die datum ontving de toenmalige [VERTROUWELIJK] van UTI een e-

                                                                        
121 URL: https://eng.uber.com/bug-bounty-update/ (laatst bezocht op 10 oktober 2018). 
122 De overeenkomst is als bijlage 3 bij de brief van Uber van 11 december 2017 gevoegd. 
123 Dit citaat volgt uit een e-mail die als bijlage bij de brief van Uber van 10 januari 2018 is gevoegd. 

 

 

35/42 

 

 

Datum 
6 november 2018 

Ons kenmerk 
[VERTROUWELIJK] 

 

mailbericht van een persoon die de [VERTROUWELIJK] informeerde dat hij een grote kwetsbaarheid in de 
gegevensbeveiliging van het Uber-concern had ontdekt. 
 
Ten tweede was het management van UTI zich, zoals hierboven beschreven, vrijwel direct, althans kort na 
de aanvankelijke melding bewust van de omstandigheden waaruit redelijkerwijs volgt dat sprake is van 
een inbeuk op de beveiliging die leidt tot de aanzienlijke kans op ernstige nadelige gevolgen dan wel 
ernstige nadelige gevolgen heeft voor de bescherming van persoonsgegevens. 
 
Ten derde geldt, zoals hierboven beschreven, dat van een groot multinationaal opererende onderneming 
zoals het Uber-concern mag worden verwacht dat zij zich van de voor haar geldende wettelijke 
verplichtingen in de landen waarin zij opereert vergewist. De AP gaat er vanuit dat UTI ervan op de hoogte 
was dat de meldplicht datalekken, zoals geregeld in artikel 34a Wbp, voor haar gold ten tijde van het 
datalek. Minst genomen had UTI van de verplichting moeten weten. 
 
Onder verwijzing naar het onderdeel overtreding uit dit besluit is de AP van oordeel dat UTI al op 14 
november 2016, althans niet later dan 72 uur na de ontdekking op 14 november 2016, het datalek aan de AP 
had moeten melden. 
 
Ondanks de wetenschap van het datalek, de ernst van het datalek en de duidelijkheid van de toepasselijke 
wetgeving halverwege november 2016, was het Uber-concern er kennelijk alles aan gelegen om het datalek 
geheim te houden, althans om openbaarheid te voorkomen en is het datalek pas ruim een jaar na 
ontdekking van het datalek bij UTI op 21 november 2017 door UBV gemeld aan de AP. In het licht van het 
vorenstaande kan de AP niet anders concluderen dan dat sprake is van ernstig verwijtbare nalatigheid aan 
de zijde van UBV en UTI als gezamenlijk verantwoordelijke. 
 
Zelfs als Uber zou moeten worden gevolgd in haar betoog dat enkel UBV als verantwoordelijke dient te 
worden aangemerkt en UTI als bewerker, dan heeft volgens de Beleidsregels meldplicht datalekken nog 
steeds te gelden dat het datalek op 14 november 2016, althans niet later dan 72 uur na de ontdekking op 14 
november 2016, aan de AP gemeld had moeten worden. In de Beleidsregels meldplicht datalekken is in dit 
verband opgenomen dat: “De termijn voor het melden van het datalek begint te lopen op het moment dat uzelf, of een 
bewerker die u heeft ingeschakeld, op de hoogte raakt van een incident dat mogelijk onder de meldplicht datalekken valt.” 
 
De zienswijze van UBV, dat op 4 november 2017 een eerste bespreking heeft plaatsgevonden tussen UTI en 
UBV en dat UBV op 10 november 2017 voor het eerst kennis heeft genomen het feit dat het bij de 
gedownloade bestanden (ook) ging om persoonsgegevens van Nederlandse gebruikers, doet evenmin aan 
het bovenstaande oordeel van de AP af. 
UTI was op grond van de bewerkersovereenkomst gesloten tussen UTI en UBV op 31 maart 2016, verplicht 
“[to] promptly notify Uber B.V. about: (ii) any accidental or unauthorised access.”124 Gezien de gezamenlijk 
verantwoordelijkheid, de concernverhouding en Beleidsregels meldplicht datalekken kan UBV zich naar 
het oordeel van de AP niet disculperen met het feit dat UTI heeft nagelaten UBV te informeren.  

                                                                        
124 Annex 1, Data Processing Agreement, bij de schriftelijke reactie van Uber van 1 december 2017. 

 

 

36/42 

 

 

Datum 
6 november 2018 

Ons kenmerk 
[VERTROUWELIJK] 

 

Overigens stelt de AP vast dat de [VERTROUWELIJK] van UBV op 25 oktober 2017 op de hoogte is geraakt 
van, wat Uber in haar zienswijze noemt, een “IT security incident in 2016, that it was being investigated, and that it 
could potentially create a media cycle.”125 Naar het oordeel van de AP kan UBV geen gerechtvaardigd beroep 
doen op onwetendheid, die eruit bestaat dat de [VERTROUWELIJK] van UBV geen “knowledge of the scope of 
the incident, or if personal data was involved” had126. Met de informatie die op 25 oktober 2017 wél bekend was 
bij de [VERTROUWELIJK] van UBV – een IT veiligheidsincident dat potentiële media-aandacht kan 
veroorzaken - had het naar het oordeel van de AP redelijkerwijs op zijn weg gelegen om kritisch door te 
vragen om aldus te achterhalen of er sprake was van een datalek, óf daarbij persoonsgegevens waren 
betrokken en wat de relevantie van het ‘IT security incident’ was voor UBV. Door zulks na te laten heeft UBV 
evenzeer ernstig verwijtbaar nalatig gehandeld.  
Zelfs in het geval de AP mee zou gaan in de zienswijze van UBV, namelijk dat zij op 10 november 2017 voor 
het eerst kennis heeft genomen van de gedownloade bestanden met persoonsgegevens van Nederlandse 
gebruikers en zij bijgevolg niet later dan 72 uur na die kennisname bij de AP had moeten melden, stelt de 
AP vast dat UBV met haar melding op 21 november 2017 het datalek ruimschoots te laat heeft gemeld. 
Evenzeer stelt de AP vast dat UTI en UBV ten onrechte hebben nagelaten betrokkenen onverwijld op de 
daarvoor voorgeschreven wijze in kennis te stellen van het datalek. 
 
De AP ziet in de overige door Uber in de zienswijze aangedragen omstandigheden geen aanleiding voor 
een ander oordeel. Niet later dan 72 uur na de ontdekking van het datalek op 14 november 2016 had het 
datalek aan de AP gemeld moeten worden en hadden betrokkenen van het datalek in kennis moeten 
worden gesteld. 
 
3.5.5  Conclusie 
Naar het oordeel van de AP blijkt uit al het bovenstaande dat UTI en UBV grof, aanzienlijk onzorgvuldig, 
onachtzaam dan wel onoordeelkundig hebben gehandeld, waardoor sprake is van ernstige verwijtbare 
nalatigheid aan de zijde van UBV en UTI. 
 
4. 
 
4.1  
Zoals in de vorige paragraaf is opgemerkt, zal de AP voor wat betreft de hoogte van de boete de voor de 
overtreder gunstigste bepaling toepassen door aan te sluiten bij het boeteregime van de Wbp. In het 
hiernavolgende zal de AP eerst kort de boetesystematiek uiteenzetten, gevolgd door de bepaling van de 
boetehoogte in het onderhavige geval. 
 
4.2 
Volgens artikel 66, tweede lid, van de Wbp gold in geval van overtreding van artikel 34a, eerste en tweede 
lid, van de Wbp een geldboete van ten hoogste het bedrag van de zesde categorie van artikel 23, vierde lid, 
van het Wetboek van Strafrecht. Volgens artikel 23, vierde lid, van het Wetboek van Strafrecht bedraagt het 
maximum van de geldboete van de zesde categorie per 1 januari 2016: € 820.000. 
                                                                        
125 Bijlage 1 bij de schriftelijke zienswijze van Uber van 3 juli 2018. 
126 Idem. 

Hoogte van de boete 

De systematiek 

Inleiding 

 

 

37/42 

 

 

Datum 
6 november 2018 

Ons kenmerk 
[VERTROUWELIJK] 

 

 
De AP heeft ‘Boetebeleidsregels Autoriteit Persoonsgegevens 2016’ (Boetebeleidsregels) vastgesteld 
inzake de invulling van de bevoegdheid tot het opleggen van een bestuurlijke boete, waaronder het bepalen 
van de hoogte daarvan.127 In de Boetebeleidsregels is gekozen voor een categorie-indeling en bandbreedte 
systematiek. 
 
De beboetbare bepalingen op de naleving waarvan de AP toezicht houdt, zijn per wettelijk boetemaximum 
van € 820.000, € 450.000 of € 20.500 ingedeeld in een aantal boetecategorieën, en daaraan verbonden in 
hoogte oplopende boetebandbreedtes.  
 
De boetecategorieën zijn gerangschikt naar zwaarte van de overtreding van de genoemde artikelen, 
waarbij categorie I de minst zware overtredingen bevat en categorie II of III de zwaarste overtredingen. 
Overtreding van artikel 34a, eerste lid, Wbp en overtreding van artikel 34a, tweede lid , Wbp zijn beide 
ingedeeld in categorie II. 
 
Binnen de bandbreedte stelt de AP een basisboete vast. Als uitgangspunt geldt dat de AP de basisboete 
vaststelt op 33% van de bandbreedte van de aan de overtreding gekoppelde boetecategorie.128  
 
De hoogte van de boete stemt de AP vervolgens af op de factoren die zijn genoemd in artikel 6 van de 
Boetebeleidsregels, door het basisbedrag te verlagen of verhogen. In beginsel wordt daarbij binnen de 
bandbreedte van de aan die overtreding gekoppelde boetecategorie gebleven. Het gaat om een beoordeling 
van de ernst van de overtreding in het specifieke geval, de mate waarin de overtreding aan de overtreder 
kan worden verweten en, indien daar aanleiding toe bestaat, andere omstandigheden, zoals de (financiële) 
omstandigheden waarin de overtreder verkeert. De AP kan daarbij, zo nodig en afhankelijk van de mate 
waarin de factoren die zijn genoemd in artikel 6 van de Boetebeleidsregels daartoe aanleiding geven, de 
boetebandbreedte van de naast hogere respectievelijk de naast lagere categorie toepassen. 
 
4.3 
Uit bijlage 1 behorende bij artikel 2 van de Boetebeleidsregels volgt dat de overtreding van artikel 34a, 
eerste lid, van de Wbp en de overtreding van artikel 34a, tweede lid, Wbp zijn ingedeeld in categorie II. De 
AP stelt de basisboete voor overtredingen waarvoor een wettelijk boetemaximum van € 820.000 geldt en 
die is ingedeeld in categorie II vast binnen een boetebandbreedte tussen € 120.000 en € 500.000. In dit 
geval wordt de basisboete per overtreding vastgesteld op € 246.500. 
 
Ernst van de overtreding 
Volgens artikel 6, eerste lid, van de Beleidsregels houdt de AP rekening met de ernst van de overtreding. Bij 
de beoordeling van de ernst van de overtreding betrekt de AP onder meer de aard en omvang van de 

De categorie-indeling en de basisboete 

                                                                        
127 Beleidsregels van de Autoriteit Persoonsgegevens van 15 december 2015, zoals laatstelijk gewijzigd op 6 juli 2016, met betrekking tot 
het opleggen van bestuurlijke boetes (Boetebeleidsregels Autoriteit Persoonsgegevens 2016), Stcrt. 2016, 2043. 
128 Boetebeleidsregels, p. 10-11. 

 

 

38/42 

 

 

Datum 
6 november 2018 

Ons kenmerk 
[VERTROUWELIJK] 

 

overtreding, de duur van de overtreding en de impact van de overtreding op de betrokkenen en/of de 
maatschappij.129  
 
Ingevolge artikel 34a, eerste lid, Wbp, zoals die bepaling gold ten tijde van de overtreding, dient de 
verantwoordelijke de AP onverwijld in kennis te stellen van een inbreuk op de beveiliging, bedoeld in 
artikel 13 Wbp, die leidt tot de aanzienlijke kans op ernstige nadelige gevolgen dan wel ernstige nadelige 
gevolgen heeft voor de bescherming van persoonsgegevens. 
Ingevolge artikel 34a, tweede lid, Wbp, zoals die bepaling gold ten tijde van de overtreding, dient de 
verantwoordelijke de betrokkenen onverwijld in kennis te stellen van een inbreuk op de beveiliging, indien 
de inbreuk waarschijnlijk ongunstige gevolgen zal hebben voor diens persoonlijke levenssfeer. 
Het doel van de meldplicht is het voorkomen van datalekken en, als deze zich toch voordoen, de gevolgen 
ervan voor de betrokkenen zoveel mogelijk te beperken. Met de meldplicht wordt bijgedragen aan het 
behoud en herstel van vertrouwen in de omgang met persoonsgegevens.130  
Transparantie over de aard van het datalek, de vermoedelijke omvang ervan en aard van de mogelijke 
schade, de inspanningen die gepleegd worden om de schade te herstellen en raadgevingen aan publiek en 
klanten om zichzelf zo goed mogelijk in staat te stellen de consequenties voor de eigen belangen te 
overzien zijn noodzakelijke maatregelen voor behoud en herstel van dat vertrouwen. Dat vertrouwen 
wordt ondersteund doordat de AP in staat moet worden gesteld zich een eigen beeld te vormen van de 
feiten, een oordeel kunnen geven over de genomen maatregelen, onder omstandigheden vertrouwelijk met 
de verantwoordelijke kunnen overleggen en zo nodig kunnen interveniëren.131  
Volledigheidshalve wordt in dit verband opgemerkt dat, gelet op de overwegingen 85 tot en met de 88 uit 
de considerans van de AVG, met de meldplicht op basis van artikel 33 en 34 AVG een vergelijkbaar doel 
wordt nagestreefd. 
 
UBV en UTI hebben in de periode van 15 november 2016 tot in ieder geval 21 november 2017 nagelaten de 
betrokkenen onverwijld in kennis te stellen van het datalek. Pas op 21 november 2017 heeft UTI de 
betrokkenen middels een nieuwsbericht geïnformeerd. Daardoor de betrokkenen niet (tijdig) in staat 
gesteld de consequenties voor de eigen belangen te overzien door bijvoorbeeld alert te zijn op het risico op 
(spear)fishing. Daarnaast hebben de betrokkenen geen, althans hebben zij niet tijdig, 
voorzorgsmaatregelen kunnen treffen om potentieel ongunstige gevolgen van het datalek te mitigeren. Dit 
acht de AP ernstig. 
 
De AP heeft bij de beoordeling van de ernst van het niet onverwijld melden van het datalek tevens de 
omvang van het datalek in aanmerking genomen. Het datalek treft een groot aantal personen, 57 miljoen 
betrokkenen wereldwijd en 174.000 Nederlandse betrokkenen. Alleen de omvang van het datalek had UTI 
en UBV aanleiding moeten geven om de AP en betrokkenen in kennis te stellen. Het datalek betreft voorts 
een grote hoeveelheid persoonsgegevens waaronder namen, e-mailadressen en mobiele 
telefoonnummers. Deze omstandigheden maken dat het datalek ernstige nadelige gevolgen voor de 

                                                                        
129 Dit sluit overigens aan bij het criterium uit artikel 83, tweede lid, sub a, AVG. 
130 Kamerstukken II 2012/13, 33 662, nr. 3, p. 1. 
131 Kamerstukken II 2012/13, 33 662, nr. 3, p. 4. 

 

 

39/42 

 

 

Datum 
6 november 2018 

Ons kenmerk 
[VERTROUWELIJK] 

 

bescherming van persoonsgegevens had, althans had kunnen hebben. Naar het oordeel van de AP is door 
de overtreding het vertrouwen in de omgang met persoonsgegevens in ernstige mate geschaad. 
 
Daar komt bij dat UBV en UTI in elk geval 72 uur na ontdekking van het datalek op 14 november 2016, tot 
21 november 2017, hebben nagelaten de AP in kennis te stellen van de inbreuk op de beveiliging. Aldus is 
de AP gedurende een langere periode niet op de hoogte geweest van het (omvangrijke) datalek. De AP 
heeft zich derhalve niet (tijdig) een eigen beeld kunnen vormen van de feiten en de eventuele door Uber 
genomen maatregelen, zowel richting betrokkenen als wat betreft de noodzakelijke afhandeling van het 
(acute)beveiligingslek. Door dit nalaten van UTI en UBV is de AP ernstig belemmerd in haar 
toezichtsuitoefening, waarmee indirect ook de belangen van betrokkenen gemoeid zijn.  
 
De AP ziet per saldo aanleiding om het basisbedrag van de boete, op grond van de mate van ernst van de 
overtreding, per overtreding te verhogen met een derde tot €327.845. 
 
Mate van verwijtbaarheid van de overtreder 
Volgens artikel 6, tweede lid, van de Beleidsregels houdt de AP rekening met de mate waarin de 
overtreding aan de overtreder kan worden verweten.132 Indien de overtreding opzettelijk is gepleegd of het 
gevolg is van ernstig verwijtbare nalatigheid als bedoeld in artikel 66, vierde lid, van de Wbp, wordt 
aangenomen dat sprake is van een aanzienlijke mate van verwijtbaarheid van de overtreder. 
 
Zoals de AP hierboven reeds uiteen heeft gezet, is de AP van oordeel dat sprake is van ernstig verwijtbare 
nalatigheid aan de zijde van UTI en UBV. Kort samengevat komt het erop neer dat men binnen de top van 
het Uber-concern op de hoogte was van het datalek, men doordrongen was van de ernst daarvan en er 
geen misverstand over kon bestaan dat de AP en betrokkenen onverwijld van het datalek in kennis hadden 
moeten worden gesteld. Desondanks was het Uber-concern er alles aan gelegen om het datalek geheim te 
houden, waartoe Uber bereid is geweest om een substantieel hoger geldbedrag dan normaal gebruikelijk 
aan melders te betalen en met de melders aanvullende geheimhoudingsverplichtingen overeen te komen. 
Pas ruim een jaar na ontdekking van het datalek bij UTI is het datalek op 21 november 2017 door UBV 
gemeld aan de AP en is op de website van Uber een nieuwsbericht gepubliceerd door de huidige CEO van 
UTI waarin het publiek wordt ingelicht over het datalek. Gezien het voorgaande is de AP van oordeel dat 
sprake is van een aanzienlijke mate van verwijtbaarheid.  
 
De AP ziet daarom aanleiding om het basisbedrag van de boete, op grond van de mate van verwijtbaarheid 
per overtreding te verhogen met een derde.  
 
Met de voorgaande stappen komt het boetebedrag op € 409.190 per overtreding, zodat het totale 
boetebedrag op € 818.380 uit zou komen. 
 
Evenredigheid 
Tot slot beoordeelt de AP op grond van het in artikel 5:46 van de Algemene wet bestuursrecht 
gecodificeerde evenredigheidsbeginsel of de toepassing van haar beleid voor het bepalen van de hoogte 
                                                                        
132 Dit sluit overigens aan bij het criterium uit artikel 83, tweede lid, sub b, AVG. 

 

 

40/42 

 

 

Datum 
6 november 2018 

Ons kenmerk 
[VERTROUWELIJK] 

 

van de boete gezien de omstandigheden van het concrete geval, niet tot een onevenredige uitkomst leidt. 
Toepassing van het evenredigheidsbeginsel kan volgens de Boetebeleidsregels van de AP onder andere 
spelen bij de cumulatie van sancties. Indien de AP voor te onderscheiden, maar wel samenhangende 
overtredingen twee of meer boetes wil opleggen, moet het totaal van de boetes nog wel aansluiten bij de 
ernst van de overtredingen.133 
 
In dit geval gaat de AP over tot boeteoplegging voor overtreding van zowel artikel 34a, eerste lid en tweede 
lid, van de Wbp. Naar het oordeel van de AP zijn dit te onderscheiden overtredingen. Immers, artikel 34a, 
eerste lid, van de Wbp vereist dat de AP onverwijld in kennis wordt gesteld van een datalek terwijl artikel 
34a, tweede lid, van de Wbp vereist dat de betrokkenen onverwijld in kennis worden gesteld van een 
datalek. Tegelijkertijd onderkent de AP dat de strekking van de desbetreffende bepalingen in de kern 
gelijkwaardig is, namelijk transparantie met het oogmerk om het vertrouwen in de omgang met 
persoonsgegevens te behouden en/of te herstellen. Voorts is de AP van oordeel dat de gedragingen die aan 
de overtredingen ten grondslag liggen in essentie op hetzelfde feitencomplex zijn gebaseerd. Dit geeft 
aanleiding om het hierboven genoemde boetebedrag op grond van de evenredigheid te matigen.  
 
Bij de beoordeling van de evenredigheid betrekt de AP in dit geval ook het feit dat, ondanks het 
tijdsverloop en het uitblijven van een bindende aanwijzing, het datalek uiteindelijk wel openbaar is 
geworden en de afdoening ervan de nodige media-aandacht heeft gehad zodat betrokkenen er kennis van 
hebben kunnen nemen.  
 
Aldus stelt de AP het totale boetebedrag vast op € 600.000. Dit bedrag kan Uber gezien haar financiële 
positie dragen. 
 
5. 
 
De AP legt aan het UBV en UTI gezamenlijk, wegens overtreding van artikel 34a, eerste en tweede lid, Wbp, 
een bestuurlijke boete op ten bedrage van € 600.000, voor de betaling waarvan zij hoofdelijk aansprakelijk 
zijn.  
 
UBV en/of UTI dien(t)(en) het bedrag binnen zes weken over te maken op bankrekening 
[VERTROUWELIJK] ten name van Autoriteit Persoonsgegevens, onder vermelding van zaaknummer 
[VERTROUWELIJK]. UBV en UTI ontvangen geen afzonderlijke factuur voor dit bedrag. 
 
De boete moet worden betaald binnen zes weken na de datum van dit besluit.134 Als UBV en/of UTI 
bezwaar maak(t)(en) tegen dit besluit wordt de verplichting om de boete te betalen geschorst totdat op het 
bezwaar is beslist. Die verplichting wordt ook geschorst als UBV en/of UTI na de bezwaarprocedure in 
beroep gaat/gaan, totdat op het beroep is beslist.135 
 

Dictum 

                                                                        
133 Boetebeleidsregels, p. 11. 
134 Zie artikel 4:87, eerste lid, en de artikelen 3:40 en 3:41 van de Awb. 
135 Zie artikel 71 Wbp. 

 

 

41/42 

 

 

Datum 
6 november 2018 

Ons kenmerk 
[VERTROUWELIJK] 

 
De Autoriteit Persoonsgegevens,  
Namens deze, 
 
 
w.g. 
 
 
mr. A. Wolfsen  
Voorzitter  
 
 
 
 
Rechtsmiddelenclausule 
Indien u het niet eens bent met dit besluit kunt u binnen zes weken na de datum van verzending van het 
besluit een bezwaarschrift indienen bij de Autoriteit Persoonsgegevens, Postbus 93374, 2509 AJ Den Haag, 
onder vermelding van “Awb-bezwaar” op de envelop.  
 
 

 

 

42/42 

