 

Bevindingen Menzis 

 
1. Gedragscode en privacybeleid 
 
Tot de Menzis Groep behoren de volgende risicodragers: Menzis Zorgverzekeraar N.V., Menzis N.V. en 
Anderzorg N.V. Daarbij hoort ook uitvoering van de Wet langdurige zorg (Wlz) door Stichting Zorgkantoor 
Menzis, voor zover het verzekerden van Menzis betreft. De informatie die Menzis heeft verstrekt, gaat op 
voor alle genoemde rechtspersonen. 
 
Menzis geeft aan dat zij persoonsgegevens verwerkt van verzekerden op grond van de 
Zorgverzekeringswet (Zvw), de Wlz en ten aanzien van personen die een (aanvullende) zorgverzekering 
hebben gesloten. Verwerking geschiedt voor de doeleinden: uitvoering van de verzekeringsovereenkomst, 
voor commerciële doeleinden (gerechtvaardigd belang) en vanwege wettelijke verplichtingen. Voor zover 
persoonsgegevens betreffende de gezondheid worden verwerkt, geschiedt dit in het kader van de 
uitvoering van de verzekering, zo brengt Menzis naar voren.  
Menzis verwerkt voorts persoonsgegevens van zorgaanbieders, werknemers, potentiële klanten en 
personen die zich hebben aangemeld voor het SamenGezond programma.  
 
Menzis geeft aan dat zij de volgende documenten hanteert bij het verwerken van persoonsgegevens:  
a) de Gedragscode Verwerking Persoonsgegevens Zorgverzekeraars van Zorgverzekeraars Nederland; 
b) de Uniforme Maatregelen opgesteld door ZN, in het bijzonder de Uniforme Maatregelen met betrekking 
tot Functionele eenheid (01), Privacy Statement (02), Informatie verstrekken aan verzekerden en 
verzekeringsnemer (03), Direct Marketing (04), Privacy afhandeling declaraties (06), 
Informatieuitwisseling zorgverzekeraars bij controle en fraudebeheersing (08), Gebruik 
authenticatiemiddelen bij internetapplicaties (09); 
c) het Protocol Materiële Controle versie 31 oktober 2016 van ZN; 
d) de Privacyregeling GGZ zoals neergelegd in artikel 3.5 van de Nadere regeling gespecialiseerde 
geestelijke gezondheidszorg van de Nederlandse Zorgautoriteit (NZa) (thans NR/REG-1734); 
e) het Protocol Incidentenwaarschuwingssysteem Financiële Instellingen. 

 

Menzis hanteert tevens de volgende documenten, mede in aanvulling op of ter verdere uitwerking van de 
Gedragscode: 
f) Menzis beleid voor bescherming persoonsgegevens; 
g) richtlijn bewaren en vernietigen van gegevens; 
h) richtlijn gegevens verstrekken aan derden; 
i) richtlijn Privacy organisatie; 
j) Procedure inzage- en correctierecht; 
k) Procedure recht van verzet; 
l) Procedure melding gegevensverwerking; 
m) Procedure verkeerd geadresseerde medische dossiers; 
n) Modelovereenkomst voor uitleveren van persoonsgegevens; 
o) naleving van de Gedragscode Verwerking Persoonsgegevens Zorgverzekeraars; 
p) Wetenschappelijk statistisch onderzoek; 
q) Protocol meldplicht datalekken; 
r) Beleid voor Informatiebeveiliging; 

 

 

s) Reglement inrichting Functionele Eenheid; 
t) Geheimhoudingsverklaringen (tekst arbeidsovereenkomst, functionele eenheden, etc.). 
u) Toelichting activiteiten Compliance Functie; 
v) Thematisch kader compliance 2017 versie E&Y; 
w) Voorlegger actualiseren beleid, richtlijnen en procedures privacy; 
x) Beleidsrichtlijn logische toegangsbeveiliging; 
y)Menzis beleid voor functiescheiding 3.0; 
z) Toestemmingsverklaring SamenGezond; 
aa) Werkdocument contractgids; 
bb) SCB Privacy en beveiligingsmaatregelen; 
cc) Artikel 15 AIV Privacy en Informatiebeveiliging.  

 

Menzis heeft toegelicht dat zij een compliance control framework heeft, aan de hand waarvan zij toetst of 
op de juiste wijze uitvoering wordt gegeven aan privacywetgeving en beleid. Dit systeem bestaat uit een 
gedetailleerd exceloverzicht met een lijst van alle te toetsen onderdelen uit diverse zogeheten 
toezichtgebieden. Zo zijn de bepalingen uit geldende en toekomstige privacywet- en regelgeving vermeld 
en de daarbij te toetsen norm, aan welke criteria voldaan dient te zijn om te kunnen concluderen dat aan 
de norm is voldaan en op welke manier daarvoor bewijs moet worden aangeleverd. De bedrijfsonderdelen 
van Menzis worden periodiek integraal doorgelicht op de toepassing van de beheersmaatregelen uit het 
compliance control framework. Dit heeft mede tot doel het privacybeleid van Menzis aan te passen aan 
geldende wet- en regelgeving en andere relevante ontwikkelingen, waaronder jurisprudentie.  
 
De Functionaris voor de Gegevensbescherming en de [VERTROUWELIJK] hanteren een risicogestuurde 
en thematische aanpak om controle te houden op de borging van privacy. De gehele organisatie wordt elke 
[VERTROUWELIJK] bevraagd ten aanzien van de geselecteerde risico’s en thema’s. Alle clusters (totaal 
[VERTROUWELIJK]) binnen Menzis die te maken hebben met verwerking van persoonsgegevens, worden 
hierbij betrokken. Dit leidt tot een rapportage met een score of voldaan wordt aan deze onderdelen. Het 
laatste onderzoek dateert uit [VERTROUWELIJK] en heeft tot opvolging van diverse aandachtspunten in 
[VERTROUWELIJK] geleid. 
 
Met het oog op de komst van de Algemene Verordening Gegevensbescherming (AVG) per 25 mei 2018 
heeft Menzis in samenwerking met [VERTROUWELIJK] een nieuw control framework opgesteld, op basis 
waarvan de organisatie in het vierde kwartaal van 2017 zal worden getoetst op compliance. Vooruitlopend 
op de AVG worden reeds Privacy Impact Assessments verricht voor de belangrijkste bedrijfsfuncties, 
waaronder de bedrijfsfuncties [VERTROUWELIJK] 
 
Het uitgangspunt van Menzis is dat het gebruik van persoonsgegevens betreffende de gezondheid alleen is 
toegestaan vo0r medewerkers die vanuit hun functie en werkzaamheden deze gegevens nodig hebben en 
indien wordt voldaan aan de noodzakelijkheidstoets (proportionaliteits- en subsidiariteitseisen). Dit 
uitgangspunt is ingebed in de cultuur van Menzis door middel van haar privacybeleid, awareness 
programma’s en het opleidingsprogramma van nieuwe medewerkers (e-learning) en het doorlopende 
opleidingsprogramma van bestaande medewerkers. Alle medewerkers zijn verplicht om een 
geheimhoudingsverklaring te ondertekenen en deze na te leven. Leidinggevenden benadrukken dit bij 
herhaling. Awareness voor naleving van geldende wet- en regelgeving die ziet op de bescherming van 
persoonsgegevens wordt zoveel mogelijk gestimuleerd. Sinds [VERTROUWELIJK] worden er rondom dit 
thema jaarlijks activiteiten georganiseerd, zoals een ‘Week voor de privacy’, waarin alle medewerkers erop 

 

 

2/12 

 

worden gewezen wat er op dit gebied wel en niet is toegestaan. Verder worden wijzigingen in het beleid 
besproken. Afgelopen jaar bestond deze week onder meer uit het naspelen van concrete incidenten door 
acteurs, gevolgd door een uitleg over de toegestane handelswijze. Verder bestond deze week uit het geven 
van informatie, en konden er vragen worden gesteld over privacy. Menzis heeft verder met behulp van 
mystery guests getoetst of in de praktijk sprake is van (mogelijke) niet naleving van de normen. Dit is 
verder getest met behulp van een namaak phishing e-mail. Ook de invoering van de meldplicht datalekken 
en de komst van de AVG spelen in dit kader een relevante rol. Managers zijn er verantwoordelijk voor dat 
hun medewerkers blijvend worden geïnformeerd over belangrijke ontwikkelingen, alsook dat daarop in 
concrete dossiers wordt getoetst.  
 
Beoordeling  
De Autoriteit Persoonsgegevens (AP) concludeert dat Menzis niet uitsluitend gebruik maakt van de 
Gedragscode, maar daarnaast de Uniforme Maatregelen van Zorgverzekeraars Nederland (ZN) hanteert, 
alsmede diverse eigen beleidsdocumenten, werkprocessen en werkinstructies. De AP heeft kennis 
genomen van alle overgelegde stukken. Deze documenten zijn nader uitgewerkt in concrete 
werkprocessen en werkinstructies die zijn toegespitst op de werkzaamheden van Menzis als 
zorgverzekeraar. De AP stelt verder vast dat Menzis heeft voorzien in processen ten behoeve van de 
controle op de naleving van haar privacybeleid. 
 
Voorts stelt de AP vast dat Menzis zorgdraagt voor aanpassing van het privacybeleid aan wijzigingen in 
wet- en regelgeving en jurisprudentie.  
 
Ten slotte maakt de AP uit de interviews en aangeleverde documenten op dat Menzis aandacht besteedt 
aan het correct naleven van geldende wet- en regelgeving die ziet op de bescherming van 
persoonsgegevens. Onder meer door e-learningprogramma’s en themaweken worden de medewerkers 
van Menzis zo veel mogelijk bewust gemaakt van de manier waarop met persoonsgegevens moet worden 
omgegaan. De AP maakt uit deze activiteiten op dat Menzis belang hecht aan correcte naleving van de 
geldende wet- en regelgeving alsmede van haar privacybeleid zoals dat is vastgelegd in aanvullende 
documenten , werkprocessen en werkinstructies.  
 
Gelet op het voorgaande betekent de enkele omstandigheid dat Menzis op haar website vermeldt dat zij 
toepassing geeft aan de gedragscode – die inmiddels is afgekeurd, niet reeds dat Menzis handelt in strijd 
met de Wet bescherming persoonsgegevens (Wbp). 
 
2. Digitale declaratie zonder diagnose-informatie 
 
Naar aanleiding van uitspraak van het CBB dat zorgverzekeraars dienen te voorzien in een privacyregeling 
op basis waarvan GGZ-patiënten zonder vermelding van diagnose informatie moeten kunnen declareren,1 
heeft de NZa in maart 2012 voorzien in een regeling. In aansluiting hierop heeft Menzis in haar 
verzekeringsvoorwaarden sinds 2014 de volgende tekst standaard opgenomen: 
! Let op 
Indien u geen vermelding van de diagnosecode op de declaratie wenst, maar de declaratie toch voor vergoeding in 
aanmerking wilt laten komen, is voorafgaand of uiterlijk bij de eerste declaratie een verklaring nodig. U dient samen met 
uw behandelaar een verklaring te ondertekenen en naar Menzis op te sturen. Deze verklaring is te vinden op 

                                                                        
1 CBB 2 augustus 2010, ECLI:NL:CBB:2010:BN3056. 

 

 

3/12 

 

www.menzis.nl/vergoedingen. 
 
Tevens heeft Menzis  toegelicht dat zij naar aanleiding van het onderzoek van de NZa in 2016 door middel 
van het invoeren van standaardbrieven ervoor zorgdraagt dat in geval een verzekerde gebruik maakt van 
een privacyverklaring, niet langer wordt gevraagd naar de integrale verwijsbrief of behandelplan.  
 
Beoordeling  
Voor de wijze waarop Menzis omgaat met privacyverklaringen en het opvragen van informatie aan de 
verzekerden verwijst de AP naar het onderzoek van NZa uit 20162 dat in samenspraak met de AP is 
uitgevoerd. In dat onderzoek heeft de NZa geconcludeerd dat de mate van naleving van de privacyregeling 
van de NZa over het algemeen goed is.  
 
De AP onderschrijft de bevindingen zoals vastgelegd in dat onderzoek. Tijdens het onderhavige onderzoek 
van de AP is verder niet gebleken van wijzigingen in het beleid of werkwijze van Menzis die tot een nader 
onderzoek op dit punt dienen te leiden. 
 
3. Doelbinding 
 
-marketing 
Menzis geeft aan dat zij geen persoonsgegevens betreffende de gezondheid verwerkt voor 
marketingdoeleinden. Een uitzondering hierop is het gezondheidsprogramma “SamenGezond”. In het 
kader van dit programma worden persoonsgegevens betreffende de gezondheid uitsluitend met 
uitdrukkelijke toestemming van de deelnemer verwerkt. Trekt de deelnemer zijn toestemming in, dan 
wordt het programma beëindigd.  
 
Menzis heeft uiteengezet hoe een reguliere marketingactie intern tot stand komt. [VERTROUWELIJK] 
Nadat een conceptactie binnen de [VERTROUWELIJK] is goedgekeurd, wordt deze vervolgens voorgelegd 
aan onder meer de [VERTROUWELIJK]. Deze afdelingen beoordelen onder andere of voor de uitvoering 
van de marketingactie persoonsgegevens worden verwerkt, of er geen gebruik wordt gemaakt van 
persoonsgegevens betreffende de gezondheid, alsook of de (reguliere) persoonsgegevens die worden 
verwerkt noodzakelijk zijn voor het beoogde doeleinde. Uit de overgelegde documenten volgt dat 
marketingmedewerkers geadresseerden van een eventuele marketingactie uitsluitend selecteren op basis 
van reguliere persoonsgegevens zoals naam, adres, e-mail- en telefoongegevens, aanduiding man of 
vrouw en geboortedatum of verzekeringsproduct. Dit is bevestigd tijdens de interviews. Een voorbeeld van 
een marketingactie is overgelegd in de vorm van een nieuwsbrief. Het voorbeeld geeft geen aanwijzingen 
dat de ontvanger ervan is geselecteerd op basis van persoonsgegevens betreffende de gezondheid.  
 
-uitzondering op doelbinding 
Voor zover in de Gedragscode de mogelijkheid bestaat om een uitzondering op het doelbindingsbeginsel te 
maken, geeft Menzis aan dat zij niet actief gebruik maakt van deze mogelijkheid die is neergelegd in artikel 
3.13 van de Gedragscode bevat.  
 
Menzis heeft naar voren gebracht dat zij alleen in het geval van aangifte of wanneer zij daartoe een 
vordering van politie of justitie, dan wel de Belastingdienst ontvangt, toepassing geeft aan  artikel 3.13 van 
de Gedragscode en overgaat tot het verstekken van persoonsgegevens (betreffende de gezondheid). Bij het 
                                                                        
2 https://www.nza.nl/1048076/1048181/Rapport_Zorgverzekeraars_controles_en_privacyvoorschriften_september_2016.pdf. 

 

 

4/12 

 

verstrekken van persoonsgegevens wordt gebruik gemaakt van de Uniforme Maatregel 8 van ZN. Een 
verstrekking als hier aan de orde wordt altijd schriftelijk vastgelegd en betreft een beslissing die op 
directieniveau wordt genomen na een positief advies van de [VERTROUWELIJK]. Een lijst met 
vorderingen van politie, justitie of Belastingdienst over 2017 is door Menzis aan de AP overgelegd. 
[VERTROUWELIJK] 
 
Beoordeling  
De AP constateert dat geen sprake is van het ter zijde stellen van het doelbindingsvereiste voor 
willekeurige doeleinden. Zo is niet gebleken van het verwerken van persoonsgegevens betreffende de 
gezondheid ten behoeve van marketingdoeleinden. Op grond van de overgelegde documenten heeft 
Menzis aannemelijk gemaakt dat zowel de marketinguitingen, als het interne beoordelingsproces dat 
daaraan vooraf gaat, niet zijn gebaseerd op persoonsgegevens betreffende de gezondheid. 
 
De AP stelt vast dat Menzis in uitzonderlijke gevallen gebruik maakt van de mogelijkheid die is 
opgenomen in artikel 3.13 van de Gedragscode. Deze bepaling is nagenoeg gelijk aan artikel 43 van de 
Wbp. 
 
Uitsluitend in het geval van aangifte door Menzis of vorderingen van politie, justitie en de Belastingdienst 
verstrekt Menzis persoonsgegevens. Het gaat dan met name om gevallen van fraude. Het uitgangspunt van 
Menzis is dat in beginsel ook in die gevallen geen persoonsgegevens betreffende de gezondheid worden 
verstrekt. Dit gebeurt alleen als deze expliciet worden gevorderd (bijvoorbeeld in de gevallen waarin de 
artikelen 126nf en 126uf van het Wetboek van Strafvordering voorzien).  Deze verstrekkingen zijn 
uitsluitend mogelijk na (schriftelijke) instemming van de directie en worden schriftelijk vastgelegd 
 
Voor de verstrekking van persoonsgegevens (betreffende de gezondheid) aan politie, justitie, de 
Belastingdienst (en wettelijke toezichthouders) is een grondslag aanwezig, namelijk een wettelijke 
verplichting, als bedoeld in artikel 8, aanhef en onder c, van de Wbp. Deze verstrekkingen zijn in 
overeenstemming met artikel 43, aanhef en onder b, c, en d, van de Wbp. In het geval van een dergelijke 
verstrekking wordt gebruik gemaakt van de Uniforme Maatregel 8 van ZN, alsmede interne 
beleidsdocumenten, in aanvulling op artikel 3.13 van de Gedragscode. De Uniforme maatregel 8 bevat naar 
het oordeel van de AP een voldoende specifieke uitwerking van dit artikel voor zorgverzekeraars. Uit de 
onderliggende informatie is niet gebleken van enige onrechtmatige verstrekkingen door Menzis aan 
derden nu sprake is van een wettelijke grondslag en in beginsel uitsluitend reguliere persoonsgegevens 
worden verstrekt en geen persoonsgegevens betreffende de gezondheid. Derhalve is niet gebleken dat 
Menzis voor dit doeleinde meer persoonsgegevens verstrekt dan noodzakelijk is en evenmin is gebleken 
dat Menzis persoonsgegevens verstrekt zonder dat daarvoor een wettelijke grondslag zou bestaan. De AP 
heeft bovendien geen aanwijzingen of signalen ontvangen die aanknopingspunten bieden voor een andere 
conclusie. 
 
4. Ongeautoriseerde toegang tot persoonsgegevens 
 
[VERTROUWELIJK] 
 
Beoordeling  

-autorisatiebeleid algemeen 
[VERTROUWELIJK] 

 

 

5/12 

 

 
-autorisaties medewerkers afdeling marketing 
[VERTROUWELIJK] 
 
In aanvulling hierop is het volgende van belang. Hoewel Menzis inzichtelijk heeft gemaakt dat 
medewerkers voortdurend worden gewezen op de wijze waarop zij met persoonsgegevens betreffende de 
gezondheid dienen om te gaan en dat hierop wordt gecontroleerd door hun leidinggevenden door middel 
van de wekelijkse dossiercontroles, is het voor Menzis niet mogelijk om te controleren of haar 
medewerkers zich daar in de praktijk aan houden. [VERTROUWELIJK] 
 
Door de AP is vooralsnog niet vastgesteld dat marketingmedewerkers daadwerkelijk persoonsgegevens 
betreffende de gezondheid verwerken voor het verrichten van marketingacties. [VERTROUWELIJK] 
 
-conclusie 
Menzis heeft haar bedrijfscultuur organisatorisch zo ingericht dat uitsluitend medewerkers toegang 
mogen hebben tot persoonsgegevens betreffende de gezondheid voor zover dat noodzakelijk is voor het 
doeleinde waarvoor de medewerkers de persoonsgegevens verwerken. Zo is onder meer door Menzis 
vastgelegd dat marketingmedewerkers geen persoonsgegevens betreffende de gezondheid mogen 
verwerken. 
 
Uit het onderzoek van de AP blijkt echter dat marketingmedewerkers van Menzis feitelijk wel toegang 
hebben tot persoonsgegevens betreffende de gezondheid. Het kunnen raadplegen van persoonsgegevens is 
ingevolge artikel 1, aanhef en onder b, van de Wbp aan te merken als het verwerken van persoonsgegevens. 
 
Menzis beschikt dan ook niet over afdoende technische middelen waarmee wordt geborgd dat 
medewerkers geen toegang hebben tot persoonsgegevens die niet noodzakelijk zijn voor het doeleinde 
waarvoor zij worden verwerkt. In dat kader wijst de AP erop dat Menzis bijvoorbeeld geen logbestanden 
bijhoudt over de toegang tot persoonsgegevens, waaronder bijzondere persoonsgegevens. 
 
Het voorgaande leidt tot de conclusie dat Menzis niet beschikt over passende technologische maatregelen 
als bedoeld in artikel 13 van de Wbp. De AP heeft uit onderliggende stukken die weergeven op welke wijze 
een marketingactie bij Menzis wordt uitgevoerd overigens geen aanwijzingen aangetroffen voor de 
conclusie dat marketingmedewerkers daadwerkelijk persoonsgegevens betreffende de gezondheid 
verwerken voor een marketingactie. Dat doet evenwel niet af aan de conclusie dat artikel 13 van de Wbp is 
overtreden, omdat de technologische maatregelen die Menzis heeft getroffen, niet passend zijn. 
 
5. Bewerkers 
 
Menzis heeft te kennen gegeven dat zij overeenkomsten heeft met in totaal [VERTROUWELIJK] bewerkers 
en hiervoor standaardteksten en -contracten hanteert waarin de bepalingen uit de Wbp en de 
Gedragscode verder zijn vormgegeven. De standaardteksten en  -contracten die Menzis hanteert, zijn aan 
de AP overgelegd. Deze zijn door Menzis reeds aangepast in het licht van de AVG. 
 
Beoordeling  
De AP heeft zowel de standaardteksten- en contracten als een ingevulde versie van een 
bewerkersovereenkomst ontvangen. Daaruit maakt de AP op dat in die overeenkomsten is voorzien in een 

 

 

6/12 

 

vertaling van de verplichtingen die volgen uit de Wbp en de Gedragscode voor de bewerkers van Menzis en 
dat dit een nadere uitwerking betreft van de bepalingen uit de Gedragscode zorgverzekeraars. Zo zijn 
bewerkers onder andere verplicht om technologische en organisatorische maatregelen te treffen ter 
beveiliging van persoonsgegevens betreffende de gezondheid en zich ook overigens aan de Wbp te houden, 
waaronder de meldplicht datalekken uit artikel 34a van de Wbp. Uit de standaardovereenkomst en 
standaardtekst volgt dat Menzis toeziet op de correcte naleving van de Wbp. Bewerkers worden zo 
expliciet gewezen op de bijzondere eisen die gelden op grond van de Wbp ten aanzien van de verwerking 
van persoonsgegevens betreffende de gezondheid. De AP concludeert op grond hiervan dat door Menzis 
op dit punt is voldaan aan de verplichtingen die zijn neergelegd in artikel 14 van de Wbp in samenhang met 
de artikelen 12, 13 en 34a van de Wbp.   
 
6. Medisch beroepsgeheim 
 
Menzis geeft aan dat zij werkt met [VERTROUWELIJK]. Elke FE wordt aangestuurd door een medisch 
adviseur. [VERTROUWELIJK] 
 
Wat betreft de geheimhouding heeft Menzis het volgende toegelicht. 
FE-medewerkers zijn verplicht om bij indiensttreding een geheimhoudingsverklaring te ondertekenen. De 
geheimhoudingsverklaring maakt onderdeel uit van de individuele arbeidsovereenkomsten van Menzis 
medewerkers en ook zijn deze medewerkers op basis van de geldende collectieve arbeidsovereenkomst 
(cao) tot geheimhouding gehouden. Medewerkers die in een FE werken tekenen in verband met het 
verwerken van persoonsgegevens betreffende de gezondheid daarnaast ook nog een extra FE-
geheimhoudingsverklaring. Menzis medewerkers die klantcontact hebben moeten tevens een eed of 
belofte afleggen waarin wordt beloofd dat zij geheim houden wat hen is toevertrouwd aan de telefoon. In 
aanvulling op deze maatregelen worden jaarlijks privacy awareness programma’s uitgevoerd door middel 
van e-learning, presentaties in werkoverleggen door de Functionaris voor de Gegevensbescherming en/of 
de Compliance officer, bezoeken door een mysterie guest en videoboodschappen van de CEO. 
 
Over de rol van de medisch adviseur heeft Menzis het volgende toegelicht. 
De medisch adviseur bepaalt in grote lijnen  of en welke persoonsgegevens betreffende de gezondheid 
noodzakelijk zijn en bijvoorbeeld moeten worden opgevraagd bij een zorgaanbieder. Zoveel als mogelijk 
wordt gewerkt met standaardinstructies en werkprocessen waarin de bescherming van persoonsgegevens 
zijn ingebed. Deze instructies en werkprocessen zijn mede door de medisch adviseur opgesteld en worden 
ten minste [VERTROUWELIJK] geëvalueerd en bijgesteld. Zo nodig gebeurt dat eerder. 
 
Menzis heeft tijdens het interview verder toegelicht dat wanneer daarom wordt verzocht, ook het 
uitvoeren van een detailcontrole op dossierniveau bij een zorgaanbieder ter plaatse tot de werkzaamheden 
van een medisch adviseur behoort.  
 
De (team)manager(s) binnen een FE is respectievelijk zijn primair verantwoordelijk voor het proces op 
zijn respectievelijk hun afdeling, terwijl de medisch adviseur aangeeft aan welke organisatorische en 
operationele specificaties het proces moet voldoen. In het bijzonder beoordelen zij welke processtappen 
moeten worden ondernomen om in voldoende mate de bescherming van persoonsgegevens met 
betrekking tot de gezondheid te waarborgen. De (team)manager  is  er verantwoordelijk voor dat binnen 
de FE aan de door de medisch adviseur opgestelde werkinstructies en adviezen  wordt voldaan en de 
medewerkers in de FE het Reglement Functionele Eenheid naleven en ook op de hoogte worden gebracht 

 

 

7/12 

 

van  nieuwe wet- en regelgeving of wijzigingen in bestaande wet- en regelgeving. Ook draagt hij zorg voor 
het ondertekenen van de geheimhoudingsverklaring. [VERTROUWELIJK] vindt een controle van dossiers 
plaats, waarbij ook de verwerking van persoonsgegevens waaronder persoonsgegevens betreffende de 
gezondheid aan de orde kan worden gesteld. Bij deze controles door de teamleiders zijn overigens de 
medisch adviseurs niet steeds betrokken.  
Werkinstructies- en protocollen worden [VERTROUWELIJK] bekeken en aangescherpt. Ook toetst de FG 
en/of de [VERTROUWELIJK] periodiek of een en ander nog in lijn is met geldende wet- en regelgeving. In 
geval van wijzigingen worden de werkinstructies en -protocollen door de medisch adviseurs en 
teamleiders aangescherpt en binnen de FE’s onder de aandacht gebracht. 
 
Tijdens de interviews heeft Menzis aangegeven dat bij afwezigheid van een medisch adviseur de overige 
medisch adviseurs uit de andere FE(’s) waarnemen. In dat geval wordt er rekening mee gehouden dat de 
waarnemend medisch adviseur geen adviseur is die werkt bij een FE die werkzaamheden verricht die niet 
mogen worden gecombineerd met de werkzaamheden van de te waarnemen FE (functiescheiding). 
 
In het Reglement FE is opgenomen: 
[VERTROUWELIJK] 
 
Ook staat in het Reglement FE: 
[VERTROUWELIJK] 
 
Menzis heeft op verzoek van de AP de meest recente evaluatie van het functioneren van één van de 
functionele eenheden overlegd. [VERTROUWELIJK] 
 
Menzis benadrukt dat de medisch adviseur  niet de enige is die persoonsgegevens betreffende de 
gezondheid mag verwerken. Dit zou onwerkbaar zijn. De wet sluit niet uit dat declaraties met daarop 
DBC-codes door anderen dan medisch adviseurs (lees: een arts) worden verwerkt. De FE medewerkers die 
declaraties afhandelen staan echter wel onder leiding van de teammanager en van een medisch adviseur, 
zo heeft Menzis toegelicht. In concrete dossiers waarin de standaard werkprotocollen en -instructies 
onvoldoende houvast bieden, geven medisch adviseurs advies over de vraag of en welke persoonsgegevens 
betreffende de gezondheid noodzakelijk zijn en moeten worden opgevraagd. Een 
noodzakelijkheidsafweging wordt op dossierniveau gemaakt door de medisch adviseur indien een 
dossierbehandelaar daarom verzoekt. Het  advies van de medisch adviseur wordt volgens de medisch 
adviseur in het dossier opgenomen, bijvoorbeeld door middel van vastlegging van een e-mail van die 
medisch adviseur. 
 
Beoordeling  
-geheimhouding  
De AP stelt in de eerste plaats vast dat de medisch adviseurs die de FE’s aansturen allen arts zijn en 
geregistreerd volgens de Wet BIG (BIG-geregistreerd). Daarmee rust op hen een geheimhoudingsplicht uit 
hoofde van beroep.3 De AP stelt in de tweede plaats vast dat alle Menzis medewerkers beschikken over een 
geheimhoudingsplicht op grond van zowel een collectieve als een individuele arbeidsovereenkomst.  FE-

                                                                        
3 Op grond van artikel 88 van de Wet BIG is een ieder die een beroep op het gebied van de individuele gezondheidszorg uitoefen, 
verplicht tot geheimhouding wat hem bij de uitoefening van zijn beroep is toevertrouwd. Daarnaast geldt tevens een medische 
zwijgplicht, zoals neergelegd in artikel 7:457 van het Burgerlijk Wetboek (BW), ook wel aangeduid als de Wet inzake de 
geneeskundige behandelingsovereenkomst. 

 

 

8/12 

 

medewerkers tekenen daarnaast een extra geheimhoudingsverklaring. Voor telefoonmedewerkers geldt 
verder dat zij de eed of de belofte dienen af te leggen.  
 
Gelet op het voorgaande komt de AP tot de conclusie dat door Menzis is voldaan aan het bepaalde in 
artikel 21, eerste lid, aanhef en onder b, van de Wbp, in samenhang gelezen met het tweede lid, nu de  
persoonsgegevens betreffende de gezondheid worden verwerkt door personen die uit hoofde van hun 
beroep (medisch adviseurs) of een krachtens een overeenkomst (Menzis-medewerkers) onderworpen zijn 
aan een geheimhoudingsplicht.  
 
-noodzakelijkheidsvereiste 
Menzis heeft aan de rol van de medisch adviseur invulling gegeven door taken te beleggen in zogenaamde 
functionele eenheden waarin persoonsgegevens betreffende de gezondheid worden verwerkt onder 
verantwoordelijkheid van een medisch adviseur. De AP constateert dat de medisch adviseur  een rol heeft 
bij het vóóraf opstellen en tussentijds aanpassen van werkinstructies, stappenplannen en waarborgen 
waar medewerkers zich aan moeten houden.  Daarnaast zijn de medisch adviseurs beschikbaar voor 
adviezen aan FE-medewerkers en teamleiders over concrete situaties die afwijken van de standaard-
werkinstructies.  Bij afwezigheid van een medisch adviseur nemen de overige medisch adviseurs  de FE(’s) 
van de afwezige adviseur waar. De waarnemend medisch adviseur betreft een adviseur die niet werkt bij 
een FE die werkzaamheden verricht die vanwege functiescheidingsregels niet mogen worden 
gecombineerd met de werkzaamheden van de te waarnemen FE. 
 
Gelet op het voorgaande komt de AP tot de conclusie dat Menzis met de door haar gekozen invulling van 
de rol van de medisch adviseur in beginsel afdoende heeft gewaarborgd dat de beoordeling of interpretatie 
van de noodzaak tot de verwerking van persoonsgegevens betreffende de gezondheid in overeenstemming 
met de Wbp en de Zvw plaatsvindt door iemand met voldoende (medische) kennis van zaken. 
 
Ten overvloede merkt de AP evenwel het volgende op. Het toezicht op de naleving van de door de medisch 
adviseur opgestelde  werkinstructies is voor een groot deel belegd bij de teammanagers, die zelf geen 
medisch adviseurs zijn. [VERTROUWELIJK] Dat leidt op zichzelf niet tot een overtreding van de Wbp. De 
AP wijst er evenwel op dat in het door Menzis opgestelde regelement FE staat dat [VERTROUWELIJK]. 
Om de naleving van deze uitgangspunten te waarborgen, adviseert de AP Menzis om de betrokkenheid van 
de medisch adviseurs bij concrete gevallen, met name wanneer die afwijken van de werkinstructies, te 
intensiveren en vast te leggen in dossiers. Op deze manier wordt meer inzichtelijk op welke wijze een 
medisch adviseur in de dagelijkse praktijk betrokken is bij de verwerking van persoonsgegevens 
betreffende de gezondheid en de juiste uitwerking daarvan door medewerkers van Menzis.  
 
-detailcontrole 
De vraag of zorgverzekeraars in overeenstemming met artikel 7.8 van de Rzv handelen, maakt onderdeel 
uit van het onderzoek dat de NZa in 2016 – in samenspraak met de AP – heeft verricht. De NZa heeft op 
basis van dat onderzoek geconcludeerd dat geen van de zorgverzekeraars op dit punt een overtreding 
begaan. De AP heeft tijdens het onderhavige onderzoek bij Menzis geen aanknopingspunten gevonden om 
aan de bevindingen van de NZa op dit punt te twijfelen.  
 
-conclusie 

 

 

9/12 

 

Gelet op het voorgaande komt de AP tot de conclusie dat Menzis op het punt van het medisch 
beroepsgeheim niet handelt in strijd met de Wbp. 
 
 
 

 

 

 

10/12 

 

Conclusies 
Hieronder is per onderdeel een conclusie opgenomen. 
 
Gedragscode en privacybeleid 
Gelet op het gebruik van de Uniforme Maatregelen van ZN hanteert en de diverse eigen 
beleidsdocumenten, werkprocessen en werkinstructies van Menzis, is de AP van oordeel dat het enkele 
feit dat Menzis op haar website vermeldt dat zij toepassing geeft aan de gedragscode, die inmiddels is 
afgekeurd, niet reeds dat Menzis handelt in strijd met de Wbp. 
 
Digitale declaratie zonder diagnose-informatie 
De AP onderschrijft de bevindingen zoals vastgelegd in het aangehaalde onderzoek van de NZa. Tijdens 
het onderhavige onderzoek van de AP is verder niet gebleken van wijzigingen in het beleid of werkwijze 
van Menzis die tot een nader onderzoek op dit punt dienen te leiden. 
 
Doelbinding 
De AP is niet gebleken van enige onrechtmatige verstrekkingen door Menzis aan derden nu sprake is van 
een wettelijke grondslag en in beginsel uitsluitend reguliere persoonsgegevens worden verstrekt en geen 
persoonsgegevens betreffende de gezondheid. Derhalve is niet gebleken dat Menzis voor dit doeleinde 
meer persoonsgegevens verstrekt dan noodzakelijk is en evenmin is gebleken dat Menzis 
persoonsgegevens verstrekt zonder dat daarvoor een wettelijke grondslag zou bestaan. De AP heeft 
bovendien geen aanwijzingen of signalen ontvangen die aanknopingspunten bieden voor een andere 
conclusie. 
 
Ongeautoriseerde toegang tot persoonsgegevens 
Menzis heeft haar bedrijfscultuur organisatorisch zo ingericht dat uitsluitend medewerkers toegang 
mogen hebben tot persoonsgegevens betreffende de gezondheid voor zover dat noodzakelijk is voor het 
doeleinde waarvoor de medewerkers de persoonsgegevens verwerken. Zo is onder meer door Menzis 
vastgelegd dat marketingmedewerkers geen persoonsgegevens betreffende de gezondheid mogen 
verwerken. 
 
Uit het onderzoek van de AP blijkt echter dat marketingmedewerkers van Menzis feitelijk wel toegang 
hebben tot persoonsgegevens betreffende de gezondheid. Het kunnen raadplegen van persoonsgegevens is 
ingevolge artikel 1, aanhef en onder b, van de Wbp aan te merken als het verwerken van persoonsgegevens. 
 
Menzis beschikt dan ook niet over afdoende technische middelen waarmee wordt geborgd dat 
medewerkers geen toegang hebben tot persoonsgegevens die niet noodzakelijk zijn voor het doeleinde 
waarvoor zij worden verwerkt. In dat kader wijst de AP erop dat Menzis bijvoorbeeld geen logbestanden 
bijhoudt over de toegang tot persoonsgegevens, waaronder bijzondere persoonsgegevens. 
 
Het voorgaande leidt tot de conclusie dat Menzis niet beschikt over passende technologische maatregelen 
als bedoeld in artikel 13 van de Wbp. De AP heeft uit onderliggende stukken die weergeven op welke wijze 
een marketingactie bij Menzis wordt uitgevoerd overigens geen aanwijzingen aangetroffen voor de 
conclusie dat marketingmedewerkers daadwerkelijk persoonsgegevens betreffende de gezondheid 
verwerken voor een marketingactie. Dat doet evenwel niet af aan de conclusie dat artikel 13 van de Wbp is 
overtreden, omdat de technologische maatregelen die Menzis heeft getroffen, niet passend zijn. 
 

 

 

11/12 

 

Bewerkers 
Uit de standaardovereenkomst en standaardtekst volgt dat Menzis toeziet op de correcte naleving van de 
Wbp. Bewerkers worden zo expliciet gewezen op de bijzondere eisen die gelden op grond van de Wbp ten 
aanzien van de verwerking van persoonsgegevens betreffende de gezondheid. De AP concludeert op grond 
hiervan dat door Menzis op dit punt is voldaan aan de verplichtingen die zijn neergelegd in artikel 14 van 
de Wbp in samenhang met de artikelen 12, 13 en 34a van de Wbp.   
 
Medisch beroepsgeheim 
De AP komt tot de conclusie dat Menzis op het punt van het medisch beroepsgeheim niet handelt in strijd 
met de Wbp. 
De AP concludeert namelijk dat persoonsgegevens betreffende de gezondheid binnen Menzis worden 
verwerkt door personen op wie een geheimhoudingsplicht rust uit hoofde van een beroep (medisch 
adviseurs) alsmede uit een overeenkomst (medewerkers Menzis). Gelet hierop komt de AP tot de 
conclusie dat Menzis voldoet aan het bepaalde in artikel 21, eerste lid, aanhef en onder b, van de Wbp, in 
samenhang gelezen met het tweede lid. 
Voorts komt de AP tot de conclusie dat Menzis met de door haar gekozen invulling van de rol van de 
medisch adviseur in beginsel afdoende heeft gewaarborgd dat de beoordeling of interpretatie van de 
noodzaak tot de verwerking van persoonsgegevens betreffende de gezondheid in overeenstemming met de 
Wbp en de Zvw plaatsvindt door iemand met voldoende (medische) kennis van zaken. Evenwel doet de AP 
Menzis op dit punt wel de aanbeveling om de betrokkenheid van de medisch adviseurs bij concrete 
gevallen, met name wanneer die afwijken van de werkinstructies, te intensiveren en vast te leggen in 
dossiers. 
De vraag of zorgverzekeraars ten slotte in overeenstemming met artikel 7.8 van de Rzv handelen, maakt 
ten slotte onderdeel uit van het onderzoek dat de NZa in 2016 – in samenspraak met de AP – heeft 
verricht. De NZa heeft op basis van dat onderzoek geconcludeerd dat geen van de zorgverzekeraars op dit 
punt een overtreding begaan. De AP heeft tijdens het onderhavige onderzoek bij Menzis geen 
aanknopingspunten gevonden om aan de bevindingen van de NZa op dit punt te twijfelen. 

 

 

12/12 

