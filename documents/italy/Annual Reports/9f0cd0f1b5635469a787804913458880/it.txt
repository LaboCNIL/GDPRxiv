0
2
0
2
 
e
l
a
u
n
n
A
 
e
n
o
i
z
a
l
e
R

i
l
a
n
o
s
r
e
p

 
i
t
a
d

 
i
e
d

 
e
n
o
i
z
e
t
o
r
p

 
a
l
 
r
e
p

 
e
t
n
a
r
a
G

RELAZIONE ANNUALE

2020

www.gpdp.it

Pasquale Stanzione, Presidente
Ginevra Cerrina Feroni, Vice Presidente
Agostino Ghiglia, Componente
Guido Scorza, Componente

Fabio Mattei, Segretario Generale

Redazione
Garante per la protezione dei dati personali

Piazza Venezia, 11
00187 Roma
tel. 06 696771
e-mail: protocollo@gpdp.it
www.gpdp.it

Piazza Venezia, 11
00187 Roma
Tel. 06 696771
e-mail: protocollo@gpdp.it
www.gpdp.it

stampa:
Tiburtini Srl

Relazione annuale

2020

Provvedimenti  collegiali  2

60

P reri

e  

€  3

Sanzioni riscosse

 

21 

I numeri 
del 2020

1
 
Riunioni 

internazionali 

C municazioni 

all’Autorità giudiziaria

6
Comunicati  e 
ewsletter

5. 9
AAcccce
 aal  l
 iisssse
tiiss too w  weebb

Indice

I - STATO DI ATTUAZIONE DEL CODICE
IN MATERIA DI PROTEZIONE DEI DATI PERSONALI

1. Introduzione

2. Il quadro normativo in materia di protezione dei dati personali

I decreti legislativi

2.1. Le leggi e i decreti-legge
2.2.
2.3. Norme di rango secondario
2.4. Raccolta di disposizioni correlate all’epidemia da Covid-19

3. I rapporti con il Parlamento e le altre Istituzioni

3.1. L’attività consultiva del Garante

3.1.1. La consultazione del Garante su atti normativi statali di rango 
primario: le audizioni in Parlamento su proposte e disegni di 
legge

3.1.2. La consultazione del Garante su atti normativi statali di rango 
primario: i pareri al Governo su progetti di legge e schemi di 
decreto legislativo

3.1.3. La consultazione del Garante su atti normativi delle regioni e 

delle autonomie

3.1.4. La  consultazione  del  Garante  sugli  atti  del  Governo  aventi 

natura regolamentare

3.1.5. La  consultazione  del  Garante  sui  provvedimenti  di  altre 

Istituzioni

3.2. Le  attività  di  sindacato  ispettivo  e  di  indirizzo  e  controllo  del 

Parlamento

II - L’ATTIVITÀ SVOLTA DAL GARANTE

4. Il Garante e le amministrazioni pubbliche 

4.1. L’attività fiscale e tributaria

4.1.1. La cd. dichiarazione dei redditi precompilata
4.1.2. La fatturazione elettronica
4.1.3. Bonus vacanze
4.1.4. Cashback 
4.1.5. La fatturazione automatica
4.1.6. La lotteria dei corrispettivi
Previdenza, assistenza sociale e altri benefici economici
4.2.1. Anticipo Tfr/Tfs
4.2.2. Provvidenze
4.2.3. Reddito di cittadinanza
4.2.4.
4.2.5. Altri benefici economici

Isee 

4.2.

4.3.  L’istruzione scolastica

4.3.1.

I trattamenti di dati personali nell’ambito della pandemia da 
Covid-19

4.4. Trasparenza e pubblicità dell’azione amministrativa

4.4.1. Partecipazione  ai  tavoli  di  lavoro  per  la  revisione  della 

disciplina vigente e pareri a soggetti istituzionali

4.4.2. La  pubblicazione  di  dati  personali  online  da  parte  delle 

pubbliche amministrazioni

4.4.3. L’accesso civico

3

13

13
24
26
27

28
28

28

29

32

32

33

34

43
43
43
45
46
47
49
50
51
51
52
54
55
55
57

57
62

62

63
64

VII

IndiceRELAZIONE 2020INDICE4.5.

I trattamenti effettuati presso regioni ed enti locali
4.5.1. L’accesso ai documenti amministrativi e l’accesso da parte dei 

4.5.2.

consiglieri comunali 
Il  trattamento  di  dati  personali  effettuato  nell’ambito  della 
gestione dell’emergenza epidemiologica da Covid-19

4.5.3. Mobilità e trasporti
4.5.4.

Il trattamento di dati personali effettuato mediante l’utilizzo 
di app

4.6. L’attività  svolta  in  relazione  ai  Responsabili  della  protezione  dei 

dati in ambito pubblico

4.7. Ordini professionali
4.8. Digitalizzazione della pubblica amministrazione

5. La sanità

5.1.

Il trattamento dei dati personali effettuato attraverso il Sistema di 
allerta Covid-19: l’app Immuni
5.1.1. Tracciamento  dei  contatti  fra  soggetti  mediante  apposita 
applicazione su dispositivi di telefonia mobile nell’ambito delle 
strategie di contenimento dell’epidemia da Covid-19

5.1.2. Autorizzazione  al  trattamento  dei  dati  personali  effettuato 

attraverso il Sistema di allerta Covid-19 (app Immuni)

5.1.3. Trattamenti  di  dati  personali  effettuati  tramite  il  Sistema 

tessera sanitaria nell’ambito del Sistema di allerta Covid-19
Il call center Immuni

5.1.4.

5.2. Dematerializzazione delle prescrizioni mediche

5.2.1. Modalità di consegna della ricetta dematerializzata
5.2.2. Estensione  dela  ricetta  elettronica  ai  farmaci  non  a  carico 
del Ssn e modalità facilitate per la ricezione del promemoria 
dematerializzato della ricetta

5.3.
5.4.

5.2.3. Dematerializzazione della ricetta
Indagine di sieroprevalenza sulla diffusione del virus Sars-Cov-2
Sistema di refertazione dei tamponi antigenici rapidi da parte dei 
medici di medicina generale e dei pediatri di libera scelta

5.5. Diffusione di dati sulla salute di pazienti affetti da Covid-19
5.6.

Sistemi  informativi  regionali  per  il  controllo  della  diffusione  del 
virus

5.7. Modalità  semplificate  per  la  consegna  dei  referti  dei  test  per  la 

5.8.

5.9.
5.10.

ricerca del Covid-19
Il trattamento dei dati personali da parte delle strutture sanitarie 
nell’ambito della gestione dell’emergenza sanitaria
Procedura IMI su “Covid: registro viaggiatori”
Il  trattamento  di  dati  personali  per  scopi  di  ricerca  scientifica 
nell’ambito dell’emergenza da Covid-19

5.11. Sanità digitale

5.11.1.Il Fascicolo sanitario elettronico
5.11.2.Il dossier sanitario
5.11.3. App in ospedale

5.12. Stratificazione della popolazione per rischio sanitario

5.12.1.Iniziative di livello nazionale
5.12.2.Iniziative di livello regionale nell’ambito della cd. medicina 

di iniziativa

5.13. Codici di condotta in ambito sanitario
5.14.

I  trattamenti  per  finalità  di  cura  e  amministrative  correlate  alla 
cura: ulteriori istruttorie

5.15. Esercizio dei diritti

69

69

70
73

75

76
78
79

83

83

83

83

85
86
87
87

88
89
89

91
92

92

94

94
96

97
98
98
99
100
101
101

103
105

106
108

VIII

IndiceRELAZIONE 2020INDICE6. La ricerca scientifica

Provvedimenti adottati ai sensi dell’art. 110 del Codice

6.1.
6.2. Registro  impianti  protesici  mammari,  Registro  nazionale  della 
talassemia  e  delle  altre  emoglobinopatie  e  Registro  nazionale 
tumori

7. La statistica 

7.1. Autorizzazione allo svolgimento dei trattamenti di dati personali 

7.2.

necessari per la realizzazione del censimento permanente
Provvedimenti correlati al Programma statistico nazionale
7.2.1. Parere  sullo  schema  di  Programma  statistico  nazionale 

2017-2019 – Aggiornamento 2019 del 13 febbraio 2020

7.2.2. Pareri su alcuni lavori statistici sospesi 
7.2.3. Schema di Programma statistico nazionale 2020-2022
7.2.4. Parere  su  ulteriori 
lavori  statistici  sospesi  con 

il 

provvedimento del 9 maggio 2018 

8. I trattamenti in ambito giudiziario e da parte di Forze di polizia

8.1.
8.2.
8.3.

I trattamenti in ambito giudiziario
I trattamenti da parte di Forze di polizia
Il controllo sul Sistema di informazione Schengen

9. L’attività giornalistica

Premessa

9.1.
9.2. Dati statistici ed aspetti procedurali
9.3.

Il trattamento dei dati nell’esercizio dell’attività giornalistica
9.3.1. Dati giudiziari
9.3.2. Dati relativi a minori
9.3.3. Inchieste giornalistiche

9.4. Diffusione di dati personali sui social network
9.5.

Il trattamento dei dati da parte dei gestori dei motori di ricerca

10. Cyberbullismo

11. Marketing e trattamento dei dati personali

11.1. Telemarketing

11.1.1.I trattamenti nel settore telefonico
11.1.2.I trattamenti di dati nel settore energetico
11.1.3.Il  “sottobosco”  delle  agenzie  incaricate  delle  attività  di 

telemarketing e teleselling
11.1.4.Gli eventuali profili penali

12. Internet e servizi di comunicazione elettronica

12.1. Raccolta di dati online
12.2. L’invio di e-mail indesiderate
12.3. L’acquisizione  del  consenso  e  la  circolazione  di  liste  di  dati  per 

finalità promozionali

12.4. Le linee guida in materia di cookie
12.5. L’attività riguardante i data analytics
12.6. Conservazione ed accesso ai dati di traffico telematico e telefonico

109

109

111

112

112
114

115
117
119

122

124

124
125
127

128

128
128
130
130
132
132
133
135

141

143

143
145
147

148
148

149

149
149

149
150
151
151

IX

IndiceRELAZIONE 2020INDICE12.7. Propaganda elettorale e comunicazione politica
12.8. L’attività collegata all’emergenza epidemiologica da Covid-19
12.9. Le  procedure  IMI  relative  a  trattamenti  di  dati  in  internet  e  in 

materia di comunicazioni elettroniche

13. La protezione dei dati personali nel rapporto di lavoro privato e 
pubblico 

13.3.

13.1. La protezione dei dati personali nell’ambito del rapporto di lavoro
13.2.
I trattamenti effettuati per finalità di prevenzione dal contagio da 
Covid-19 nel contesto lavorativo
I  trattamenti  di  dati  personali  effettuati  mediante  sistemi  di 
videosorveglianza 
I trattamenti di dati personali effettuati mediante posta elettronica 
e altri dispositivi tecnologici nel rapporto di lavoro
I trattamenti di dati personali relativi alla persistente attivazione 
dell’account di posta elettronica aziendale dopo la cessazione del 
rapporto di lavoro

13.4.

13.5.

13.6. Diritto alla protezione dei dati personali e tutela della dignità dei 

lavoratori

13.7. Esercizio dei diritti e rapporto di lavoro
13.8.

I  trattamenti  di  dati  personali  dei  candidati  nell’ambito  di 
procedure concorsuali
I  trattamenti  di  dati  personali  nell’ambito  delle  procedure 
di  acquisizione  e  gestione  delle  segnalazioni  di  illeciti  (cd. 
whistleblowing)

13.9.

13.10. I  trattamenti  di  dati  personali  di  dipendenti  pubblici  e  di  utenti 

mediante il sistema di prenotazione e gestione dei servizi

13.11. Diffusione online di dati personali dei lavoratori
13.12. I trattamenti di dati personali per finalità di gestione del rapporto 

di lavoro

13.13. Prerogative sindacali: legittimità dell’accesso a dati personali dei 

dipendenti da parte delle organizzazioni sindacali

14. Le attività economiche

Il trattamento dei dati personali in ambito assicurativo 

14.1.
14.2. Settore bancario-finanziario e sistemi di informazioni creditizie
14.3. Codici di condotta in ambito privato
14.4. Videosorveglianza in ambito privato 
14.5. Trattamenti di dati personali in ambiti e settori particolari

14.5.1.Concessionari di pubblici servizi

14.6. Procedure  IMI  relative  a  trattamenti  di  dati  personali  in  ambito 

economico 

14.7. Accreditamento e certificazioni

15. Il trattamento dei dati personali nell’ambito del condominio

16. Violazione dei dati personali

17. Il trasferimento dei dati personali all’estero

18. L’attività ispettiva

I poteri di indagine e il regolamento del Garante n. 1/2019

18.1.
18.2. La  programmazione  dell’attività  ispettiva  e  i  principali  settori 

oggetto di controllo

18.3. La collaborazione con la Guardia di finanza

X

152
153

154

156

156

157

160

162

166

167
168

170

170

172
173

175

177

179
179
181
184
185
186
186

188
190

192

193

198

199

199

199
201

IndiceRELAZIONE 2020INDICE19. L’attività sanzionatoria del Garante

19.1. La rilevazione di criticità a seguito di accertamenti ispettivi
19.2. Riscossione coattiva delle sanzioni
19.3. Versamenti relativi alle sanzioni amministrative
19.4.

Il quadro sanzionatorio introdotto dal RGPD

20. Il contenzioso giurisdizionale 

I profili procedurali

20.1. Considerazioni generali
20.2.
20.3. Le opposizioni ai provvedimenti del Garante
20.4. L’intervento  del  Garante  nei  giudizi  relativi  all’applicazione  del 

Codice

21. Le relazioni comunitarie e internazionali 

21.1. La  cooperazione  tra  le  autorità  di  protezione  dati  nello  Spazio 
economico europeo: il Comitato europeo per la protezione dei dati
21.2. La  cooperazione  delle  autorità  di  protezione  dei  dati  nel  settore 

libertà, giustizia e affari interni

21.3. La  partecipazione  dell’Autorità  in  seno  al  Consiglio  d’Europa, 

all’OCSE e ad altri gruppi di lavoro internazionali

21.4. Le Conferenze internazionali ed europee
21.5.

I  progetti  per  l’applicazione  del  RGPD  finanziati  dall’UE: 
SMEDATA e twinning con l’Albania 

22. L’attività di normazione tecnica internazionale e nazionale

23. L’attività di comunicazione, informazione e di rapporto con il 
pubblico

I prodotti informativi
Il sito istituzionale, i prodotti multimediali e le pubblicazioni

23.1. La comunicazione del Garante: profili generali
23.2.
23.3.
23.4. Manifestazioni e convegni
23.5. L’assistenza  al  pubblico  e  la  predisposizione  di  nuovi  strumenti 

informativi

24. Studi e documentazione

III – L’UFFICIO DEL GARANTE 

25. La gestione amministrativa e dei sistemi informatici

Il bilancio e la gestione economico-finanziaria

25.1.
25.2. L’attività contrattuale, la logistica e la manutenzione dell’immobile
25.3. L’organizzazione dell’Ufficio 
25.4. “Autorità  trasparente”  e  adempimenti  relativi  alla  disciplina 

anticorruzione
Il settore informatico e tecnologico

25.5.

IV – I DATI STATISTICI

202

202
204
204
205

206

206
206
206

217

219

219

234

237
243

244

247

249

249
251
252
254

255

258

263

263
265
266

267
268

XI

IndiceRELAZIONE 2020INDICEAvvertenza ed elenco delle abbreviazioni e degli acronimi più ricorrenti

La presente Relazione è riferita al 2020 e contiene talune notizie già anticipate nella pre-
cedente edizione nonché informazioni relative agli sviluppi più recenti che si è ritenuto 
opportuno menzionare.

Autorità di regolazione per energia reti e ambiente
Autorità per le garanzie nelle comunicazioni
Agenzia per l’Italia Digitale
allegato
Autorità nazionale anticorruzione
articolo
Binding corporate rules 
codice civile
confronta
considerando
Consiglio di Stato
codice penale
codice di procedura civile
codice di procedura penale
codice dell’amministrazione digitale
capitolo
Carta dei diritti fondamentali dell’Unione europea 
cosiddetto/i
Carta europea dei diritti dell’uomo

Arera
Agcom
AgID
all.
Anac
art.
Bcr
c.c.
cfr.
cons.
C.d.S.
c.p.
c.p.c.
c.p.p.
Cad
cap.
CDFUE
cd. 
CEDU
Cepd o Comitato Comitato europeo per la protezione dei dati
cfr.
CGUE
cit.
Codice

confronta
Corte di giustizia dell’Unione europea
citato
Codice  in  materia  di  protezione  dei  dati  personali,  recante 
disposizioni  per  l’adeguamento  dell’ordinamento  nazionale  al 
Regolamento  (UE)  2016/679  del  Parlamento  europeo  e  del 
Consiglio,  del  27  aprile  2016,  relativo  alla  protezione  delle 
persone fisiche con riguardo al trattamento dei dati personali, 
nonché alla libera circolazione di tali dati e che abroga la direttiva 
95/46/CE (d.lgs. 30 giugno 2003, n. 196, come modificato dal 
d.lgs. 10 agosto 2018, n. 101)
Commissione nazionale per le società e la borsa
Corte europea dei diritti dell’uomo
Costituzione
didattica a distanza 
didattica digitale integrata
disegno di legge
decreto-legge
decreto legislativo
decreto ministeriale
decreto del Presidente del Consiglio dei ministri
decreto del Presidente della Repubblica

Consob
Corte EDU 
Cost.
DAD
DDI
d.d.l.
d.l.
d.lgs.
d.m.
d.P.C.M.
d.P.R.

XII

RELAZIONE 2020doc.
Dsu
es.
FAQ
Fse
Gepd
Gruppo Art. 29 Gruppo  dei  garanti  europei  istituto  dall’art.  29  della  direttiva 

documento
dichiarazione sostitutiva unica
esempio
Frequently Asked Questions
fascicolo sanitario elettronico
Garante europeo per la protezione dei dati

G.U.
GUUE
IMI
Ivass
IWGDPT

l.
lett.
Mef
Mise
n.
p.
p.a.
par.
Pec
provv.
r.d.
reg.
RGPD o 
Regolamento

Rpd
Rpo
Rspp
See
sez.
Spid
Ssn
tab.
T-PD

t.u.
TFUE
Tulps
UE
URL
v.

95/46/CE
Gazzetta ufficiale della Repubblica italiana
Gazzetta ufficiale dell’Unione europea 
Internal Market Information System
Istituto per la vigilanza sulle assicurazioni
International Working Group on Data Protection in 
Telecommunications
legge 
lettera
Ministero dell’economia e delle finanze
Ministero dello sviluppo economico
numero
pagina
pubblica amministrazione/pubbliche amministrazioni
paragrafo
posta elettronica certificata
provvedimento del Garante 
regio decreto
regolamento
Regolamento  (UE)  2016/679  del  Parlamento  europeo  e  del 
Consiglio,  del  27  aprile  2016,  relativo  alla  protezione  delle 
persone fisiche con riguardo al trattamento dei dati personali, 
nonché alla libera circolazione di tali dati e che abroga la direttiva 
95/46/CE (regolamento generale sulla protezione dei dati)
Responsabile della protezione dei dati
Registro pubblico delle opposizioni
Responsabile del servizio prevenzione e protezione 
Spazio economico europeo
Sezione
Sistema pubblico dell’identità digitale
Servizio sanitario nazionale
tabella
Comitato consultivo della Convenzione del Consiglio d’Europa 
n. 108/1981
testo unico
Trattato sul funzionamento dell’Unione europea
Testo unico delle leggi di pubblica sicurezza
Unione europea
Uniform resource locator 
vedi

XIII

RELAZIONE 2020Stato di attuazione del Codice

in materia di protezione

dei dati personali

Relazione annuale
2020

I - Stato di attuazione 
del Codice in materia 
di protezione dei dati 
personali 
1

Introduzione

1

Executive
Summary

1.1.  Emergenza  epidemiologica  da 
Covid-19: è la locuzione che, variamente 
declinata, con insistenza fa capolino nel-
la Relazione di attività riferita al 2020. 
Anno che rimarrà (contras)segnato dalla 
pandemia,  i  cui  effetti  si  sono  prodot-
ti  −  e  non  poteva  essere  diversamente 
−  anche  sui  temi  portati  all’attenzione 
dell’Autorità  e  sulla  sua  stessa  operati-
vità  che,  pur  nella  modalità  di  “lavoro 
agile”  (parr.  25.3  e  25.5)  e  ad  eccezio-
ne dell’inevitabile flessione delle attività 
ispettive  in  loco  (cap.  18),  non  ha  tut-
tavia  subito  battute  d’arresto.  Ed  anzi, 
specie  nei  settori  variamente  connessi 
all’emergenza sanitaria, essa ha registra-
to − anche in seno al Comitato europeo 
per la protezione dei dati (cfr. par. 21.1) 
come pure in tutti i gruppi di lavoro so-
vranazionali (cfr. par. 21.3) − una severa 
impennata.  Il  Garante,  infatti,  sin  dal 
primo  manifestarsi  della  pandemia,  è 
stato  immediatamente  “catturato”  (con 
una pressione che tuttora non si allenta) 
dai riflessi dell’articolata risposta istitu-
zionale approntata per fronteggiare, sul 
piano sanitario (cap. 5) e su quello eco-
nomico-sociale (parr. 4.1 e 4.2), gli ef-
fetti della pandemia; risposta largamente 
incentrata  sul  trattamento,  anche  mas-
sivo,  di  informazioni  personali  (non  di 
rado di particolare delicatezza).

1.1.  ‘COVID-19-related  epidemio-
logical  emergency’:  this  is  the  wording 
to be found, albeit with some variations, 
throughout the Italian SA’s 2020 Annual 
Report. The year 2020 will unquestion-
ably  be  labelled  as  the  pandemic  year, 
and  the  relevant  effects  also  impacted 
− which was bound to happen − the is-
sues addressed by the IT SA along with 
the  operation  of  the  SA  as  such.  Still, 
the SA has been working ceaselessly in 
a ‘smart working’ mode (see paras. 25.3 
and 25.5) and only onsite inspection ac-
tivities  were  unavoidably  dropped  (see 
Chapter  18).  In  fact,  the  activities  by 
the SA skyrocketed especially in all areas 
that were somehow related to the health 
emergency including the activities with-
in the European Data Protection Board 
(see para. 21.1) and in all supranation-
al  forums  (see  para.  21.3).  From  the 
very  beginning  of  the  pandemic,  the 
Garante was ‘captured’ − and held in a 
grip that has not yet relented − by the 
multi-pronged strategy implemented by 
government to tackle the effects of the 
pandemic from a healthcare (Chapter 5) 
and economic and social (paras. 4.1 and 
4.2)  perspective. That  strategy  revolves 
largely  on  the  (massive)  processing  of 
personal  information,  including  highly 
sensitive data.

3

RELAZIONE 2020I1.2. Se, in questa prospettiva, la punta 
dell’iceberg è stata rappresentata dal pro-
cesso di “costruzione” (e co-produzione 
con le autorità sanitarie) del sistema di 
allerta Covid-19 (cd. app Immuni) (par. 
5.1)  −  che  nella  volontarietà  dell’ade-
sione individuale ha avuto uno dei suoi 
tratti  caratterizzanti,  comune  agli  ordi-
namenti europei (e, in generale, alle de-
mocrazie occidentali) (cfr. par. 21.1) −, 
invero ogni istante della vita della nostra 
comunità, nella sua quotidianità vieppiù 
“dislocata” (e poi forzatamente rinserra-
ta)  su  piattaforme  digitali,  ha  sollevato 
questioni (di libertà) rispetto alle quali il 
Garante è stato chiamato a pronunciarsi. 
La migrazione forzata di larga parte del-
le nostre vite dalla dimensione materiale 
allo  spazio  virtuale  (non  meno  reale), 
fenomeno  già  marcato  nell’era  pre-Co-
vid,  ha  segnato  un  (forse  irreversibile) 
punto di svolta: la virtualizzazione delle 
vite dei nostri giovani − riversate sui so-
cial network e scandite dalla didattica a 
distanza in scuole, di ogni ordine e gra-
do, ed università (par. 4.3) − e di parte 
significativa del mondo del lavoro, con 
la  generalizzazione,  ovunque  possibile, 
del cd. lavoro agile (par. 13.2), l’alimen-
tazione dei (sempre più) numerosi e in-
terconnessi  database  gestiti  dal  Sistema 
sanitario nazionale, come pure di quel-
li che raccolgono i destinatari delle più 
varie provvidenze economiche (cfr. par. 
4.2) e dei benefici fiscali (par. 4.1) − non-
ché sovente dei rispettivi nuclei familiari 
−, hanno imposto una risposta pronta e 
scandita dal trattamento elettronico dei 
dati.  Informazioni,  spesso  confluite  in 
archivi fattisi massivi e soggetti a sempre 
più  insidiosi  data  breach  (cfr.  cap.  16), 
che richiedono da parte di tutti gli attori 
una vigilanza attenta rispetto alle impli-
cazioni sui diritti individuali. 

1.2. The tip of the iceberg was made 
up of the process intended to ‘build up’ 
(and deploy jointly with health care au-
thorities)  the  COVID-19  alert  system 
−  i.e.,  the  so-called  ‘Immuni’  app  (see 
para.  5.1).  One  of  the  key  features  of 
that system was the voluntary nature of 
its  enrolment  mechanism,  which  actu-
ally applies across the EU and, general-
ly speaking, in all Western democracies 
(see para. 21.1). However, the freedom 
dimension was challenged by every mo-
ment  of  our  lives,  which  were  already 
increasingly  ‘de-located’  to  digital  plat-
forms and ended up being forcibly kept 
within the boundaries of those platforms 
−  and  the  Garante  was  called  upon  to 
have its voice heard on all of this. The 
forced migration of a substantial part of 
our lives from the material to the virtual 
dimension  −  which  is  however  no  less 
real − marked what is likely to be a fi-
nal turning point in a process that was 
already  on  its  way  in  the  pre-COVID 
age.  Youths’  lives  have  become  virtual 
on social networks and ended up being 
regulated  by  the  distance  learning  and 
teaching  relied  upon  by  schools  at  all 
levels as well as by universities (see para. 
4.3);  in  the  employment  sector,  smart 
working and teleworking have been im-
plemented to a significant degree when-
ever possible (see para. 13.2); an increas-
ing number of interconnected databases 
handled by the National Health Service 
have been accumulating information in-
cluding  data  on  the  recipients  of  mul-
tifarious  benefits  and  allowances  (see 
para.  4.2)  also  in  the  field  of  taxation 
(see para. 4.1), at times involving whole 
families. All of this has required taking 
steps  and  measures  promptly,  leverag-
ing on the electronic processing of data 
that have often fed hefty filing systems, 
which in turn have been the subject of 
increasingly malicious data breaches (see 
Chapter  16)  such  as  to  require  careful 
surveillance  by  all  the  stakeholders  on 
account  of  the  impact  caused  on  the 
rights of individuals. 

4

1STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII1.3. Entro questa cornice, la corretta 
configurazione  dei  sistemi  informativi 
approntati  (o  potenziati)  per  far  fron-
te agli interventi (di varia natura) posti 
in essere per contrastare la pandemia o 
attenuarne gli effetti (anche economici) 
è stata la chiave di volta dell’intervento 
del Garante. Principi di minimizzazione 
e finalità, principi della privacy by design 
e della privacy by default, valutazione di 
impatto  e  misure  di  sicurezza  −  parole 
chiave  introdotte,  ma  più  spesso  solo 
rinverdite,  dal  RGPD  −,  lungi  dall’es-
sere riducibili ad una sorta di litania di 
adempimenti  percepiti  o  “contrabban-
dati”  come  puramente  burocratici,  si 
sono  confermati  quali  architravi  per  la 
corretta  edificazione,  rimessa  anzitut-
to  ai  titolari  del  trattamento  (sotto  le 
insegne  del  principio  di  responsabiliz-
zazione),  di  qualunque  infrastruttura 
informativa,  e  certo  di  quelle  messe  in 
campo dal legislatore per accompagnare 
la risposta istituzionale agli effetti della 
pandemia. 

Nella convinta consapevolezza che il 
“diritto alla protezione dei dati personali 
non  appare  […]  come  una  prerogati-
va assoluta, ma va considerato alla luce 
della sua funzione sociale” (cfr. Corte di 
giustizia, 9 novembre 2010, cause riuni-
te C-92/09 e C-93/09, Volker und Mar-
kus  Schecke  e  Eifert,  punto  48;  Corte 
di giustizia, 5 maggio 2011, C-543/09, 
Deutsche Telekom, punto 51), non de-
vono allora essere buttate alle ortiche le 
ragioni  fondative  della  protezione  dei 
dati personali rievocate, nella loro sem-
plicità, nel monito di Giovanni Buttarel-
li: “Dati uguale potere. […] È un potere 
nelle mani di una cerchia relativamente 
ristretta.  La  protezione  dei  dati  serve  a 
imbrigliare questo potere così da metter-
lo al servizio del diritto di ciascuno al li-
bero sviluppo della personalità: il diritto 
di pensare liberamente, di avere segreti, 
di dire quello che si vuole, di stringere e 
mantenere rapporti” (Privacy 2030. Una 
nuova visione per l’Europa, 2020, p. 12, 
doc. web n. 9457003).

1.3. Against this backdrop, the focus 
of the Garante’s action has been on the 
appropriate  configuration  of  the  infor-
mation  systems  that  have  been  imple-
mented or enhanced as part of the efforts 
to tackle the pandemic and mitigate its 
effects also from the economic perspec-
tive. The principles of data minimization 
and purpose limitation, the principles of 
privacy  by  design  and  by  default,  data 
protection impact assessment and secu-
rity measures are key notions that were 
introduced,  but  most  often  revamped, 
by  the  GDPR.  They  are  far  from  be-
ing  a  sort  of  string  of  requirements  to 
be regarded or passed off as merely bu-
reaucratic  in  nature.  In  fact,  they  have 
been  confirmed  to  be  the  foundations 
on which controllers should build up − 
in line with the accountability principle 
− any data processing infrastructure and 
most  certainly  any  infrastructure  to  be 
deployed in order to support the public 
efforts  in  countering  the  effects  of  the 
pandemic.

Starting  from  the  assumption  that 
‘The right to the protection of personal 
data  is  not  […]  an  absolute  right,  but 
must  be  considered  in  relation  to  its 
function in society’ (see Court of Justice 
of  the  EU,  9  November  2010,  Joined 
cases  C-92/09  and  C-93/09,  Volker 
und  Markus  Schecke  and  Eifert,  point 
48; Court of Justice of the EU, 5 May 
2011,  case  C-543/09,  Deutsche  Tele-
kom, point 51), one should refrain from 
throwing the basic rationale of data pro-
tection out of the window − as recalled 
by  Giovanni  Buttarelli  in  his  writing: 
‘Data means power. […] Relatively few 
wield this power. Data protection aims 
to constrain it to serve the rights of peo-
ple  to  develop  their  own  personalities, 
have  free  space  to  think,  keep  secrets, 
speak freely, and form and maintain re-
lationships.’ (Privacy 2030. A New Vi-
sion for Europe, 2020, p. 12, web doc 
No 9457003).

5

RELAZIONE 20201I1.4.  Pur  nel  farsi  di  un  nuovo  ca-
pitolo  del  diritto  dell’emergenza,  oggi 
quella  sanitaria,  a  tali  principi  ha  fatto 
costantemente  riferimento  il  Garante, 
rinnovatosi nella sua composizione con 
l’insediamento  del  Collegio  eletto  dal 
Parlamento  il  14  luglio  2020.  La  stella 
polare che ha guidato le scelte dell’Auto-
rità (e le indicazioni dalla stessa fornite) 
è  rimasta  quella  della  (faticosa)  ricerca 
della salvaguardia dei diritti fondamen-
tali  delle  persone,  in  particolare  della 
dignità,  della  riservatezza  e  del  diritto 
alla protezione dei dati personali, rifiu-
tando  (come  già  in  passato  rispetto  ad 
altre “emergenze”) di cadere nella trap-
pola  di  sbrigativi  aut-aut.  Nel  seguire 
(doverosamente) questa traiettoria, l’at-
teggiamento  tenuto  dall’Autorità  è  sta-
to  improntato  ad  una  costante,  leale  e 
sollecita  cooperazione  istituzionale:  lo 
attesta, se mai fosse necessario compro-
varlo, l’intensa interlocuzione informale 
nei tavoli di lavoro (pur virtuali) e la ser-
rata  attività  consultiva  (con  un  elevato 
numero di pareri richiesti e non di rado 
ottenuti in tempi strettissimi, se non ad 
horas) rispetto ai più svariati interventi, 
in  larga  misura  funzionali  al  contrasto 
degli effetti della pandemia (cfr. par. 3.1 
e parte IV, tab. 2 e 3). Con soddisfazio-
ne, in relazione alla funzione “consulen-
ziale” propria dell’Autorità nelle materie 
che  incidono  sulla  protezione  dei  dati 
personali,  si  è  registrata  una  più  intesa 
interlocuzione nella fase di adozione di 
disposizioni  rilevanti,  anche  di  rango 
primario − in linea con la disciplina, sul 
punto innovativa, contenuta nel Regola-
mento generale in materia di protezione 
dei dati (cfr. artt. 36, par. 4, 57, par. 1, 
lett. c) e 58, par. 3, lett. b), del RGPD) 
−, ancorché non siano mancati casi nei 
quali 
l’Autorità 
non è stata invece ricercata (profilo già 
evidenziato  nella  Relazione  2019,  p.  6 
e  che  torna  quest’anno:  cfr.  par.  4.2.2, 
in relazione al tema dei bonus sociali, e 
par.  4.8,  in  materia  di  digitalizzazione 
della  p.a.),  taluni  dei  quali  particolar-
mente significativi: si pensi, da ultimo, 

l’interlocuzione  con 

1.4.  Whilst  writing  a  new  chapter 
of  state  of  emergency  laws  −  currently 
sparked  by  a  health  emergency  −  the 
Garante has relied consistently on those 
principles. A new board of commission-
ers took the helm after being elected by 
Parliament on 14 July 2020. The com-
pass  used  in  all  the  decisions  made  by 
the Authority as well as in the guidance 
and measures it has been issuing has re-
mained  set  on  the  (demanding)  search 
for safeguards of the fundamental rights 
of  individuals  −  in  particular  dignity, 
privacy and the right to the protection 
of  personal  data.  As  it  was  the  case  in 
the  past  on  account  of  other  types  of 
‘emergency’, the Garante took care not 
to fall a prey to the logic of irreconcil-
able  dilemmas.  In  following  this  path, 
the  stance  taken  by  the  Authority  was 
one of unrelenting, fair, prompt cooper-
ation with other public authorities. This 
is shown − suffice it to say here − by the 
in-depth  informal  exchanges  that  took 
place via numberless (virtual) meetings 
along  with  the  multiple  consultative 
activities  that  led  to  a  high  number  of 
opinions rendered in many cases shortly 
after being requested − indeed in a few 
hours’ time − regarding the most diverse 
measures, which were devised largely to 
counter the effects of the pandemic (see 
para. 3.1 and Part IV, Tables 2 and 3). It 
should be pointed out that the Garante 
was consulted more regularly and con-
sistently prior to the issuing of substan-
tial measures, including primary legisla-
tion,  as  part  of  the  consultative  role  it 
is tasked with in all areas that relate to 
personal data protection. This is in line 
with the requirements laid down in the 
EU GDPR (see Articles 36(4), 57(1)(c), 
and  58(3)(b)  thereof).  However,  there 
were cases where the Garante was actu-
ally not consulted − a shortcoming that 
was highlighted in the 2019 Annual Re-
port  as  well,  p.  6;  regarding  this  year’s 
Report, please see para. 4.2.2. as for the 
regulations  granting  social  allowances 
and  para.  4.8  as  for  the  digitalisation 
of public administrative activities. In a 

6

1STATO DI ATTUAZIONE DEL CODICE IN MATERIA DI PROTEZIONE DEI DATI PERSONALIIalla  disciplina  della  certificazione  verde 
per  Covid-19  (cd.  green  pass)  delineata 
dal decreto-legge del 22 aprile 2021, n. 
52, che, in assenza di interventi corret-
tivi,  può  determinare  la  violazione  di 
rilevanti  disposizioni  del  Regolamento 
(agli artt. 5, 6, par. 3, lett. b), 9, 13, 14, 
25 e 32), come evidenziato dal Garan-
te  nel  provvedimento  di  avvertimento 
del 3 maggio 2021, n. 104 (doc. web n. 
9578184).  Criticità,  quelle  evidenziate 
in  questo  caso,  che  oltre  a  risultare  in 
violazione  della  legge,  da  un  punto  di 
vista  formale,  producono  altresì  l’effet-
to, sostanziale, di esporre a pregiudizio 
i diritti dei singoli, incardinando su basi 
normative malferme (sovente oggetto di 
successivi, dispendiosi, interventi corret-
tivi) la conseguente azione amministra-
tiva  o  lo  sviluppo  dell’iniziativa  econo-
mica.

A questo riguardo è allora necessario 
individuare (ma in molti casi semplice-
mente affinare), dal punto di vista pro-
cedimentale,  strumenti  e  modalità  effi-
caci  (con  tempistiche  appropriate)  che 
consentano  a  Parlamento  e  Governo, 
ogni qual volta chiamati ad intervenire 
in ambiti che possano toccare (specie se 
su  larga  scala  o  con  effetti  significativi 
sulle  libertà  individuali)  il  diritto  alla 
protezione  dei  dati  personali,  di  trarre 
pieno vantaggio dalla cooperazione isti-
tuzionale con l’Autorità.

few cases, such shortcomings were espe-
cially remarkable: reference can be made 
to the recent regulations governing the 
so-called  COVID-19  green  pass  as  set 
out in decree No 52 of 22 April 2021. 
Without the amendments requested by 
the Garante, those regulations may ulti-
mately be found to be in breach of the 
GDPR − in particular, of Articles 5, 6(3)
(b),  9,  13,  14,  25  and  32  thereof  −  as 
emphasized by the Garante in its warn-
ing  decision  of  3  May  2021  (web  doc 
No 9578184). On top of violating the 
provisions made in the law, the regula-
tions  in  question  would  give  rise  sub-
stantively  to  violations  of  the  rights  of 
individuals and would undermine both 
administrative  activities  and  entrepre-
neurial  initiatives  on  account  of  their 
unsound  foundations  −  which  might 
require  costly  remedial  measures  to  be 
implemented subsequently.

From this standpoint, there is a need 
to identify − or, in many cases, to fine-
tune  −  effective  procedural  tools  and 
mechanisms  that  can  allow  Parliament 
and  Government  to  fully  and  timely 
benefit  from  the  cooperation  with  the 
Garante whenever they are called upon 
to  take  measures  that  may  impinge  on 
the  right  to  the  protection  of  personal 
data  −  especially  if  those  measures  are 
wide-ranging  in  nature  or  can  signifi-
cantly impact the freedom of individu-
als.

1.5.  La  dimensione  globale  (quan-
tomeno  delle  questioni  legate  al  trat-
tamento  delle  informazioni  personali) 
è,  da  tempo  ormai,  l’habitat  naturale 
delle autorità di protezione dei dati. Se 
il  “confinamento”  imposto  dalla  pan-
demia  ha  portato  all’azzeramento  delle 
missioni internazionali, l’attività del Ga-
rante non è però rimasta neanche per un 
istante  confinata  all’ambito  nazionale. 
Le restrizioni per contenere la diffusione 
della pandemia hanno portato infatti ad 
una sorta di “normalizzazione” dell’uso 
massivo delle piattaforme di comunica-

1.5. The global dimension has long 
been  the  province  of  data  protection 
authorities  at  least  in  connection  with 
the  issues  related  to  the  processing  of 
personal information. The forced lock-
down  caused  by  the  pandemic  all  but 
wiped out international missions, how-
ever  the  Garante’s  activities  have  not 
remained home-bound for a single mo-
ment. Indeed, the restrictions aimed at 
containing the spread of the pandemic 
brought about a sort of ‘normalisation’ 
of the massive use of remote communi-
cation platforms, which turned cooper-

7

RELAZIONE 20201Izione da remoto con un’attività di coo-
perazione che, specie con riferimento ai 
lavori  svolti  nell’ambito  del  Comitato, 
da  puntiforme  si  è  trasformata  in  con-
fronto costante, con una moltiplicazio-
ne (senza precedenti) delle occasioni di 
scambio (e di crescita) tra rappresentanti 
delle autorità di protezione dei dati (cfr. 
parte  IV,  tab.  19). Tale  intensa  attività 
trova riscontro nella copiosa documen-
tazione  attraverso  la  quale  il  Comitato 
ha continuato a fornire indicazioni per 
un’attuazione  coerente  del  RGPD,  sia 
con  riguardo  ai  suoi  più  ‘tradizionali’ 
ambiti di intervento (cfr. par. 21.1), sia 
con  riferimento  alle  eccezionali  misure 
prese,  a  livello  nazionale  ed  europeo, 
per la lotta alla pandemia, sottolineando 
più  volte  che  qualunque  misura  anche 
restrittiva  delle  libertà  adottata  in  un 
contesto eccezionale come quello in cor-
so, debba essere proporzionata e limita-
ta al periodo dell’emergenza. In questo 
novero  vanno  inserite  le  linee  guida  in 
materia  di  titolare  e  responsabile  del 
trattamento  e  sulla  nozione  di  consen-
so, i numerosi pareri resi sui requisiti di 
accreditamento  degli  organismi  di  mo-
nitoraggio dei codici di condotta e degli 
organismi  di  certificazione  predisposti 
da diverse autorità di controllo (tra cui 
la nostra) e quelli necessari per l’appro-
vazione, da parte delle medesime, delle 
regole vincolanti di impresa (Bcr). 

E  proprio  in  tema  di  trasferimenti 
di  dati  all’estero,  non  può  non  passare 
inosservata l’attenzione dedicata dal Co-
mitato agli effetti sulle regole contenute 
nel  Capo  V  del  RGPD  prodotti  dalla 
sentenza Schrems II − con cui la Corte 
di giustizia ha confermato la validità del-
le clausole contrattuali tipo per il trasfe-
rimento di dati personali a responsabili 
del  trattamento  stabiliti  in  Paesi  terzi, 
ma ha invalidato la decisione di adegua-
tezza della protezione offerta dal regime 
dello  scudo  UE-USA  per  la  privacy  − 
sull’utilizzo  degli  strumenti  ivi  previsti 
e  lo  sforzo  volto  a  fornire  indicazioni 
chiare in ordine alle misure supplemen-
tari da adottare, ove gli ordinamenti dei 

ation activities from well-spaced events 
into  a  continuous  dialogue  especially 
within  the  framework  of  the  Europe-
an Data Protection Board. Thus, there 
was  an  (unprecedented)  multiplication 
of  the  opportunities  for  exchanging 
(and  acquiring) 
information  among 
representatives  from  data  protection 
authorities (see Part IV, Table 19). Such 
intensive  exchanges  are  mirrored  by 
the  many  documents  through  which 
the  EDPB  continued  to  provide  guid-
ance  aimed  at  ensuring  the  consistent 
enforcement  of  the  GDPR  −  both  in 
respect of the exceptional measures im-
plemented at domestic and EU level to 
counter the pandemic and with regard 
to more ‘traditional’ areas of activity (see 
para. 21.1). As to the former, the EDPB 
underlined  repeatedly  that  any  such 
measure,  including  those  limiting  the 
freedom of individuals, must be propor-
tionate  and  limited  to  the  duration  of 
the emergency period even when adopt-
ed under exceptional circumstances. As 
to the latter, reference should be made 
to  the  guidelines  on  controllers  and 
processors  and  on  the  notion  of  con-
sent, to the many opinions rendered on 
the  accreditation  requirements  of  code 
of  conduct  monitoring  bodies  and  the 
additional  accreditation  requirements 
for certification bodies as well as to the 
opinions the EPDB was required to give 
with a view to the approval of binding 
corporate rules by the competent super-
visory authorities. 

Still regarding data transfers to third 
countries,  one  cannot  but  highlight 
the attention paid by the EDPB to the 
effects  that  the  Schrems  II  judgment 
produced on the rules in Chapter V of 
the GDPR regarding the transfer tools 
as  envisaged  therein.  By  the  said  judg-
ment,  the  Court  of  Justice  of  the  EU 
confirmed that the standard contractual 
clauses for the transfer of personal data 
to controllers in third countries retained 
their validity, however it invalidated the 
Commission’s decision on the adequate 
protection afforded by the EU-US Pri-

8

1STATO DI ATTUAZIONE DEL CODICE IN MATERIA DI PROTEZIONE DEI DATI PERSONALIIPaesi  terzi  destinatari  impongano  agli 
importatori  restrizioni  tali  da  impedire 
il rispetto delle garanzie contenute negli 
strumenti stessi (parr. 17 e 21.1).

1.6. Sarebbe però limitativo (se non 
fuorviante)  ritrarre  l’impressione  della 
pandemia (e delle questioni che intorno 
ad essa hanno ruotato) quale catalizzato-
re unico dell’attività del Garante e (tra-
gico)  “mattatore”  nell’annus  horribilis 
che abbiamo alle spalle. Ormai superata 
la  prima  fase  della  sperimentazione  dei 
nuovi  istituti  introdotti  con  il  RGPD, 
le risorse dell’Autorità sono assorbite in 
modo crescente nell’ambito della coope-
razione  europea,  anzitutto  attraverso  la 
piattaforma IMI (cfr. parr. 12.9, 14.6 e 
21.1 nonché, per indicatori numerici, la 
parte IV, tab. 10-12) tenuto anche conto 
del moltiplicarsi dei casi di rilevanza tran-
sfrontaliera  e  dei  trattamenti  effettuati 
dalle (poche e gigantesche) piattaforme 
e reti sociali che dominano la scena, con 
criticità che vanno via via emergendo: si 
pensi  alla  questione  dell’accertamento 
dell’età online, oggetto dell’iniziativa del 
Garante nei confronti del colosso cinese 
TikTok (cfr. par. 9.4), alla tematica delle 
fake news (parr. 3.2 e 12.8) e agli inter-
venti,  ancora  numerosi,  in  materia  di 
deindicizzazione (par. 9.5). 

In  ambito  economico,  come  già  in 
passato (cfr. da ultimo Relazione 2019, 
p. 8), si sono evidenziate le (persistenti) 
forti criticità rispetto ai trattamenti effet-
tuati per finalità di (tele)marketing − con 
la correlativa irrogazione di sanzioni am-
ministrative  pecuniarie  particolarmente 
severe  nel  settore  telefonico  ed  energe-
tico (se ne dà conto, rispettivamente, ai 
parr.  11.1.1  e  11.1.2)  −  e  si  segnala,  a 
conforto dell’azione da tempo intrapresa 
dall’Autorità (per una più ampia pano-
ramica sul contenzioso giurisdizionale si 
rinvia al cap. 20), la recente autorevole 

vacy Shield. The EDPB endeavoured to 
provide  clear-cut  guidance  on  the  sup-
plementary measures to be implemented 
if the legal systems of the data importers’ 
third countries envisage limitations such 
as to prevent compliance with the safe-
guards set forth in the transfer tools at 
issue (see paras 17 and 21.1). 

1.6. Still, it would be a very incom-
plete  (or  downright  misleading)  view 
of  the  Garante’s  work  one  that  would 
depict the pandemic and the related is-
sues as the sole catalyst of that work − 
making up the lion’s share of the annus 
horribilis behind us. Having progressed 
past the initial testing of the new tools 
introduced by the GDPR, the Author-
ity has been gaining momentum in de-
veloping cooperation at EU level − first 
and  foremost,  through  the  IMI  plat-
form  (see  paras.  12.9,  14.6  and  21.1 
as  well  as  the  figures  in  Part  IV, Table 
10-12).  Account  should  also  be  taken 
in  this  respect  of  the  growing  number 
of cross-border processing cases and the 
impact  due  to  the  processing  activities 
performed  by  the  giant  IT  platforms 
and social networks that are increasing-
ly under the limelight along with all the 
attending criticalities. Reference can be 
made to the issue of online age verifica-
tion, which was the subject of measures 
adopted by the Garante vis-à-vis TikTok 
(see para. 9.4); to fake news (see paras. 
3.2 and 12.8); and to the many de-list-
ing requests that are still being received 
(see para. 9.5).

Looking  at  business  and  entrepre-
neurial activities, there remained (like in 
the past − see the 2019 Annual Report, 
p.  8)  major  criticalities  affecting  tele-
marketing-related  processing;  indeed, 
hefty administrative fines were imposed 
on  companies  from  the  telecom  and 
utilities  sectors  (see  paras.  11.1.1  and 
11.1.2,  respectively).  The  actions  the 
Garante  has  been  waging  since  long 
were  supported  −  see  Chapter  20,  for 
additional  information  on  the  relevant 

9

RELAZIONE 20201Iconferma  dell’illiceità  delle  campagne 
telefoniche  di  cd.  “recupero  consenso” 
da  parte  della  Corte  Suprema  di  cassa-
zione (cfr. Sez. I, ord. 26 aprile 2021, n. 
11019, che ha confermato l’impugnata 
sentenza del Tribunale di Milano del 5 
maggio 2017, n. 5022 e il provv. 22 giu-
gno 2016, n. 275, doc. web 5255159), 
come pure delle conseguenze sanziona-
torie  derivanti  dall’abusiva  attivazione 
di  schede  telefoniche  all’insaputa  degli 
interessati  (cfr.  Cass.  civ.,  Sez.  II,  ord. 
20  aprile  2021,  n.  10368,  confermati-
va  dell’ordinanza-ingiunzione  18  aprile 
2013, n. 204, doc. web n. 2691090). 

Con  riguardo  alla  materia,  assai  ri-
levante, dei codici di condotta, a com-
pimento  di  un  iter  procedimentale 
articolato  (comprensivo  del  parere  fa-
vorevole del Comitato) è stato adottato 
il provvedimento contenente i requisiti 
per  l’accreditamento  a  livello  nazionale 
degli  organismi  di  monitoraggio  (stru-
mento  indispensabile  per  assicurare  il 
corretto  funzionamento  dei  codici  di 
condotta,  con  procedimento  definito 
nel settore delle informazioni commer-
ciali e in prossimità di arrivo rispetto ai 
Sic) (par. 14.3). Nella prospettiva della 
cd. accountability, merita altresì ricorda-
re l’adozione dei requisiti aggiuntivi per 
l’accreditamento  (da  parte  di  Accredia) 
degli  organismi  di  certificazione,  pre-
vio parere favorevole del Comitato (par. 
14.7).

judicial  cases  −  by  the  recent  decision 
of  the  Italian  Court  of  Cassation  (No 
11019  of  26  April  2021),  which  up-
held the judgment by the Milan Court 
No  5022  of  5  May  2017  and  the  Ga-
rante’s  order  No  275  of  22  June  2016 
(web  doc  No  5255159)  whereby  the 
so-called  ‘consent  recovery’  campaigns 
implemented for telemarketing purpos-
es had been found to be unlawful. The 
same applies to the judgment of the Ital-
ian Court of Cassation No 10368 of 20 
April 2021, which upheld the Garante’s 
order (No 204 of 18 April 2013) to pay 
the fine imposed on account of the un-
authorised activation of telephone pay-
cards without informing data subjects.

Regarding  the  important  issue  of 
codes of conduct, a complex procedur-
al  sequence  was  completed  when  the 
Garante’s  decision  was  adopted  (upon 
the  favourable  opinion  by  the  EDPB) 
approving the requirements for accred-
itation  of  monitoring  bodies  −  which 
are indispensable in order to ensure the 
proper  operation  of  codes  of  conduct. 
The  adoption  of  a  code  of  conduct  in 
the  business  information  sector  was  fi-
nalised  and  the  code  of  conduct  for 
credit bureaus is about to be released as 
well − see para 14.3.

Reference should also be made from 
the  accountability  perspective  to  the 
adoption of the additional requirements 
for  the  accreditation  (by  ACCREDIA) 
of  certification  bodies,  further  to  the 
favourable opinion given by the EDPB 
(see para. 14.7).

1.7. La digitalizzazione crescente del-
la società (cui la pandemia ha impresso 
un’accelerazione  formidabile)  e  il  pro-
gramma di azione verso la trasformazio-
ne digitale − uno dei pilastri dell’azione 
politica già in essere a livello europeo (v. 
la  Comunicazione  della  Commissione 
europea, 2030 Digital Compass: the Eu-
ropean way for the Digital Decade, Brus-
sels,  9.3.2021,  COM(2021)  118  final) 
e  nazionale  (con  il  Piano  nazionale  di 
ripresa  e  resilienza)  −  presuppone  una 

1.7.  The  fast-pace  digitalisation  of 
society  was  expedited  forcibly  by  the 
pandemic  and  the  action  programme 
towards  digital  transformation  is  one 
of  the  pillars  of  the  political  initia-
tives  at  EU  level  −  see  the  European 
Commission’s  Communication  called 
‘2030 Digital Compass: The European 
Way  for  the  Digital  Decade’,  Brussels, 
09.03.2021, COM(2021)118-final - as 
well as at domestic level − see the Na-
tional Recovery and Resilience Plan. A 

10

1STATO DI ATTUAZIONE DEL CODICE IN MATERIA DI PROTEZIONE DEI DATI PERSONALIIsolida educazione (al) digitale e, al con-
tempo, una consapevolezza piena e dif-
fusa  (a  livello  individuale  e  sociale)  dei 
“diritti digitali” della persona: tra questi 
una  posizione  centrale  spetta  al  diritto 
alla  protezione  dei  dati  personali  (sulla 
scorta  dell’art.  8  della  Carta  dei  diritti 
fondamentali),  oggetto  di  significativi 
interventi  da  parte  della  Corte  di  giu-
stizia, da ultimo (nuovamente) con una 
serie di sentenze (richiamate al cap. 24) 
in materia di dati di traffico (che tornano 
ad interrogare anche la tenuta del quadro 
ordinamentale nazionale), oltre alla più 
volte ricordata pronuncia che ha invali-
dato il Privacy Shield (cd. Schrems II).

E proprio per favorire un’accresciuta 
consapevolezza della dimensione dei di-
ritti nella società tecnologica, l’Autorità, 
in varie forme, ha dato nuovo impulso 
alla propria comunicazione istituzionale 
(cfr. cap. 23) e continua ad investire (nei 
limiti delle risorse disponibili) su divul-
gazione  e  formazione  (cfr.  parr.  23.4  e 
21.5). Ma il Garante pure richiede uno 
sforzo  (responsabile)  in  capo  ai  titolari 
del trattamento, ribadendo l’importanza 
della figura del responsabile per la prote-
zione dei dati (cfr. par. 4.6) e spingendo-
si a sollecitare con i propri provvedimen-
ti, ove se ne siano ravvisati gli estremi, 
la  promozione  di  adeguate  iniziative 
formative da parte degli stessi titolari del 
trattamento: ciò è accaduto, ad esempio, 
nei confronti del Ministero dell’interno 
in relazione al personale, anche periferi-
co, della Polizia di Stato, per assicurare, 
in un settore tanto delicato per la dina-
mica democratica (e oggetto della recen-
te  disciplina  nazionale  di  recepimento 
della  direttiva  680/2016),  il  puntuale 
rispetto  dei  diritti  delle  persone  (cfr. 
par.  8.2).  Nelle  forme  più  opportune, 
un  ampio  coinvolgimento  di  scuole  ed 
università  (in  relazione  a  queste  ultime 
anche  con  riguardo  alle  facoltà  tecni-
co-scientifiche) si fa sempre più urgente.

key precondition for all of this is a ro-
bust  education  initiative  focusing  (and 
based) on digital technology along with 
the  full  awareness  at  both  public  and 
individual  level  of  the  ‘digital  rights’ 
of individuals. A key role among those 
rights is played by the right to the pro-
tection of personal data as enshrined in 
Article 8 of the Charter of Fundamental 
Rights of the EU, which was the subject 
of authoritative decisions by the Court 
of  Justice  of  the  EU.  Reference  can  be 
made in this regard to a few judgments 
(see Chapter 24) concerning traffic data 
−  which  actually  question,  once  again, 
the soundness of the Italian legal frame-
work in this respect − as well as to the 
aforementioned  judgment  invalidating 
the EU-US Privacy Shield, i.e., the so-
called Schrems-II judgment. 

It was exactly with a view to foster-
ing awareness of the rights dimension in 
the  technological  society  that  the  Gar-
ante  revamped,  in  many  ways,  its  me-
dia outreach activities (see Chapter 23) 
and  continued  to  invest  (the  available) 
resources into dissemination and train-
ing (see paragraphs 23.4 and 21.5). At 
the same time, the Garante called upon 
controllers  to  act  responsibly  and  reaf-
firmed  the  importance  of  data  protec-
tion officers (see para. 4.6) − indeed, the 
Garante went so far as to urge controllers 
to implement suitable training activities 
in certain specific cases. This happened, 
for instance, with the Ministry of the In-
terior and the training of police officials 
in order to ensure full compliance with 
the rights of individuals in an area that 
is  key  for  the  functioning  of  democra-
cy  −  also  in  the  light  of  the  legislation 
that  was  recently  enacted  to  transpose 
directive 2016/680 (see para. 8.2). The 
wide-ranging  involvement  of  schools 
and the academia in such awareness-rais-
ing initiatives − including technical and 
scientific departments at universities − is 
becoming increasingly urgent.

1.8.  Il  processo  in  atto  −  che  si  è 
provato a tratteggiare e che, quanto alle 

1.8.  The  ongoing  developments  as 
outlined here and detailed in the Annu-

11

RELAZIONE 20201I1

attività  realizzate,  trova  una  dettagliata 
descrizione  nella  Relazione  −  richiede, 
sia  consentito  sottolinearlo,  una  corni-
ce istituzionale solida e dotata di risorse 
strumentali  e  personali  all’altezza  della 
sfida:  solo  a  queste  condizioni  il  Ga-
rante  (e,  più  in  generale,  le  autorità  di 
protezione  dei  dati)  possono  recare  un 
contributo  nell’interesse  generale.  Lo 
ribadisce, da ultimo, la Risoluzione del 
Parlamento europeo del 25 marzo 2021 
sulla relazione di valutazione della Com-
missione  concernente  l’attuazione  del 
regolamento  generale  sulla  protezione 
dei  dati  due  anni  dopo  la  sua  applica-
zione (2020/2717(RSP)), nella quale si 
invitano  espressamente  “gli  Stati  mem-
bri a rispettare il loro obbligo giuridico 
a norma dell’articolo 52, paragrafo 4, di 
dotare le loro autorità di protezione dei 
dati di risorse sufficienti per consentire 
loro di svolgere il proprio lavoro nel mi-
glior modo possibile e assicurare parità 
di  condizioni  a  livello  europeo  nell’at-
tuazione del GDPR” (punto 17).

Illusorio (se non pericoloso per una 
convivenza  sociale  democraticamente 
ordinata, prima ancora che per i diritti 
dei  singoli)  pensare  alle  sfide  della  cd. 
società  dei  dati  −  dei  big  data,  oggetto 
di una (originale) prima indagine cono-
scitiva  portata  a  termine  nel  2020  dal 
Garante unitamente ad Agcm e Agcom 
(doc. web n. 9264297), e dell’intelligen-
za artificiale − prescindendo dal sistema 
valoriale sul quale, tra molte difficoltà e 
resistenze, l’Unione europea (e le Istitu-
zioni nazionali con essa operanti) ha cer-
cato di coniugare progresso tecno-scien-
tifico e sociale e sviluppo integrale della 
persona.

al Report require − this must be pointed 
out − a sound organisational framework 
along with human and financial resourc-
es  that  can  tackle  the  many  challenges 
before  us.  Only  if  these  conditions  are 
fulfilled  will  the  Garante  −  and  all  su-
pervisory authorities in general − be in 
a  position  to  contribute  to  the  public 
interest. This was recently reaffirmed by 
the  European  Parliament’s  Resolution 
of 25 March 2021 on the Commission 
Evaluation  Report  on  implementation 
of the GDPR two years after its applica-
tion (2020/2717(RSP) ), which explic-
itly called ‘on Member States, therefore, 
to  comply  with  their  legal  obligation 
under Article 52(4) to allocate sufficient 
funds  to  their  DPAs  to  allow  them  to 
carry  out  their  work  in  the  best  way 
possible and to ensure a European level 
playing field for the enforcement of the 
GDPR’. 

One should not delude oneself into 
imagining that the challenges of the data 
society − from big data, which were the 
subject  of  an  (innovative)  fact-finding 
survey carried out in 2020 by the Gar-
ante along with the Italian Antitrust and 
Communications  Safeguards  Author-
ities,  up  to  artificial  intelligence  −  can 
be addressed without taking account of 
the framework of values through which 
the European Union (and the national 
authorities working under its aegis) have 
been endeavouring to reconcile techno-
logical,  scientific  and  social  advance-
ments with the full-fledged, unimpaired 
development  of  individuals.  Indeed, 
such a delusion would be putting at risk 
the democratic foundations of our social 
order  even  apart  from  and  beyond  en-
dangering the rights of individuals. 

12

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALIILegge di bilancio 2021

2

Il quadro normativo in materia di 
protezione dei dati personali 

Numerosi i provvedimenti normativi con riflessi sulla protezione dei dati perso-
nali approvati nel 2020: fra questi, al fine di offrirne una ricognizione sintetica ma 
tale da rendere conto dell’ampiezza e dell’eterogeneità delle materie che rientrano 
nell’area di interesse dell’Autorità e che sono comunque suscettibili di incidere sulla 
materia della protezione dei dati personali, si menzionano in particolare quelli di 
seguito indicati.

2.1. Le leggi e i decreti-legge

Per quanto riguarda le leggi e i decreti-legge, ci si riferisce ai seguenti:
1) la legge 30 dicembre 2020, n. 178, recante il bilancio di previsione dello Stato 
per l’anno finanziario 2021 e il bilancio pluriennale per il triennio 2021-2023, delle 
cui disposizioni si segnalano, in particolare:

a) i commi 227 e 228 dell’art. 1 che, mediante l’aggiunta del comma 3-bis all’art. 
4, d.lgs. 5 agosto 2015, n. 127 (Trasmissione telematica delle operazioni IVA e di 
controllo delle cessioni di beni), prevedono che l’Agenzia delle entrate metta a di-
sposizione dei contribuenti una piattaforma telematica dedicata alla compensazione 
di crediti e debiti derivanti da transazioni commerciali, in modo tale da produrre i 
medesimi effetti dell’estinzione dell’obbligazione ai sensi del codice civile, deman-
dando l’individuazione delle modalità di attuazione e delle condizioni di servizio di 
tale sistema a un decreto del Ministro della giustizia, da adottarsi sentito il Garante;
b) il comma 621, secondo il quale, nell’ottica della continuità della gestione del 
sistema di allerta Covid-19 (cd. app Immuni), le attività dirette a garantire lo svilup-
po, l’implementazione e il funzionamento della relativa piattaforma (di cui all’art. 6, 
d.l. 30 aprile 2020, n. 28, su cui v. infra par. 5.1) nel 2021 saranno realizzate dalla 
competente struttura per l’innovazione tecnologica e l’innovazione della Presidenza 
del Consiglio dei ministri;

c) il comma 623 che, al fine di ridurre il divario digitale e favorire la fruizione 
della didattica a distanza, prevede l’assegnazione in comodato gratuito di un disposi-
tivo elettronico dotato di connettività per un anno o un bonus di equivalente valore 
da utilizzare per le medesime finalità ai soggetti appartenenti a nuclei familiari con 
un reddito Isee non superiore a 20.000 euro annui, con almeno uno dei componenti 
iscritti a un ciclo di istruzione scolastico o universitario non titolari di un contratto 
di connessione internet o di un contratto di telefonia mobile, che si dotino del Siste-
ma pubblico di identità digitale (Spid);

d) il comma 1097, concernente il cd. cashback, secondo il quale, modificando il 
comma 288 dell’art. 1, l. 27 dicembre 2019, n. 160 (legge di bilancio 2019), i rim-
borsi attribuiti per gli acquisti con strumenti di pagamento elettronici non concor-
rono a formare il reddito del percipiente. Il Garante è stato consultato dal Mef sullo 
schema di regolamento recante la disciplina di tale programma di rimborso e incen-
tivo all’utilizzo di pagamenti elettronici, il cui testo era stato aggiornato, rispetto alla 
versione originariamente trasmessa, per recepire le indicazioni fornite dall’Autorità 
nel corso di interlocuzioni intercorse con rappresentanti del Dicastero, di PagoPA 

13

RELAZIONE 2020IIl decreto-legge
cd. Ristori

s.p.a. e di Consap s.p.a., al fine di conformare il regolamento alle garanzie previste 
dalla normativa europea e nazionale di protezione dati (cfr. parr. 3.1.4 e 4.1.4); 

e) i commi 957 e 958 i quali, nell’ambito delle misure finalizzate alla prevenzione 
dell’assenteismo dei dipendenti pubblici, prevedono rispettivamente, il primo, che 
vengano attribuite alla Presidenza del Consiglio dei ministri le risorse disponibili in 
conto residui attualmente destinate per tale azione di contrasto e, il secondo, l’abro-
gazione dei commi da 1 a 4 dell’art. 2, l. n. 56/2019 (cd. Concretezza). I due commi 
abrogati prevedevano l’introduzione di sistemi di verifica biometrica dell’identità e 
di videosorveglianza degli accessi per i dipendenti delle amministrazioni pubbliche 
ai fini della verifica dell’osservanza dell’orario di lavoro, ad esclusione del personale 
in regime di diritto pubblico, dei dipendenti titolari di un rapporto di lavoro agile 
nonché del personale degli istituti scolastici ed educativi.

2) Il decreto-legge 28 ottobre 2020, n. 137, recante ulteriori misure urgenti in 
materia di tutela della salute, sostegno ai lavoratori e alle imprese, giustizia e sicu-
rezza, connesse all’emergenza epidemiologica da Covid-19 (cd. Ristori), convertito 
dalla legge 18 dicembre 2020, n. 176. Nel provvedimento sono confluiti anche i 
successivi decreti-legge Ristori-bis (d.l. 9 novembre 2020, n. 149), Ristori-ter (d.l. 
23 novembre 2020, n. 154) e Ristori-quater (d.l. 30 novembre 2020, n. 157). Fra le 
disposizioni del decreto − per lo più volte a riconoscere contributi a fondo perduto 
per imprese e altri soggetti la cui attività è stata fortemente compromessa dalla crisi 
connessa alla pandemia − risultano di particolare interesse gli artt. 18, 19 e 20, in 
materia di salute e sicurezza, che si illustrano brevemente di seguito. Premesso che 
l’art. 18 ha consentito l’esecuzione di tamponi antigenici rapidi anche da parte dei 
medici di medicina generale e dei pediatri di libera scelta, l’art. 19 autorizza i pro-
fessionisti a raccogliere le informazioni (per ciascun assistito) sui tamponi effettuati 
e i relativi esiti sul referto elettronico, rendendoli immediatamente disponibili attra-
verso il Sistema tessera sanitaria sia all’assistito (in caso di esito positivo o negativo), 
anche mediante il Fascicolo sanitario elettronico (Fse), sia alle Asl di competenza 
(in caso di solo esito positivo). Sul referto elettronico sono presenti in chiaro i dati 
di contatto, imprescindibili per adottare i provvedimenti di sanità pubblica (isola-
mento e quarantena) nonché per mettere in atto le operazioni di tracciamento dei 
relativi contatti. La disposizione prevedeva che dovesse essere acquisito il parere del 
Garante in merito alle modalità attuative delle predette disposizioni, da adottarsi di 
concerto tra Mef e Ministero della salute; il Garante ha reso parere favorevole sul re-
lativo schema di decreto, poi adottato il 3 novembre 2020 e pubblicato nella G.U. n. 
276 del 5 novembre 2020 (parere 3 novembre 2020, n. 215, doc. web n. 9563445: 
cfr. par. 5.4). L’art. 20 prevede, invece, che il Ministero della salute attivi un servizio 
nazionale di supporto telefonico e telematico alle persone risultate positive al virus 
Covid-19, che hanno avuto contatti stretti o casuali con soggetti risultati positivi o 
che hanno ricevuto una notifica di allerta attraverso l’applicazione Immuni (cfr. in-
fra), i cui dati sono resi accessibili per caricare il codice chiave in presenza di un caso 
di positività. A tal fine, i dati relativi ai casi diagnosticati di positività al virus sono 
resi disponibili al menzionato servizio nazionale, anche attraverso il Sistema tessera 
sanitaria ovvero tramite sistemi di interoperabilità. Il servizio nazionale di risposta 
telefonica è stato istituito con ordinanza del 19 dicembre 2020, n. 34 del Commis-
sario straordinario per l’attuazione e il coordinamento delle misure di contenimento 
e contrasto dell’emergenza epidemiologica Covid-19, sul cui schema il Garante ha 
reso parere favorevole (provv. 17 dicembre 2020, n. 273, doc. web n. 9516719: cfr. 
par.  5.1.4).  Il  decreto  introduce,  inoltre,  specifiche  misure  per  il  settore  giustizia 
(cfr. artt. 23-27). In tali disposizioni si prevede l’utilizzo di strumenti processuali 
telematici che consentano, per quanto possibile, l’esercizio della giurisdizione pena-

14

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII2Misure di contrasto
all’utilizzo distorto
della rete

Norme di
semplificazione e
digitalizzazione
dei procedimenti
amministrativi

le, amministrativa e tributaria senza rischi per tutti gli operatori interessati, con la 
previsione di istituti idonei a consentire una gestione più flessibile anche nell’ambito 
penitenziario.  Si  segnalano,  infine:  l’art.  30  (cd.  Svuota  carceri)  che,  nel  caso  di 
detenzione  domiciliare,  prevede  che  debba  essere  sempre  disposta  “l’applicazione 
di procedure di controllo mediante mezzi elettronici o altri strumenti tecnici” (cd. 
braccialetti elettronici) per prevenire il rischio concreto di fughe e di reiterazione di 
condotte delittuose; l’art. 31, che detta apposite disposizioni per consentire lo svol-
gimento delle elezioni degli organi territoriali e nazionali degli ordini professionali 
vigilati dal Ministero della giustizia con modalità telematiche da remoto.

3) Il decreto-legge 21 ottobre 2020, n. 130, recante disposizioni urgenti in ma-
teria di immigrazione e protezione internazionale, nonché misure di contrasto all’u-
tilizzo distorto del web e di disciplina del Garante nazionale dei diritti delle persone 
private  della  libertà  personale  (cd.  Sicurezza),  convertito  dalla  legge  18  dicembre 
2020, n. 173. Di particolare interesse risulta l’art. 12, per il quale, al fine di rafforza-
re la prevenzione e il contrasto dei reati in materia di traffico e altre condotte aventi 
ad oggetto sostanze stupefacenti, l’organo del Ministero dell’interno per la sicurezza 
e la regolarità dei servizi di telecomunicazione di cui all’art. 14, comma 2, l. 3 agosto 
1998, n. 269, forma un elenco, da tenere costantemente aggiornato, dei siti web 
che possono essere utilizzati per commettere uno o più di tali reati con l’impiego 
di sistemi informatici o mezzi di comunicazione telematica ovvero attraverso reti 
di  telecomunicazione  disponibili  al  pubblico. Tale  elenco  è  notificato  ai  fornitori 
di connettività alla rete internet (cd. provider) affinché impediscano l’accesso agli 
stessi. A garanzia dell’osservanza dell’obbligo gravante sui fornitori di rete di inibire 
entro sette giorni l’accesso ai siti web segnalati dai competenti organi di polizia, il 
comma 2 della disposizione introduce una sanzione amministrativa pecuniaria, alla 
cui irrogazione provvede il Mise.

4) Il decreto-legge 16 luglio 2020, n. 76, recante misure urgenti per la sempli-
ficazione e l’innovazione digitale (cd. Semplificazioni), convertito con la legge 11 
settembre 2020, n. 120, adottato dal Governo in chiave di ausilio alla ripresa del 
Paese e volto alla semplificazione dei procedimenti amministrativi, alla digitalizza-
zione della p.a. nonché al sostegno all’economia verde e all’attività di impresa. Tra le 
disposizioni di interesse si segnalano, in particolare, le seguenti:

a) l’art. 12, che prevede modifiche alla l. 7 agosto 1990, n. 241, per rendere effet-
tivi alcuni istituti, perseguire talune finalità già insite nella legge e ridurre i tempi dei 
procedimenti. In primo luogo, viene integrato l’art. 1, l. n. 241/1990, disponendo 
che i rapporti tra cittadini e p.a. siano improntati al principio della collaborazione 
e della buona fede, con l’obbligo per le p.a. statali di ridurre i termini dei procedi-
menti di rispettiva competenza. Al fine di incentivare il rispetto dei termini procedi-
mentali nonché di garantire la piena operatività dei meccanismi di silenzio assenso, 
con il nuovo comma 8-bis dell’art. 2, l. n. 241/1990, viene stabilita l’inefficacia di 
alcuni provvedimenti adottati fuori termine. Un secondo gruppo di disposizioni in-
troduce misure atte a favorire la partecipazione di singoli e imprese al procedimento 
amministrativo telematico, consentendosi, in sostanza, l’accesso agli atti e l’esercizio 
dei diritti tramite il punto di accesso telematico gestito da PagoPA attraverso una 
particolare  applicazione  denominata  APP  IO.  Con  ulteriori  novelle  alla  legge  n. 
241/1990 in materia di attività consultiva delle pubbliche amministrazioni si pre-
vede che, in caso di decorrenza del termine senza che sia stato comunicato il parere, 
ancorché si tratti di un parere obbligatorio, l’amministrazione richiedente procede 
indipendentemente dallo stesso. Infine, con le modifiche all’art. 18, l. n. 241/1990 si 
prevede che le dichiarazioni di cui agli artt. 46 e 47, d.P.R. n. 445/2000, ovvero l’ac-
quisizione d’ufficio di dati e documenti da parte delle pubbliche amministrazioni, 

15

RELAZIONE 2020I2sostituiscano ogni tipo di documentazione comprovante tutti i requisiti soggettivi 
ed oggettivi richiesti dalla normativa di riferimento, fatto comunque salvo il rispetto 
delle disposizioni antimafia e delle misure di prevenzione di cui al decreto legislativo 
6 settembre 2011, n. 159; 

b) l’art. 17-bis, il quale novella la disciplina concernente l’accesso alle informazio-
ni presenti nell’Anagrafe tributaria da parte degli enti locali e dei soggetti affidatari 
del servizio di riscossione. In base a tale disposizione gli enti e i soggetti in parola  
possono accedere anche ai dati di cui all’art. 7, comma 6, d.P.R. n. 605/1973, re-
gistrati nel cd. Archivio dei rapporti finanziari (Arf). Si tratta dei dati identificativi 
(compreso  il  codice  fiscale)  di  ogni  soggetto  che  intrattenga  qualsiasi  rapporto  o 
effettui − anche per conto o a nome di terzi − qualunque operazione di natura fi-
nanziaria (ad eccezione dei bollettini di conto corrente postale di importo unitario 
inferiore a 1.500 euro) con operatori finanziari, quali banche, Poste italiane, inter-
mediari finanziari, imprese di investimento, organismi di investimento collettivo del 
risparmio e società di gestione del risparmio; 

c) l’art. 24, in materia di cittadinanza digitale e accesso ai servizi digitali della 
pubblica amministrazione, che apporta modifiche al Cad in tema di identità, do-
micilio digitale e accesso ai servizi digitali. In particolare, la disposizione estende la 
possibilità di utilizzare i servizi pubblici erogati in rete tramite la propria identità 
digitale, precisando − quale misura di semplificazione − che l’accesso al domicilio 
digitale avvenga tramite dispositivi mobili anche attraverso il punto di accesso te-
lematico previsto dall’art. 64-bis del Cad. Tali modifiche mirano a consolidare la 
funzione di punto di accesso telematico ai servizi pubblici dell’APP IO, applicazione 
gestita da PagoPA, società interamente partecipata dal Mef, prevedendo che le p.a. 
rendano  i  propri  servizi  fruibili  in  rete  su  dispositivi  mobili  anche  attraverso  tale 
applicazione. Ai fini dell’esposizione di tutti i servizi su APP IO, si aggiunge al citato 
art. 64-bis, il comma 1-quater, che impone ai soggetti di cui all’art. 2, comma 2, lett. 
a), del Cad (e quindi anche alle autorità indipendenti ivi indicate) di avviare i pro-
getti di trasformazione digitale entro il 28 febbraio 2021. Di interesse in materia di 
protezione dei dati personali risultano poi le modifiche all’art. 6-quinquies del Cad, 
sul fenomeno dell’invio di comunicazioni indesiderate. La norma sostituisce l’attua-
le divieto di utilizzo degli indirizzi per finalità “diverse da quelle aventi valore legale” 
ovvero estranee alla finalità di erogazione di servizi pubblici, con il divieto di utilizzo 
dei  medesimi  per  l’invio  di  comunicazioni  commerciali  come  definite  dall’art.  2, 
comma 1, lett. f ), d.lgs. n. 70/2003. In pratica, tale modifica comporta che il di-
vieto dell’uso del domicilio digitale senza il preventivo consenso del destinatario si 
riferisce non solo ai soggetti cui si applica il Cad, ma a qualunque mittente. Si chia-
risce altresì che il divieto attiene appunto all’invio, senza il consenso dei destinatari, 
di comunicazioni commerciali di carattere promozionale e di materiale pubblicitario 
estraneo alle finalità istituzionali del mittente. Le conseguenze sanzionatorie per il 
caso  di  violazione  del  divieto  dell’uso  del  domicilio  digitale  senza  consenso  sono 
disciplinate dal medesimo decreto legislativo n. 70/2003 nonché dal RGPD. Con il 
comma 3 dell’articolo, infine, si prevede che al sistema Scipafi (Sistema centralizzato 
informatico di prevenzione amministrativa del furto di identità) di cui al decreto le-
gislativo 13 agosto 2010, n. 141, possano aderire anche i gestori dell’identità digitale 
di cui all’art. 64 del Cad, al fine di effettuare le verifiche propedeutiche al rilascio 
delle credenziali di accesso relative al sistema Spid;

d) l’art. 26, che definisce le modalità di funzionamento della piattaforma digitale 
con le quali le pubbliche amministrazioni possono notificare i propri atti, provvedi-
menti, avvisi e comunicazioni a singoli e imprese. L’autenticazione alla piattaforma 
ai fini dell’accesso (anche tramite l’APP IO) avviene tramite le piattaforme abilitanti 

16

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII2già sviluppate: lo Spid e la Carta d’identità elettronica (Cie). La definizione di tutti 
gli aspetti di dettaglio relativi al funzionamento della piattaforma è rimessa ad uno 
o più decreti del Presidente del Consiglio dei ministri, o del Ministro delegato per 
l’innovazione tecnologica e la digitalizzazione, sentito il Garante; 

e) l’art. 29, che apporta ulteriori modifiche alla legge 9 gennaio 2004, n. 4, re-
cante disposizioni per favorire l’accesso delle persone con disabilità agli strumenti 
informatici. Di particolare interesse è la realizzazione di una piattaforma unica na-
zionale informatica di targhe associate a permessi di circolazione dei titolari di con-
trassegni, istituita presso il Ministero delle infrastrutture e dei trasporti, nell’ambito 
dell’archivio nazionale dei veicoli previsto dall’art. 226 del codice della strada (d.lgs. 
30 aprile 1992, n. 285) per consentire la verifica delle targhe associate ai permessi di 
circolazione rilasciati ai sensi dell’art. 381, comma 2, d.P.R. 16 dicembre 1992, n. 
495. Detta disposizione è in larga parte frutto della collaborazione del Garante con 
i competenti uffici del Ministero. Dal punto di vista attuativo, si precisa che nella 
piattaforma confluiranno informazioni che sono già detenute dai comuni che rila-
sciano i permessi di sosta e di transito nelle zone a traffico limitato per le persone con 
disabilità. Si demanda a un decreto del Ministro delle infrastrutture e dei traspor-
ti l’individuazione delle procedure per la gestione della piattaforma, previo parere 
del Garante e nel rispetto delle prescrizioni adottate dall’Autorità ai sensi dell’art. 
2-quinquiesdecies del Codice; 

f) l’art. 30, che interviene in materia anagrafica introducendo misure di sem-
plificazione volte ad accelerare l’attuazione dell’Agenda digitale e la trasformazione 
digitale del Paese. A tal fine, vengono apportate modifiche all’art. 62 del Cad e al re-
golamento anagrafico della popolazione residente (d.P.R. 30 maggio 1989, n. 223), 
prevedendo la realizzazione di un servizio, offerto tramite l’Anagrafe nazionale della 
popolazione residente (Anpr), che consenta la produzione dei certificati anagrafici in 
modalità telematica. Tale sistema garantisce, tramite il sigillo elettronico qualificato, 
la  certezza  dell’Anpr  quale  sorgente  autoritativa  emanante  i  certificati  anagrafici. 
Viene inoltre prevista l’attribuzione di un codice identificativo unico in Anpr al fine 
di contraddistinguere ogni soggetto registrato e facilitare l’interoperabilità e l’inte-
grazione dell’Anagrafe con le banche dati delle p.a. e dei gestori di servizi pubblici. 
Il nuovo comma 6-bis dell’art. 62 del Cad prevede che con uno o più decreti del 
Ministro  dell’interno,  sentito  il  Garante,  sia  assicurato  l’adeguamento  tecnico  ed 
evolutivo della piattaforma di funzionamento dell’Anpr, anche rispetto al piano per 
il graduale subentro dell’Anpr alle anagrafi della popolazione residente (d.P.C.M. 10 
novembre 2014, n. 194);

g) l’art. 34, che sostituisce il vigente art. 50-ter del Cad, concernente la piatta-
forma digitale nazionale, affidando la gestione della stessa non più al Commissario 
straordinario per l’Agenda digitale, ma alla Presidenza del Consiglio dei ministri. 
L’intervento normativo è volto a favorire la condivisione di dati e informazioni pre-
vedendo la messa a disposizione e l’utilizzo, da parte dei soggetti accreditati, di in-
terfacce di programmazione delle applicazioni (Api). Le pubbliche amministrazioni 
e gli altri soggetti di cui all’art. 2, comma 2, del Cad, sono tenuti ad accreditarsi alla 
piattaforma, a sviluppare le interfacce e a rendere disponibili le proprie banche dati 
senza nuovi o maggiori oneri per la finanza pubblica. Sulla struttura e sul funziona-
mento di tale piattaforma l’Autorità aveva espresso a suo tempo forti perplessità per 
le rilevanti ricadute in punto di protezione dati (cfr. nota del Garante al Presidente 
del Consiglio dei ministri 22 gennaio 2018, doc. web n. 8456134, e parere 22 mag-
gio 2018 reso sullo schema di decreto legislativo di “attuazione” del regolamento 
(UE) 679/2016, poi d.lgs. n. 101/2018, doc. web n. 9163359). Nonostante le mo-
difiche apportate alla disposizione normativa in parola, non possono che confermar-

17

RELAZIONE 2020I2Il decreto-legge 
Rilancio

si le perplessità circa la concentrazione di una siffatta quantità di dati in capo ad un 
unico soggetto (PagoPA) e comunque sulla genericità della prevista condivisione di 
dati fra le diverse amministrazioni coinvolte nella piattaforma. La norma rimette poi 
ad AgID, sentito il Garante, l’adozione di linee guida per definire gli standard tecno-
logici e i criteri di sicurezza, di accessibilità, di disponibilità e di interoperabilità per 
la gestione della piattaforma, e demanda ad un decreto di natura non regolamentare 
adottato dal Presidente del Consiglio dei ministri, sentito il Garante, la fissazione 
della strategia nazionale dati, con l’individuazione delle tipologie, dei limiti, delle 
finalità e delle modalità di messa a disposizione della Presidenza del Consiglio dei 
dati aggregati e anonimizzati detenuti dai titolari del trattamento. 

5)  Il  decreto-legge  19  maggio  2020,  n.  34,  recante  misure  urgenti  in  materia 
di  salute,  sostegno  al  lavoro  e  all’economia,  nonché  di  politiche  sociali  connesse 
all’emergenza epidemiologica da Covid-19 (cd. Rilancio), convertito dalla legge 17 
luglio  2020,  n.  77,  che  interviene,  in  modo  trasversale,  prevedendo  misure  volte 
alla tutela delle famiglie e dei lavoratori, nonché alla salvaguardia e al sostegno delle 
imprese e dei liberi professionisti. Le disposizioni di maggior interesse sotto il profilo 
della protezione dei dati personali sono contenute nel Titolo I dedicato alla salute e 
alla sicurezza delle persone. Esse sono, peraltro, il frutto di una serie di interlocuzioni 
dell’Autorità con i competenti uffici del Ministero della salute, dell’Istituto superiore 
di sanità e dell’Istat che hanno portato a condividere i testi poi presentati in Con-
siglio dei ministri (cfr. par 3.1.2). In particolare, in materia di sanità si segnalano: 

a)  l’art. 7, concernente le metodologie predittive dell’evoluzione del fabbisogno 
di  salute  della  popolazione,  per  il  quale  il  Ministero  della  salute,  nell’ambito  dei 
compiti e delle funzioni relative a indirizzi generali e di coordinamento in materia 
di prevenzione e cura delle malattie, nonché di programmazione tecnico sanitaria, 
può trattare, ai sensi dell’art. 2-sexies, comma 2, lett. v), del Codice e nel rispetto 
del RGPD, dati personali, anche relativi alla salute degli assistiti, raccolti nei sistemi 
informativi del Ssn (nonché, nell’originaria formulazione, poi venuta meno, dei dati 
reddituali riferiti all’interessato e al suo nucleo familiare) per lo sviluppo di metodo-
logie predittive dell’evoluzione del fabbisogno di salute della popolazione (cfr. par. 
5.12.1); 

b)  l’art. 11, recante modifiche all’art. 12, d.l. n. 179/2012, istitutivo del Fse, al 
fine di velocizzare e snellire le procedure per l’adozione, su tutto il territorio nazio-
nale, di tale importante strumento, che viene ulteriormente potenziato, senza alcun 
arretramento in termini di garanzie per i pazienti;

c)  l’art. 12, recante disposizioni per facilitare e accelerare il flusso informativo 
dei dati su nascite e decessi (di cui all’art. 62, comma 6, lett. c), del Cad), il quale 
stabilisce che le strutture sanitarie, i medici, i medici necroscopi o altri sanitari dele-
gati, inviino con modalità telematica (anziché con modulistica cartacea) al Sistema 
tessera sanitaria del Mef i dati relativi ai suddetti eventi (avviso di decesso; certificato 
necroscopico; denuncia della causa di morte; attestazione di nascita; dichiarazione di 
nascita); 

d)  l’art.  13,  finalizzato  a  consentire  all’Istat  di  effettuare  rilevazioni  statistiche 
nel Programma statistico nazionale e disporre così di dati affidabili e completi sul 
sistema economico e produttivo nazionale e sui fenomeni sociali, epidemiologici e 
ambientali,  anche  a  supporto  degli  interventi  di  contrasto  all’emergenza  sanitaria 
nonché di quelli finalizzati alla gestione della fase di ripresa (a titolo esemplificativo: 
per valutare il senso di isolamento degli anziani, l’interruzione delle cure su malattie 
croniche per paura del contagio, i disturbi del sonno, la “reazione” di soggetti in 
regime di detenzione, ecc.).

Il menzionato decreto n. 34/2020 reca inoltre disposizioni che prevedono misure 

18

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII2di sostegno alle imprese e alle persone fisiche e altre norme in materia di digitalizza-
zione di funzioni pubbliche e di servizi, tra le quali si segnalano in particolare:

e)  l’art. 82, che introduce il Reddito di emergenza (Rem), quale misura di soste-
gno al reddito per i nuclei familiari in conseguenza dell’emergenza epidemiologica 
da Covid-19, erogato dall’Inps; 

f)  l’art. 83, che impone ai datori di lavoro pubblici e privati − fino alla data di 
cessazione dello stato di emergenza − di assicurare la sorveglianza sanitaria eccezio-
nale dei lavoratori maggiormente esposti a rischio di contagio, in ragione dell’età 
o della condizione di rischio derivante da immunodepressione, anche da patologia 
Covid-19 o da esiti di gravi patologie o dallo svolgimento di terapie salvavita; 

g)  l’art. 99, che al fine di monitorare gli effetti sul mercato del lavoro dell’emer-
genza epidemiologica e delle misure di contenimento adottate, istituisce presso il 
Ministero del lavoro e delle politiche sociali l’Osservatorio nazionale per il mercato 
del lavoro, con il compito di studiare ed elaborare i dati relativi all’occupazione, de-
finire i fabbisogni generati dalle trasformazioni del mercato del lavoro e individuare 
le azioni e gli interventi da adottare. L’articolo demanda ad un decreto del Ministro, 
sentito il Garante, il compito di individuare i dati, anche individuali, che potranno 
essere trattati e le amministrazioni titolari del trattamento (i dati così individuati 
potranno essere utilizzati dal Ministero al solo fine di elaborazione statistica);

h)  l’art. 135, che reca disposizioni in materia di giustizia tributaria sostituendo 
integralmente l’art. 16, comma 4, d.l. n. 119/2019, relativo alle procedure da seguire 
per lo svolgimento dell’udienza a distanza, sia pubblica sia in camera di consiglio. 
La disposizione prevede che le regole tecniche e l’individuazione delle Commissioni 
tributarie presso le quali è possibile attivare l’udienza a distanza sono demandate ad 
un decreto direttoriale del Dipartimento delle finanze sul quale, come previsto, il 
Garante ha reso parere (provv. 15 ottobre 2020, n. 186, doc. web n. 9471537: cfr. 
par. 3.1.4);

i)  l’art. 148, che modifica la disciplina degli indici sintetici di affidabilità fiscale 
(Isa) prevedendo che, per l’applicazione degli stessi, la competente società a parteci-
pazione pubblica definisca specifiche metodologie basate su analisi ed elaborazioni 
utilizzando,  anche  attraverso  l’interconnessione  e  la  pseudonimizzazione,  diretta-
mente le banche dati già disponibili per l’Amministrazione finanziaria, l’Inps, l’I-
spettorato nazionale del lavoro e l’Istat nonché i dati e gli elementi acquisibili presso 
istituti ed enti specializzati nella ricerca e nell’analisi economica. È altresì previsto 
che potranno essere individuati ulteriori dati e informazioni necessari per migliorare 
la valutazione dello stato di crisi individuale;

l)  l’art. 176, che riconosce il cd. bonus vacanze, rimettendone le modalità attua-
tive ad un provvedimento del Direttore dell’Agenzia delle entrate, sentito l’Inps e 
previo parere del Garante (cfr. par. 4.1.3);

m) l’art. 234, in materia di istruzione, il quale prevede lo stanziamento di fondi 
da impiegare per la realizzazione di un sistema informativo integrato per il supporto 
alle decisioni nel settore dell’istruzione scolastica, per la raccolta, la sistematizzazione 
e l’analisi multidimensionale dei relativi dati, nonché per il supporto alla gestione 
giuridica ed economica del personale, anche attraverso le tecnologie dell’intelligenza 
artificiale, nonché per la didattica a distanza; 

n)  l’art. 263, che, al fine di assicurare la continuità dell’azione amministrativa e 
la celere conclusione dei procedimenti avviati su istanza o segnalazioni dei privati, 
impone alle amministrazioni pubbliche di adeguare le misure sul lavoro agile previ-
ste dall’art. 87, comma 1, lett. a), d.l. 17 marzo 2020, n. 18 (cd. Cura Italia), alle 
esigenze della progressiva riapertura di tutti gli uffici pubblici e a quelle dei singoli e 
delle imprese, organizzando il lavoro dei propri dipendenti e l’erogazione dei servizi 

19

RELAZIONE 2020I2Indagine di 
sieroprevalenza

App Immuni

attraverso una maggiore flessibilità dell’orario di lavoro, rivedendone l’articolazio-
ne giornaliera e settimanale, introducendo modalità di interlocuzione programmata 
con l’utenza, anche attraverso soluzioni digitali e non in presenza, quindi per telefo-
no o videoconferenza o (semplicemente) per mezzo di e-mail e Pec.

6)  Il  decreto-legge  10  maggio  2020,  n.  30,  recante  misure  urgenti  in  materia 
di studi epidemiologici e statistiche sul Sars-Cov-2, convertito dalla legge 2 luglio 
2020, n. 72. Il decreto, composto da un unico articolo, al fine di disporre con ur-
genza di studi epidemiologici e di statistiche affidabili e complete sullo stato immu-
nitario della popolazione, “autorizza” il trattamento di dati personali, anche genetici 
e  relativi  alla  salute,  per  fini  statistici  e  di  studi  scientifici  nel  settore  della  sanità 
pubblica,  nell’ambito  di  un’indagine  di  sieroprevalenza  condotta  congiuntamente 
dai competenti uffici del Ministero della salute e dall’Istat in qualità di titolari del 
trattamento. A questo scopo tali Enti si avvalgono di un’apposita piattaforma infor-
matica istituita presso il Ministero. La base giuridica del trattamento è individuata 
negli artt. 9, par. 2, lett. g) e j), e 89 del RGPD, nonché nell’art. 2-sexies, comma 2, 
lett. cc), del Codice. In tale quadro è consentito all’Istat di individuare i campioni ca-
suali di individui da sottoporre a indagine, i cui dati anagrafici e il cui codice fiscale 
saranno trasmessi alla piattaforma. Il Ministero è, a sua volta, abilitato a richiedere ai 
fornitori dei servizi telefonici, che sono tenuti a dare riscontro, i recapiti degli utenti 
che dovessero rientrare nei campioni. Si prevedono le regole per la raccolta e le mo-
dalità di conservazione dei campioni, oltre che i tempi della loro conservazione, e 
viene individuata quale banca biologica “depositaria” quella dell’Inmi (Spallanzani), 
parte dei network nazionali ed internazionali dei Centri risorse biologiche e rico-
nosciuta all’interno delle biobanche Irccs dal Ministero della salute. Tale Dicastero 
viene indicato quale titolare del trattamento dei dati relativi ai campioni biologici 
conservati nella banca. L’accesso ai dati sarà effettuato esclusivamente per il persegui-
mento delle finalità di ricerca individuate dal decreto-legge, nell’ambito di progetti 
congiunti  con  il  Ministero.  Sullo  schema  della  disposizione  normativa,  presumi-
bilmente diverso da quello approvato dal Consiglio dei ministri, il Garante ha reso 
parere in data 4 maggio 2020, n. 82 (cfr. parr. 3.1.2 e 5.3) e, in seguito ad esso, sono 
state  avviate  interlocuzioni  tra  gli  uffici  del  Ministero,  dell’Istat,  della  Protezione 
civile e dell’Autorità che hanno consentito una riformulazione della disposizione al 
fine di superare i rilievi evidenziati. 

7) Il decreto-legge 30 aprile 2020, n. 28, recante misure urgenti in materia di 
intercettazioni di conversazioni e comunicazioni, di ordinamento penitenziario e di 
giustizia civile, amministrativa e contabile, nonché per l’introduzione del sistema di 
allerta Covid-19, convertito dalla legge 25 giugno 2020, n. 70 (cd. decreto Giusti-
zia). In particolare, l’art. 6 (inserito nel Capo II recante misure urgenti per l’intro-
duzione del sistema di allerta Covid-19), rubricato “Sistema di allerta Covid-19”, 
è  volto  a  disciplinare  il  trattamento  di  dati  personali  nel  contesto  dell’emergenza 
sanitaria determinata dalla diffusione del Covid-19 per finalità di allertamento delle 
persone  che  possono  avere  avuto  contatti  ravvicinati  con  altri  soggetti  positivi  al 
virus.  Il  trattamento  dei  dati  riguarda  il  tracciamento  effettuato  tramite  l’utilizzo 
di un’applicazione, installata su base volontaria e destinata alla registrazione dei soli 
contatti tra soggetti che la abbiano “scaricata”, al fine di adottare le adeguate misure 
di informazione e prevenzione sanitaria nel caso di soggetti entrati in contatto con 
utenti che risultino, all’esito di test o diagnosi medica, contagiati. Si prevede che il 
Ministero della salute (titolare del trattamento) si coordini con i soggetti operanti 
nel Servizio nazionale della protezione civile e i soggetti cd. attuatori di cui all’art. 
1 dell’ordinanza del Capo del Dipartimento della protezione civile del 3 febbraio 
2020, n. 630, nonché con l’Istituto superiore di sanità e con le strutture pubbliche 

20

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII2e private accreditate che operano nell’ambito del Ssn, nel rispetto delle relative com-
petenze istituzionali. Si chiarisce, al riguardo, che la modalità di tracciamento dei 
contatti tramite la piattaforma informatica è complementare alle ordinarie modalità 
di tracciamento in uso nell’ambito del Ssn. Di particolare importanza è il comma 2, 
in base al quale il Ministero della salute, all’esito di una valutazione di impatto (da 
adottarsi sentito il Garante ai sensi dell’art. 36 del RGPD e dell’art. 2-quinquiesdecies 
del Codice), dovrà porre in essere misure tecniche e organizzative volte ad assicurare 
un elevato livello di garanzie e di sicurezza, prevedendo, in particolare, la raccolta, 
per impostazione predefinita, dei soli dati necessari ad avvisare gli utenti di rientrare 
fra i contatti stretti e che il trattamento abbia ad oggetto dati di prossimità dei dispo-
sitivi resi anonimi o, se ciò non sia possibile, pseudonimizzati (cfr. par. 5.1.2, anche 
in relazione al provv. 1° giugno 2020, n. 95, doc. web n. 9356568). Di interesse 
risultano anche il comma 3 della disposizione − che codifica in concreto il princi-
pio di finalità, limitando il trattamento dei dati agli scopi descritti, salvo l’utilizzo 
degli stessi in forma aggregata o comunque anonima ai soli fini di sanità pubblica, 
profilassi, statistici o di ricerca scientifica − e il comma 6, in base al quale ogni trat-
tamento di dati personali dovrà cessare al termine del periodo di emergenza secondo 
la tempistica espressamente indicata, con conseguente cancellazione dei dati.

La  norma,  che  tiene  conto  di  molte  delle  indicazioni  fornite  dal  Presidente 
dell’Autorità nell’audizione tenuta in data 8 aprile 2020 presso la Commissione tra-
sporti e comunicazioni della Camera (cfr. parr. 3.1.1 e 5.1.1), è stata sottoposta al 
vaglio formale del Garante, il quale si è espresso con il parere di competenza in data 
29 aprile 2020, n. 79 (cfr. parr. 3.1.2; 5.1.1). Essa è stata modificata (ai commi 1 
e 6) dall’art. 2, d.l. 7 ottobre 2020, n. 125 (recante misure urgenti connesse con la 
proroga della dichiarazione dello stato di emergenza epidemiologica da Covid-19 e 
per la continuità operativa del sistema di allerta Covid) per consentire l’utilizzo del 
sistema di allerta anche oltre frontiera e, quindi, come parte di una strategia europea 
di controllo del contagio e, per altro verso, di tutela della popolazione rispetto al 
diffondersi del virus su scala transnazionale. In quest’ottica, viene consentita l’inte-
roperabilità con le piattaforme che operano, con le medesime finalità, nel territorio 
dell’Unione europea. Come noto, infatti, nel contesto della lotta al coronavirus, la 
maggior parte degli Stati membri ha adottato un’applicazione nazionale di traccia-
mento  dei  contatti  e  allerta.  La  modifica  prevede  esplicitamente  che  l’attuazione 
dell’interoperabilità dovrà essere preceduta da una valutazione di impatto del tratta-
mento ai sensi dell’art. 35 del RGPD. Con il medesimo art. 2 si è altresì previsto che 
il sistema di allerta Covid-19 operi sino alla cessazione delle esigenze di protezione 
e prevenzione della sanità pubblica legate alla diffusione del Covid-19 anche a ca-
rattere transfrontaliero, individuate con d.P.C.M., e non oltre il 31 dicembre 2021. 
Il testo dell’art. 2 è il frutto di interlocuzioni intercorse fra l’Autorità e la Presidenza 
del Consiglio dei ministri (cfr. par. 3.1.2). 

8) Il decreto-legge 17 marzo 2020, n. 18, recante misure di potenziamento del 
Servizio sanitario nazionale e di sostegno economico per famiglie, lavoratori e im-
prese connesse all’emergenza epidemiologica da Covid-19 (cd. Cura Italia), conver-
tito con la legge 24 aprile 2020, n. 27, presenta diverse disposizioni di interesse di 
seguito indicate:

a) l’art. 17-bis (già art. 14, d.l. n. 14/2020, confluito nel decreto Cura Italia), che 
reca  disposizioni  sul  trattamento  dei  dati  personali  nel  contesto  emergenziale.  La 
norma è volta a garantire l’efficacia delle misure di protezione dall’emergenza sani-
taria nonché ad assicurare la diagnosi e l’assistenza sanitaria dei contagiati ovvero la 
gestione emergenziale del Ssn. Il comma 1, ai sensi dell’art. 9, par. 2, lett. g), h) e i), 
del RGPD e dell’art. 2-sexies, comma 2, lett. t) e u), del Codice, consente a tutti i 

21

Il trattamento dei 
dati nel periodo 
emergenziale

RELAZIONE 2020I2soggetti incaricati nella gestione dell’emergenza, per motivi di sanità pubblica, di ef-
fettuare i trattamenti di dati personali anche sensibili o giudiziari (di cui agli artt. 9 e 
10 del RGPD), se del caso mediante reciproco scambio di informazioni che risultino 
necessarie per l’espletamento delle relative funzioni (ci si riferisce, in particolare, ai 
soggetti operanti nel Servizio di protezione civile e ai soggetti attuatori di cui all’art. 
1 dell’ordinanza del Capo del Dipartimento della protezione civile del 3 febbraio 
2020, n. 630; agli uffici del Ministero della salute e dell’Istituto superiore di sanità 
e alle strutture pubbliche e private che operano nell’ambito del Ssn). In considera-
zione del contesto emergenziale, allo scopo di assicurare la più efficace gestione dei 
flussi e dell’interscambio di dati personali, è altresì consentita la comunicazione dei 
dati personali a soggetti pubblici e privati diversi da quelli citati nonché la diffusione 
dei dati personali diversi da quelli di cui agli articoli 9 e 10 del RGPD nei casi in cui 
ciò risulti indispensabile ai fini dello svolgimento delle attività connesse alla gestio-
ne dell’emergenza sanitaria in atto. Tale disposizione dovrebbe quindi consentire la 
comunicazione dei dati personali comuni ai dirigenti degli uffici pubblici, compresi 
quelli giudiziari, nonché ai dirigenti scolastici e ai dirigenti delle aziende private e, in 
generale, a tutti coloro i quali, ricoprendo il ruolo di datori di lavoro, hanno il dove-
re di adottare ogni misura di sorveglianza o precauzionale all’interno delle strutture 
o degli uffici di cui sono responsabili. I trattamenti di dati personali in questione 
devono essere effettuati nel rispetto dei principi di cui all’art. 5 del RGPD, adot-
tando misure appropriate a tutela dei diritti e delle libertà degli interessati. Inoltre, 
nel bilanciamento tra l’interesse della salute pubblica e di gestione dell’emergenza 
sanitaria,  da  un  lato,  e  l’esigenza  di  salvaguardare  la  riservatezza  degli  interessati, 
dall’altro, i soggetti coinvolti possono conferire le autorizzazioni al trattamento dei 
dati al proprio personale (ai sensi dell’art. 2-quaterdecies del Codice) con modalità 
semplificate,  anche  oralmente,  e  possono  omettere  l’informativa  di  cui  all’art.  13 
del  RGPD  o  fornire  un’informativa  semplificata,  previa  comunicazione  orale  agli 
interessati della limitazione effettuata. Infine, la norma precisa che, al termine dello 
stato di emergenza, i medesimi soggetti adotteranno misure idonee a ricondurre i 
trattamenti di dati personali effettuati nel contesto dell’emergenza nell’ambito delle 
ordinarie competenze e delle regole che disciplinano i trattamenti di dati personali. 
Il descritto regime normativo troverà applicazione fino alla data di cessazione dello 
stato di emergenza; 

b) l’art. 118, il quale reca la proroga delle funzioni del Garante dal 31 marzo 2020 
fino ai 60 giorni successivi alla cessazione dello stato di emergenza epidemiologica 
da Covid-19, termine entro il quale il Garante è legittimato ad esercitare le proprie 
funzioni limitatamente agli atti di ordinaria amministrazione e a quelli indifferibili e 
urgenti, ferma restando la cessazione da tali funzioni al momento dell’insediamento 
del nuovo Collegio. Ciò, come si legge nella relazione illustrativa, “in considerazione 
dell’evolversi dell’epidemia da Covid-19, dichiarata dall’Organizzazione mondiale 
della sanità (Oms) un’emergenza di sanità pubblica di rilevanza internazionale” e al 
fine di “evitare che le procedure di nomina debbano svolgersi in un periodo caratte-
rizzato da una possibile limitazione dell’attività delle Camere, chiamate a partecipa-
re, in diversa misura, al rinnovo degli stessi organi”;

c) l’art. 103, che reca disposizioni per il “congelamento” dei termini dei proce-
dimenti amministrativi e gli effetti degli atti amministrativi in scadenza durante il 
periodo dell’emergenza. In particolare tale disposizione fissava al 15 aprile 2020 − 
termine poi differito al successivo 15 maggio dall’art. 37, d.l. 8 aprile 2020, n. 23 
(cd. Liquidità), convertito dalla l. 5 giugno 2020, n. 40 − la sospensione di tutti i 
termini relativi ai procedimenti amministrativi pendenti alla data del 23 febbraio 
2020 o il cui decorso fosse iniziato successivamente a tale data, al fine di prevenire 

22

Proroga delle funzioni 
del Garante

Sospensione dei termini 
dei procedimenti 
amministrativi

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII2il verificarsi di ritardi o la formazione del silenzio significativo nell’arco tempora-
le dedicato alla riorganizzazione dell’attività lavorativa in ragione del sopravvenuto 
stato emergenziale. Rispetto a tale previsione, il Garante ha stabilito che il periodo 
di sospensione dei termini di cui alle menzionate disposizioni non avrebbe trovato 
applicazione  ai  procedimenti  innanzi  all’Autorità  connessi  all’emergenza  sanitaria 
ovvero in presenza di condizioni tali da configurare un pregiudizio imminente ed 
irreparabile per gli interessati o, ancora, nei casi in cui il carattere di estrema urgen-
za sia riconosciuto anche sulla base di motivata istanza delle parti (provv. 30 aprile 
2020, n. 80, doc. web n. 9333182);

d) l’art. 87, che reca misure straordinarie in materia di lavoro agile e di esenzione 
dal servizio, stabilendo che per il periodo dello stato di emergenza il lavoro agile 
costituisce la modalità ordinaria di svolgimento della prestazione lavorativa presso le 
pubbliche amministrazioni e le autorità amministrative indipendenti, le quali limi-
teranno la presenza dei dipendenti sul posto di lavoro esclusivamente per assicurare 
le attività indifferibili e non altrimenti erogabili;

e) l’art. 75, che consente anche alle autorità indipendenti di approvvigionarsi di 
strumenti idonei a favorire il lavoro agile con modalità semplificate. In particolare 
si consente alle amministrazioni aggiudicatrici, come definite dall’art. 3, d.lgs. 18 
aprile  2016,  n.  50,  nonché  alle  autorità  amministrative  indipendenti,  fino  al  31 
dicembre 2020, il ricorso alla procedura negoziata senza previa pubblicazione di un 
bando di gara;

f ) l’art. 73, che individua talune semplificazioni utilizzabili dagli organi collegiali 
per  svolgere  le  proprie  attività.  In  particolare  si  consente,  per  tutto  il  permanere 
dello stato di emergenza, lo svolgimento in videoconferenza delle sedute delle giunte 
comunali, dei consigli dei comuni, delle province, delle città metropolitane e degli 
organi collegiali degli enti pubblici nazionali, anche articolati su base territoriale, 
pure nel caso in cui non sia stata regolamentata tale modalità di svolgimento. Tale 
possibilità viene estesa agli organi collegiali degli enti pubblici nazionali, a condi-
zione che sia garantita la certezza nell’identificazione dei partecipanti e la sicurezza 
delle comunicazioni (comma 2), alle associazioni private anche non riconosciute e 
alle fondazioni, nel rispetto di criteri di trasparenza e tracciabilità previamente fissati, 
purché siano individuati sistemi che consentano di identificare con certezza i parte-
cipanti nonché adeguata pubblicità delle sedute, ove previsto, secondo le modalità 
individuate da ciascun ente.

9)  La  legge  10  febbraio  2020,  n.  10,  recante  disposizioni  in  materia  di  do-
nazione del corpo post mortem e di utilizzo dei cadaveri a fini di studio, di ricerca 
scientifica e di formazione. La legge mira a disciplinare gli atti di disposizione del 
proprio corpo e dei tessuti post mortem a fini di studio, di formazione e di ricerca 
scientifica da parte di soggetti che hanno espresso in vita il loro consenso. In sintesi, 
essa prevede che la dichiarazione di consenso alla donazione post mortem del proprio 
corpo o dei tessuti per fini di ricerca, debba essere redatta, in analogia con la legge 
n. 219/2017 sul consenso informato e sulle disposizioni anticipate di trattamento 
(Dat), nelle forme previste per queste ultime. Inoltre, la dichiarazione di consenso 
deve essere consegnata alla Asl di appartenenza, cui spetta il compito di conservarla 
e di trasmetterla telematicamente alla banca dati Dat. La revoca del consenso può 
essere  effettuata  in  qualsiasi  momento  e  con  le  medesime  modalità.  A  differenza 
della legge n. 219/2017, che prevede la possibilità di indicare nelle Dat un fiduciario 
chiamato a rappresentare il disponente nelle relazioni con il medico e con le struttu-
re sanitarie, nella dichiarazione di consenso alla donazione post mortem deve essere 
obbligatoriamente indicato un fiduciario (ed eventualmente di un sostituto) al quale 
spetta l’onere di comunicare l’esistenza del consenso al medico che accerta il decesso. 

23

Lavoro agile 

Funzionamento degli 
organi collegiali di enti 
locali e nazionali

Donazione del corpo 
post mortem

RELAZIONE 2020I2Archivio nazionale 
lavoratori esposti a 
radiazioni ionizzanti 

Registrazione delle 
persone a bordo delle 
navi passeggeri

L’art. 5 del disegno di legge dispone l’istituzione, presso il Ministero della salute, 
dell’elenco nazionale dei centri di riferimento per la conservazione e l’utilizzazione 
dei corpi dei defunti. 

2.2. I decreti legislativi

In relazione ai decreti legislativi, ci si riferisce ai seguenti:
1) il decreto legislativo 31 luglio 2020, n. 101, recante l’attuazione della diret-
tiva 2013/59/Euratom, che stabilisce norme fondamentali di sicurezza relative alla 
protezione contro i pericoli derivanti dall’esposizione alle radiazioni ionizzanti. Il 
decreto detta disposizioni applicabili a tutte le situazioni che comportino un rischio 
da esposizione a radiazioni ionizzanti non trascurabile per la protezione della salute 
umana e, ancor più, per quella dei lavoratori. Il titolo XI del provvedimento (artt. 
106-146) riproduce e aggiorna le corrispondenti norme di cui al titolo VIII del de-
creto legislativo n. 230/1995, volte a tutelare i lavoratori − inclusi quelli addetti ad 
attività esercitate dallo Stato, dagli enti pubblici, territoriali e non territoriali, dagli 
organi del Ssn, dagli istituti di istruzione, dalle università e dai laboratori di ricerca 
− rispetto ai rischi derivanti dall’esposizione alle radiazioni ionizzanti. Di particolare 
interesse è l’art. 126 che prevede l’istituzione presso il Ministero del lavoro di un 
Archivio nazionale dei lavoratori esposti, le cui modalità e i criteri di costituzione, 
alimentazione, gestione e di accesso vengono demandate ad un decreto del Ministro 
del lavoro da adottare sentito il Garante.

2) Il decreto legislativo 11 maggio 2020, n. 38, recante attuazione della direttiva 
(UE) 2017/2109 del Parlamento europeo e del Consiglio, del 15 novembre 2017, 
che modifica la direttiva 98/41/CE, relativa alla registrazione delle persone a bordo 
delle navi da passeggeri che effettuano viaggi da e verso i porti degli Stati membri e 
la direttiva 2010/65/UE, relativa alle formalità di dichiarazione delle navi in arrivo 
e/o  in  partenza  da  porti  degli  Stati  membri.  Il  decreto  si  propone  di  aggiornare, 
chiarire e semplificare gli attuali requisiti per il conteggio e la registrazione dei pas-
seggeri e dei membri dell’equipaggio a bordo delle navi da passeggeri, rafforzando, al 
contempo, il livello di sicurezza della navigazione. Come viene infatti espressamente 
previsto  dall’art.  1,  la  raccolta  di  dati  effettuata  a  bordo  delle  navi  è  finalizzata  a 
“migliorare il livello di sicurezza e accrescere la possibilità di salvataggio dei passeg-
geri e dei membri dell’equipaggio […] nonché a garantire una gestione più efficace 
delle operazioni di ricerca e soccorso” anche nell’ottica di sfruttare le potenzialità 
della  digitalizzazione  nell’ambito  della  registrazione,  trasmissione,  disponibilità  e 
protezione dei dati. Tra le disposizioni di particolare interesse si segnalano gli artt. 
4  e  5,  i  quali  prevedono  che  prima  della  partenza  della  nave,  a  cura  dell’addetto 
alla registrazione dei passeggeri, vengano registrate nell’interfaccia unica nazionale, 
oltre  al  conteggio  delle  persone  a  bordo  (art.  4),  anche  le  loro  generalità  e  le  in-
formazioni riguardanti i passeggeri che hanno dichiarato di avere bisogno di cure 
o assistenza speciali (art. 5). L’art. 6 prevede inoltre specifici obblighi in capo alle 
società di gestione di navi da passeggeri, tra i quali quelli di rendere disponibili i dati 
sulle persone e di designare un addetto alla registrazione dei passeggeri responsabile 
per l’inserimento delle informazioni nell’interfaccia unica nazionale o nel sistema 
di identificazione automatica. Si prevede venga fornita ai passeggeri una specifica 
informativa tramite il biglietto o direttamente dalla società che assume l’esercizio 
della  nave;  in  tal  modo  il  passeggero  è  informato  sui  motivi  posti  alla  base  della 
raccolta dei dati (finalità) e sulla facoltà di indicare eventuali informazioni utili per 
particolari cure o assistenza in caso di emergenza, nonché in merito alla circostanza 

24

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII2che i dati personali sono conservati solo per il tempo strettamente necessario (art. 9). 
L’art. 11 prevede che, in caso di violazione degli obblighi di riservatezza previsti dal 
decreto all’art. 12, il funzionario o l’agente addetto alla registrazione dei passeggeri 
che ha accertato la violazione invii l’informativa al Garante. L’art. 12 del decreto 
è espressamente dedicato al trattamento dei dati personali, disponendo che quelli 
raccolti ai sensi dell’art. 5 siano conservati dalla società solo per il tempo necessario 
al raggiungimento delle finalità previste e, in ogni caso, fino al momento in cui il 
viaggio sia terminato (in sicurezza) oppure, in caso di emergenza o in seguito a un 
incidente, fino al completamento dell’indagine o del procedimento giudiziario. Si 
prevede inoltre che nel rispetto delle previsioni del Codice e del decreto legislativo 
18 maggio 2018, n. 51, le informazioni che non sono più necessarie siano cancellate 
automaticamente e senza ritardo. Sempre al medesimo articolo, al comma 4, è stabi-
lito che i dati personali raccolti per le finalità di cui all’art. 1, siano “altresì, utilizzati 
per i controlli di frontiera di cui al regolamento (UE) 2016/399 del 9 marzo 2016, 
che istituisce un codice unionale relativo al regime di attraversamento delle fron-
tiere da parte delle persone (codice frontiere Schengen)”. Sullo schema di decreto 
il Garante ha espresso parere favorevole (provv. 23 gennaio 2020, n. 9, doc. web n. 
9277100), con osservazioni volte a rendere il provvedimento pienamente conforme 
ai principi e alle norme del RGPD, poi pressoché integralmente recepite dall’Ammi-
nistrazione (cfr. par 3.1.2). In particolare, l’Autorità aveva espresso perplessità relati-
vamente all’attribuzione della competenza a ricevere il rapporto di cui all’art. 17, l. 
24 novembre 1981, n. 689, al capo del compartimento marittimo prevista dall’art. 
11 dello schema, alla luce della disciplina sulle sanzioni amministrative pecuniarie 
derivanti da violazioni inerenti al diritto alla protezione di dati personali contenuta 
nel RGPD, che attribuisce la relativa competenza alle autorità nazionali di controllo. 
Il Garante aveva inoltre rilevato che l’art. 5 dello schema, nell’individuare la tipo-
logia dei dati personali raccolti a bordo della nave, aveva compreso tra quelli obbli-
gatori cognome, nome, genere, nazionalità e data di nascita, mentre rimetteva ad 
una specifica iniziativa del passeggero il rilascio di ulteriori informazioni riferite alla 
necessità di cure o assistenza in situazioni di emergenza, nonché di eventuali numeri 
da contattare in tali eventualità. Trattandosi di particolari categorie di dati personali 
(relativi alla salute degli interessati), si richiamava l’attenzione dell’amministrazione 
sull’opportunità che, nell’informativa da fornire al passeggero ai sensi dell’art. 13 del 
RGPD, lo stesso fosse reso edotto non solo della prevista possibilità di comunicare i 
propri dati sanitari, ma anche dell’inserimento degli stessi nell’interfaccia e della loro 
trasmissione al comandante prima della partenza della nave (art. 6, comma 5). L’Au-
torità aveva inoltre espresso perplessità sulla compatibilità delle disposizioni di cui 
ai commi 4 e 5 dell’art. 12 dello schema, che prevedevano l’utilizzo dei dati raccolti 
anche per i controlli di frontiera, con le finalità perseguite dalla direttiva oggetto di 
attuazione, alla luce del quadro normativo europeo e nazionale di garanzie previste 
a tutela del diritto alla protezione dei dati personali. La XIV Commissione politiche 
dell’Unione europea della Camera, nell’esprimere il 4 marzo del 2020 parere favo-
revole sullo schema di decreto, ha richiesto al Governo di valutare l’opportunità di 
recepire i rilievi contenuti nel parere del Garante; il Governo ha recepito pressoché 
integralmente tali osservazioni.

Ciononostante l’art. 12, comma 4, d.lgs. n. 36/2020 prevede che “I dati rac-
colti  ai  sensi  dell’articolo  5  sono,  altresì,  utilizzati  per  i  controlli  di  frontiera  di 
cui al Regolamento (UE) 2016/399 del Parlamento europeo e del Consiglio del 9 
marzo 2016, che istituisce un codice unionale relativo al regime di attraversamento 
delle frontiere da parte delle persone (codice frontiere Schengen). A tal fine, i dati 
sono trasferiti al Dipartimento della pubblica sicurezza del Ministero dell’interno, 

25

RELAZIONE 2020I2Scambio automatico di 
informazioni nel settore 
fiscale

mediante modalità tecniche concordate con il Ministero delle infrastrutture e dei 
trasporti”.

3)  Il  decreto  legislativo  30  luglio  2020,  n.  100,  volto  a  dare  attuazione  alla 
direttiva (UE) 2018/822 del Consiglio, del 25 maggio 2018 (cd. DAC6), recante 
modifica  della  direttiva  2011/16/UE  in  materia  di  scambio  automatico  obbliga-
torio  di  informazioni  nel  settore  fiscale.  Il  decreto  −  anche  al  fine  di  rafforzare 
gli  strumenti  di  contrasto  all’evasione  e  all’elusione  fiscale  −  modifica  le  norme 
e le procedure relative allo scambio automatico obbligatorio di informazioni nel 
settore  fiscale  relativamente  ai  meccanismi  soggetti  all’obbligo  di  comunicazione 
all’Agenzia delle entrate da parte degli intermediari e dei contribuenti con le altre 
autorità  competenti  degli  Stati  membri  e  con  altre  giurisdizioni.  Il  meccanismo 
transfrontaliero rappresenta uno schema, accordo o progetto riguardante l’Italia e 
una o più giurisdizioni estere. Le informazioni oggetto di comunicazione riguarda-
no, in particolare: l’identificazione degli intermediari e dei contribuenti interessati 
(nome, data e luogo di nascita ovvero denominazione o ragione sociale, indirizzo, 
residenza ai fini fiscali, numero di identificazione fiscale), nonché dei soggetti che 
costituiscono imprese associate di tali contribuenti; gli elementi distintivi presenti 
nel meccanismo transfrontaliero che lo rendono oggetto di comunicazione e una 
sintesi del suo contenuto; la data di avvio dell’attuazione del suddetto meccanismo 
e le disposizioni nazionali che ne stabiliscono l’obbligo; l’identificazione delle giuri-
sdizioni di residenza fiscale dei contribuenti interessati, nonché delle eventuali altre 
giurisdizioni  potenzialmente  interessate  dal  meccanismo  transfrontaliero  oggetto 
dell’obbligo di comunicazione; l’identificazione di qualunque altro soggetto poten-
zialmente interessato dal meccanismo.

2.3. Norme di rango secondario

Sono stati inoltre pubblicati i seguenti atti di rango secondario aventi impatto 
sulla protezione dei dati personali, sui cui schemi, peraltro, il Garante ha reso a suo 
tempo parere:

-  d.P.C.M.  19  giugno  2020,  n.  110,  recante  il  regolamento  sulle  modalità  e 
criteri di attivazione e gestione del servizio IT-Alert per finalità di protezione 
civile (parere 17 ottobre 2019, n. 193, doc. web n. 9207188);

-  decreto 24 novembre 2020, n. 156 del Ministro dell’economia e delle finan-
ze,  recante  il  regolamento  sulle  condizioni  e  criteri  per  l’attribuzione  delle 
misure  premiali  per  l’utilizzo  degli  strumenti  di  pagamento  elettronici  (cd. 
cashback) (parere 13 ottobre 2020, n. 179, doc. web n. 9466707: cfr. parr. 
3.1.4 e 4.1.4);

-  decreto 12 gennaio 2021, n. 33 del Ministro della giustizia, recante il regola-
mento di modifica del decreto 7 novembre 2001, n. 458, in materia di fun-
zionamento dell’archivio informatizzato degli assegni bancari e postali e delle 
carte di pagamento (parere 1° ottobre 2020, n. 178, doc. web n. 9483571: cfr. 
par. 3.1.4);

-  decreto 22 dicembre 2020, n. 192, recante modifiche al decreto 24 dicembre 
2019, n. 177, concernente i criteri e le modalità di attribuzione e di utilizzo 
della Carta elettronica, prevista dall’art. 1, comma 604, l. 30 dicembre 2018, 
n. 145 (cd. bonus cultura o 18app) (parere 26 novembre 2020, n. 234, doc. 
web n. 9505279) (cfr. parr. 3.1.4 e 4.2.5). 

26

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII2.4. Raccolta di disposizioni correlate all’epidemia da Covid-19

È dato di esperienza comune, e le pagine precedenti lo attestano, che la diffusione 
dell’epidemia da Covid-19 ha portato il Parlamento, il Governo e le altre Istituzioni 
competenti  ad  adottare  un  corposo  numero  di  atti  volti  a  contenere  l’emergenza 
sanitaria,  causando  un’imponente  stratificazione  di  fonti  (di  vario  livello)  e  una 
continua evoluzione della disciplina.

Dato che parte significativa di tali interventi normativi/regolatori hanno un im-
patto significativo sulla disciplina in materia di protezione dei dati personali, è stata 
curata dall’Autorità un’opera di sistematizzazione e classificazione di tali disposizioni, 
riunendone gli estratti in un documento pubblicato sul sito web dell’Autorità al fine 
di agevolarne l’individuazione da parte agli operatori del diritto interessati all’ap-
plicazione della disciplina di protezione dei dati, a partire da titolari e responsabili 
del trattamento. Il documento in questione, aggiornato settimanalmente, costituisce 
una raccolta di disposizioni di testi normativi e amministrativi generali, applicabi-
li sull’intero territorio nazionale, emanati in relazione all’emergenza scaturita dalla 
diffusione dell’epidemia da Covid-19, a partire dall’inizio del 2020, che presentano 
profili di interesse sul piano della protezione dei dati personali. 

27

RELAZIONE 2020I23

I rapporti con il Parlamento
e le altre Istituzioni

3.1. L’attività consultiva del Garante

Innovando rispetto alla cornice normativa preesistente, il RGPD prevede il pare-
re obbligatorio dell’autorità nazionale di controllo anche in relazione alla normativa 
di rango primario, includendo quindi le iniziative legislative − sia del Parlamento, 
che del Governo − aventi impatto sulla protezione dei dati personali nel novero dei 
provvedimenti per la cui elaborazione è necessario consultare il Garante (artt. 36, 
par. 4, e 57, par. 1, lett. c), cons. n. 96 del RGPD; art. 28, par. 2, direttiva (UE) 
2016/680; art. 24, comma 2, d.lgs. n. 51/2018). Ciò ha incrementato notevolmente 
l’attività consultiva dell’Autorità − in precedenza interessata solo dalla normativa di 
carattere secondario (regolamenti) o da atti amministrativi generali “suscettibili di 
incidere sulle materie disciplinate” dal Codice (così l’art. 154, comma 4, del Codice, 
poi abrogato) − non di rado svolta in tempi brevissimi (specie nelle tematiche aventi 
ad oggetto la situazione di emergenza sanitaria), ben lontani dai termini previsti dal-
la normativa di riferimento (45 giorni: cfr. art. 154, comma 5, Codice).

Sotto questo profilo non aiuta la mancanza di procedure definite o comunque 
sufficientemente sperimentate, né il dettato dell’art. 36, par. 4, del RGPD il quale si 
limita a stabilire che la consultazione avvenga “durante l’elaborazione di una propo-
sta di atto legislativo che deve essere adottato dai parlamenti nazionali”, senza alcuna 
indicazione della tempistica.

3.1.1. La consultazione del Garante su atti normativi statali di rango primario: le 

audizioni in Parlamento su proposte e disegni di legge

Alla luce del quadro normativo sopra esposto, consolidando una prassi già avviata 
nel 2019, il Parlamento ha “consultato” il Garante, richiedendone l’audizione presso 
le competenti Commissioni nel corso dell’esame di proposte o disegni di legge aventi 
rilevanza sotto il profilo della protezione dei dati, oppure, in altri casi, sollecitando 
l’inoltro di memorie scritte su eventuali profili di criticità delle disposizioni norma-
tive in discussione. 

Ciò è avvenuto nel corso dei lavori su progetti normativi o disegni di legge di 
conversione  di  provvedimenti  d’urgenza  del  Governo  relativi  a  temi  di  rilevanza 
primaria, che spaziano dal trattamento dei dati personali effettuato nella situazione 
di  emergenza  sanitaria,  anche  mediante  strumenti  elettronici  (si  pensi  all’utilizzo 
del sistema di allerta istituito a fini di tracciamento delle persone colpite dal virus, 
mediante la app Immuni), alla sempre più diffusa circolazione, sui social network o 
comunque in rete, di informazioni false (cd. fake news), come pure alla disciplina 
delle intercettazioni di comunicazioni.

Al di là delle forme prescelte per consultare l’Autorità, il Parlamento ha in tal 
modo dimostrato una forte sensibilità sui temi aventi impatto sul diritto alla pro-
tezione dei dati personali, coinvolgendo il Garante nel corso del procedimento le-
gislativo.  Sotto  questo  specifico  profilo,  le  audizioni  o  le  memorie  scritte  hanno 
riguardato i seguenti progetti di legge:

-  memoria alla Commissione Affari costituzionali del Senato, nell’ambito dell’e-
same del disegno di legge di conversione del decreto-legge 7 ottobre 2020, n. 

28

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII125, recante misure urgenti connesse con la proroga della dichiarazione dello 
stato di emergenza epidemiologica da Covid-19 e per la continuità operativa 
del sistema di allerta Covid (19 ottobre 2020, doc. web n. 9468919: cfr. par. 
2.1);

-  audizione presso le Commissioni riunite trasporti e cultura della Camera dei 
deputati nell’ambito dell’esame di alcune proposte di legge recanti istituzione 
di una Commissione parlamentare di inchiesta sulla diffusione intenzionale, 
seriale e massiva di informazioni false (cd. fake news) (3 marzo 2020, doc. web 
n. 9283850: cfr. par. 12.8);

-  audizione presso la Commissione giustizia del Senato sul disegno di legge di 
conversione del decreto-legge 30 dicembre 2019, n. 161, recante modifiche 
alla disciplina delle intercettazioni di conversazioni o comunicazioni (4 feb-
braio 2020, doc. web n. 9260158).

Più in generale, il Parlamento ha coinvolto l’Autorità richiedendo audizioni o me-
morie scritte anche su altri temi di interesse approfonditi nelle competenti Commis-
sioni nell’ambito di indagini conoscitive o specifici dibattiti, come nei seguenti casi:

-  audizione presso la Commissione parlamentare per l’infanzia e l’adolescenza, 
nell’ambito dell’indagine conoscitiva sulle forme di violenza fra i minori e ai 
danni di bambini e adolescenti (8 luglio 2020, doc. web n. 9434094);

-  audizione  presso  la  Commissione  parlamentare  per  la  semplificazione, 
nell’ambito dell’indagine conoscitiva in materia di semplificazione dell’acces-
so ai servizi erogati dal Servizio sanitario nazionale (25 maggio 2020, doc. 
web n. 9351203);

-  audizione presso la Commissione lavoro pubblico e privato, previdenza socia-
le del Senato sull’affare (atto n. 453) relativo al tema di ricadute occupazionali 
dell’epidemia da Covid-19, azioni idonee a fronteggiare le situazioni di crisi 
e necessità di garantire la sicurezza sanitaria nei luoghi di lavoro (13 maggio 
2020, doc. web n. 9341993);

-  audizione presso la Commissione trasporti e comunicazioni della Camera dei 
deputati sull’uso delle nuove tecnologie e della rete per contrastare l’emergen-
za epidemiologica da Covid-19 (8 aprile 2020, doc. web n. 9308774).

3.1.2. La consultazione del Garante su atti normativi statali di rango primario: i 

pareri al Governo su progetti di legge e schemi di decreto legislativo

Intensa è stata la collaborazione con il Governo e, in particolare, con le ammini-
strazioni più interessate ai temi connessi all’esigenza di fronteggiare l’emergenza epi-
demiologica sul piano della sanità pubblica e degli interventi economici (Ministero 
della salute e Mef) nell’ambito dei procedimenti di elaborazione di norme destinate 
a divenire oggetto di provvedimenti d’urgenza o di proposte di emendamento nel 
corso dei lavori parlamentari. 

In tale quadro, il Garante ha reso parere formale, ai sensi dell’art. 36, par. 4, del 

RGPD, in due occasioni, rispetto a:

-  una  proposta  normativa  predisposta  dal  Ministero  della  salute  concernente 
l’utilizzo di una “applicazione” volta a realizzare il tracciamento dei contagi 
da Covid-19, poi confluita nell’art. 6, decreto-legge 30 aprile 2020, n. 28, 
convertito dalla legge 25 giugno 2020, n. 70 (parere 29 aprile 2020, n. 79, 
doc. web n. 9328050) (cfr. parr. 2.1 e 5.1.1). La norma prevede che l’app 
possa essere utilizzata esclusivamente su base facoltativa e che i dati persona-
li forniti dagli interessati siano trattati esclusivamente per rendere edotti gli 
utenti  dell’applicazione  di  rientrare  tra  i  contatti  stretti  di  soggetti  risultati 
positivi al Covid-19. Circa gli scopi di tale utilizzo, nella disposizione si pre-

29

RELAZIONE 2020I3cisa che i dati raccolti attraverso l’applicazione non possono essere utilizzati 
per finalità diverse da quelle del corretto ed efficace funzionamento dell’app, 
vale a dire al fine di allertare le persone che siano entrate in contatto stretto 
con soggetti risultati positivi e tutelarne la salute attraverso le previste misu-
re di prevenzione, fatta salva, comunque, la possibilità di utilizzo “in forma 
aggregata o comunque anonima”, per soli fini di sanità pubblica, profilassi, 
statistici o di ricerca scientifica, nel rispetto del diritto europeo (commi 1 e 3). 
L’allertamento avviene attraverso l’utilizzo della tecnologia bluetooth e senza 
che siano trattati dati di localizzazione degli individui. Il Garante, nel parere 
reso, preso atto che la norma proposta teneva conto di molte delle indicazioni 
fornite nel corso dell’audizione tenuta in data 8 aprile 2020 presso la Com-
missione trasporti e comunicazioni della Camera (cfr. par. 3.1.1), l’ha ritenu-
ta conforme, nelle sue linee generali, ai criteri indicati dalle linee guida del 
Cepd del 21 aprile 2020 a proposito dei sistemi di contact tracing (doc. web 
n. 9321621), ovvero alla: volontarietà, per cui la mancata adesione al sistema 
non deve comportare svantaggi o comunque conseguenze pregiudizievoli, né 
rappresentare  la  condizione  per  l’esercizio  di  diritti  (cfr.  art.  6,  comma  4); 
previsione  normativa,  quale  base  giuridica  adeguata  in  termini  di  garanzie, 
in  conformità  ai  dettami  del  RGPD  e  del  Codice;  trasparenza  (cfr.  art.  6, 
comma  2,  lett.  a),  che  assicura  agli  interessati  un’idonea  informazione  sul 
trattamento); determinatezza ed esclusività dello scopo (il tracciamento deve 
essere finalizzato esclusivamente al contenimento dei contagi, escludendo fini 
ulteriori); selettività e minimizzazione dei dati; non esclusività del processo 
algoritmico e possibilità di esercitare in ogni momento i diritti di cui agli artt. 
da 15 a 22 del RGPD; reciprocità di anonimato tra gli utenti dell’app, i quali 
devono peraltro non essere identificabili dal titolare del trattamento, dovendo 
l’identificazione ammettersi al limitato fine dell’individuazione dei contagiati. 
Il Garante, in sostanza, nell’esprimere parere favorevole all’approvazione della 
norma, ha ritenuto che il sistema di contact tracing prefigurato non contrasti 
con  i  principi  di  protezione  dei  dati  personali  in  quanto:  previsto  da  una 
norma di legge sufficientemente dettagliata quanto ad articolazione del trat-
tamento, tipologia di dati raccolti, garanzie accordate agli interessati e tem-
poraneità della misura; fondato sull’adesione volontaria dell’interessato, con 
esclusione di ogni forma di condizionamento individuale e, quindi, di dispa-
rità di trattamento basata sulla scelta effettuata; preordinato al perseguimento 
di fini di interesse pubblico indicati con sufficiente chiarezza, con esclusione 
del trattamento secondario dei dati così raccolti per fini diversi, salva la possi-
bilità (nei termini generali previsti dal RGPD) di utilizzo, in forma anonima 
o  aggregata,  a  fini  statistici  o  di  ricerca  scientifica;  conforme  ai  principi  di 
minimizzazione e ai criteri di privacy by design e by default, nella misura in 
cui prevede la raccolta dei soli dati di prossimità dei dispositivi, il loro tratta-
mento in forma pseudonima, sempre che non sia possibile in forma del tutto 
anonima, con esclusione del ricorso a dati di geolocalizzazione e limitandone 
la conservazione al tempo strettamente necessario ai fini del perseguimento 
dello scopo indicato, con cancellazione automatica alla scadenza del termine 
di conservazione; conforme al principio di trasparenza nei confronti dell’inte-
ressato, cui è fornita adeguata informazione; suscettibile di essere perfezionato 
con l’ulteriore precisazione delle caratteristiche di dettaglio del trattamento e 
delle misure di sicurezza da parte del Ministero della salute, anche mediante 
un provvedimento del Garante da adottarsi ai sensi dell’art. 2-quinquiesdecies 
del Codice;

30

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII3-  una proposta normativa del Ministero della salute finalizzata a consentire in-
dagini di sieroprevalenza sul Sars-Cov-2 da parte del medesimo Dicastero e 
dell’Istat per finalità epidemiologiche e statistiche, successivamente approva-
ta quale art. 1, d.l. 10 maggio 2020, n. 30, convertito dalla legge 2 luglio 
2020 n. 72 (parere 4 maggio 2020, n. 82, doc. web n. 9340513) (cfr. parr. 
2.1 e 5.3); la norma consente il trattamento di dati personali, anche genetici 
e relativi alla salute, per fini statistici e di studi scientifici svolti nel settore 
della sanità pubblica, nell’ambito di un’indagine di sieroprevalenza condotta 
congiuntamente dai competenti uffici del Ministero della salute e dall’Istat 
in qualità di titolari del trattamento. Essa prevede l’istituzione di una piatta-
forma tecnologica, la realizzazione di studi epidemiologici e statistici da parte 
del  predetto  Dicastero  e  dell’Istat  sullo  stato  immunitario  della  popolazio-
ne, indispensabili per contrastare l’emergenza epidemiologica da Covid-19. 
Il Garante, con il menzionato parere, si è espresso sullo schema evidenziando 
lacune e criticità correlate, in particolare, all’applicazione della disciplina re-
lativa ai trattamenti di dati personali per fini statistici e di ricerca scientifica, 
che impone il divieto di utilizzo dei dati trattati a tali scopi per l’assunzione 
di decisioni o provvedimenti individuali o comunque per fini diversi. È stato 
ritenuto eccessivo l’accesso da parte delle regioni e delle province autonome, 
per  finalità  di  analisi  e  programmazione  nell’ambito  dell’emergenza  epide-
miologica, ai dati identificativi trasmessi dall’Istat all’apposita piattaforma del 
Ministero della salute, integrati da quelli sulla salute e genetici, suscettibili 
peraltro di interconnessione con ulteriori − non meglio precisati − dati per-
sonali presenti in banche dati dell’Istat e del medesimo Dicastero. Parimenti 
problematica è stata considerata la previsione dell’interconnessione dei dati 
sulla salute e genetici raccolti nell’ambito dell’indagine di sieroprevalenza tra 
numerosissimi soggetti cui sono attribuite differenti competenze e funzioni, 
quali  il  Ministero  della  salute,  l’Istat,  la  Croce  rossa  italiana,  le  regioni,  le 
province  autonome,  i  laboratori  che  effettuano  il  prelievo,  le  università  e  i 
centri di ricerca, nonché l’Istituto superiore di sanità. Si è ritenuto che anche 
l’impiego del sistema informativo sanitario del Ministero per consentire l’in-
terconnessione con i sistemi informativi regionali a fini di programmazione 
e controllo dell’assistenza sanitaria presentasse profili di criticità. Su tali basi 
il Garante ha ritenuto necessario che, nell’ambito dei sistemi informativi del 
Ministero della salute e delle regioni, fosse previsto il trattamento di dati ag-
gregati risultanti dall’indagine di sieroprevalenza. A seguito della adozione del 
parere, sono state avviate proficue interlocuzioni tra gli uffici del Ministero, 
dell’Istat, della Protezione civile e dell’Autorità che hanno consentito di rifor-
mulare la disposizione in modo da superare le criticità evidenziate.

Nell’ambito di una serie di interlocuzioni, anche informali, fra l’Autorità e gli 
uffici dei ministeri interessati, è stato curato l’esame di ulteriori proposte normative 
di rango primario su temi di particolare interesse, poi confluite anch’esse in provve-
dimenti normativi del Governo. Il riferimento va, in particolare, ad alcune dispo-
sizioni in materia di Fse (sul quale v. amplius par. 5.11.1), metodologie mediche 
predittive, indagini in materia di ricerca scientifica e statistica, gestione dei registri 
delle nascite e delle morti − inserite successivamente nel decreto-legge 19 maggio 
2020, n. 34 (cd. Rilancio), convertito dalla legge 17 luglio 2020, n. 77 (artt. 7, 11, 
12 e 13: cfr. par. 2.1) −, nonché ad una disposizione volta a favorire l’interoperabilità 
dell’app Immuni con le analoghe applicazioni degli altri Paesi europei in chiave di 
prevenzione comune e coordinata del contagio e a prorogare l’impiego dello stru-
mento di allerta e il relativo monitoraggio dei dati, considerato il persistente stato 

31

RELAZIONE 2020I3di emergenza epidemiologica. Tale ultima disposizione è stata poi approvata come 
art. 2, d.l. 7 ottobre 2020, n. 125, convertito dalla legge 27 novembre 2020, n. 159 
(nel quadro dei lavori di approvazione del relativo disegno di legge di conversione, 
il Garante ha fornito ulteriori elementi di valutazione su richiesta della competente 
commissione del Senato: cfr. parr. 2.1, n. 7 e 3.1.1).

Infine, è stato reso il parere di competenza su uno schema di decreto legislativo, 
recante norme di attuazione della direttiva (UE) 2017/2109, che modifica la diret-
tiva (CE) 98/41 relativa alla registrazione delle persone a bordo delle navi da pas-
seggeri che effettuano viaggi da e verso i porti degli Stati membri e la direttiva (UE) 
2010/65 relativa alle formalità di dichiarazione delle navi in arrivo e/o in partenza 
da porti degli Stati membri (parere 23 gennaio 2020, n. 9, doc. web n. 9277100) 
(cfr. par. 2.2).

3.1.3. La consultazione del Garante su atti normativi delle regioni e delle autonomie
Il Garante ha reso il proprio parere su alcuni progetti di legge e altri atti norma-
tivi in ambito regionale o delle province autonome, riferiti in particolare ai seguenti 
ambiti:

- 

-  proposte normative della Provincia autonoma di Trento in materia, in parti-
colare, di anagrafe provinciale degli assistiti, da inserire nel “Collegato 2020” 
(parere 23 gennaio 2020, n. 11, doc. web n. 9266796);
schema di regolamento della Provincia autonoma di Trento concernente l’at-
tuazione della legge provinciale 31 maggio 2012, n. 10, in materia di tratta-
mento dei dati personali nell’ambito del Registro unico dei controlli provin-
ciali (RUCP) (parere 5 marzo 2020, n. 51, doc. web n. 9309418);
schema di regolamento della Provincia autonoma di Trento recante disciplina 
del trattamento dei dati personali nell’ambito del Registro tumori, realizzato 
in attuazione dell’art. 14, commi 5-bis e 5-ter della legge provinciale 23 luglio 
2010, n. 16 (parere 26 marzo 2020, n. 63, doc. web n. 9344651);

- 

- 

-  disegno di legge della Provincia autonoma di Trento concernente misure di 
sostegno per le famiglie, i lavoratori e i settori economici connesse all’emer-
genza epidemiologica da Covid-19 (parere 8 maggio 2020, n. 84, doc. web n. 
9344635: cfr. par. 5.12.2);
schema di regolamento della Provincia autonoma di Trento concernente la 
medicina di iniziativa nel Servizio sanitario provinciale, in attuazione dell’art. 
4, comma 1-ter della legge provinciale n. 16 del 2010 (parere 1° ottobre 2020, 
n. 175, doc. web n. 9469372: cfr. par. 5.12.2);
schema di norma predisposta dalla Provincia autonoma di Trento in materia 
di  trattamenti  che  implicano  decisioni  integralmente  automatizzate  (parere 
15 ottobre 2020, n. 191, doc. web n. 9480921);

- 

-  proposta di emendamento della Regione Piemonte alla legge regionale 7 apri-
le 2000, n. 43, recante disposizioni per la tutela dell’ambiente in materia di 
inquinamento atmosferico e per la prima attuazione del Piano regionale per il 
risanamento e la tutela della qualità dell’aria (parere 15 ottobre 2020, n. 184, 
doc. web n. 9480905).

3.1.4. La consultazione del Garante sugli atti del Governo aventi natura regolamen-

tare 

Nel  quadro  dell’attività  consultiva  concernente  norme  regolamentari  ed  atti 
amministrativi generali suscettibili di incidere sulla protezione dei dati personali, il 
Garante ha reso il parere di competenza sui sottoindicati schemi di decreto aventi 
natura regolamentare:

32

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII3- 

- 

- 

- 

- 

- 

- 

- 

- 

- 

schema di d.P.C.M. di attuazione dell’art. 19-bis, d.lgs. 18 agosto 2015, n. 
142 (introdotto dall’art. 5, legge 7 aprile 2017, n. 47), recante le modalità di 
svolgimento del colloquio che il minore straniero non accompagnato deve ef-
fettuare al momento dell’ingresso nelle strutture di prima accoglienza (parere 
9 aprile 2020, n. 67, doc. web n. 9343058);
schema  di  decreto  interministeriale  di  natura  regolamentare  recante  dispo-
sizioni sul cd. bonus mobilità, attuativo dell’art. 2, comma 1, d.l. 14 ottobre 
2019, n. 111, convertito con modificazioni dalla legge 12 dicembre 2019, n. 
141 e modificato dal decreto-legge 19 maggio 2020, n. 34 (parere 9 luglio 
2020, n. 135, doc. web n. 9439976);
schema di decreto interministeriale avente natura regolamentare recante ade-
guamenti normativi sulle modalità di rilascio delle carte tachigrafiche e per la 
tenuta dei registri, ai sensi dell’art. 3, comma 8, del decreto ministeriale 31 ot-
tobre 2003, n. 361 (parere 17 settembre 2020, n. 157, doc. web n. 9468728);
schema di regolamento del Ministro della giustizia di modifica del decreto 7 
novembre 2001, n. 458, recante disposizioni sul funzionamento dell’archivio 
informatizzato degli assegni bancari e postali (parere 1° ottobre 2020, n. 178, 
doc. web n. 9483571);
schema di decreto del Ministro dell’economia e finanze recante regolamento 
in materia di condizioni e criteri per l’attribuzione delle misure premiali per 
utilizzo degli strumenti di pagamento elettronici ai sensi dell’art. 1, commi 
da 288 a 290, della legge 27 dicembre 2019, n. 160, cd. cashback (parere 13 
ottobre 2020, n. 179, doc. web n. 9466707: cfr. par. 4.1.4);
schema di regolamento recante modifiche al d.P.R. 26 luglio 1976, n. 752, di 
attuazione dello Statuto speciale della Regione Trentino Alto Adige, in ma-
teria di proporzionale negli uffici statali siti nella Provincia di Bolzano e di 
conoscenza delle due lingue nel pubblico impiego (parere 29 ottobre 2020, n. 
199, doc. web n. 9487448);
schema di decreto del Ministro dell’ambiente, del territorio e del mare di na-
tura regolamentare concernente il riconoscimento di un contributo a favore 
di imprese che svolgono attività in campo di guida escursionistica e tutela am-
bientale, in conseguenza dell’emergenza Covid-19 (parere 29 ottobre 2020, n. 
211, doc. web n. 9487962);
schema di decreto interministeriale avente natura regolamentare volto a defi-
nire le modalità e i termini per l’ottenimento e l’erogazione del beneficio eco-
nomico di cui al Programma sperimentale buono mobilità per il 2021, cd. bo-
nus rottamazione (parere 26 novembre 2020, n. 233, doc. web n. 9519436);
schema di regolamento del Ministero per i beni e le attività culturali e per il 
turismo, concernente le regole sull’attribuzione e l’utilizzo della Carta elettro-
nica per i diciottenni del 2020 (cd. bonus cultura o anche 18app) (parere 26 
novembre 2020, n. 234, doc. web n. 9505279: cfr. par. 4.2.5);
schema di regolamento del Ministro dello sviluppo economico che sostituisce 
il d.P.R. n. 178/2010 in materia di Registro pubblico delle opposizioni (Rpo) 
alle comunicazioni pubblicitarie indesiderate (parere 10 dicembre 2020, n. 
260, doc. web n. 9517462: cfr. par. 11.1).

3.1.5. La consultazione del Garante sui provvedimenti di altre Istituzioni
Il Garante si è inoltre espresso su una pluralità di atti e provvedimenti di Istitu-
zioni diverse rispetto al Governo, delle quali si potrà dare più ampiamente conto nel 
corpo della Relazione e tra i quali si segnalano:

- 

schema di decreto del Presidente del Consiglio di Stato recante le regole tecni-

33

RELAZIONE 2020I3co-operative per l’attuazione del processo amministrativo telematico, nonché 
per la sperimentazione e la graduale applicazione dei relativi aggiornamenti, ai 
sensi dell’articolo 4, comma 2, del decreto-legge 30 aprile 2020, n. 28 (parere 
19 maggio 2020, n. 88, doc. web n. 9347280);
schema  di  provvedimento  della  Banca  d’Italia  recante  modifiche  al  regola-
mento del Governatore della Banca d’Italia del 29 gennaio 2002, come modi-
ficato il 31 luglio 2018, recante il funzionamento dell’archivio informatizzato 
degli assegni bancari e postali e delle carte di pagamento (Centrale di allarme 
interbancaria - Cai) (parere 10 giugno 2020, n. 97, doc. web n. 9433428);
schema di determinazione del Direttore dell’Agenzia delle dogane e dei mo-
nopoli, d’intesa con il Direttore dell’Agenzia delle entrate, di modifica della 
determinazione attuativa della lotteria dei corrispettivi (cd. decreto cashless) 
(provv. 1° ottobre 2020, n. 172, doc. web n. 9466165).

- 

- 

3.2. Le attività di sindacato ispettivo e di indirizzo e controllo del Parlamento

L’Autorità ha curato il monitoraggio degli atti di sindacato ispettivo e di indirizzo 

del Parlamento riguardanti aspetti di interesse in materia di protezione dei dati.

In un caso sono stati richiesti al Garante elementi informativi da parte del Go-
verno (Ministero dello sviluppo economico) per poter corrispondere agli atti in que-
stione, rispetto all’interrogazione a risposta scritta n. 4-03135, presentata dall’on. 
De Bonis in materia di fake news, in relazione alla quale l’Autorità ha inoltrato le os-
servazioni di competenza (nota 6 maggio 2020, par. 12.8). L’interrogazione verteva 
su un sistema di fact checking al fine di contrastare il fenomeno delle fake news riguar-
danti il Covid-19. Il progetto, denominato FACTA, permetterebbe ad un utente di 
Whatsapp, servizio di messaggistica di proprietà di Facebook, di inviare messaggi 
ricevuti da altri utenti a Pagella Politica srls (titolare del sito www.pagellapolitica.
it) al fine di ottenere un controllo di veridicità dei contenuti riportati nei messaggi 
medesimi. All’esito di tali verifiche, qualora si ritenesse falso il contenuto (della no-
tizia), il messaggio verrebbe inserito in una lista, appositamente creata e pubblicata 
sul web. Il progetto, nato dall’esigenza di dare certezze nell’attuale situazione emer-
genziale legata all’epidemia da Covid-19, sarebbe tuttavia destinato a rimanere in 
uso anche dopo la cessazione di questa fase, quale servizio aggiuntivo di contrasto 
alle fake news. 

Nella nota inviata al Ministero, l’Autorità, nel prendere atto della delicatezza del-
la materia e dei diversi profili coinvolti, il cui equilibrio assume particolare impor-
tanza in uno Stato democratico (protezione dei dati personali, libertà di espressione 
del  pensiero  e  utilizzo  efficace,  ma  proporzionato  delle  più  moderne  tecnologie), 
ha  rimarcato  la  necessità  che  in  tale  ambito  −  dove  è  labile  il  confine  tra  notizie 
smaccatamente false, volte ad esempio a disorientare volontariamente chi le riceve, e 
altre invece più “semplicemente” oggetto di possibile diversa interpretazione − ogni 
trattamento di dati sia improntato alla più rigorosa correttezza e abbia ad oggetto in-
formazioni esatte ed aggiornate, segnatamente nei casi in cui dati personali riferiti a 
persone identificate o identificabili siano contenuti nei messaggi sottoposti a verifica 
(cfr. art. 5, par. 1, lett. a) e d ), del RGPD) (si pensi, ad es., per rimanere in un ambi-
to strettamente correlato al Covid-19, alle notizie sulle origini dell’epidemia o sulla 
necessità dell’uso dei dispositivi di protezione, oggetto di dibattito anche nell’ambito 
della comunità scientifica). L’Autorità ha poi ricordato come le implicazioni di ordi-
ne individuale e collettivo che possono derivare da una “malainformazione”, anche 
quale possibile minaccia per la democrazia e la sovranità di un Paese (si pensi al caso 

34

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII3Cambridge Analytica), erano state sottolineate dal Presidente del Garante nell’au-
dizione informale tenuta il 3 marzo 2020 presso le Commissioni riunite Trasporti e 
Cultura della Camera, nell’ambito dei lavori per l’approvazione di alcune proposte 
di legge (AC 1056 e abb.) recanti l’istituzione di una Commissione parlamentare di 
inchiesta sulla diffusione intenzionale, seriale e massiva di informazioni false (cfr. 
par. 3.1.1).

Per quanto riguarda la struttura del progetto, pur ritenendo meritevole di consi-
derazione l’adozione di sistemi e strumenti che si propongano quale fine generale di 
contenere la divulgazione e la circolazione di fake news, specie rispetto a scorrette e 
pericolose prassi sanitarie, l’Autorità ha riferito di non essere in possesso di elementi 
sufficienti per valutarne la conformità ai principi, alle regole e al quadro di garanzie 
previste per il trattamento dei dati personali dalla normativa europea e nazionale di 
riferimento. A tal riguardo, il Garante ha informato il Ministero di avere avviato le 
opportune interlocuzioni con Agcom − che ha sottoposto a monitoraggio l’iniziativa 
quale possibile progetto pilota − al fine di realizzare un comune approfondimento 
ad ampio spettro del tema, avente profili la cui tutela è affidata, pro quota, a ciascuna 
delle due Autorità. All’esito di tali interlocuzioni è stato così istituito tra le due Auto-
rità un tavolo tecnico congiunto ove approfondire la tematica della disinformazione 
online (cfr. par. 12.8). 

Nella risposta scritta fornita all’interrogante dal competente Ministero dello svi-
luppo  economico  in  data  14  settembre  2020  si  è  preso  atto  di  quanto  riportato 
dall’Autorità circa l’indisponibilità, allo stato, di sufficienti elementi di valutazione 
del progetto e si sono riportati gli elementi forniti da Agcom, che pure era stata in-
terpellata sul merito dell’atto di sindacato ispettivo riguardante, prevalentemente, i 
rischi legati alla libertà di espressione. 

Numerosi, inoltre, sono stati gli atti di sindacato presentati in Parlamento su temi 
di interesse per l’Autorità, alcuni dei quali, conclusi con la risposta del rappresentan-
te del Governo. In particolare, si segnalano: 

- 

tre interrogazioni a risposta scritta (nn. 4-03145, Buratti, 4-03678, Andreu-
zza, 4/04215,  Licatini),  presentate  nella  seconda  metà  del  2019  in  materia 
di  telemarketing  e  Registro  delle  opposizioni  (Rpo),  cui  il  Mise  ha  fornito 
riscontro con un unico atto in data 25 febbraio 2020. Tutte e tre vertevano, 
infatti, sulla stessa materia, vale a dire l’applicazione delle norme contenute 
nella  legge  n.  5/2018  recante  nuove  disposizioni  in  materia  di  iscrizione  e 
funzionamento del registro delle opposizioni e istituzione di prefissi nazionali 
per le chiamate telefoniche a scopo statistico, promozionale e di ricerche di 
mercato.  Gli  interroganti,  nel  rilevare  la  mancata  adozione  del  regolamen-
to previsto dall’art. 1, comma 15, della citata legge, destinato ad apportare 
modifiche a quello vigente (d.P.R. n. 178/2010), sottolineavano la necessità 
di recepire le osservazioni formulate sul relativo schema dal Garante nel pa-
rere del 30 aprile 2019, n. 109 (doc. web n. 9109315; cfr. Relazione 2019, 
p. 37), con particolare riferimento alla prospettata applicazione delle nuove 
disposizioni a specifiche categorie merceologiche rispetto alle quali rifiutare 
specificatamente le telefonate pubblicitarie e alla possibilità di dare il consenso 
alla ricezione di telefonate per un certo tipo di prodotti e negarlo per altri. 
Gli interroganti hanno ricordato che, nel parere, il Garante ha evidenziato 
che questa scelta è “di difficile esecuzione pratica” perché ci sono aziende che 
trattano prodotti di diverse categorie merceologiche, suggerendo pertanto di 
eliminare la distinzione per categorie. Nella risposta fornita, il Ministro dello 
sviluppo economico pro tempore, con riferimento all’iter di approvazione del 
suddetto regolamento, nel precisare che il provvedimento era stato approvato, 

35

RELAZIONE 2020I3in via preliminare, dal Consiglio dei ministri del 17 gennaio 2020 e doveva 
essere  sottoposto  ai  pareri  del  Consiglio  di  Stato  e  delle  competenti  Com-
missioni parlamentari, ha rilevato che si era dovuto attendere l’emanazione 
del d.P.R. 8 novembre 2018, n. 149, con il quale il Registro pubblico delle 
opposizioni è stato esteso agli indirizzi postali riportati negli elenchi telefonici. 
Nel frattempo il Ministero aveva istituito un tavolo tecnico con rappresentan-
ti del Garante, dell’Agcom, della Fondazione Ugo Bordoni, dell’Istat e delle 
associazioni di categoria maggiormente rappresentative del settore del telemar-
keting per dirimere alcune questioni tecnico-giuridiche discendenti dal tenore 
letterale di talune disposizioni della legge n. 5/2018. Quanto alla possibilità 
di circoscrivere l’applicazione delle nuove disposizioni a specifiche categorie 
merceologiche, il Ministro ha affermato che lo schema di regolamento appro-
vato in via preliminare ha recepito l’indicazione del Garante di eliminare tale 
riferimento, concludendo che con l’estensione del Registro alle numerazioni 
non presenti negli elenchi telefonici pubblici, in accordo alla legge n. 5/2018, 
si offrirà una soluzione contro il telemarketing aggressivo, garantendo un mag-
giore controllo del trattamento dei dati personali per finalità pubblicitarie (in 
tema di Registro pubblico delle opposizioni, si veda al par. 3.1.3 il riferimento 
all’ulteriore parere reso dal Garante il 10 dicembre 2020, n. 260, doc. web 
n. 9517462, sullo schema di regolamento in questione, come modificato dal 
Ministero sulla scorta dei pareri resi dal Consiglio di Stato, dall’Agcom e dal 
Garante stesso nel 2019; cfr. anche par. 11.1);
interrogazione a risposta scritta n. 4-02517 (Muroni) presentata il 18 marzo 
2019 alla Camera e indirizzata ai Ministri dell’interno e dello sviluppo econo-
mico, concernente una vicenda relativa alla diffusione, sui social network, di 
video tratti da telecamere pubbliche di videosorveglianza. Nel caso di specie, 
in seguito all’affissione di alcuni volantini di protesta in relazione alle politi-
che di un ente locale sugli asili nido, il sindaco del comune aveva pubblicato 
sul proprio profilo ospitato da un social network i volti di almeno quattro delle 
persone che avrebbero compiuto l’attacchinaggio ripresi dalle telecamere di 
sicurezza  del  comune.  Secondo  l’interpellante,  tale  comportamento  andava 
stigmatizzato integrando una violazione della privacy delle persone coinvolte, 
anche in spregio al divieto di utilizzo delle immagini registrate dalle teleca-
mere per fini estranei alle indagini, codificato nel regolamento del comune 
sulla videosorveglianza, in base al quale il comune può disporre l’installazione 
degli impianti di videosorveglianza esclusivamente a fini di prevenzione e re-
pressione di fatti delittuosi mettendo i dati raccolti a disposizione delle sole 
Forze dell’ordine. Rispondendo all’interrogazione in data 25 febbraio 2020, 
il Sottosegretario di Stato per l’interno, nel confermare i fatti riportati e in-
formare sugli sviluppi amministrativi della vicenda, ha ricordato la normativa 
in materia di videosorveglianza e protezione dei dati personali, a partire dal 
RGPD e dal d.lgs. n. 51/2018, fino al decreto-legge 23 febbraio 2009, n. 11, 
che costituisce la base giuridica del trattamento dei dati personali mediante 
strumenti di videosorveglianza, consentito esclusivamente (con le dovute ga-
ranzie) ai fini di tutela della sicurezza urbana. A tal riguardo, ha rilevato infine 
come la predetta normativa sia stata oggetto di chiarimento da parte del Ga-
rante con il provvedimento in materia di videosorveglianza dell’8 aprile 2010, 
che contiene prescrizioni vincolanti per tutti i soggetti pubblici e privati che 
intendano avvalersi di siffatti sistemi; 
interrogazione a risposta immediata in Commissione Affari costituzionali del-
la Camera n. 5-03482 (Ceccanti-Sensi) riguardante l’utilizzo da parte delle 

- 

- 

36

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII3Forze di polizia italiane di sistemi informatici per il riconoscimento facciale. 
In particolare gli interroganti chiedevano informazioni sul Sistema automati-
co di riconoscimento delle immagini (SARI) in grado di identificare un sog-
getto ignoto confrontandone il volto tramite ricerche nella banca dati deno-
minata Sistema automatizzato di identificazione delle impronte (Automated 
Fingerprint Identification System - AFIS) anche per i possibili riflessi sulla pro-
tezione dei dati delle persone (in concreto, inserendo nel SARI la fotografia di 
un sospettato, il sistema andrebbe a cercare i fotosegnalati che gli somigliano, 
precedentemente inseriti nel database AFIS). Nella risposta resa, il Sottosegre-
tario all’interno Sibilia ha riferito che il Sistema automatico di riconoscimen-
to immagini (SARI Enterprise) è gestito dalla Polizia di Stato e consente di 
risalire all’identità di un individuo mediante il confronto di volti su una lista 
di candidati selezionati dal sistema tra tutte le foto segnaletiche presenti nella 
banca dati AFIS, al momento riferite a 17.592.769 cartellini corrispondenti 
a 9.882.490 individui diversi, di cui 2.090.064 cittadini italiani. Viceversa, 
il SARI, essendo un software e non una banca dati, non contiene alcun dato. 
Il Sottosegretario ha precisato che le immagini utilizzate per effettuare le ri-
cerche con il SARI sono acquisite dagli uffici di polizia operanti nell’ambito 
di indagini relative ad un procedimento penale e trasmesse dal Servizio per 
la cooperazione internazionale di polizia (Scip) della Direzione centrale della 
Polizia  criminale  nell’alveo  delle  attività  di  specifica  competenza.  Infine,  il 
citato software sarebbe utilizzabile esclusivamente da parte di operatori appar-
tenenti alla Polizia di Stato e all’Arma dei Carabinieri, previa formazione e 
abilitazione al suo impiego. 

  Al riguardo, può aggiungersi che il Garante ebbe ad esprimersi sul sistema 
SARI Enterprise con il provvedimento del 26 luglio 2018, n. 440 (doc. web n. 
9040256), non riscontrandovi criticità sotto il profilo della protezione dati. 
Diversa valutazione è stata invece riservata al distinto sistema SARI Real-ti-
me − allo stato non ancora attivo − che consentirebbe, attraverso una serie di 
telecamere installate in un’area geografica delimitata, di analizzare in tempo 
reale i volti dei soggetti ivi ripresi, confrontandoli con una banca dati predefi-
nita (denominata watch list): rispetto a tale sistema, ritenuto privo di una base 
giuridica che legittimi il trattamento automatizzato dei dati biometrici per il 
riconoscimento facciale a fini di sicurezza e suscettibile di realizzare, per come 
è progettato, una forma di sorveglianza indiscriminata, il Garante ha espresso 
parere non favorevole (provv. 25 marzo 2021, n. 127, doc. web n. 9575877). 
Più atti di sindacato ispettivo hanno impegnato il Governo a rispondere sugli 
aspetti applicativi del sistema di allerta per il tracciamento delle persone affette da 
Covid-19 (cd. contact tracing), mediante l’applicazione Immuni. Ci si riferisce in 
particolare ai seguenti:

- 

interrogazione a risposta scritta 4-03475 (Rauti ed altri), presentata il 19 mag-
gio  2020  alla  Camera  dei  deputati,  concernente  i  criteri  di  selezione  della 
app  di contact tracing  prescelta e i limiti del suo funzionamento. L’interro-
gante, premesso che il Gruppo di lavoro data-driven istituito per l’emergenza 
Covid-19 aveva selezionato, tra le 319 proposte pervenute, la app Immuni, 
peraltro  non  ancora  realizzata,  né  disponibile;  che  il  29  aprile  il  Consiglio 
dei ministri aveva approvato un decreto-legge che ha previsto l’installazione, 
presso il Ministero della salute, di una piattaforma per il contact tracing e la 
pseudonimizzazione dei dati, anziché l’anonimizzazione, ossia una procedura 
che  consentirebbe  a  chi  dispone  della  chiave  per  associare  le  informazioni 
di risalire a quelle originarie; che il previsto tracciamento tramite bluetooth 

37

RELAZIONE 2020I3poteva  compromettere  l’efficacia  stessa  dell’app,  mentre  la  centralizzazione 
della base dati porrebbe seri problemi di sicurezza, l’interrogante chiedeva di 
sapere: quali fossero stati i criteri di selezione che avevano portato alla scelta 
della società poi selezionata; come si ritenesse di garantire, da un lato, la sicu-
rezza delle applicazioni e dei server (conservazione sicura dei dati memorizzati, 
scambi tra le app e il server remoto, ecc.) in relazione alla tutela delle libertà e 
dei diritti costituzionali e, dall’altro, il rispetto del principio di minimizzazio-
ne dei dati previsto dal RGPD, evitando la reidentificazione dei soggetti che 
avrebbero scaricato l’app; per quale ragione il citato decreto-legge avesse pre-
visto l’utilizzo dei dati per scopi ulteriori rispetto alla gestione della crisi sani-
taria e come si intendesse garantire la distruzione definitiva dei dati fissata per 
il 31 dicembre 2020. All’interrogazione ha risposto, in data 16 giugno 2020, 
la Ministra per l’innovazione tecnologica e la digitalizzazione pro tempore la 
quale, rispetto ai profili aventi impatto sulla protezione dei dati, ha precisato 
che: a) per quanto attiene alla procedura di selezione ed assegnazione della 
soluzione tecnologica di contact tracing, sulla base di una relazione del citato 
Gruppo di lavoro, l’app Immuni era risultata la più idonea come base per la 
realizzazione  del  sistema  nazionale  di  contact  tracing  digitale  e  il  successivo 
contratto stipulato con la società sviluppatrice dell’app ha avuto il solo scopo 
di assicurare al Governo un suo contributo a fronteggiare l’emergenza da Co-
vid-19, vale a dire la licenza d’uso aperta, gratuita, perpetua e irrevocabile del 
codice sorgente e di tutte le componenti dell’app Immuni, con l’impegno a 
completare gli sviluppi software necessari per la messa in esercizio del sistema 
nazionale di contact tracing. In sostanza, si trattava dell’inizio di un percor-
so funzionale a successive verifiche e adattamenti tecnici volti a garantire sia 
l’ottenimento della massima efficacia possibile del sistema individuato, sia l’a-
derenza del medesimo sistema e delle sue modalità di funzionamento alle nor-
mative italiane ed europee sul rispetto della privacy in un quadro di sicurezza; 
b) con riferimento al necessario rispetto del principio di minimizzazione nel 
trattamento  dei  dati  al  fine  di  escludere  la  reidentificazione  dei  soggetti,  la 
necessità del rinvio alle specifiche tecniche di cui è stata promossa la pubblica-
zione; c) l’app non raccoglie alcun dato di geolocalizzazione degli utenti, ma 
registra esclusivamente i codici randomici inviati dai dispositivi di altri utenti 
dell’app mediante la tecnologia bluetooth low energy. L’applicazione può essere 
scaricata gratuitamente e volontariamente su telefoni con sistema operativo 
iOS e Android, non accede alla rubrica, non invia sms e non chiede il numero 
di  telefono  all’utente.  Una  volta  attivata,  l’app  scambia  con  altri  dispositi-
vi  che  l’hanno  installata  codici,  generati  randomicamente  (e  che  cambiano 
frequentemente), che non permettono di risalire all’identità dell’utente. Lo 
scambio è bidirezionale: ogni smartphone invia il proprio codice randomico 
e riceve i codici randomici degli smartphone nelle vicinanze, salvandoli nella 
propria memoria interna; d) la distruzione definitiva dei dati viene assicurata 
mediante cancellazione di quelli raccolti nel database e nelle copie di backup 
e, comunque, in caso di disinstallazione dell’app; e) ancora, nell’ottica di ga-
rantire la massima sicurezza e trasparenza, è stata inserita nell’ambito del de-
creto-legge 30 aprile 2020, n. 28, la disciplina del sistema di allerta Covid-19, 
al fine di assicurare un modello efficiente, solido anche dal punto di vista della 
privacy, capace al contempo di assicurare la più opportuna condivisione di 
informazioni epidemiologiche (art. 6, sul cui schema il Garante ha reso parere 
in data 29 aprile 2020, n. 79: cfr. parr. 3.1.2 e 5.1.1); f) in conformità alla 
raccomandazione della Commissione europea dell’8 aprile 2020 e ai principi 

38

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII3- 

- 

generali  indicati  dalla  Commissione  nel  pacchetto  di  strumenti  (toolbox  of 
practical measure), il tracciamento dei contatti è fondato sul trattamento di 
dati di sola prossimità dei dispositivi, resi anonimi, oppure, ove ciò non sia 
possibile, pseudonimizzati. I dati relativi ai contatti stretti saranno conservati, 
anche nei dispositivi mobili degli utenti, per il periodo, stabilito dal Ministero 
della salute, strettamente necessario al tracciamento, e alla scadenza del termi-
ne cancellati in modo automatico. La Ministra ha infine precisato che nessun 
dato sarebbe raccolto da Apple e Google, che sono solo in grado di sapere 
che l’app di contact tracing è stata “scaricata”, ma, per quanto dichiarato, non 
avrebbero accesso ad alcun dato dell’applicazione medesima;
interrogazione  a  risposta  immediata  in  Assemblea  alla  Camera  n.  3-01808 
(Lollobrigida ed altri), presentata in data 13 ottobre 2020, con la quale l’in-
terrogante chiedeva la percentuale di cittadini che avessero scaricato l’app Im-
muni e le relative conseguenze in termini di efficacia dello strumento adottato 
a fini di tracciamento e di prevenzione, nonché le misure previste per rendere 
l’app accessibile a tutte le fasce della popolazione, perfezionando il rapporto 
con la medicina del territorio. Nella risposta resa il 14 ottobre 2020, la Mi-
nistra per l’innovazione tecnologica e la digitalizzazione ha riferito che l’app 
Immuni ha ricevuto una valutazione favorevole da un rapporto del Consiglio 
d’Europa nel quale si è sottolineata l’importanza di aver emanato in Italia una 
legge specifica nel rispetto dei diritti fondamentali della persona, come base e 
sviluppo dell’applicazione. Dopo aver riferito i numeri delle persone che allo 
stato risultavano dotate dell’applicazione, la Ministra ha ricordato che con il 
decreto-legge 7 ottobre 2020, n. 125 si è reso possibile l’utilizzo di Immuni 
anche “a livello europeo”, grazie alla prevista interoperabilità con le piattafor-
me che operano, con le medesime finalità, nel territorio dell’Unione europea 
(su uno schema di tale norma l’Autorità ha avuto modo di interloquire con 
i  competenti  uffici  del  Ministero  fornendo  indicazioni  utili  a  conformarla 
ai principi e alle regole di protezione dati e, successivamente, di fornire ele-
menti di valutazione al Parlamento a richiesta della Commissione del Senato 
competente ad esaminare il disegno di legge di conversione del decreto: cfr., 
rispettivamente, parr. 3.1.1 e 3.1.2). Nel dibattito in Aula che ha fatto segui-
to all’intervento della Ministra è stata sottolineata l’importanza di rispettare, 
durante il periodo di emergenza sanitaria, le prescrizioni fornite in materia di 
app Immuni dal Garante al Ministero della salute con il provvedimento del 1° 
giugno 2020, n. 95 (doc. web n. 9356568: cfr. par. 5.1.2); 
interrogazione  a  risposta  immediata  in  Assemblea  alla  Camera  n.  3-01862 
(Volpi) presentata il 3 novembre 2020, concernente l’istituzione del servizio 
nazionale  di  risposta  telefonica  per  la  sorveglianza  sanitaria,  con  particola-
re attenzione all’attribuzione delle competenze per l’efficace funzionamento 
dell’app  Immuni  e  all’adeguata  formazione  di  tutti  gli  operatori  coinvolti. 
L’interrogante lamentava, in base ai dati sui download dell’app e ai tracciamen-
ti effettuati grazie a Immuni, che il sistema di tracciamento non procedesse 
con efficienza, principalmente a causa della mancata immissione nel sistema, 
ad opera di gran parte delle Asl, del nominativo delle persone che autorizzano 
il trattamento dei loro dati, chiedendo quindi al Governo di chiarire tempe-
stivamente in capo a chi fosse radicato il compito di eseguire le procedure per 
il “caricamento” dei dati e l’invio delle notifiche, nonché per garantire un’ade-
guata formazione e informazione a tutti gli operatori coinvolti nei call center e 
nelle Asl, inclusi i medici di medicina generale. Rispondendo all’interrogante, 
in data 14 ottobre 2020, la Ministra ha fatto riferimento all’art. 20, d.l. 28 

39

RELAZIONE 2020I3febbraio 2020, n. 137 (cd. Ristori) che ha previsto l’integrazione tra il sistema 
di tracciamento regionale sull’app Immuni con il servizio nazionale di suppor-
to telefonico e telematico. Gli operatori di questo sistema potranno caricare 
il codice chiave in caso di positività; quindi, rispetto alla fase precedente, in 
cui questa funzione era esclusivamente riservata al personale dei dipartimenti 
di prevenzione delle aziende sanitarie regionali, si è previsto un altro punto di 
accesso per l’inserimento dei codici chiave; con il d.P.C.M. 18 ottobre 2020 
tale adempimento è divenuto obbligatorio per il personale dell’azienda sani-
taria. Per quanto riguarda il servizio nazionale di supporto telematico e tele-
fonico, ha informato l’Aula di aver delegato la disciplina dell’organizzazione e 
del funzionamento del servizio al Commissario straordinario, secondo quanto 
previsto dal comma 3 del menzionato articolo 20 (sullo schema di ordinanza 
del Commissario, successivamente adottata il 19 dicembre 2020, n. 34, l’Au-
torità ha reso parere il 17 dicembre 2020, n. 273, doc. web n. 9516719: cfr. 
par. 5.1.4).

40

STATO DI ATTUAZIONE DEL CODICE IN MATERIA DI PROTEZIONE DEI DATI PERSONALII3L’attività svolta dal Garante

Relazione annuale
2020

II - L’attività svolta
dal Garante
4

Il Garante e le amministrazioni
pubbliche 

4.1. L’attività fiscale e tributaria

4.1.1. La cd. dichiarazione dei redditi precompilata 
In più occasioni il Garante si è pronunciato con riguardo alla realizzazione della 
cd. dichiarazione dei redditi precompilata: in particolare, in relazione agli schemi 
di  decreto  del  Mef  e  con  riguardo  a  schemi  di  provvedimento  dell’Agenzia  delle 
entrate, adottati ai sensi dell’art. 3, commi 4 e 5, d.lgs. 21 novembre 2014, n. 175.
Con  un  decreto,  il  Ministero  ha  inteso  estendere  il  novero  delle  informazioni 
da trasmettere telematicamente all’Agenzia delle entrate sì da ricomprendere quelle 
concernenti le spese di istruzione scolastica da parte dei soggetti costituenti il sistema 
nazionale di istruzione. In relazione ad esso il Garante ha espresso parere favore-
vole, avendolo ritenuto conforme alla normativa in materia di protezione dei dati 
personali e alle garanzie già approntate nell’ambito della raccolta dei dati necessari 
all’elaborazione  della  dichiarazione  precompilata  (provv.  6  febbraio  2020,  n.  25, 
doc. web n. 9283865).

In attuazione di tale decreto è stato sottoposto al Garante lo schema di provvedi-
mento del Direttore dell’Agenzia delle entrate volto a definire le specifiche tecniche 
della trasmissione dei dati sulle spese di istruzione scolastica all’Anagrafe tributaria. 
Tenendo in considerazione le indicazioni fornite dall’Ufficio, tale schema ha intro-
dotto ulteriori garanzie, con particolare riferimento ai dati relativi alle erogazioni 
liberali a favore degli istituti scolastici non deliberate dagli organi scolastici, in quan-
to suscettibili di implicare il trattamento di categorie particolari di dati personali, 
stabilendone la tempestiva e integrale cancellazione dall’archivio in caso di esercizio 
dell’opposizione  da  parte  dell’interessato  o  di  mancato  accesso  alla  dichiarazione 
precompilata entro la data in cui viene resa disponibile la dichiarazione precompilata 
relativa all’anno successivo.

Trattandosi di garanzie analoghe a quelle già previste per le erogazioni liberali 
agli enti del terzo settore e rilevato che i canali di trasmissione dei dati da parte dei 
soggetti obbligati nonché le relative misure di sicurezza risultavano essere già stati fa-
vorevolmente valutati dall’Autorità, il Garante ha espresso parere favorevole (provv. 
15 ottobre 2020, n. 182, doc. web n. 9483510).

Il Garante si è espresso nuovamente anche sullo schema di provvedimento del 
Direttore dell’Agenzia delle entrate che individua le modalità tecniche per consentire 
al  contribuente  o  agli  altri  soggetti  autorizzati  di  accedere  alla  dichiarazione  pre-
compilata resa disponibile in via telematica. In particolare, l’Autorità ha valutato gli 
esiti della sperimentazione avviata nel 2018 che ha consentito ad alcuni Caf (espres-
samente individuati) di accedere, “in cooperazione applicativa con cornice di sicu-

43

Adeguamento del 
tracciato del Sistema TS

Accesso alla 
dichiarazione 
precompilata

RELAZIONE 2020IISpese di istruzione 
scolastica

rezza”, alle dichiarazioni dei redditi precompilate e alle informazioni attinenti alla 
dichiarazione 730 precompilata disponibili presso l’Agenzia delle entrate. In esito a 
tale sperimentazione è emersa l’efficacia dell’utilizzo del codice hash quale misura di 
sicurezza calcolato sul file PDF composto dalla delega rilasciata dal contribuente e 
dal documento di riconoscimento. Al fine di semplificare gli adempimenti per i Caf, 
l’Agenzia ha proposto di imporre (a partire dal 2020) il calcolo del predetto codice 
hash sulla sola delega e non anche sul documento di identità del delegante, anche 
considerato che le specifiche tecniche per lo scarico puntuale della dichiarazione 730 
precompilata prevedono, tra l’altro, il numero e la data della delega, il tipo di docu-
mento del contribuente (carta identità, patente, passaporto o altro), il numero di do-
cumento di identità del contribuente delegante, e che, in sede di verifica, su richiesta 
dell’Agenzia, il Caf è comunque tenuto a esibire il documento di riconoscimento del 
contribuente indicato in sede di scarico puntuale e la delega che ha generato il codice. 
Anche in questo caso il Garante ha espresso parere favorevole, ritenendo in ogni 
caso necessario che l’Agenzia delle entrate prosegua la propria attività di controllo 
a campione sulla legittimità degli accessi alla cd. precompilata effettuati in generale 
dai Caf nel corso del 2020, tenendo altresì conto delle modalità che disciplinano 
l’assistenza fiscale a distanza introdotta in considerazione dell’emergenza epidemio-
logica da Covid-19; gli esiti di tali controlli dovranno essere trasmessi al Garante 
(provv. 23 aprile 2020, n. 77, doc. web n. 9347298).

Con l’art. 1, commi 679 e 680, l. 27 dicembre 2019, n. 160 (legge di bilancio 
2020) il legislatore ha previsto che, per ottenere la detrazione fiscale di alcune tipo-
logie di spesa, sia necessario avvalersi di mezzi di pagamento elettronici, versamenti 
bancari o postali ovvero di altri sistemi che assicurano la tracciabilità, specificando 
al contempo che tale limitazione non trova applicazione in relazione alle spese so-
stenute per l’acquisto di medicinali e di dispositivi medici nonché per prestazioni 
sanitarie rese dalle strutture pubbliche o da strutture private accreditate al Ssn. Sono 
state inoltre approvate modifiche alla disciplina in materia di fatturazione elettronica 
per gli operatori sanitari e di memorizzazione elettronica e trasmissione telematica 
dei corrispettivi giornalieri (cfr. art. 15, d.l. 26 ottobre 2019, n. 124).

Per effetto di tali novelle legislative, la Ragioneria generale dello Stato ha sotto-
posto al Garante uno schema di decreto del Mef per l’adeguamento del tracciato del 
Sistema tessera sanitaria (Sistema TS) ai fini della trasmissione dei dati relativi alle 
spese sanitarie e veterinarie per la dichiarazione precompilata, includendo tra questi 
la modalità di pagamento, il tipo di documento fiscale e l’aliquota ovvero la natura 
della singola operazione ai fini Iva, con esclusione delle casistiche di spese sanitarie e 
veterinarie indicate dalla legge.

Il  Garante  ha  reso  parere  favorevole  sullo  schema  di  decreto  nel  quale,  anche 
sulla base delle indicazioni fornite dall’Ufficio, si sono individuate garanzie per dare 
attuazione ai principi in materia di protezione dei dati personali; è stata esclusa, in-
fatti, la trasmissione all’Agenzia, a fini della fatturazione elettronica, dei codici fiscali 
degli assistiti; la raccolta del codice fiscale dell’interessato da parte del Sistema TS 
in relazione alle spese che non danno diritto alla detrazione è prevista al solo fine di 
consentire eventuali rettifiche dei dati erroneamente trasmessi, che verranno cancel-
lati una volta scaduti i termini previsti per la presentazione della dichiarazione dei 
redditi. Rimane esclusa la trasmissione del codice fiscale in caso di opposizione da 
parte dell’assistito alla messa a disposizione dei dati all’Agenzia per la predisposizione 
della dichiarazione dei redditi precompilata, come anche la trasmissione all’Agenzia 
del  codice  fiscale  degli  assistiti  con  riferimento  alle  fatture  emesse  in  relazione  a 
prestazioni sanitarie relative ai periodi d’imposta interessati (provv. 9 luglio 2020, n. 
132, doc. web n. 9441223).

44

L’ATTIVITÀ SVOLTA DAL GARANTEII4Il Garante è stato quindi chiamato a esprimersi anche su due schemi di provvedi-
mento del Direttore dell’Agenzia delle entrate che hanno dato attuazione al decreto 
sopra illustrato; sugli stessi non sono stati sollevati rilievi in quanto, da una parte, 
le specifiche tecniche per la trasmissione dei dati sulle spese sanitarie e veterinarie al 
Sistema TS erano già definite (da ultimo) dal citato schema di decreto ministeriale; 
dall’altra, con riferimento agli altri oneri detraibili, non sono state definite nuove 
specifiche tecniche rispetto a quelle già previste, rimaste invariate rispetto all’impian-
to precedente (provv. 1° ottobre 2020, n. 177, doc. web n. 9478015).

4.1.2. La fatturazione elettronica 
Il Garante è stato chiamato nuovamente ad esprimersi sulla questione della fat-
turazione elettronica in relazione all’attuazione dell’art. 14, d.l. 26 ottobre 2019, n. 
124, convertito dalla legge 19 dicembre 2019, n. 157, che introduce la memorizza-
zione dei file XML delle fatture.

Rilievi critici erano stati espressi dal Presidente dell’Autorità con la memoria in-
viata alla Commissione VI Finanze della Camera dei deputati in relazione al dise-
gno di legge di conversione C. 2220 del 5 novembre 2019 (doc. web n. 9178137), 
in linea con quanto già rilevato dall’Autorità nei provvedimenti del 15 novembre 
2018, n. 481 (doc. web n. 9059949) e del 20 dicembre 2018, n. 511 (doc. web n. 
9069072), nei quali si era ritenuta sproporzionata la memorizzazione di dati non 
fiscalmente rilevanti e inerenti alla descrizione delle prestazioni fornite. 

In particolare, l’Agenzia ha trasmesso all’Autorità un nuovo schema di provve-
dimento del Direttore volto ad attuare il predetto articolo, disciplinando la memo-
rizzazione e l’utilizzo dei file XML delle fatture elettroniche e prevedendo, rispetto 
al quadro vigente individuato sulla base del menzionato provvedimento del 20 di-
cembre 2018, la memorizzazione dei cd. dati fattura integrati con le informazioni 
relative  a  natura,  qualità  e  quantità  dei  beni  e  dei  servizi  oggetto  dell’operazione 
(ovvero la descrizione dell’oggetto della fattura), nonché la memorizzazione integrale 
dei file XML delle fatture, utilizzabili da parte del personale centrale e delle strutture 
territoriali dell’Agenzia delle entrate specificatamente autorizzato nell’ambito di al-
cune attività istruttorie. È stata prevista, inoltre, la stipula di una convenzione con la 
Guardia di finanza per la messa a disposizione dei file delle fatture elettroniche e dei 
dati fattura integrati per le attività di polizia economica e finanziaria ai sensi dell’art. 
1, comma 5-bis, d.lgs. n. 127/2015.

Nel parere, il Garante ha osservato che l’Agenzia, nel dare attuazione alla disposi-
zione, ha previsto la memorizzazione e l’utilizzo dei file delle fatture elettroniche che 
contengono i dati inerenti alla natura, qualità e quantità dei beni e servizi oggetto 
dell’operazione economica, estendendo così tanto l’oggetto della memorizzazione, 
quanto l’ambito di utilizzazione dei dati presenti nella fattura elettronica. Ciò senza 
nemmeno escludere alcune tipologie di dati, quali quelli non rilevanti a fini fiscali 
o relativi alla descrizione delle prestazioni fornite, suscettibili di comprendere anche 
dati appartenenti a categorie particolari o l’eventuale sottoposizione dell’interessato 
a procedimenti penali − si pensi alle fatture relative a prestazioni in ambito forense 
(cfr. artt. 9 e 10 del RGPD) −, né i codici fiscali dei consumatori (quantomeno per 
fatture relative a spese non detraibili).

Il Garante ha rilevato che la previsione della memorizzazione e dell’utilizzazio-
ne, senza distinzione alcuna, dell’insieme dei dati personali contenuti nei file delle 
fatture elettroniche, anche laddove si assicurino elevati livelli di sicurezza e accessi 
selettivi, risulta sproporzionata in uno stato democratico, per quantità e qualità delle 
informazioni oggetto di trattamento, rispetto al perseguimento del legittimo obiet-
tivo di interesse pubblico di contrasto all’evasione fiscale; ciò pur tenendo conto che, 

45

RELAZIONE 2020II4allo stato, le spese sanitarie trasmesse attraverso il Sistema TS sono escluse da tale 
previsione. L’Autorità aveva già invitato il legislatore a selezionare opportunamente 
le tipologie di informazioni trattate, che dovevano essere oggetto di specifica valuta-
zione rispetto alle esigenze in concreto perseguite, al fine di non violare il principio 
di proporzionalità del trattamento dei dati sancito dal RGPD e assurto a parametro 
di legittimità in materia nella giurisprudenza della CGUE, della CEDU e della Cor-
te costituzionale (cfr. sentenza n. 20/2019).

Nel  parere,  pertanto,  il  Garante  ha  ritenuto  che  lo  schema  di  provvedimento 
introducesse  un  trattamento  di  dati  in  violazione  degli  artt.  5,  par.  1,  lett. a),  6, 
par.  3,  9,  10,  24  e  25  del  RGPD,  riguardante,  peraltro  senza  distinzione  alcuna 
tra tipologie di informazioni o categorie di interessati e dati personali di dettaglio, 
anche dati ulteriori rispetto a quelli necessari a fini fiscali, relativi alla totalità della 
popolazione, non proporzionato all’obiettivo di interesse pubblico (pur legittimo) 
perseguito, e senza che venissero individuate, in ossequio ai principi di privacy by 
design e by default, adeguate misure di garanzia per assicurare la protezione dei dati, 
anche in relazione a quelli di cui agli artt. 9 e 10 del RGPD (provv. 9 luglio 2020, 
n. 133, doc. web n. 9434785).

Con un successivo provvedimento, l’Autorità ha quindi preso atto della volontà 
dell’Agenzia di trasmettere una nuova bozza del provvedimento attuativo dell’art. 
14, d.l. n. 124/2019, sostitutiva del precedente, e della conseguente esigenza di pro-
rogare al 1° marzo 2021 il termine per l’adesione al servizio di consultazione dei 
file XML delle fatture elettroniche allo stato memorizzate e, correlativamente, per 
l’eventuale cancellazione dei file XML in caso di mancata adesione da parte degli 
operatori economici e dei consumatori (provv. 7 agosto 2020, n. 151, doc. web n. 
9451049).

4.1.3. Bonus vacanze 
L’art. 176, d.l. 19 maggio 2020, n. 34, ha stabilito che, per il periodo d’imposta 
2020, è riconosciuto un credito in favore dei nuclei familiari con Isee in corso di 
validità non superiore a 40.000 euro, utilizzabile dal 1° luglio al 31 dicembre 2020 
per il pagamento di servizi offerti dalle imprese turistico ricettive, dagli agriturismi 
e dai bed and breakfast. Tale credito (cd. bonus vacanze) era utilizzabile da un solo 
componente per nucleo familiare e veniva riconosciuto a condizione che, tra l’altro, 
le spese fossero sostenute in un’unica soluzione e il totale del corrispettivo fosse do-
cumentato da fattura elettronica o documento commerciale da trasmettersi telemati-
camente all’Agenzia delle entrate, recante il codice fiscale del soggetto che intendeva 
fruire del credito. Ai sensi dell’art. 5, comma 6, d.l. 28 ottobre 2020, n. 137, il bonus 
vacanze è diventato utilizzabile fino al 30 giugno 2021, purché richiesto entro il 31 
dicembre 2020.

L’attuazione  di  questa  misura  era  rimessa  ad  un  provvedimento  del  Direttore 
dell’Agenzia delle entrate, da adottare sentito l’Inps con riferimento agli aspetti con-
cernenti la verifica della sussistenza di una Dsu in corso di validità per Isee non supe-
riore a 40.000 euro. Lo schema di provvedimento in questione − secondo il quale la 
richiesta dell’agevolazione poteva essere effettuata da uno qualunque dei componen-
ti del nucleo familiare esclusivamente mediante l’app per dispositivi mobili denomi-
nata “IO” (APP IO), resa disponibile da PagoPA e accessibile tramite Spid o Carta di 
identità elettronica (Cie) − è stato poi sottoposto al Garante per il prescritto parere.
In questa sede, pur rilevando il recepimento di alcune indicazioni fornite dall’Uf-
ficio nel corso delle riunioni tecniche, il Garante ha comunque riscontrato la perma-
nenza di alcuni profili di criticità, a partire dai rapporti con PagoPA (quale respon-
sabile del trattamento) e in relazione ai tempi di conservazione dei dati. Soprattutto, 

46

L’ATTIVITÀ SVOLTA DAL GARANTEII4i principali rilievi hanno riguardato l’utilizzo dell’APP IO (sulla quale v. infra par. 
4.1.4), che costituisce punto di accesso telematico in rete della p.a. ai sensi dell’art. 
64-bis, d.lgs. 7 marzo 2005, n. 82, attivato in via sperimentale e la cui autorizzazione 
è sottoposta ad approfondimenti da parte dell’Autorità. In particolare, il Garante 
ha evidenziato che: le modalità di autenticazione informatica da parte dell’utente 
dovevano avvenire in conformità ai paradigmi e protocolli previsti da AgID con ri-
ferimento all’utilizzo di Spid; le notifiche push, previa adeguata informazione, dove-
vano essere disattivabili dall’utente e, comunque, non dovevano fornire indicazioni 
di dettaglio relative al mittente e al contenuto del messaggio oggetto della notifica 
(limitandosi a rinviarlo all’app stessa); non doveva essere prevista l’adesione automa-
tica a tutti i servizi già disponibili sull’APP IO, assicurando agli utenti la facoltà di 
scegliere gli enti da cui ricevere la predetta messaggistica (cd. modalità opt-in); oc-
correva adottare adeguate garanzie, anche in termini di trasparenza, con riferimento 
al trasferimento di dati personali verso Paesi terzi, alla luce della sentenza della Corte 
di giustizia (Grande Sezione) del 16 luglio 2020, C-311/18, Data Protection Com-
missioner c. Facebook Ireland Ltd, Maximillian Schrems (cd. Schrems II).

In ragione di tutto ciò, il Garante ha espresso parere favorevole sullo schema di 
provvedimento del Direttore dell’Agenzia delle entrate ed ha autorizzato l’Agenzia ad 
effettuare il trattamento, finalizzato all’erogazione del bonus vacanze, ai sensi dell’art. 
58, par. 3, lett. c), del RGPD e dell’art. 2-quinquiesdecies del Codice, nel rispetto 
delle citate prescrizioni (provv. 12 giugno 2020, n. 102, doc. web n. 9367375).

4.1.4. Cashback 
Il Garante ha espresso parere positivo sulla bozza di regolamento che definisce 
il  funzionamento  del  programma  di  rimborso  in  denaro  (cd.  cashback)  a  favore 
dei  consumatori  che  effettuano  acquisti  con  strumenti  di  pagamento  elettronici, 
nell’ambito del quale dovranno però essere adottate precise misure a garanzia dei 
dati personali. In base allo schema presentato dal Mef (cfr. par. 3.1.4), i consumatori 
potranno scegliere di aderire al programma cashback tramite l’APP IO o attraverso 
banche o società che emettono carte di pagamento (issuer). In questo modo i dati 
anagrafici e gli estremi delle carte di pagamento scelte per partecipare al programma 
saranno  comunicati  a  PagoPA,  la  società  incaricata  dal  Mef  della  progettazione  e 
della gestione del sistema informativo cashback.

Ogni volta che la carta di pagamento registrata sarà utilizzata dal consumatore 
per l’acquisto in negozio, i dati necessari (es., data e importo dell’acquisto) saranno 
trasmessi dalla società che gestisce la transazione (acquirer) al sistema cashback. Al 
termine di ogni semestre sarà calcolato il rimborso spettante a ciascun consumatore 
aderente al programma sulla base degli importi dei pagamenti effettuati. Sono pre-
visti rimborsi speciali, sulla base di una graduatoria, per chi avrà eseguito il maggior 
numero di transazioni. Sarà Consap (società del Mef) ad occuparsi dell’erogazione 
dei rimborsi, inclusa la gestione dell’eventuale contenzioso.

Nel corso dell’istruttoria, alla luce dei rischi e delle criticità emerse nell’ambito 
di un trattamento di dati così massivo, riferibile ad ogni aspetto della vita quoti-
diana dell’intera popolazione, il Garante ha chiesto di stabilire già nel regolamento 
stringenti garanzie a tutela delle persone coinvolte. È stato innanzitutto necessario 
individuare espressamente i ruoli e le singole responsabilità dei numerosi soggetti 
coinvolti nel trattamento dei dati; sono state introdotte misure per garantire che gli 
acquirer trasmettano al sistema solamente i dati necessari, limitati alle transazioni 
effettuate attraverso gli strumenti di pagamento registrati dai soggetti aderenti. L’Au-
torità ha altresì chiesto di precisare le finalità del trattamento delle diverse tipologie 
di dati raccolti nell’ambito del programma di rimborso, con particolare riguardo ai 

47

RELAZIONE 2020II4dati dell’esercente che potranno essere trattati solo per eventuali reclami; anche i dati 
raccolti potranno essere conservati solo per il tempo strettamente necessario.

Il Garante ha evidenziato la necessità di valutare in sede attuativa le modalità con 
cui l’APP IO e i sistemi con i quali gli istituti bancari e le società emittenti carte di 
pagamento rendono disponibili agli aderenti gli importi dei rimborsi spettanti e la 
posizione nella graduatoria, in modo che siano conformi al principio di minimizza-
zione previsto dal RGPD. È stata prevista l’adozione di specifiche misure di sicurezza 
atte a garantire la protezione, mediante funzioni crittografiche non reversibili, degli 
identificativi degli strumenti di pagamento elettronici.

L’Autorità si è riservata, infine, di verificare, prima dell’avvio del programma, le 
misure di sicurezza, le modalità e i tempi di conservazione dei dati che il Ministero 
dovrà  indicare  nella  valutazione  d’impatto  (provv.  13  ottobre  2020,  n.  179,  doc. 
web n. 9466707), oggetto di valutazione con il parere 26 novembre 2020, n. 232 
(doc. web n. 9492345). Tale valutazione, a seguito delle interlocuzioni avvenute con 
l’Ufficio, è stata integrata con misure volte a prevedere che siano raccolti e trattati, 
in relazione ad ogni specifica finalità perseguita, esclusivamente i dati necessari, in 
conformità  a  quanto  previsto  dal  decreto.  Il  Garante  ha  richiesto,  in  particolare, 
che nella valutazione fossero descritte accuratamente le operazioni e le modalità di 
trattamento, con specifico riferimento alla fase di adesione al programma, al censi-
mento degli strumenti di pagamento nell’APP IO e alle verifiche effettuate sull’Iban 
indicato dall’aderente per il pagamento dei rimborsi. L’Autorità ha inoltre ritenuto 
necessario che fossero individuati meccanismi volti a garantire che l’aderente possa 
registrare solamente strumenti di pagamento a lui intestati, impedendo così la visua-
lizzazione di spese effettuate da terzi.

Nella valutazione è stato poi specificato il ruolo assunto dai soggetti coinvolti 
nei trattamenti di dati personali necessari alla realizzazione del progetto cashback, 
in relazione alle diverse finalità perseguite, anche al fine di assicurare la trasparenza 
nei  confronti  degli  interessati  nonché  di  consentire  una  chiara  ripartizione  degli 
obblighi e delle responsabilità previste dal RGPD in un trattamento così complesso. 
Sono state individuate misure tecniche e organizzative idonee a garantire un livello 
di sicurezza adeguato ai rischi presentati dal trattamento anche attraverso tecniche di 
segnalazione (alerting) e di rilevazione delle anomalie (anomaly detection) in relazio-
ne alle diverse componenti del sistema cashback, sulla base di parametri quantitativi 
e qualitativi, nonché garantendo l’integrità e la non ripudiabilità dei dati presenti 
nei file oggetto di scambio tra i soggetti coinvolti nel trattamento attraverso la firma 
digitale degli stessi. È stato altresì richiesto che nella valutazione fossero individuati 
tempi e modalità di conservazione dei dati, assicurando che gli stessi siano trattati 
solo per il tempo necessario al conseguimento delle finalità perseguite e prevedendo, 
per ciascuna di esse, modalità di conservazione differenziate anche in ragione del 
tempo trascorso dalla loro raccolta. Particolari cautele sono state suggerite per l’in-
dividuazione di adeguate garanzie per i trattamenti che comportano il trasferimento 
dei dati personali verso Paesi terzi, anche tenendo conto della sentenza della Corte 
di giustizia (Grande Sezione) del 16 luglio 2020, C-311/18, Data Protection Com-
missioner c. Facebook Ireland Ltd, Maximillian Schrems (cd. Schrems II).

Infine, il Ministero si è impegnato a informare il Garante riguardo alle misure 
che, in accordo con PagoPA, saranno adottate o pianificate per assicurare idonee mo-
dalità di verifica dell’intestazione all’aderente degli strumenti di pagamento, nonché 
a evitare la registrazione di default dei suddetti strumenti anche nell’ambito della 
piattaforma PagoPA.

Come già evidenziato in occasione del bonus vacanze (cfr. par. 4.1.3), il Garante 
si è riservato di esaminare i profili di funzionamento dell’APP IO gestita da PagoPA 

48

L’ATTIVITÀ SVOLTA DAL GARANTEII4in qualità di titolare del trattamento, in relazione ai quali la Società si è impegnata a 
osservare le misure e gli accorgimenti già prescritti nel menzionato provvedimento 
del 12 giugno 2020.

4.1.5. La fatturazione automatica 
In  ambito  fiscale  l’Autorità  si  è  espressa  sullo  schema  di  decreto  del  Ministro 
per l’innovazione tecnologica e la digitalizzazione, da adottarsi di concerto con il 
Ministro dell’economia e delle finanze, volto alla definizione delle regole tecniche 
del servizio di fatturazione automatica, ai sensi dell’art. 5, comma 2-septies, del Cad 
(provv. 29 ottobre 2020, n. 200, doc. web n. 9487468). Il legislatore ha previsto 
l’istituzione di tale servizio per facilitare gli operatori economici nell’adempimento 
dell’obbligo di fatturazione elettronica; la sua realizzazione nell’ambito della piatta-
forma di cui all’art. 5, comma 2, del Cad (ovvero la piattaforma PagoPA) è affidata 
alla omonima società che dovrà garantirne la fruizione anche da parte di coloro che 
effettuano acquisti al di fuori dell’esercizio dell’attività di impresa, di un’arte o di 
una professione. Il servizio di fatturazione automatica si applica alle operazioni di 
pagamento effettuate presso Pos presenti sul territorio nazionale mediante l’utilizzo 
di carte di debito, carte di credito, carte prepagate, ivi inclusi gli strumenti di paga-
mento, nonché tramite applicazioni che consentono di effettuare bonifici di paga-
mento o tramite altri sistemi di pagamento messi a disposizione presso punti vendita 
presenti sul territorio nazionale. L’adesione al servizio è volontaria, sulla base di una 
registrazione distinta per gli esercenti e per i cessionari: a) gli esercenti si iscrivono 
al servizio (una tantum, con possibilità di modifica o cancellazione), direttamente o 
tramite soggetti terzi, tra i quali l’acquirer o il proprio fornitore di servizi di fattura-
zione elettronica; b) i cessionari, nell’APP IO o nei sistemi messi a disposizione dal 
proprio issuer, registrano uno o più strumenti di pagamento di cui intendono avva-
lersi per usufruire del servizio (una tantum, con possibilità di modifica o revoca), in-
dicando anche gli estremi della propria partita iva ovvero del proprio codice fiscale.
Lo schema trasmesso al Garante ha tenuto conto delle indicazioni fornite dall’Uf-
ficio nell’ambito delle interlocuzioni informali volte ad assicurare, in particolare, che 
il trattamento fosse progettato nel rispetto dei principi di proporzionalità e di privacy 
by design e by default, limitando la raccolta dei dati a quelli strettamente necessari alla 
finalità perseguita, senza accentrare, presso la Società, i dati relativi a tutte le tran-
sazioni commerciali eseguite con strumenti di pagamento elettronici, a prescindere 
dall’adesione all’iniziativa da parte dei cessionari e dal fatto che sia stata richiesta 
l’emissione della fattura all’atto dell’acquisto.

In  particolare,  il  Garante  ha  posto  l’attenzione  sulle  garanzie  da  introdurre  a 
tutela dei diritti e delle libertà delle persone fisiche che, in qualità di cessionari, al 
di fuori dell’esercizio dell’attività di impresa e di un’arte o professione, intendano 
aderire al servizio di fatturazione automatica, con meccanismi che consentano di 
rispettare i requisiti del RGPD, attraverso la minimizzazione nella raccolta dei dati 
relativi alle transazioni rilevanti, la chiara definizione del ruolo assunto dai diversi 
soggetti coinvolti nel trattamento nonché la corretta individuazione dei flussi di dati 
necessari alla realizzazione dell’iniziativa per il compito di interesse pubblico. Speci-
fiche cautele sono state previste per il trattamento dei dati relativi agli identificativi 
degli strumenti di pagamento elettronici indicati dai cessionari all’atto dell’adesione 
al  servizio  di  fatturazione  automatica  che  devono  essere  protetti  tramite  funzioni 
crittografiche non reversibili.

Il servizio di fatturazione automatica presenta rischi elevati per i diritti e le libertà 
degli interessati, derivanti dalla raccolta massiva e generalizzata di informazioni di 
dettaglio, potenzialmente riferibili ad ogni aspetto della vita quotidiana dell’inte-

49

RELAZIONE 2020II4ra popolazione, che richiedono specifiche valutazioni in ordine alla proporzionalità 
del trattamento e all’individuazione delle misure da adottare al fine di rispettare i 
requisiti del RGPD. È stato pertanto previsto che nella valutazione d’impatto da 
sottoporre all’esame del Garante siano indicate le misure tecniche e organizzative 
idonee a garantire un livello di sicurezza adeguato ai rischi presentati dal trattamento 
e siano disciplinati i tempi e le modalità di conservazione dei dati trattati ai fini della 
fatturazione automatica, assicurando, nel rispetto del principio di limitazione della 
conservazione, che gli stessi siano conservati solo per il tempo necessario all’eroga-
zione del servizio.

Anche in relazione a tale servizio, l’Autorità si è riservata di esaminare le specifi-
che caratteristiche dell’APP IO, con particolare riferimento alle osservazioni già for-
mulate nel provvedimento del 12 giugno 2020, n. 102 (doc. web n. 9367375) circa 
il previsto utilizzo di notifiche push, l’attivazione automatica di servizi non espressa-
mente richiesti dall’utente nonché il trasferimento di dati personali verso Paesi terzi.

4.1.6. La lotteria dei corrispettivi
Risolte  le  criticità  legate  alla  riservatezza  dei  partecipanti,  il  Garante  ha  auto-
rizzato l’avvio della cd. lotteria dei corrispettivi, esprimendo parere favorevole sul 
provvedimento dell’Agenzia delle dogane e dei monopoli, formulato d’intesa con 
l’Agenzia delle entrate, che ne disciplina lo svolgimento (provv. 13 febbraio 2020, n. 
30, doc. web n. 9282901). 

Il provvedimento sottoposto all’Autorità tiene conto delle numerose indicazioni 
fornite dall’Ufficio per rendere conforme al RGPD il trattamento di dati effettuato. 
Tra i numerosi profili approfonditi, particolare attenzione è stata posta sull’utilizzo 
del codice lotteria in luogo del codice fiscale; tale misura, attuativa dei principi di pri-
vacy by design e by default, è stata ritenuta infatti efficace per la tutela dei consumatori 
a fronte di una raccolta massiva e su larga scala di dati presso l’Agenzia delle dogane 
e dei monopoli, l’Agenzia delle entrate, e, per come è organizzata la lotteria, anche 
presso gli esercenti. Il codice lotteria, pseudonimo del codice fiscale, consente infatti 
di rendere le informazioni raccolte non riconducibili al singolo individuo in assenza 
di informazioni aggiuntive e permette al consumatore di non fornire all’esercente il 
codice fiscale (dal quale sono ricavabili anche informazioni su sesso, data e luogo di 
nascita, non necessarie per la partecipazione al concorso). L’Autorità ha ritenuto che 
le misure tecniche e organizzative individuate nello schema di provvedimento e nelle 
valutazioni di impatto effettuate dalle Agenzie fossero adeguate al rischio elevato che 
il concorso a premi comporta. Per partecipare alla lotteria, al momento dell’acquisto 
il consumatore deve esibire all’esercente il proprio codice lotteria in formato cartaceo 
o elettronico (ad es., codice a barre). Il codice, ottenuto utilizzando una funzione di-
sponibile nell’area pubblica del “Portale lotteria” dell’Agenzia delle dogane e dei mo-
nopoli, generato casualmente, è composto da 8 caratteri alfanumerici e associato in 
modo univoco al codice fiscale. Ogni consumatore può generare più codici lotteria, 
tutti ugualmente validi ai fini del concorso. L’Agenzia delle entrate estrapola i dati 
necessari dai singoli scontrini trasmessi dagli esercenti (partita iva e denominazione 
dell’esercente, numero dello scontrino, data e ora dell’acquisto, importo, modalità 
di pagamento, codice lotteria) e li trasmette al “Sistema lotteria” dell’Agenzia delle 
dogane e dei monopoli, gestito con il supporto di Sogei. L’Agenzia delle dogane e 
dei monopoli converte in biglietti virtuali della lotteria i dati degli scontrini che, a 
maggior tutela dei consumatori, sono conservati separatamente dagli abbinamenti 
tra i codici fiscali e i codici lotteria. Successivamente all’estrazione dei biglietti, per-
sonale autorizzato dell’Agenzia delle dogane e dei monopoli può risalire all’identità 
del consumatore per attribuire e comunicare la vincita. Tutte le operazioni eseguite 

50

L’ATTIVITÀ SVOLTA DAL GARANTEII4devono essere tracciate in appositi file di log, conservati per 24 mesi. I dati potranno 
essere utilizzati solo ai fini della lotteria. Ogni ulteriore trattamento sarebbe, infatti, 
incompatibile in considerazione del contesto e delle modalità con le quali sono stati 
raccolti, non essendo prevista l’identificazione del consumatore né al momento della 
generazione del codice lotteria né in quello dell’acquisto. Il consumatore può acce-
dere alla sezione riservata del Portale Lotteria per consultare gli scontrini e i biglietti 
virtuali associati, verificare le vincite ed esercitare i propri diritti in modo semplifica-
to. Nella fase di prima applicazione, le prestazioni sanitarie e le fatture elettroniche 
non entreranno a far parte della lotteria, fino all’adozione di un successivo provvedi-
mento, da adottare sentito il parere del Garante.

Successivamente l’Autorità ha espresso parere favorevole sullo schema di provve-
dimento, predisposto dall’Agenzia delle dogane e dei monopoli d’intesa con l’Agen-
zia delle entrate, che completa l’attuazione della lotteria dei corrispettivi, istituendo 
nuovi premi per i consumatori maggiorenni, residenti in Italia, che acquistano beni 
o servizi con strumenti di pagamento elettronici (cashless), ma anche per gli esercen-
ti che emettono il relativo scontrino (provv. 1° ottobre 2020, n. 172, doc. web n. 
9466165). Il nuovo provvedimento aggiorna di conseguenza l’entità, il numero dei 
premi messi a disposizione, le operazioni di estrazione e le modalità di attribuzione 
dei premi aggiuntivi per i consumatori che pagano l’intero importo cashless (ad es. 
tramite bancomat o carta di credito) e per i venditori che hanno emesso lo scontrino 
vincente. Lo schema tiene conto delle indicazioni fornite dal Garante nelle interlo-
cuzioni sul progetto di lotteria avviate con le due Agenzie, così da assicurare la piena 
conformità al Regolamento anche in relazione alle novità da ultimo introdotte. 

Infine, il Garante si è espresso favorevolmente sullo schema di provvedimento 
del  Direttore  dell’Agenzia  delle  entrate  recante  “Modifiche  al  provvedimento  del 
Direttore dell’Agenzia delle entrate n. 739122 del 31 ottobre 2019, in tema di me-
morizzazione elettronica e trasmissione telematica dei dati dei corrispettivi validi ai 
fini della lotteria di cui all’articolo 1, commi da 540 a 544, della 11 dicembre 2016, 
n. 232” (provv. 29 ottobre 2020, n. 212, doc. web n. 9489035). Lo schema stabilisce 
che i registratori telematici possono memorizzare esclusivamente, in via alternativa, 
il codice fiscale o il codice lotteria nella fase di registrazione dei dati dei corrispettivi 
della  singola  operazione  commerciale  realizzata,  in  coerenza  con  quanto  disposto 
dal provvedimento interdirettoriale che disciplina la lotteria, in base al quale non 
partecipano al concorso gli acquisti per i quali il consumatore richieda all’esercente 
l’acquisizione del proprio codice fiscale a fini di detrazione o deduzione fiscale. Ad 
avviso del Garante, l’Agenzia ha così individuato garanzie adeguate per consentire la 
partecipazione alla lotteria anche ad acquisti effettuati presso esercenti che offrono 
anche beni e servizi detraibili o deducibili (specialmente farmacie), senza vanificare 
l’efficacia della prevista pseudonimizzazione del codice fiscale con il codice lotteria, 
che sarebbe stata compromessa dalla contemporanea presenza − nel registratore tele-
matico e sul documento commerciale − di entrambi i codici, evitando anche dispa-
rità di trattamento tra esercenti che vendono uno stesso prodotto.

4.2. Previdenza, assistenza sociale e altri benefici economici

4.2.1. Anticipo Tfr/Tfs
In ambito previdenziale, il Garante si è espresso sullo schema di accordo quadro 
per l’anticipo del Tfs/Tfr in favore dei dipendenti delle amministrazioni pubbliche 
e degli enti di ricerca, di cui all’art. 23, comma 2, d.l. 28 gennaio 2019, n. 4, con-
vertito, con modificazioni, dalla l. 28 marzo 2019, n. 26 (provv. 9 luglio 2020, n. 

51

RELAZIONE 2020II4131, doc. web n. 9434908). Lo schema di accordo tra il Mef, il Ministero del lavoro, 
il Ministero per la pubblica amministrazione e l’Abi, cui possono aderire le banche 
e/o intermediari finanziari, disciplina le modalità di attuazione delle disposizioni in 
tema di anticipo del Tfs/Tfr (i termini e le modalità di adesione della banca, le mo-
dalità di presentazione della domanda di anticipo del Tfs/Tfr da parte del soggetto 
finanziato, nonché le modalità di comunicazione tra la banca e l’ente erogatore). 
L’Autorità ha richiamato la necessità che i titolari del trattamento (la banca e l’ente 
erogatore) adottino, nel rispetto del principio di accountability (artt. 5, par. 2, e 24 
del RGPD), misure di sicurezza adeguate ai rischi presentati dal trattamento (art. 32 
del RGPD), individuando procedure per la gestione delle violazioni dei dati perso-
nali (artt. 33 e 34 del RGPD) e provvedendo a valutare, in relazione alle modalità 
di trasmissione dei dati, l’adozione di tecniche di cifratura idonee a garantirne la 
riservatezza e l’integrità, anche laddove vengano previsti sistemi di comunicazione 
alternativi alla Pec.

4.2.2. Provvidenze
In più occasioni il Garante si è espresso in relazione a trattamenti di dati personali 
necessari per l’erogazione di benefici economici in favore di categorie di soggetti che 
si sono trovati in una situazione di disagio economico, soprattutto per effetto delle 
conseguenze causate dall’emergenza epidemiologica da Covid-19.

Il Garante si è pronunciato favorevolmente, ai sensi dell’art. 2-ter, comma 2, del 
Codice, sul trattamento di dati personali connesso al riconoscimento di misure di 
sostegno economico nei confronti di persone stabilite nel territorio della Regione 
Campania. In particolare, anche a seguito delle interlocuzioni intercorse tra l’Ufficio 
e le Istituzioni interessate volte a evitare l’attivazione di una trasmissione massiva di 
dati individuali riguardanti i destinatari di prestazioni assistenziali e pensionistiche, 
l’Inps e la Regione hanno identificato modalità per l’individuazione dei beneficiari, 
nonché di erogazione, rispettose della protezione dei dati personali, rimettendo la 
gestione delle prestazioni esclusivamente all’Istituto e limitando le tipologie di infor-
mazioni oggetto di trasmissione alla Regione ai soli dati anonimi e aggregati con ri-
ferimento ai lavoratori stagionali impiegati in attività alberghiere ed extralberghiere. 
Per i percettori di pensioni/assegni sociali e di integrazione al trattamento minimo 
di pensione, è stata ammessa la trasmissione alla Regione di dati pseudonimizzati e, 
solo laddove necessari per finalità di controllo (e comunque non in forma massiva), 
anche di dati identificativi riferiti a singoli.

Per queste ragioni è stato necessario formulare rilievi sulla comunicazione di dati 
personali nei termini descritti, avendola ritenuta necessaria per assicurare (con ur-
genza) l’attivazione delle misure di sostegno economico a fronte dell’emergenza epi-
demiologica da Covid-19 e in linea con i principi di limitazione delle finalità e di 
minimizzazione dei dati, ferma restando l’adozione di adeguate misure per garantire 
la trasparenza nei confronti degli interessati e la sicurezza del trattamento, rimesse 
ad un’apposita convenzione tra le parti (provv. 28 aprile 2020, n. 78, doc. web n. 
9335112).

Analoga  tipologia  di  comunicazione  di  dati  personali,  ai  sensi  dell’art.  2-ter, 
comma 2, del Codice, è stata sottoposta dall’Inps al Garante, con riferimento alla 
necessità  di  trasmettere  alle  autorità  di  gestione  (cioè  regioni  e  province  autono-
me) informazioni concernenti i pagamenti effettuati dall’Istituto a fini di erogazione 
della cassa integrazione guadagni in deroga (CIG) (tra le quali i codici fiscali dei 
beneficiari) attivata per fronteggiare le conseguenze economiche causate dall’emer-
genza sanitaria da Covid-19. La comunicazione di tali dati si è resa necessaria al fine 
di portare a rendicontazione, a valere sul Fondo strutturale europeo, le spese per 

52

Misure di sostegno 
promosse dalla Regione 
Campania

Rendicontazione dei 
pagamenti concernenti 
la CIG in deroga

L’ATTIVITÀ SVOLTA DAL GARANTEII4Bonus sociali 

l’emergenza già anticipate dallo Stato e, conseguentemente, di ottenere dall’UE il 
relativo rimborso entro il 31 dicembre 2020 (come stabilito dall’art. 242, commi 1 
e 2, d.l. 19 maggio 2020, n. 34; cfr. altresì il regolamento (UE) 1303/2013 del 17 
dicembre 2013).

Il Garante, pur avendo ricevuto l’istanza in prossimità della scadenza del termine 
per la conclusione del processo di rendicontazione il cui decorso avrebbe precluso 
allo  Stato  di  avvalersi  dei  fondi  europei,  (in  tempi  assai  ristretti)  si  è  comunque 
pronunciato  favorevolmente  sull’assunto  che  la  comunicazione  dei  dati  personali 
dall’Inps alle autorità di gestione risultasse necessaria per assicurare l’esecuzione del 
compito di  interesse pubblico connesso alle citate esigenze di rendicontazione; al 
contempo, ha prescritto di valutare l’adozione di tecniche di pseudonimizzazione, 
anche al fine di assicurare il rispetto dei principi di minimizzazione dei dati e di pri-
vacy by design e by default (provv. 17 dicembre 2020, n. 275, doc. web n. 9519360).
Il Garante si è espresso sui trattamenti connessi al cd. bonus sociale, misura di 
sostegno a favore delle famiglie in stato di disagio economico e sociale consistente 
nell’applicazione  di  una  tariffa  agevolata  che  comporta  una  compensazione  della 
spesa in relazione alle forniture di energia elettrica, gas naturale e acqua. In questo 
ambito,  l’art.  57-bis,  comma  5,  d.l.  26  ottobre  2019,  n.  124  −  disposizione  non 
preventivamente sottoposta al parere del Garante − ha stabilito che, a partire dal 1° 
gennaio 2021, le modalità di fruizione di tale prestazione sociale agevolata sarebbero 
passate dal previgente meccanismo del riconoscimento a domanda degli interessati a 
un nuovo meccanismo di riconoscimento automatico sulla base dell’Isee in corso di 
validità, rimettendo ad Arera la definizione degli aspetti attuativi della misura.

A questo proposito, Arera ha chiesto al Garante il previsto parere sullo schema 
di delibera concernente le modalità di trasmissione delle informazioni utili ai fini 
dell’erogazione dei bonus sociali da parte dell’Inps al Sistema informativo integrato 
(SII). Sistema che si incentra su una banca dati dei punti di prelievo e dei dati iden-
tificativi degli utenti creata per la gestione dei flussi informativi relativi ai mercati 
energetici e gestita da Acquirente Unico (e mai sottoposta al vaglio del Garante).

In ragione delle criticità rilevate nello schema di delibera, il Garante ha fissato 
alcune condizioni per conformare il trattamento alla disciplina in materia di pro-
tezione dei dati personali. In primo luogo, ha ritenuto necessaria l’individuazione 
di Arera quale titolare del trattamento, in coerenza con la disciplina in materia di 
Isee e di prestazioni sociali agevolate (d.P.C.M. 5 dicembre 2013, n. 159, e d.m. 16 
dicembre 2014, n. 206), in quanto soggetto che, nell’individuare le modalità del 
trattamento, disciplina l’erogazione della prestazione sociale agevolata (ente eroga-
tore) e si avvale del Gestore del SII (Acquirente Unico) quale responsabile del trat-
tamento. Ha poi affermato la necessità di individuare con certezza le “utenze age-
volabili” in caso di spettanza dei bonus, mediante l’utilizzo di dati esatti già in sede 
di acquisizione al momento della presentazione della Dsu da parte degli interessati, 
ma al contempo prevedendo, nelle more delle necessarie modifiche, la trasmissione 
dall’Inps al SII delle sole tipologie di dati personali strettamente indispensabili ai 
fini dell’erogazione dei bonus. È stata rimarcata la necessità di prevedere la messa 
a  disposizione  degli  interessati  di  tutte  le  informazioni  necessarie  per  consentire 
una piena comprensione circa il trattamento dei dati presenti nella Dsu a fini di 
erogazione dei bonus sociali. Infine, è stata richiesta la definizione di misure tec-
niche e organizzative idonee a garantire un livello di sicurezza adeguato al rischio, 
con riferimento alla trasmissione dei dati personali dall’Inps al SII e ai successivi 
trattamenti effettuati presso il SII, sulla base di una valutazione di impatto sulla 
protezione dei dati dal titolare del trattamento (provv. 17 dicembre 2020, n. 279, 
doc. web n. 9510819).

53

RELAZIONE 2020II4Controlli

Verifica dei requisiti

4.2.3. Reddito di cittadinanza
Il Garante è tornato a occuparsi del reddito di cittadinanza (Rdc) (al riguardo v. 
già provv. 20 giugno 2019, n. 138, doc. web n. 9122428, concernente il decreto del 
Ministro del lavoro e delle politiche sociali 2 settembre 2019, che istituiva il Sistema 
informativo del Rdc, ai sensi dell’art. 6, d.l. 28 gennaio 2019, n. 4). Con un primo 
parere, il Garante si è pronunciato sullo schema di convenzione da stipularsi tra il 
Ministero del lavoro e delle politiche sociali, di concerto con il Mef e la Guardia di 
finanza, che stabilisce le modalità operative per l’accesso, da parte di quest’ultima al 
Sistema Rdc al fine di consentire i controlli nei confronti dei beneficiari e il monito-
raggio delle attività degli enti di formazione (in attuazione dell’art. 6, comma 6, d.l. 
n. 4/2019 e dell’art. 7, comma 3, d.m. 2 settembre 2019).

L’Autorità si è espressa in senso favorevole in quanto, fermo restando che le ca-
tegorie di dati accessibili e di interessati a cui i dati si riferiscono sono stati stabiliti 
direttamente nel citato decreto, le misure individuate − anche a seguito degli appro-
fondimenti effettuati e delle indicazioni formulate dall’Autorità − sono state ritenute 
adeguate. In particolare, tali misure hanno riguardato: la modalità di accesso al Si-
stema Rdc, basata sull’identità federata riservata agli utenti della Guardia di finanza, 
la periodicità delle attività di verifica e revisione della sussistenza delle condizioni 
per la conservazione dei profili di autorizzazione attribuiti agli utenti della Guardia 
di finanza, la previsione del divieto di utilizzo di dispositivi automatici (robot) che 
consentano di consultare in forma massiva i dati ivi contenuti, l’introduzione di ade-
guati limiti al numero di soggetti interrogabili dagli utenti della Guardia di finanza 
con operazioni di consultazione multipla, sia in relazione a una singola operazione, 
sia alle operazioni complessivamente effettuate in un giorno. Sono state inoltre in-
dividuate le modalità di tracciamento degli accessi e delle operazioni compiute sul 
Sistema Rdc dagli utenti della Guardia di finanza, i tempi di conservazione delle 
registrazioni degli accessi e delle operazioni nonché il loro utilizzo a fini di verifica 
della liceità del trattamento (provv. 19 maggio 2020, n. 89, doc. web n. 9429241).
In un’altra occasione il Garante è stato interpellato dall’Inps con riferimento allo 
schema di provvedimento concernente l’acquisizione delle informazioni pertinenti, 
disponibili negli archivi delle amministrazioni titolari dei dati, ai fini del riconosci-
mento del Rdc e della correlata verifica del possesso dei requisiti d’accesso da parte 
dei richiedenti (in attuazione dell’art. 5, comma 3, d.l. n. 4/2019). In particolare, ai 
sensi degli artt. 2, comma 1, e 3, comma 13, d.l. n. 4/2019, si tratta dei dati concer-
nenti: l’intestazione o la piena disponibilità di autoveicoli o motoveicoli (detenuti 
nel Pra, presso l’Aci); il patrimonio immobiliare (detenuti nell’Anagrafe tributaria 
presso l’Agenzia delle entrate) facente capo all’intero nucleo familiare; la sottoposi-
zione a misure cautelari personali, l’irrogazione di condanne definitive per partico-
lari reati o la sottoposizione ad uno stato di detenzione (detenuti presso il Ministero 
della giustizia); il ricovero in istituti di cura di lunga degenza o presso altre strutture 
residenziali a totale carico dello Stato o di altra amministrazione pubblica (detenuti 
presso regioni e province autonome).

Anche in considerazione dell’accoglimento delle indicazioni fornite dall’Ufficio, 
incentratesi sulla minimizzazione delle tipologie di dati oggetto di scambio informa-
tivo, la limitazione alle finalità previste dalla legge e i tempi di conservazione dei dati 
acquisiti dall’Inps, il Garante ha espresso il proprio avviso favorevole. 

È stata altresì prevista l’adozione, da parte delle amministrazioni destinatarie dei 
dati personali forniti dall’Istituto, di adeguate misure per assicurarne l’integrità e la 
riservatezza rispetto a divulgazioni e accessi non autorizzati o illeciti, per cancellarli 
immediatamente  una  volta  fornito  il  riscontro  richiesto  nonché,  con  riguardo  ai 
flussi  informativi,  l’adozione  di  misure  tecniche  e  organizzative  in  grado  di  assi-

54

L’ATTIVITÀ SVOLTA DAL GARANTEIIcurare  l’integrità,  la  riservatezza  e  la  non  ripudiabilità  dei  dati  (in  particolare,  la 
cifratura delle informazioni e la firma digitale). Con il medesimo provvedimento, 
il Garante ha autorizzato i trattamenti in questione ai sensi dell’art. 58, par. 3, lett. 
c), del RGPD e dell’art. 2-quinquiesdecies del Codice, in considerazione del fatto 
che gli stessi sono effettuati per l’esecuzione di un compito di interesse pubblico e 
presentano rischi elevati per i diritti e le libertà degli interessati, in quanto prevedono 
scambi di dati personali, su larga scala e con modalità telematiche, relativi alla salute, 
alla condizione sociale e alla situazione economica e finanziaria nonché a condanne 
penali e reati, riferiti principalmente a soggetti vulnerabili, anche minori d’età, che 
condizionano l’accesso a servizi e prestazioni sociali. Allo stesso tempo, il Garante ha 
rilevato, con riferimento all’intenzione (rappresentata dall’Inps) di acquisire, con le 
medesime modalità, anche le informazioni necessarie ai fini dello svolgimento delle 
successive verifiche sulla permanenza dei requisiti durante il periodo di fruizione del 
beneficio, che i profili concernenti tali ulteriori controlli dovranno essere esaminati 
all’esito della valutazione di impatto predisposta al riguardo (provv. 26 novembre 
2020, n. 231, doc. web n. 9492971).

4.2.4. Isee
Anche l’Isee ha formato oggetto di rivisitazione; a questo proposito, il Ministero 
del lavoro e delle politiche sociali ha richiesto il parere del Garante sulla proposta 
del nuovo modello tipo di attestazione Isee con omissioni o difformità sui saldi e le 
giacenze del patrimonio mobiliare, come predisposta dall’Inps, “finalizzata ad espor-
re, con riferimento alle Dichiarazioni sostitutive uniche (Dsu) presentate a decorrere 
dal  1°  gennaio  2020,  gli  esiti  dei  controlli  sui  saldi  e  le  giacenze  del  patrimonio 
mobiliare sulla base dei criteri stabiliti dal citato comma 2 dell’articolo 4 del decreto 
ministeriale 9 agosto 2019” (sul quale v. il parere favorevole 20 giugno 2019, n. 136, 
doc. web n. 9124390). 

Il Garante si è pronunciato positivamente, considerato che le informazioni indi-
cate nel modello proposto risultano conformi a quelle stabilite nel citato decreto e 
che già quest’ultimo prevedeva alcune misure volte a proteggere i dati personali degli 
interessati da accessi abusivi e non autorizzati anche in relazione alla produzione, 
da parte dall’Inps, dell’attestazione Isee (provv. 9 aprile 2020, n. 68, doc. web n. 
9343042).

4.2.5. Altri benefici economici
Rispetto  all’erogazione  di  ulteriori  provvidenze  e  contributi  economici  (con 
modalità telematica) in forza di provvedimenti adottati dal Governo, l’intervento 
dell’Autorità è stato preordinato al rafforzamento del quadro di garanzie in materia 
di protezione dei dati personali.

È stato reso al Ministero delle infrastrutture e dei trasporti un parere sullo schema 
di decreto di attuazione dell’art. 52, d.l. 26 ottobre 2019, n. 124 (convertito con 
modificazioni dalla l. n. 157/2019), recante la disciplina del riconoscimento di un 
contributo per l’installazione di dispositivi di allarme per prevenire l’abbandono di 
bambini nei veicoli chiusi (provv. 15 gennaio 2020, n. 2, doc. web n. 9264222). 
In  particolare,  il  Ministero  ha  inteso  disciplinare  le  modalità  di  attribuzione  del 
contributo una tantum per l’acquisto o per il rimborso (in base ad apposita dichia-
razione rilasciata ai sensi del d.P.R. n. 445/2000) di parte del costo sostenuto rela-
tivo a dispositivi antiabbandono da uno dei genitori o da altro soggetto esercente la 
responsabilità genitoriale per un minore che non abbia compiuto il quarto anno di 
età al momento dell’acquisto. Le indicazioni fornite dall’Autorità hanno riguardato, 
in particolare, la necessità di individuare chiaramente la tipologia di dati trattati, 

55

Dispositivi
antiabbandono

RELAZIONE 2020II4nel rispetto del principio di trasparenza (art. 5, par. 1, lett. a), del RGPD), sia con 
riferimento al richiedente e al minore (quali nome, cognome e codice fiscale), sia 
con  riguardo  ai  dati  necessari  per  effettuare  il  rimborso  (coordinate  bancarie  del 
richiedente), nonché di chiarire la tipologia delle verifiche poste in essere da Sogei, 
responsabile del trattamento del Ministero, sulla validità dei codici fiscali del richie-
dente e del minore mediante un collegamento con l’Anagrafe tributaria. 

Con specifico riferimento, invece, ai profili di sicurezza, è previsto che il Mini-
stero stipuli apposite convenzioni con Sogei e Consap, entrambe responsabili del 
trattamento, nell’ambito delle quali dovranno essere individuate, oltre ad adeguati 
tempi di conservazione dei dati, le misure tecniche e organizzative volte a soddisfare 
un adeguato livello di sicurezza nel rispetto dell’art. 32 del RGPD. 

È stato infine richiesto di precisare che l’attività di monitoraggio effettuata da 
Sogei sia volta esclusivamente a rendicontare gli oneri derivanti dall’emissione dei 
buoni elettronici, ai soli fini del rispetto dei limiti di spesa.

Analogamente,  l’Autorità  si  è  espressa  in  relazione  allo  schema  di  decreto  del 
medesimo Ministero volto a definire le modalità di concessione di un contributo 
per l’acquisto di paratie divisorie, conformi a particolari caratteristiche tecniche, nei 
veicoli destinati ai servizi di autotrasporto pubblico non di linea, ai sensi dell’art. 93, 
d.l. 17 marzo 2020, n. 18, convertito dalla legge n. 27/2020 (provv. 9 luglio 2020, 
n. 136, doc. web n. 9441718). A tal fine, il richiedente, la cui l’identità è verificata 
attraverso Spid, deve registrarsi su una piattaforma informatica accessibile dal sito 
del Ministero e corredare l’istanza con una dichiarazione sostitutiva (redatta ai sensi 
del d.P.R. n. 445/2000), ivi attestando alcuni dati (tra gli altri, il numero di targa 
del veicolo su cui è installata la paratia; il titolo che legittima la disponibilità del 
veicolo; il codice Iban per l’accredito del rimborso e i dati dell’intestatario del conto; 
l’indirizzo e-mail per eventuali comunicazioni connesse all’erogazione del rimborso). 
L’Autorità ha invitato il Ministero, nel rispetto dei principi di liceità, correttezza e 
trasparenza, ad apportare alcune integrazioni allo schema volte a individuare chiara-
mente, in particolare, la tipologia di dati trattati; inoltre, alle convenzioni stipulate 
tra Ministero, titolare del trattamento, e altri soggetti coinvolti (quali Sogei e Con-
sap, individuati quali responsabili del trattamento) è rimessa l’individuazione di ade-
guati tempi di conservazione dei dati nonché di misure tecniche e organizzative volte 
ad assicurare un adeguato livello di sicurezza, nel rispetto dell’articolo 32 del RGPD.
L’Autorità è intervenuta anche sullo schema di decreto del Ministero delle in-
frastrutture e dei trasporti in attuazione dell’art. 1, commi 124, 125 e 126, l. n. 
160/2019, che disciplina le modalità di erogazione di un contributo su ogni bigliet-
to aereo da e per Palermo e Catania acquistato dai residenti nella Regione Sicilia 
che rientrano in alcune particolari categorie sociali (quali, studenti universitari fuori 
sede, disabili gravi, lavoratori dipendenti con sede al di fuori della Regione e con 
redditi annui non superiori a 20.000 euro nonché, infine, migranti per ragioni sani-
tarie). Le osservazioni dell’Autorità hanno riguardato, in particolare, l’utilizzo, per la 
richiesta del beneficio, di una piattaforma informatica, realizzata e gestita da Sogei, 
cui si accede previa registrazione su un sito web dedicato, in alternativa all’applica-
zione per dispositivi mobili (APP IO, gestita da PagoPA). È stata altresì evidenziata 
la necessità di definire il ruolo di Sogei e PagoPA, alle quali, in conformità all’art. 
28 del RGPD, dovranno esser impartite adeguate istruzioni, nonché di precisare le 
amministrazioni presso le quali il Ministero, attraverso Sogei, provvederà a effettuare 
le verifiche sui requisiti dichiarati dai beneficiari, nel rispetto dell’art. 71, d.P.R. n. 
445/2000 (provv. 12 novembre 2020, n. 217, doc. web n. 9519453).

Il Garante si è espresso anche sullo schema di decreto recante modifiche al de-
creto 24 dicembre 2019, n. 177, concernente i criteri e le modalità di attribuzione 

56

Bonus paratie

Voli con la Sicilia

Bonus cultura

L’ATTIVITÀ SVOLTA DAL GARANTEII4Altre provvidenze

e di utilizzo della Carta elettronica prevista dall’art. 1, comma 604, l. 30 dicembre 
2018, n. 145 (cd. bonus cultura o 18app) (provv. 26 novembre 2020, n. 234, doc. 
web n. 9505279). Il decreto conferma i contenuti della misura del cd. bonus cultura 
previsto in favore dei diciottenni e, in continuità con i precedenti regolamenti, ne 
ha previsto l’estensione anche ai giovani che compiono diciotto anni nel 2020 oltre 
all’ampliamento delle categorie di beni acquistabili, ricomprendendovi gli abbona-
menti a quotidiani, anche in formato digitale. Le osservazioni dell’Autorità hanno 
riguardato, in particolare, il cd. registro vendite, tenuto e compilato dagli esercen-
ti,  nel  quale  devono  essere  indicate,  per  ciascuna  delle  vendite  effettuate,  alcune 
informazioni (codice ed importo del buono validato; numero e data della fattura 
elettronica inviata tramite il Sistema di interscambio; categoria, descrizione, prezzo 
e codice del bene ceduto; tipologia, numero e data del documento fiscale emesso). 
In particolare, si è ritenuto necessario che la disciplina di tale registro fosse inserita 
direttamente nel decreto esplicitando la finalità del registro e del conseguente trat-
tamento dei dati personali previsti, con particolare riguardo al rispetto del principio 
di minimizzazione dei dati. 

Altri  sono  stati  gli  ambiti  nei  quali  il  Garante  è  stato  chiamato  ad  esprimersi 
in relazione all’erogazione di provvidenze di natura economica che qui ci si limita 
ad enumerare: si pensi al cd. bonus rottamazione (sul quale v. parere 26 novembre 
2020, n. 233, doc. web n. 9519436), al contributo a favore di imprese che svolgono 
attività in campo di guida escursionistica e tutela ambientale, in conseguenza dell’e-
mergenza Covid-19 (cfr. parere 29 ottobre 2020, n. 211 doc. web n. 9487962) o, 
ancora, al cd. bonus mobilità, oggetto di uno schema di decreto interministeriale di 
natura regolamentare attuativo dell’art. 2, comma 1, d.l. 14 ottobre 2019, n. 111, 
convertito con modificazioni dalla legge 12 dicembre 2019, n. 141 e modificato dal 
d.l. 19 maggio 2020, n. 34 (cfr. parere 9 luglio 2020, n. 135, doc. web n. 9439976).

4.3. L’istruzione scolastica

Particolarmente intensa è stata l’interlocuzione con il Ministero dell’istruzione, 
le istituzioni scolastiche e con altri soggetti pubblici nel corso di incontri e contatti 
volti  a  fornire  chiarimenti  e  indicazioni  in  merito  alla  corretta  applicazione  della 
disciplina in materia di protezione dei dati personali, anche e soprattutto alla luce 
delle diverse iniziative assunte per assicurare la prosecuzione delle attività didattiche 
e formative nel contesto dell’emergenza epidemiologica da Covid-19.

4.3.1. I trattamenti di dati personali nell’ambito della pandemia da Covid-19 
A partire dalle prime settimane dell’emergenza sanitaria, numerosi sono stati i re-
clami, le segnalazioni e i quesiti riguardanti diversi profili relativi alla protezione dei 
dati personali sollevati dal crescente ricorso alle piattaforme per l’attività didattica 
a distanza resosi necessario a seguito dalla sospensione delle attività scolastiche e di 
formazione superiore prevista a partire dal d.P.C.M. 8 marzo 2020 (v. artt. 1, comma 
1, lett. h) e 2, comma 1, lett. m) e n). 

In tale ambito l’Autorità, tenuto conto dell’assoluta imprevedibilità delle circo-
stanze che hanno imposto la completa riorganizzazione dell’attività didattica e delle 
conseguenti difficoltà in cui si sono trovati ad operare gli istituti scolastici (anche in 
ragione delle risorse disponibili), ha ritenuto opportuno fornire tempestivamente a 
scuole, università, studenti e famiglie prime indicazioni, al fine di favorire la neces-
saria consapevolezza riguardo ai rischi nonché alle garanzie e ai diritti che, anche nel 
contesto dell’emergenza, devono essere salvaguardati. 

57

RELAZIONE 2020II4Intervenendo fin da subito con il provvedimento del 26 marzo 2020, n. 64 (doc. 
web n. 9300784, sul quale v. anche par. 13.2), è stato chiarito che scuole e università 
non devono richiedere a personale scolastico, studenti e genitori il consenso al trat-
tamento dei dati personali necessari allo svolgimento dell’attività didattica a distanza 
in quanto tale trattamento è riconducibile alle funzioni istituzionalmente poste in 
essere. I titolari sono però tenuti, per assicurare la trasparenza e la correttezza del 
trattamento, a informare gli interessati (con un linguaggio comprensibile anche ai 
minori) circa le sue caratteristiche essenziali (artt. 5, lett. a) e 13 del RGPD).

È stato evidenziato che scuole e università, nell’individuare gli strumenti più utili 
per la realizzazione della didattica a distanza, devono orientarsi verso piattaforme 
che  siano  in  grado  di  soddisfare  le  effettive  esigenze  didattiche  e  formative  e  che 
offrano, al contempo, maggiori garanzie sul piano della protezione dei dati persona-
li, prestando particolare attenzione a quelle che includono una pluralità di servizi, 
non sempre specificatamente rivolti alla didattica. Il trattamento di dati effettuato 
per conto della scuola o dell’università deve essere limitato a quanto strettamente 
necessario alla fornitura dei servizi richiesti ai fini della didattica online e non deve 
essere effettuato per finalità ulteriori, proprie del fornitore; in tale quadro, i gestori 
delle piattaforme non possono condizionare la fruizione dei richiamati servizi alla 
sottoscrizione, da parte di studenti o famiglie, di un contratto o alla manifestazione 
del consenso al trattamento dei dati per la fornitura di servizi online ulteriori, non 
collegati all’attività didattica (art. 5, lett. b), del RGPD). 

Infine, il rapporto con il fornitore che effettua il trattamento di dati personali dei 
richiamati soggetti per conto di scuole e università deve essere regolato con contrat-
to, o altro atto giuridico, ai sensi dell’art. 28 del RGPD. 

Nel caso in cui si ritenga necessario ricorrere a piattaforme che erogano servizi 
più complessi (anche non rivolti in via esclusiva alla didattica), si dovranno attivare i 
soli servizi strettamente necessari alla formazione, configurandoli in modo da mini-
mizzare i dati personali da trattare. 

Considerato il numero delle problematiche sottoposte all’attenzione dell’Auto-
rità con riferimento al trattamento dei dati personali nel contesto emergenziale in 
ambito scolastico, l’Ufficio ha altresì provveduto, fin dalle prime settimane di emer-
genza,  a  fornire  chiarimenti  e  precisazioni  in  merito  a  talune  delle  questioni  più 
ricorrenti sollevate in ambito scolastico (cfr. FAQ - Trattamento dati nel contesto 
scolastico nell’ambito dell’emergenza sanitaria, doc. web n. 9337010).

È stato così chiarito che le scuole possono trattare i dati personali di insegnanti, 
alunni  e  famiglie,  anche  relativi  a  categorie  particolari,  nell’ambito  delle  proprie 
finalità istituzionali e non devono chiedere agli interessati di prestare il consenso al 
trattamento dei propri dati, neanche in relazione alla didattica a distanza (FAQ n. 
1); si è ribadito che i titolari sono tenuti ad assicurare la trasparenza del trattamento 
informando, con un linguaggio facilmente comprensibile, gli interessati in merito, 
in particolare, ai tipi di dati e alle modalità di trattamento degli stessi, ai tempi di 
conservazione e alle altre operazioni effettuate, specificando che le finalità perseguite 
sono limitate esclusivamente all’erogazione della didattica a distanza (FAQ n. 2).

È stato precisato che non spetta agli istituti scolastici ma alle autorità sanitarie 
competenti informare i contatti stretti del contagiato al fine di attivare le previste 
misure di profilassi; l’istituto scolastico è tenuto a fornire alle istituzioni competenti 
le informazioni necessarie a ricostruire la filiera dei contatti del contagiato e, sotto 
altro profilo, ad attivare le necessarie misure di sanificazione (FAQ n. 4). 

Con specifico riferimento alle campagne di screening sulla positività al Covid-19 
che le strutture sanitarie possono promuovere in contesti a rischio di contagio, come 
quello scolastico, è stato evidenziato che la partecipazione degli alunni ai test può 

58

L’ATTIVITÀ SVOLTA DAL GARANTEII4avvenire solo su base volontaria e che il ruolo della scuola deve limitarsi a quello di 
promozione, supporto ed intermediazione tra struttura sanitaria e famiglie, evitando 
(di regola) di acquisire dati personali, essendo la struttura sanitaria l’unica legittima-
ta a raccogliere le adesioni e a comunicare i risultati alla famiglia (FAQ n. 5).

Nel periodo emergenziale, l’Ufficio ha rafforzato la consueta collaborazione isti-
tuzionale con il Ministero dell’istruzione. In particolare, a seguito della disponibilità 
manifestata nella comunicazione inviata dal presidente Soro al Ministro dell’istru-
zione in vista del possibile utilizzo del registro elettronico anche come piattaforma 
per le attività di didattica a distanza (nota 4 maggio 2020, doc. web n. 9334326), 
è stato istituito un gruppo di lavoro congiunto in relazione ai trattamenti di dati 
personali di alunni e docenti effettuati mediante il registro elettronico e altri princi-
pali strumenti di svolgimento della didattica a distanza e didattica digitale integrata 
(DAD e DDI). Nell’ambito del gruppo di lavoro, il Ministero, in collaborazione con 
il Garante, ha adottato un documento di portata generale concernente la “Didattica 
digitale integrata e tutela della privacy: indicazioni generali” (consultabile all’indiriz-
zo www.istruzione.it/rientriamoascuola/domandeerisposte.html) volto a fornire alle 
scuole linee di indirizzo e principi generali per l’implementazione della didattica di-
gitale integrata, con particolare riguardo agli aspetti inerenti alla tutela dei dati per-
sonali. Il documento, riprendendo le prime indicazioni formulate dal Garante, ha 
fornito un quadro approfondito delle diverse questioni affrontate con il richiamato 
provvedimento del 26 marzo 2020, chiarendo la base giuridica del trattamento effet-
tuato attraverso le menzionate piattaforme, la necessità di garantire un trattamento 
corretto e trasparente, improntato al rispetto dei principi applicabili al trattamento 
dei dati, il ruolo dei fornitori delle piattaforme di e-learning e le misure tecniche e 
organizzative che gli istituti scolastici sono tenuti a porre in essere.

Le linee guida hanno anche evidenziato l’importanza della figura del Rpd quale 
soggetto incaricato dal dirigente scolastico di fornire consulenza rispetto alle prin-
cipali  decisioni  da  assumere,  ad  esempio,  in  merito  alla  definizione  del  rapporto 
con il fornitore della piattaforma prescelta e alle istruzioni da impartire allo stesso, 
all’adeguatezza delle misure di sicurezza rispetto ai rischi connessi a tale tipologia di 
trattamenti e alle misure necessarie affinché i dati siano utilizzati solo in relazione 
alla finalità della DDI, nonché alle modalità per assicurare la trasparenza del tratta-
mento mediante l’informativa da fornire a tutte le categorie di interessati.

Il documento ha toccato anche la tematica della valutazione d’impatto, chiaren-
do che questa deve essere effettuata solo nelle ipotesi in cui ricorrano i presupposti 
di cui all’art. 35 del RGPD ed evidenziando che le scuole, in linea generale, non 
effettuano trattamenti su larga scala e non sono tenute ad effettuare la valutazione 
d’impatto in relazione a trattamenti effettuati ove utilizzino semplici sistemi di vi-
deoconferenza o piattaforme che non comportano il monitoraggio sistematico degli 
utenti oppure se non sia fatto ricorso a soluzioni tecnologiche nuove e particolar-
mente invasive. La valutazione di impatto deve essere invece effettuata nel caso di 
impiego di piattaforme per la didattica che offrono funzioni più avanzate e comples-
se e che comportano un rischio elevato per i diritti e le libertà delle persone fisiche. 
Nell’ambito delle attività del menzionato tavolo congiunto, l’Ufficio ha altresì 
collaborato all’elaborazione delle FAQ della sezione denominata “Protezione dei dati 
personali” consultabile sul sito web del Ministero dell’istruzione. Con esse il Mini-
stero, d’intesa con il Garante, ha fornito risposta a talune delle questioni che, con 
maggiore insistenza, sono state sollevate nel corso dell’anno. È stato chiarito che le 
scuole non possono chiedere ad alunni e genitori di sottoscrivere autodichiarazioni 
sullo stato di salute o in merito all’eventuale esposizione al contagio da Covid-19 
quale condizione per l’accesso a scuola in quanto attraverso le dichiarazioni sostitu-

59

RELAZIONE 2020II4tive non è possibile autocertificare il proprio o l’altrui stato di salute e non devono, 
neanche nell’ambito dei cd. patti di corresponsabilità o attraverso altra modulistica, 
imporre ad alunni e genitori di dichiarare periodicamente l’assenza di impedimenti 
riconducibili al Covid-19 come condizione per accedere ai locali scolastici.

Quesiti e segnalazioni si sono incentrati sulla possibilità di consentire la ripresa e 
la registrazione audio-video delle lezioni svolte nell’ambito della DDI. Al riguardo, 
le FAQ hanno precisato che il docente, per il tramite delle piattaforme utilizzate per 
la  didattica  digitale,  può  mettere  a  disposizione  degli  studenti  materiali  didattici 
(anche proprie video lezioni) per la consultazione e i necessari approfondimenti da 
parte degli alunni e che, invece, non è ammessa la videoregistrazione della lezione a 
distanza nel corso della quale si manifestano le dinamiche di classe. Ciò in quanto 
l’utilizzo delle piattaforme deve essere funzionale a ricreare lo spazio virtuale in cui si 
esplica la relazione e l’interazione tra il docente e gli studenti, non diversamente da 
quanto accade nelle lezioni in presenza. 

Con  le  FAQ  è  stato  infine  specificato  che,  quando  la  creazione  di  un  account 
personale è necessaria per l’utilizzo di piattaforme per la DDI, il trattamento dei 
dati personali, riconducibile alle funzioni istituzionalmente assegnate alle scuole, è 
ammesso a condizione che vengano attivati i soli servizi strettamente necessari allo 
svolgimento dell’attività didattica: in tali casi non deve essere richiesto il consenso 
dell’utente (studente, genitore o docente) o la sottoscrizione di un contratto. 

Nel periodo emergenziale l’Autorità ha ricevuto numerosi quesiti relativi alla pos-
sibilità per gli istituti scolastici di pubblicare sul sito web istituzionale i dati relativi 
alla composizione delle classi in occasione dell’avvio del nuovo anno scolastico. Con 
la FAQ n. 6 è stato chiarito che, in assenza di una specifica disposizione normativa, 
le scuole che intendano garantire in via preventiva la conoscibilità di tali informa-
zioni devono utilizzare modalità idonee ad assicurare la tutela dei dati personali e 
dei diritti degli interessati, ad es. tramite apposita comunicazione all’indirizzo e-mail 
fornito  dalla  famiglia  in  fase  di  iscrizione  per  le  classi  prime  delle  scuole  di  ogni 
ordine e grado o utilizzando, nelle restanti ipotesi, l’area documentale riservata del 
registro elettronico a cui accedono tutti gli studenti della classe di riferimento.

L’utilizzo crescente da parte degli istituti scolastici di strumenti digitali ha reso ne-
cessario un intervento del Garante anche in merito alla consultabilità, da parte delle 
famiglie e degli studenti, degli esiti scolastici. In tale ambito l’Autorità ha chiarito che, 
a differenza delle tradizionali forme di pubblicità degli scrutini, la pubblicazione dei 
voti online costituisce una forma di diffusione di dati particolarmente invasiva e non 
conforme all’attuale quadro normativo in materia di protezione dei dati. Una volta 
pubblicati, infatti, i voti rischiano di rimanere in rete per un tempo indefinito e pos-
sono essere utilizzati, anche incrociandoli con altre informazioni presenti sul web, da 
soggetti estranei alla comunità scolastica, determinando un’ingiustificata violazione 
del diritto alla riservatezza degli studenti. Il Garante ha rappresentato che la necessaria 
pubblicità degli esiti scolastici può essere realizzata utilizzando il registro elettronico o 
altre piattaforme che evitino i rischi sopra evidenziati (cfr. l’intervento del presidente 
Soro “Scuola: Privacy, pubblicazione voti online è invasiva. Ammissione non sull’albo 
ma in piattaforme che evitino rischi”, Ansa, 11 giugno 2020, doc. web n. 9367295). 
Sul punto sono state avviate interlocuzioni con il Ministero dell’istruzione a seguito 
delle quali è stato istituito un tavolo di lavoro congiunto avente ad oggetto le “valu-
tazioni intermedie e finali, valutazione di ammissione agli esami di stato e risultati 
finali e composizione delle classi”, al fine di elaborare specifiche indicazioni per le 
istituzioni scolastiche e individuare misure tecniche e organizzative adeguate ai rischi 
per assicurare la conoscibilità di dati personali degli studenti mediante accesso ad aree 
riservate dei siti istituzionali delle scuole o tramite il registro elettronico.

60

L’ATTIVITÀ SVOLTA DAL GARANTEII4Diffusione online di dati 
personali nel contesto 
scolastico 

Sono stati definiti numerosi reclami e segnalazioni aventi ad oggetto la diffusione 
sui siti web istituzionali di istituti scolastici di dati personali riguardanti alunni e 
personale dipendente in assenza di una base giuridica idonea a giustificare tale dif-
fusione.

Il Garante ha così censurato il comportamento di due scuole che avevano pub-
blicato sul proprio sito web istituzionale graduatorie d’istituto relative al personale 
docente contenenti, oltre ad informazioni relative all’indirizzo di residenza, al nume-
ro di telefono (fisso o mobile), all’indirizzo e-mail, anche l’indicazione dei titoli di 
preferenza del personale scolastico e, tra questi, informazioni relative alle condizioni 
di salute: in proposito, è stato rilevato che l’associazione della lettera “S” (che indivi-
dua la categoria degli “invalidi e mutilati civili”, secondo quanto riportato nell’all. 6 
al decreto del Ministero dell’istruzione università e ricerca 1° aprile 2014, n. 235) a 
taluni nominativi comporta profili di illiceità nel trattamento, con violazione, quan-
to alla pubblicazione, degli artt. 6 e 9 RGPD e dell’art. 2-ter del Codice, nonché dei 
principi di liceità e minimizzazione del trattamento (art. 5 del RGPD); in relazione 
a tali elementi, ai sensi dell’art. 83 del RGPD, è stata comminata ad alcuni istituti 
scolastici una sanzione amministrativa (provv.ti 30 gennaio 2020, n. 21, doc. web n. 
9283014 e 6 febbraio 2020 n. 27, doc. web n. 9283029).

La diffusione di dati personali è stata oggetto di una verifica anche in relazione a 
un reclamo avente ad oggetto la pubblicazione sul sito web di un istituto scolastico 
di dati personali di alcuni alunni, anche relativi allo stato di salute; in particolare, 
è stata accertata la pubblicazione di una graduatoria degli studenti contenente una 
serie di informazioni relative alle votazioni riportate, all’indice Isee e allo stato di 
disabilità riferite ai minori. A seguito dell’intervento del Garante la graduatoria è 
stata prontamente rimossa e l’istituto è stato sanzionato per violazione degli artt. 5, 
6, 9 del RGPD e dell’art. 2-ter del Codice (provv. 9 luglio 2020, n. 140, doc. web 
n. 9451734). 

In un altro caso, l’Autorità ha ricevuto un reclamo con cui veniva segnalata l’af-
fissione, sulla porta di ingresso di una scuola dell’infanzia, di taluni elenchi conte-
nenti, oltre ai nominativi dei minori, anche indicazioni relative alla data di nascita, 
all’indirizzo e ai recapiti telefonici agli stessi riferibili, nonché informazioni relative 
al loro stato vaccinale; gli approfondimenti effettuati hanno permesso di accertare 
che gli elenchi erano stati affissi per mero errore materiale. Anche in questo caso il 
Garante ha sanzionato l’istituto scolastico per aver pubblicato gli elenchi dei minori 
in assenza di un idoneo presupposto normativo e in violazione dei principi applica-
bili al trattamento dei dati (artt. 5 e 6 del RGPD e 2-ter del Codice) (provv. 2 luglio 
2020, n. 117, doc. web n. 9445324).

L’Autorità è intervenuta nei confronti di un liceo ammonendolo per aver effet-
tuato un’illecita comunicazione di dati relativi alla salute di un alunno, con riferi-
mento alla pubblicazione, da parte di un docente, di una nota sul registro elettro-
nico di classe, accessibile da parte di tutte le famiglie, relativa alle visite mediche 
che, settimanalmente, lo interessavano. Il Garante ha in particolare evidenziato che 
tali informazioni avrebbero dovuto essere rese visibili esclusivamente alla famiglia 
dell’interessato ed eventualmente agli altri docenti della classe in servizio nel giorno 
successivo alla visita medica (per esigenze didattiche) (provv. 5 marzo 2020, n. 45, 
doc. web n. 9365147). 

Provvedimenti di ammonimento sono stati adottati a seguito della pubblicazione 
sul sito web istituzionale di graduatorie relative al personale amministrativo, tecnico 
e ausiliario contenenti anche l’indicazione (eccedente) del codice fiscale degli inte-
ressati (provv. 12 marzo 2020, n. 50, doc. web n. 9365159); così pure è accaduto 
nei  confronti  di  una  scuola  per  la  pubblicazione,  sul  sito  web  dell’istituto,  di  un 

61

RELAZIONE 2020IICommissione 
trasparenza e 
anticorruzione

Art. 12, d.lgs. n. 33/2013

documento recante l’indicazione di nome, cognome, indirizzo di posta elettronica 
e  numero  di  cellulare  di  una  professoressa,  nonostante  la  stessa  avesse  presentato 
un’istanza di cancellazione dei propri dati personali; a seguito dell’intervento del Ga-
rante i dati sono stati rimossi (provv. 29 luglio 2020, n. 149, doc. web n. 9463997).

4.4. Trasparenza e pubblicità dell’azione amministrativa

Nel corso dell’anno il Garante ha esaminato numerose questioni riguardanti il 
tema della protezione dei dati personali con riferimento alle esigenze di trasparenza 
e di pubblicità dell’azione amministrativa che, per esigenze di chiarezza espositiva, 
saranno suddivise in relazione alle questioni riguardanti la partecipazione ai tavoli 
di lavoro per la revisione della disciplina vigente, la pubblicazione di dati personali 
online e l’accesso a informazioni e documenti detenuti dalla p.a. tramite l’istituto 
dell’accesso civico (art. 5, d.lgs. n. 33/2013).

4.4.1. Partecipazione ai tavoli di lavoro per la revisione della disciplina vigente e 

pareri a soggetti istituzionali

Particolare attenzione è stata dedicata al tema della trasparenza e della pubblici-
tà dell’azione amministrativa, fra l’altro, attraverso la partecipazione ai lavori della 
Commissione per la ricognizione e la revisione del sistema normativo della traspa-
renza e della prevenzione della corruzione nominata dal Ministro per la pubblica 
amministrazione con decreto 28 novembre 2019, con il compito di: “i) fornire un 
quadro ricognitivo della normativa, della giurisprudenza, della dottrina e delle pras-
si applicative relativi alla legge 6 novembre 2012, n. 190, al decreto legislativo 14 
marzo 2013, n. 33 e alle norme ad essi collegate; ii) esaminare gli esiti della consul-
tazione pubblica online in via di predisposizione su questi temi; iii) predisporre gli 
schemi degli opportuni interventi di aggiornamento e di riordino, ovvero di modi-
fica, del quadro normativo in materia di trasparenza e prevenzione della corruzione 
nella pubblica amministrazione. La Commissione ha tenuto 22 riunioni e ulterio-
ri incontri hanno avuto luogo in sotto-commissione e in singoli gruppi di lavoro, 
concludendo i propri lavori nel corso dell’anno con proposte di modifiche ai testi 
legislativi vigenti in materia di trasparenza e anticorruzione, compresi gli obblighi 
di pubblicazione online e la disciplina dell’accesso civico e documentale (d.lgs. n. 
33/2013 e l. n. 241/1990).

In sede consultiva, si segnala il parere fornito al Consiglio di Stato, a seguito di 
specifica richiesta, in ordine al problema della diffusione di dati personali online e 
all’individuazione  dei  casi  e  delle  condizioni  nei  quali  ciò  può  essere  considerato 
conforme alla normativa in materia di protezione dei dati personali (parere 26 feb-
braio 2020, n. 38, doc. web n. 9303645). Ciò con specifico riferimento a un quesito 
formulato dall’Anac ai giudici di Palazzo Spada in ordine all’interpretazione dell’art. 
12, d.lgs. n. 33/2013, con particolare riferimento alla tipologia degli atti da pubbli-
care obbligatoriamente online e alla legittima diffusione dei dati personali eventual-
mente in essi contenuti. Al riguardo, è stato evidenziato che la disposizione, come 
si ricava dal relativo titolo, riguarda esclusivamente gli obblighi di pubblicazione di 
atti normativi o amministrativi di carattere generale in esso elencati, come: direttive, 
circolari, programmi, istruzioni che dispongono sull’organizzazione, funzionamen-
to, obiettivi e procedimenti, ovvero che determinano l’interpretazione di norme giu-
ridiche quali codici di condotta, misure integrative di prevenzione della corruzione, 
documenti di programmazione strategico-gestionale, atti degli organismi indipen-
denti di valutazione. Si tratta di atti che, per le loro caratteristiche, non dovrebbero 

62

L’ATTIVITÀ SVOLTA DAL GARANTEII4contenere  dati  personali  (atteso  che,  in  linea  di  massima,  non  dovrebbero  essere 
rivolti a soggetti determinati), salvo ipotesi residuali per le quali risultano comunque 
applicabili i principi di limitazione della finalità e di minimizzazione, secondo le 
indicazioni contenute nelle linee guida del Garante in materia di trasparenza (provv. 
15 maggio 2014, n. 243, doc. web n. 3134436). È stato evidenziato che, in relazione 
a eventuali dati personali pubblicati online, sarebbe opportuno valutare anche l’as-
sunzione di ulteriori cautele per assicurare il rispetto del principio di proporzionalità 
e di minimizzazione dei dati (art. 5, par. 1, lett. c), del RGPD), come l’adozione, 
tenuto conto delle tecnologie disponibili, di misure volte a impedire ai motori di 
ricerca generalisti di indicizzarli ed effettuare ricerche rispetto ad essi, trascorso un 
congruo arco temporale dall’adozione della deliberazione. 

4.4.2. La pubblicazione di dati personali online da parte delle pubbliche ammini-

strazioni

In materia di diffusione di dati personali online per finalità di trasparenza o di 
pubblicità  dell’azione  amministrativa,  nel  dare  riscontro  a  reclami,  segnalazioni  e 
quesiti, il Garante è stato chiamato a pronunciarsi su numerose questioni, di cui 
si riportano solo i casi più rilevanti definiti con provvedimento collegiale. In parti-
colare, permane − come già rilevato in passato (cfr. Relazione 2019, par. 4.5.1) − il 
problema della diffusione online da parte di soggetti pubblici di dati sulla salute o 
di dati personali in assenza di un idoneo presupposto normativo (norma di legge o, 
nei casi previsti dalla legge, di regolamento) oppure in violazione del principio di 
minimizzazione. 

Il Garante ha in proposito censurato il comportamento di diversi soggetti pub-
blici comminando sanzioni amministrative modulate in base alla condotta tenuta ai 
sensi dell’art. 83, par. 2, del RGPD. 

Si segnala così il provvedimento sanzionatorio adottato nei confronti di un’azien-
da sanitaria per illecita diffusione di dati sulla salute (in violazione dell’art. 2-septies, 
comma 8, del Codice, nonché dell’art. 9 del RGPD), avendo la stessa pubblicato sul 
proprio sito web istituzionale una delibera del commissario ad acta contenente (sia 
nell’oggetto che nel testo) dati personali delle persone fisiche aventi diritto al risarci-
mento dei danni subiti dall’azienda, con indicazione di dati identificativi, residenza, 
codice fiscale, importo da liquidare e codice Iban su cui accreditare le somme (provv. 
1° ottobre 2020, n. 173, doc. web n. 9483375).

Analogamente, è stato censurato un comune che aveva pubblicato la graduatoria 
per la realizzazione di progetti a favore delle persone con disabilità, indicando nomi-
nativamente quanti avevano presentato la domanda, i rispettivi punteggi nonché, in 
relazione al reclamante, le (ritenute) ragioni di esclusione (provv. 17 dicembre 2020, 
n. 277, doc. web n. 9559923; cfr., in materia di diffusione illecita di dati sulla salute, 
anche provv.ti 15 gennaio 2020, n. 3, doc. web n. 9261227; 26 febbraio 2020, n. 
42, doc. web n. 9361162; 10 giugno 2020, n. 101, doc. web n. 9438157).

Numerosi gli interventi, anche comminando specifiche sanzioni, in relazione alla 
diffusione online da parte di soggetti pubblici (es. comuni e regioni) di dati perso-
nali in assenza di un’idonea base normativa ai sensi dell’art. 2-ter, commi 1 e 3, del 
Codice (cfr. anche art. 6, par. 1, lett. c) ed e); par. 2 e par. 3, lett. b), del RGPD) 
e/o in violazione del principio di minimizzazione di cui all’art. 5, par. 1, lett. c), del 
RGPD. Ciò con particolare riferimento alla pubblicazione:

-  di verbali di commissione di concorsi pubblici, in forma integrale, compren-
sivi di dati personali (quali dati identificativi ed esiti delle prove intermedie) 
dei concorrenti ma non vincitori, non ammessi o ritirati dal concorso (provv. 
3 settembre 2020, n. 154, doc. web n. 9468523);

63

Diffusione di dati
sulla salute 

Diffusione di dati in 
mancanza di idonea 
base normativa o in 
violazione del principio 
di minimizzazione 

RELAZIONE 2020II4-  di graduatorie online contenenti i dati dei soggetti ammessi, anche con riser-
va, a sostenere le prove scritte, o di quelli che avevano partecipato alle prove 
scritte e orali con indicazione dei punti assegnati, delle domande fatte in sede 
di esame, della votazione, dell’esito delle prove scritte oppure dei soggetti che 
avevano estratto le tracce o presenziato alle operazioni di consegna degli ela-
borati (provv. 30 gennaio 2020, n. 20, doc. web n. 9302897);

-  di atti o documenti sull’albo pretorio online per periodi superiori a quelli pre-
visti dalla normativa di riferimento, come nel caso dei quindici giorni previsti 
dall’art. 124, comma 1, d.lgs. n. 267/2000 (provv.ti 17 dicembre 2020, nn. 
272 e 274, rispettivamente doc. web n. 9557593 e 9557753);

-  di delibera contenente i dati personali (nominativo e residenza) dei segnalanti 
nonché informazioni relative al debito maturato per un risarcimento del dan-
no da parte di una regione nei loro confronti in esecuzione di una sentenza 
esecutiva, con specificazione del relativo ammontare (provv. 2 luglio 2020, n. 
120, doc. web n. 9440075);

-  dell’atto di citazione di un comune nei confronti di un interessato allegato 
alla delibera di affidamento dell’incarico per la difesa dell’ente a un avvocato 
(provv. 5 marzo 2020, n. 52, doc. web n. 9361186);

-  di dati personali pubblicati sul sito web istituzionale o contenuti in allegati a 
deliberazioni online (provv.ti 10 giugno 2020, n. 100 e 101, rispettivamente 
doc. web n. 9437853 e 9438157);

-  di atti o documenti eccedenti rispetto alla finalità del trattamento o in viola-
zione del principio di minimizzazione (art. 5, par. 1, lett. c), del RGPD), con 
particolare riferimento all’avvenuta diffusione del codice Iban del conto cor-
rente (provv.ti 17 dicembre 2020, n. 274, doc. web n. 9557753; 15 gennaio 
2020, n. 3, doc. web n. 9261227, già citati).

4.4.3. L’accesso civico
In materia di diritto di accesso civico e protezione dei dati personali il Garante è 
intervenuto con l’adozione di numerosi pareri resi a Responsabili della prevenzione 
della corruzione (Rpct) o a Difensori civici ai sensi dell’art. 5, commi 7 e 8, d.lgs. 
n. 33/2013.

Come in passato, si registrano in primo luogo casi in cui il Garante ha eviden-
ziato di non potersi esprimere nel merito della richiesta di accesso per la presenza 
di carenze istruttorie o di provvedimenti di diniego non sufficientemente motivati 
oppure basati su argomentazioni deboli (cfr. pareri 16 aprile 2020, n. 75, doc. web 
n. 9347818; 5 novembre 2020, n. 216, doc. web n. 9563423).

Tra le fattispecie più significative, si segnala l’intervento dell’Autorità con riferi-
mento a una richiesta di accesso civico generalizzato avente a oggetto il rilascio dei 
dati concernenti la distribuzione dei casi di Covid-19 registrati in una regione sud-
divisi per comune, sesso, età, esito (guariti, deceduti, casi attivi), domicilio (proprio 
oppure presso casa di riposo/microcomunità/RSA), data delle diagnosi di infezione, 
numero  ed  esiti  dei  tamponi  eseguiti  per  paziente,  nonché  concernenti  numero, 
distribuzione per comune e data dei contatti telefonici della Centrale a ciò deputata 
con le persone prese in carico per infezione da Covid-19 (parere 3 settembre 2020, n. 
155, doc. web n. 9461036). Al riguardo è stato affermato che i dati e le informazioni 
riferiti a persone fisiche, identificate o identificabili, che hanno contratto il virus da 
Covid-19 rientrano nella definizione di dati sulla salute per i quali va escluso l’acces-
so civico ai sensi dell’art. 5-bis, comma 3, d.lgs. n. 33/2013. La particolarità del caso 
sottoposto all’attenzione del Garante risiedeva, tuttavia, nella circostanza che i dati e 
le informazioni richieste relative alla diffusione del Covid-19 nel territorio regionale 

64

Richiesta di 
rivalutazione 

Dati relativi a casi
di Covid-19 

L’ATTIVITÀ SVOLTA DAL GARANTEII4sarebbero stati privi dell’indicazione del nome e del cognome dei soggetti contagiati; 
è stato tuttavia evidenziato che la circostanza per la quale il soggetto istante aveva 
fatto accesso civico a dati di dettaglio riguardanti i casi di Covid-19 nella regione 
riferiti anche a singoli pazienti non escludeva la possibile reidentificazione degli in-
teressati, anche a posteriori − considerando fra l’altro il particolare regime di pub-
blicità dei dati ricevuti tramite l’accesso civico (art. 3, comma 1, d.lgs. n. 33/2013) 
−, attraverso il “raffronto” dei dati richiesti con altre informazioni eventualmente in 
possesso di terzi. Ciò anche considerando quanto rappresentato dalla stessa regione 
in sede di diniego dell’accesso civico, ossia che l’esiguità demografica che caratterizza 
molti comuni del territorio (per non parlare delle residenze sanitarie assistenziali) fa 
sì che dall’incrocio dei dati in oggetto con informazioni facilmente acquisibili in loco 
sia possibile, almeno in taluni casi, risalire all’identità dei soggetti coinvolti e, conse-
guentemente, al loro stato di salute. Per tale motivo, è stato ritenuto conforme alla 
normativa in materia di protezione dei dati personali la soluzione adottata dalla re-
gione, che − tenuto conto del contesto e del rischio di reidentificazione delle persone 
fisiche cui si riferivano i dati richiesti − ha accordato un accesso civico parziale, volto 
a evitare l’ostensione di dati e informazioni che potevano rivelare, anche indiretta-
mente,  l’identità  degli  interessati  e  il  rispettivo  stato  di  salute.  L’amministrazione 
però − allo scopo di soddisfare le esigenze informative alla base dell’accesso civico e 
di “favorire forme diffuse di controllo sul perseguimento delle funzioni istituzionali 
e sull’utilizzo delle risorse pubbliche e di promuovere la partecipazione al dibattito 
pubblico” (art. 5, comma 2, d.lgs. n. 33/2013) − ha provveduto in ogni caso a forni-
re i dati sull’emergenza sanitaria relativi a: a) tamponi effettuati ogni settimana, per 
ogni comune, divisi per sesso; b) casi positivi totali (nell’intero periodo), per ogni 
comune, divisi per sesso; c) casi positivi nell’intera regione, divisi per sesso; d) guariti 
nell’intera regione, divisi per sesso; e) decessi nell’intera regione, divisi per sesso.

Il Garante è intervenuto in relazione all’accesso civico alla documentazione relati-
va alla rendicontazione annuale di un progetto di protezione per soggetti richiedenti 
asilo e rifugiati appaltato da un comune a una società cooperativa (pareri 2 luglio 
2020, n. 114, doc. web n. 9438264 e 9 luglio 2020, n. 134, doc. web n. 9441527). 
Al riguardo, in merito alla richiesta di accesso al registro delle erogazioni economiche 
e delle presenze riferite a soggetti richiedenti asilo, è stato osservato che si trattava di 
atti contenenti dati di natura particolarmente delicata − sia con riferimento alla sola 
identità dei richiedenti asilo (in alcuni casi anche minori) e dei rifugiati, sia in rela-
zione ai benefici economici ricevuti o ai giorni di presenza nei centri di accoglienza 
−, la cui generale conoscenza tramite l’istituto dell’accesso civico poteva essere fonte 
di discriminazione o foriera di rischi specifici per i soggetti interessati, anche con-
siderando la possibile ricostruzione della vita e delle abitudini dei soggetti ospitati 
nei centri di accoglienza, sottoposti peraltro a protezione internazionale e tutelati 
dalla Convenzione di Ginevra sullo statuto dei rifugiati del 1951. Si è concordato, 
pertanto, con la decisione dell’amministrazione di rifiutare l’accesso a qualsiasi dato 
e informazione riferiti, anche indirettamente, a tali soggetti. Ciò ricordando, con 
particolare riferimento ai soli benefici economici, che anche la normativa in materia 
di trasparenza prevede un espresso divieto di diffusione di dati dei soggetti beneficia-
ri di aiuti economici laddove “da tali dati sia possibile ricavare informazioni relative 
[…] alla situazione di disagio economico-sociale degli interessati” (art. 26, comma 
4, d.lgs. n. 33/2013), con la conseguenza di ricadere, per queste specifiche informa-
zioni, in un caso di esclusione assoluta dell’accesso civico vigendo un espresso divieto 
di divulgazione previsto dalla legge (cfr. art. 5-bis, comma 3, d.lgs. n. 33/2013). Per 
i summenzionati motivi, è stato ritenuto corretto escludere l’accesso civico anche 
al documento relativo al registro delle erogazioni che conteneva il nominativo dei 

65

Richiedenti asilo 

RELAZIONE 2020II4beneficiari (tutti soggetti, secondo quanto riportato dal Rpct, richiedenti asilo fra i 
18 e i 35 anni), il numero di giorni di presenza nella struttura di accoglienza (diviso 
per mesi), l’importo giornaliero e totale del beneficio economico ricevuto (cd. pocket 
money), la data e la firma del soggetto interessato. Analogamente − anche conside-
rando il particolare regime di pubblicità che caratterizza l’istituto (art. 3, comma 1, 
d.lgs. n. 33/2013) − è stato ritenuto corretto rifiutare l’accesso civico al registro delle 
presenze contenente il nominativo dei soggetti interessati (secondo quanto riporta-
to dal Rpct, richiedenti asilo minorenni), con l’indicazione dei giorni di presenza 
mensile e dell’indirizzo della struttura adibita ad accoglienza, per evitare un rischio 
concreto per la protezione dei relativi dati personali ai sensi dell’art. 5-bis, comma 2, 
lett. a), d.lgs. n. 33/2013. Non è stato accordato, come invece domandato in sede di 
riesame, neanche un accesso parziale, oscurando i nominativi dei soggetti interessati 
e la firma; ciò in quanto tale accorgimento non avrebbe eliminato la possibilità che i 
richiedenti asilo potessero essere reidentificati, anche indirettamente, tramite ulterio-
ri dati di dettaglio e di contesto contenuti nella documentazione richiesta o mediante 
altre informazioni in possesso di terzi. Nulla osta, invece, allo scopo di soddisfare 
comunque le esigenze informative alla base dell’accesso civico, a fornire all’istante 
dati aggregati, non riferibili ai singoli soggetti richiedenti asilo e, in ogni caso, privi 
di qualsiasi informazione idonea a identificarli, anche solo indirettamente.

In relazione alla richiesta di accesso civico generalizzato alla copia integrale del 
manoscritto recante i verbali di un consiglio di quartiere di un comune, è stato af-
fermato che l’amministrazione ha operato correttamente rilasciando alcuni verbali 
con le firme autografe oscurate e accordando l’accesso dei restanti atti alla versione 
dattiloscritta laddove esistente (parere 23 marzo 2020, n. 59, doc. web n. 9304448). 
È necessario evitare, secondo quanto affermato dal Garante, la comunicazione di  
dati personali eccedenti rispetto alla finalità dell’accesso generalizzato, quali la sotto-
scrizione autografa oppure, per analogia, anche altri elementi calligrafici e grafologici 
che possano essere riferiti univocamente a singoli e che potrebbero favorire eventuali 
furti di identità o la creazione di identità fittizie attraverso le quali esercitare attività 
fraudolente. 

Stesso pregiudizio alla tutela dei dati personali è stato verificato nel caso della 
richiesta di accesso civico a dati identificativi di soggetti che hanno ricevuto sgravi 
dall’Agenzia delle entrate (provv. 23 novembre 2020, n. 230, doc. web n. 9563405). 
Ciò alla luce della delicatezza di tali informazioni personali − connesse ad eventi 
della  vita  privata  che  non  sempre  si  desidera  portare  a  conoscenza  di  terzi  −,  es-
sendo riferite al pagamento di tributi per i quali vi era stata un’iscrizione a ruolo 
o  l’emissione  di  una  cartella  esattoriale  oppure  un  semplice  avviso  di  pagamento 
e successivamente oggetto di “sospensione legale della riscossione e del successivo 
annullamento dei ruoli”. 

Si segnala ancora la richiesta di accesso civico alla documentazione relativa alla 
segnalazione fatta a un comune ai danni del richiedente, nonché all’autorizzazione 
per accedere con un motociclo all’interno di un’area pedonale. Al riguardo è stato af-
fermato che il comune aveva correttamente respinto l’istanza, in quanto l’eventuale 
ostensione dei documenti menzionati, unita alla generale conoscenza e al particolare 
regime di pubblicità dei dati oggetto di accesso civico, poteva costituire un’interfe-
renza sproporzionata nei diritti e libertà del controinteressato, arrecando a quest’ul-
timo un pregiudizio che dipende, in concreto, dalle ipotesi e dal contesto in cui i dati 
e le informazioni possono essere utilizzate da terzi. Inoltre, la valutazione se rifiutare 
o meno l’accesso doveva essere effettuata nel rispetto del principio di minimizzazio-
ne dei dati (parere 23 gennaio 2020, n. 5, doc. web n. 9266087).

Continuano a pervenire richieste di parere su dati di dipendenti o di soggetti che 

66

Verbali di un consiglio 
di quartiere

Dati relativi a sgravi 
fiscali 

Autorizzazione per 
accesso in area 
pedonale 

L’ATTIVITÀ SVOLTA DAL GARANTEII4hanno avuto contratti o rapporti con la p.a. oppure che hanno sostenuto selezioni 
pubbliche. Al riguardo, è stata più volte affermata la sussistenza di un pregiudizio 
concreto alla tutela della protezione dei dati personali in considerazione della tipo-
logia e della natura dei dati e delle informazioni personali oggetto dell’istanza, del 
particolare regime di pubblicità che connota l’accesso civico, nonché delle ragione-
voli aspettative di confidenzialità dei soggetti controinteressati sui quali si potevano 
realizzare ripercussioni negative sul piano sociale, relazionale o professionale. Anche 
in questo caso, è stata evidenziata la necessità di rispettare il principio di minimiz-
zazione dei dati (art. 5, par. 1, lett. c), del RGPD) e l’impossibilità di accordare un 
accesso parziale, oscurando i nominativi dei controinteressati, in quanto questi sa-
rebbero risultati indirettamente identificabili, anche all’interno del luogo di lavoro, 
attraverso le ulteriori informazioni di contesto contenute nei documenti richiesti. 
In molti casi, l’amministrazione è stata comunque invitata a fornire dati aggregati 
(privi di informazioni che possano identificare i soggetti interessati anche indiret-
tamente) al fine di dare soddisfazione all’interesse conoscitivo del soggetto istante, 
evitando di fornire ulteriori dati personali eccedenti e sproporzionati rispetto alla 
finalità  dell’accesso  generalizzato  (es.  data  di  nascita,  codice  fiscale,  recapiti  degli 
interessati, indirizzo di residenza o di posta elettronica). Resta in ogni caso ferma la 
possibilità che, come più volte rappresentato, in presenza di un interesse specifico 
del soggetto istante all’accesso, laddove i documenti non possono essere forniti con 
l’istituto dell’accesso civico generalizzato, si ricorra all’accesso alla documentazione 
richiesta ai sensi della diversa disciplina in materia di accesso agli atti amministrativi 
contenuta negli artt. 22 ss., l. n. 241/1990, previa però dimostrazione dell’esistenza 
di “un interesse diretto, concreto e attuale, corrispondente ad una situazione giuridi-
camente tutelata e collegata al documento al quale è chiesto l’accesso”.

In relazione alla richiesta di accesso civico generalizzato volta a ottenere i registri 
del Ruolo matricolare comunale dei militari riferiti ad un arco temporale di 35 anni 
(dal 1950 al 1985) e i dati personali ivi contenuti (parere 23 gennaio 2020, n. 6, 
doc. web n. 9277716), è stato evidenziato che l’istanza aveva a oggetto una mole di 
dati e informazioni personali riferibili a dati comuni e, in alcuni casi, anche a “cate-
gorie particolari di dati personali” (art. 9 del RGPD) appartenenti a circa 170.000 
interessati. I registri in parola, infatti, riportavano nominativi, data e luogo di na-
scita, informazioni in ordine alla residenza, data di registrazione, unità militare di 
assegnazione, grado rivestito, data di congedo, nonché annotazioni spesso coinvol-
genti profili attinenti alla salute (ad es. in ordine all’eventuale esonero permanente 
dal servizio militare obbligatorio), unitamente ad indicazioni circa la condizione di 
obiettore di coscienza e di eventuale successiva rinuncia al relativo status, di per sé 
sintomatiche di opinioni politiche e/o di convinzioni religiose o filosofiche. Per tale 
motivo, è stato ritenuto che il riconoscimento di un accesso civico generalizzato ai 
dati e informazioni personali dei militari sopradescritti, unito alla generale cono-
scenza e al particolare regime di pubblicità dei dati oggetto di accesso civico, avrebbe 
potuto causare un pregiudizio concreto alla tutela della protezione dei dati personali 
dei controinteressati, previsto dall’art. 5-bis, comma 2, lett. a), d.lgs. n. 33/2013. 

Sempre con riferimento all’accesso civico a dati di dipendenti pubblici, si segnala 
il caso dell’accesso a ordini di servizio di particolari categorie di dipendenti pubblici, 
quali gli appartenenti alla polizia municipale; nel caso di specie, era stata chiesta l’o-
stensione degli ordini di servizio e del registro delle variazioni degli stessi, riferito al 
personale della Polizia locale addetto all’Ufficio ricorsi all’Autorità giudiziaria di un 
comune di grandi dimensioni, per un arco temporale di 3 mesi (parere 15 ottobre 
2020, n. 180, doc. web n. 9483596). Nel caso esaminato si è dovuto tenere conto 
della peculiare tipologia dei dati e delle informazioni personali, anche di dettaglio, 

67

Registri del ruolo 
matricolare dei militari 

Ordine di servizio
della Polizia locale 

RELAZIONE 2020II4Dati di dipendenti, 
concorsi e curricula 

Interventi urbanistici, 
titoli e abusi edilizi 

contenuti  negli  ordini  di  servizio  −  di  tipo  preventivo  e  consuntivo  −  oggetto  di 
richiesta, quali, per ogni singolo lavoratore: turno di servizio previsto, lavoro svolto, 
attività da svolgere nel giorno seguente, prestazioni effettive alla luce delle eventuali 
variazioni intervenute, dati su eventuali assenze programmate o su assenze dal ser-
vizio comunicate a seguito di malattie o infortuni, posizione lavorativa del dipen-
dente, turno di riposo, prestazione svolta in regime di straordinario e permessi fruiti 
anche ai sensi della legge n. 104/1992. È stato quindi ritenuto corretto il diniego 
opposto  dall’amministrazione  alla  richiesta  di  accesso  civico,  motivato  sulla  base 
dell’esistenza di pregiudizio concreto alla tutela della protezione dei dati personali. 
Analogamente è stato ritenuto sussistere il citato pregiudizio di cui all’art. 5-bis, 
comma 2, lett. a), d.lgs. n. 33/2013, in ragione del quale l’amministrazione ha cor-
rettamente rifiutato l’accesso civico generalizzato, in relazione a istanze aventi a og-
getto, fra l’altro:

- 

- 

- 

- 

- 

- 

- 

l’elenco anagrafico nominativo delle assunzioni effettuate da una società in to-
tale partecipazione pubblica, con relativa mansione/inquadramento, nonché 
le graduatorie delle selezioni pubbliche effettuate con l’indicazione nominati-
va dei partecipanti. Al riguardo è stato affermato che nulla osta all’ostensione, 
tramite l’istituto dell’accesso civico generalizzato, delle graduatorie finali con 
i nominativi dei vincitori aggiornate con l’eventuale scorrimento degli idonei 
non vincitori, ma va rifiutato l’accesso agli ulteriori dati e informazioni quali, 
fra gli altri, i nominativi di tutti i partecipanti a selezioni della società anche 
se non vincitori (parere 25 febbraio 2020, n. 39, doc. web n. 9309442);
i dati di un procedimento disciplinare archiviato riferito a un professionista 
iscritto all’ordine (parere 5 marzo 2020, n. 44, doc. web n. 9309491);
le retribuzioni, i cedolini, le buste paga riferiti a dipendenti e lavoratori (pare-
re 2 luglio 2020, n. 114, doc. web n. 9438264);
i punteggi attribuiti ai dirigenti e/o ai direttori di un comune, relativi all’in-
dennità di risultato per l’anno 2018, nonché la copia delle singole schede di 
valutazione a essi riferiti relative ai “comportamenti organizzativi” (parere 29 
luglio 2020, n. 147, doc. web n. 9445796);
i dati e le informazioni personali del segretario generale e dei direttori generali 
di un ministero relativi al numero di buoni pasto a essi singolarmente attri-
buiti, con contemporanea ostensione delle timbrature giornaliere dagli stessi 
effettuate per l’ingresso e l’uscita dalla sede di lavoro (parere 17 agosto 2020, 
n. 152, doc. web n. 9477809);
i dati e le informazioni personali di un docente, immesso in ruolo, contenuti 
nei documenti e titoli dallo stesso presentati per partecipare a una procedura 
concorsuale (parere 17 agosto 2020, n. 153, doc. web n. 9477865);
i curricula presentati da tutti i soggetti che hanno avanzato la propria propo-
sta di candidatura per la nomina alla carica di amministratore unico di una 
società in house di un comune che però non sono stati selezionati (parere 17 
settembre 2020, n. 156, doc. web n. 9464939).

Si menzionano, infine, i numerosi pareri resi su istanze di accesso civico aventi a 
oggetto interventi urbanistici, titoli e abusi edilizi. In proposito, il Garante è nuova-
mente intervenuto rinviando ai propri precedenti (parere 16 aprile 2020, n. 75, doc. 
web n. 9347818) e confermando gli orientamenti già espressi (parere 17 dicembre 
2020, n. 271, doc. web n. 9521857; v. anche precedenti Relazioni di attività).

Si segnala, in ogni caso, il parere reso in materia di accesso civico generalizzato 
agli elenchi mensili dei rapporti comunicati agli organi di Polizia riguardanti abusi 
edilizi (parere 16 marzo 2020, n. 57, doc. web n. 9304437). Al riguardo, è stato 
affermato che la normativa di settore già prevede specifici obblighi di pubblicità in 

68

L’ATTIVITÀ SVOLTA DAL GARANTEII4materia di opere abusive (art. 31, comma 7, d.P.R. n. 380/2001), per cui nulla osta 
all’ostensione dei dati quali il numero di protocollo del rapporto, la data, l’organo 
da cui proviene il rapporto, la località, il tipo di abuso, gli estremi dell’ordinanza di 
sospensione. Quanto invece agli altri dati personali, come il nominativo del pro-
prietario  committente  e  l’indirizzo,  il  Garante  ha  rappresentato  che  un’eventuale 
ostensione tramite accesso generalizzato potrebbe causare effetti sfavorevoli sui con-
trointeressati, considerando che, in alcuni casi, potrebbe essere ancora pendente un 
giudizio penale o si potrebbero fornire informazioni risalenti nel tempo, riguardanti 
procedure già definite, realizzando in tal modo un pregiudizio concreto alla tutela 
della protezione dei dati personali. 

4.5. I trattamenti effettuati presso regioni ed enti locali

4.5.1. L’accesso ai documenti amministrativi e l’accesso da parte dei consiglieri co-

munali 

Continuano a pervenire al Garante richieste di parere da parte di amministrazio-
ni o di singoli in materia di accesso ai documenti amministrativi e accesso agli atti 
da parte di consiglieri comunali ai sensi dall’art. 43, comma 3, d.lgs. n. 267/2000. 
In particolare, numerose richieste di accesso da parte di consiglieri comunali hanno 
riguardato le liste degli aventi diritto a buoni spesa o altri contributi erogati per far 
fronte all’emergenza da Covid-19 o elenchi dei nominativi dei soggetti posti in qua-
rantena o risultati positivi al Covid-19. È stato al riguardo ribadito che, a prescindere 
dalla natura del documento oggetto della richiesta di accesso, è l’amministrazione 
destinataria dell’istanza a dover entrare nel merito della valutazione della richiesta 
− eventualmente sindacabile dal giudice amministrativo − rispettando i principi di 
limitazione della finalità e di minimizzazione dei dati e, nei casi in cui la richiesta 
attiene a particolari categorie di dati (art. 9 del RGPD) o a dati relativi a condanne 
penali o a reati (art. 10 del RGPD), la loro indispensabilità, consentendo l’acces-
so  alle  sole  informazioni  che  risultano  in  concreto  necessarie  per  lo  svolgimento 
del mandato. L’Autorità ha rammentato che resta ferma la necessità, da parte del 
consigliere richiedente, di rispettare l’obbligo del segreto “nei casi specificatamente 
determinati dalla legge” nonché i divieti di divulgazione dei dati personali (si pensi, 
ad es., all’art. 2-septies, comma 8, del Codice, che vieta la diffusione dei dati idonei a 
rivelare lo stato di salute). Ne consegue che sono i consiglieri medesimi a rispondere 
dell’eventuale utilizzo delle informazioni, anche sul piano della disciplina in materia 
di protezione dei dati personali (cfr. note 29 maggio 2020).

Ad un comune che aveva formulato un quesito in merito alla possibilità di con-
sentire ai consiglieri comunali di ottenere, ai sensi dell’art. 43, d.lgs. n. 267/2000, 
gli elenchi dei soggetti positivi al Covid-19 o in isolamento, è stato evidenziato che 
tali  elenchi  −  la  cui  titolarità  in  capo  all’azienda  sanitaria  è  finalizzata  all’adozio-
ne delle misure di profilassi, diagnosi ed assistenza sanitaria dei contagiati nonché 
per la gestione emergenziale del Ssn − sono comunicati o messi a disposizione dei 
sindaci e dei prefetti esclusivamente e nella misura in cui risultino “necessari all’e-
spletamento delle funzioni ad essi attribuite nell’ambito dell’emergenza determinata 
dal  diffondersi  del  Covid-19”,  tra  le  quali  quella  di  “monitorare  e  […]  garantire 
l’esecuzione delle misure disposte ai sensi dell’articolo 2 del decreto-legge 25 marzo 
2020, n. 19” (art. 17-bis, d.l. 17 marzo 2020, n. 18), sotto il coordinamento della 
prefettura. Spetta poi ai sindaci e ai prefetti rendere disponibili tali informazioni − 
adottando misure appropriate a tutela dei diritti e delle libertà degli interessati e nel 
rispetto dei principi di cui all’articolo 5 del RGPD, tra cui si configura il principio 

69

Accesso dei consiglieri 
comunali ai dati di 
soggetti positivi al 
Covid-19 

RELAZIONE 2020II4di minimizzazione − soltanto agli operatori, alle strutture comunali e alle Forze di 
polizia (inclusa la Polizia locale) direttamente coinvolte negli interventi, nel rigoroso 
rispetto delle funzioni e delle competenze loro assegnate per la gestione dell’emer-
genza. Considerata la stretta funzionalizzazione dei dati relativi ai soggetti positivi al 
Covid-19, trasmessi dalle Asl unicamente ai fini della gestione di attività legate all’e-
mergenza − cui non sembrano potersi ascrivere le funzioni esercitate dai consiglieri 
−, è stata evidenziata la possibilità per il comune di fornire comunque un riscontro 
comunicando  indici  numerici  relativi  al  periodo  di  interesse;  ciò  solo  nell’ipotesi 
in cui il comune abbia ragione di ritenere che tali informazioni risultino necessarie 
per l’adozione di eventuali atti di indirizzo e di controllo politico-amministrativo di 
competenza dei consiglieri (nota 9 dicembre 2020).

4.5.2. Il trattamento di dati personali effettuato nell’ambito della gestione dell’emer-

genza epidemiologica da Covid-19

Anche nel settore degli enti locali sono pervenute numerose segnalazioni, recla-
mi, richieste di parere e quesiti relativi ai trattamenti di dati personali connessi alla 
gestione delle attività necessarie a fronteggiare l’emergenza epidemiologica da Co-
vid-19. Oltre a fornire chiarimenti a enti e singoli, l’Autorità ha pubblicato alcune 
FAQ per chiarire dubbi e fornire indicazioni per un corretto trattamento dei dati 
personali da parte delle p.a.

In relazione a numerosi quesiti con i quali, in particolare nella prima fase della 
pandemia, è stata richiesto se fosse legittimo pubblicare, quale misura di conteni-
mento della diffusione dell’epidemia o per contrastare fake news, i dati identificativi 
dei soggetti risultati positivi al Covid-19 o sottoposti alla misura dell’isolamento do-
miciliare, è stato ricordato che la disciplina vigente vieta la diffusione dei dati relativi 
alla salute. Tale divieto non è stato derogato dalla normativa d’urgenza sull’emergen-
za epidemiologica da Covid-19. Pertanto, non possono essere diffusi, attraverso siti 
web o altri canali, i nominativi delle persone risultate positive al test per la ricerca del 
Covid-19 o sottoposte alla misura dell’isolamento (nota 27 aprile 2020).

Cionondimeno,  a  seguito  di  reclami  e  segnalazioni,  sono  state  aperte  diverse 
istruttorie relative alla diffusione o alla circolazione di tali elenchi su diversi canali 
(Facebook, Whatsapp, ecc.).

Nell’ambito delle prime iniziative adottate dai comuni al fine di attivare servizi 
di supporto alla popolazione, alcune richieste hanno riguardato la possibilità di ac-
cedere agli elenchi dei soggetti risultati positivi al Covid-19 o in isolamento, ai fini 
dell’organizzazione di tali attività. Al riguardo, è stato evidenziato che i servizi assi-
stenziali comunali a favore della popolazione (es. consegna di beni di prima necessità 
o di farmaci) possono essere offerti su richiesta degli interessati, pubblicizzando, con 
i canali ritenuti più efficaci, le modalità di attivazione del servizio (ad es. numero 
verde), senza quindi che risulti necessario raccogliere gli elenchi dei soggetti posti in 
isolamento domiciliare tenuti dalle aziende sanitarie competenti. Non tutti i soggetti 
in isolamento domiciliare, infatti, potrebbero essere interessati a fruirne, potendo 
tali esigenze, ad esempio, essere assolte da familiari o da altre reti sociali individuate 
dall’interessato. Peraltro, la modalità di attivazione “a richiesta” dei servizi citati po-
trebbe consentirne la fruizione anche ad una platea più ampia di soggetti che, pur 
non essendo in isolamento domiciliare, hanno (o avvertono) una maggiore esposi-
zione al contagio o non possono usufruire di reti familiari o sociali (anziani, invalidi, 
malati cronici, ecc.). 

Con riferimento ai quesiti relativi alle verifiche della polizia locale sul rispetto 
della misura dell’isolamento domiciliare, nell’ambito delle FAQ è stato chiarito che 
l’attività di sorveglianza sanitaria dei soggetti posti in isolamento domiciliare integra 

70

Diffusione dei dati 
di soggetti positivi 
al Covid-19 o in 
isolamento domiciliare

Servizi di supporto
alla popolazione

Isolamento domiciliare 
e verifiche 

L’ATTIVITÀ SVOLTA DAL GARANTEII4un intervento di sanità pubblica che deve essere realizzato da operatori sanitari in 
grado di valutare, in relazione alle condizioni di salute del soggetto, le misure sanita-
rie più opportune. Le disposizioni d’urgenza adottate all’inizio della situazione pan-
demica pongono infatti in capo all’“operatore di sanità pubblica” l’obbligo di “con-
tattare, quotidianamente, per avere notizie sulle condizioni di salute, la persona in 
sorveglianza” (art. 3, comma 6, d.P.C.M. 8 marzo 2020; art. 2, comma 6, d.P.C.M. 
4 marzo 2020). Le prefetture, al fine di controllare che la misura dell’isolamento 
domiciliare sia effettivamente rispettata, possono avvalersi delle Forze di polizia, de-
putate anche ad adottare i provvedimenti sanzionatori connessi al mancato rispetto 
delle predette misure. Le Forze di polizia locale, pertanto, possono venire a cono-
scenza dei dati identificativi dei soggetti posti in isolamento nello svolgimento delle 
attività di controllo effettuate sotto il coordinamento della prefettura competente.

Nelle FAQ rivolte al trattamento dei dati da parte degli enti locali è stato ribadito 
che la verifica sull’attuazione delle misure emergenziali nazionali disposte per fron-
teggiare lo stato emergenziale da Covid-19 è assicurata dalle prefetture avvalendosi 
delle Forze di polizia, tra le quali la Polizia locale. In particolare, il personale di Po-
lizia locale preposto ai controlli su strada deve assicurare il rispetto delle restrizioni 
dei movimenti delle persone sul territorio effettuando il controllo delle autodichia-
razioni rese (ai sensi degli artt. 46 e 47, d.P.R. n. 445/2000 sul modello ministeriale) 
nonché provvedendo all’accertamento delle violazioni e all’irrogazione delle sanzioni 
amministrative o, nei casi più gravi, alla trasmissione delle notizie di reato alle auto-
rità competenti. Gli accertamenti sulla veridicità delle dichiarazioni, in ragione della 
gravità delle conseguenze che possono derivare agli interessati, devono poter essere 
effettuati dalle Forze di polizia sui dati aggiornati tenuti dalle aziende sanitarie com-
petenti e con modalità che garantiscano l’esattezza dei dati e il loro aggiornamento. 
A tal fine è stato quindi raccomandato di preferire soluzioni che permettano l’inter-
rogazione puntuale e in tempo reale degli elenchi concernenti l’eventuale adozione 
della misura dell’isolamento domiciliare nei confronti del soggetto controllato. Nul-
la osta alla possibilità di effettuare tale interrogazione presso ciascuna delle strutture 
sanitarie dislocate sul territorio ovvero, in modo coordinato, presso un ufficio a ciò 
deputato della prefettura.

In  tema  di  controlli  sul  rispetto  delle  misure  di  limitazione  della  circolazione 
previste dalle ordinanze, sono stati forniti chiarimenti anche ai singoli, ribadendo 
che il trattamento di dati da parte del Corpo di polizia nell’ambito dei controlli su 
strada è necessario per lo svolgimento di un compito di interesse pubblico (art. 6 del 
RGPD) e, pertanto, non poteva essere accolta da parte degli enti preposti la richiesta 
di cancellazione dei dati personali (note 14 luglio 2020). 

Nel definire una segnalazione nella quale si lamentava l’assenza di informativa 
sui  moduli  di  autodichiarazione  previsti  dalle  circolari  del  Ministero  dell’interno 
(nella  fattispecie,  Dipartimento  della  Pubblica  sicurezza,  555doc/C/DIPP/FUN/
CTR/1425/20 del 18 marzo 2020), è stato chiarito che l’art. 14, d.l. 9 marzo 2020, 
n. 18, recante disposizioni urgenti per il potenziamento del Ssn in relazione all’emer-
genza Covid-19, ha previsto che “Nel contesto emergenziale in atto, ai sensi dell’arti-
colo 23, paragrafo 1, lettera e), del menzionato regolamento (UE) 2016/679, fermo 
restando quanto disposto dall’articolo 82 del decreto legislativo 30 giugno 2003, n. 
196, i soggetti di cui al comma 1 possono omettere l’informativa di cui all’articolo 
13 del medesimo regolamento o fornire una informativa semplificata, previa comu-
nicazione orale agli interessati della limitazione” (nota 1° aprile 2020). 

Sul tema della gestione dei rifiuti, considerate le raccomandazioni fornite dall’I-
stituto superiore della sanità (rapporto n. 3/2020, Rev. 2 del 31 maggio 2020) volte 
ad assicurare che nelle abitazioni in cui sono presenti soggetti positivi o in quaran-

71

Controlli su strada

Autodichiarazioni

Gestione dei rifiuti

RELAZIONE 2020II4tena sia interrotta la raccolta differenziata e che, ove possibile, siano utilizzati sacchi 
e/o contenitori di colore differente da quelli già utilizzati per rifiuti di altro tipo, 
anche istituendo un servizio dedicato di ritiro da parte di operatori qualificati (es. 
Protezione civile, Esercito, Croce rossa, ecc.), l’Autorità ha chiarito che i comuni, 
nonché le aziende affidatarie del servizio di raccolta, possono venire a conoscenza dei 
dati personali dei soggetti positivi o in isolamento, che dovranno essere aggiornati 
ed esatti (cfr. FAQ). I comuni devono, in ogni caso, effettuare le proprie scelte orga-
nizzative tenendo nella dovuta considerazione l’esigenza di rispettare la riservatezza 
degli interessati, in un’ottica di proporzionalità e minimizzazione del potenziale im-
patto sugli stessi. Pertanto, tenuto conto delle dimensioni territoriali, delle risorse 
disponibili, del numero dei contagi nonché delle modalità ordinarie di raccolta dei 
rifiuti, la scelta dovrà adeguatamente bilanciare le esigenze sanitarie con il diritto alla 
riservatezza. Dovranno essere pertanto individuate adeguate soluzioni organizzative 
tese a evitare l’esposizione a terzi della situazione degli interessati (ad es. preavvi-
so telefonico prima del passaggio degli addetti alla raccolta; previsione di finestre 
temporali, anche notturne, per il ritiro, riducendo così il tempo di permanenza del 
contenitore o del sacco in prossimità dell’abitazione; ove possibile, individuazione di 
punti di raccolta isolati).

Sul tema della raccolta domiciliare dei rifiuti sono stati forniti diversi chiarimen-
ti anche per rammentare i rischi connessi alla circolazione degli elenchi oltre che 
all’interno degli enti locali, anche tra i soggetti privati che erogano i servizi comunali 
(gestori dei pubblici servizi), nonché i rischi relativi alla violazione del principio di 
“esattezza” di cui all’art. 5, par. 1, lett. d ), del RGPD.

Con riferimento al trattamento dei dati personali effettuati ai fini dell’attribuzio-
ne di buoni spesa o buoni alimentari, previsti dall’ordinanza del Capo della prote-
zione civile 29 marzo 2020, n. 658, o di altri benefici economici a favore di soggetti 
che versano in condizioni di difficoltà economiche a causa della pandemia, sono stati 
forniti numerosi chiarimenti anche con le FAQ pubblicate sul sito. 

In relazione ai moduli predisposti dai comuni con cui autocertificare il possesso 
dei requisiti previsti per ottenere le misure di sostegno, è stato chiarito che gli stessi 
devono prevedere la raccolta dei soli dati indispensabili alla verifica dei presupposti 
(es. reddito, fruizione di altri aiuti, composizione nucleo familiare, ecc.) e non anche 
informazioni non necessarie o non pertinenti per ottenere il beneficio richiesto. Con 
specifico riferimento ai cd. buoni spesa, alcuni bandi rivolti agli esercizi commerciali 
hanno previsto il rimborso del valore nominale degli stessi a fronte della presenta-
zione, da parte degli esercenti, di adeguata documentazione giustificativa (es. buoni 
spesa in originale e/o gli scontrini fiscali per cui il rimborso è richiesto). In tale ipo-
tesi, piuttosto che presentare direttamente gli scontrini con i dettagli di spesa, è stato 
raccomandato che l’esercizio commerciale presenti all’ente locale che ha erogato i 
buoni un’autodichiarazione sulla conformità dell’utilizzo di quelli di cui chiede il 
rimborso, conservando gli scontrini per gli eventuali controlli che il comune riterrà 
di effettuare. In tal modo si evita la produzione sistematica di documentazione di 
dettaglio che, associata all’identità del beneficiario del buono, comporterebbe la co-
municazione di dati personali, anche di natura particolare.

In risposta a numerosi quesiti, è stato altresì chiarito che la normativa sulla tra-
sparenza stabilisce l’obbligo di pubblicazione, fra l’altro, dei nominativi dei soggetti 
destinatari in generale di benefici economici superiori a mille euro nel corso dell’an-
no solare (quali sovvenzioni, contributi, sussidi o altri vantaggi economici), fermo 
restando  il  divieto  di  diffusione  nel  caso  in  cui  da  tali  dati  “sia  possibile  ricavare 
informazioni relative allo stato di salute [o] alla situazione di disagio economico-so-
ciale degli interessati” (art. 26, comma 4, d.lgs. n. 33/2013). Si tratta di un divieto 

72

Buoni spesa
e altri contributi 

Pubblicazione degli 
elenchi di beneficiari
di buoni spesa

L’ATTIVITÀ SVOLTA DAL GARANTEII4funzionale alla tutela della dignità, dei diritti e delle libertà fondamentali degli inte-
ressati, al fine di evitare che soggetti in condizioni disagiate (economiche o sociali) 
soffrano le ulteriori conseguenze pregiudizievoli derivanti della diffusione di tali in-
formazioni. Nel caso di benefici economici superiori a mille euro nell’anno solare, 
spetta  al  comune  valutare  quando  le  informazioni  di  contesto  rivelino  dati  sulla 
salute ovvero l’esistenza di un disagio economico o sociale degli interessati e non 
procedere, di conseguenza, alla pubblicazione di dati o altre informazioni idonee ad 
identificare gli interessati. In ogni caso, nel rispetto del principio di minimizzazione 
dei dati rispetto alla finalità perseguita, non risulta comunque giustificato pubbli-
care dati quali l’indirizzo di abitazione o la residenza, il codice fiscale, le coordinate 
bancarie per l’accredito dei contributi o dei benefici economici, la ripartizione degli 
assegnatari secondo le fasce dell’equivalente-Isee, l’indicazione di analitiche situa-
zioni reddituali, di condizioni di bisogno o di peculiari situazioni abitative (nota 27 
aprile 2020).

Sono stati altresì forniti chiarimenti alle amministrazioni locali in merito alla 
circolazione delle liste di beneficiari di buoni spesa su social network ribadendo 
la necessità che tali elenchi siano utilizzati solo da soggetti autorizzati, evitando 
illegittime  comunicazioni  delle  liste  tramite  piattaforme  quali  Facebook  e 
Whatsapp.

4.5.3. Mobilità e trasporti
L’Autorità  è  stata  interpellata  in  merito  alla  possibilità  di  utilizzo,  ai  fini  della 
rilevazione di ulteriori violazioni non esplicitamente contemplate nei relativi decreti 
di approvazione (e tra queste il rilevamento della mancata copertura assicurativa e 
la  eventuale  conformità),  di  sistemi  che  effettuano  il  monitoraggio  continuo  del 
traffico, riferito anche ai veicoli non in violazione dei limiti di velocità. Premesso 
che l’utilizzo dei dispositivi automatici per le violazioni al codice della strada è con-
dizionato all’esito positivo della procedura di omologazione (ovvero approvazione) 
da parte del competente Ministero delle infrastrutture e dei trasporti, l’Autorità ha 
chiarito che, allo stato, nessun dispositivo di rilevamento automatico delle infrazio-
ni, di qualunque tipologia (controllo accessi, controllo velocità, semaforo rosso) può 
essere impiegato per un’analisi massiva dei transiti dei veicoli al fine di verificarne lo 
stato in relazione ai requisiti per la circolazione. Tali sistemi possono essere utilizzati 
solo per la rilevazione delle targhe dei veicoli di cui sia stata accertata l’infrazione ma 
non anche di quelle dei veicoli solo potenzialmente in infrazione; ad oggi, nessun 
dispositivo è stato infatti approvato/omologato specificatamente per il rilevamento 
automatico  delle  violazioni  previste  dall’art.  80  (mancata  revisione),  dall’art.  193 
(mancata copertura assicurativa) e, in generale, dagli articoli del codice della strada 
inerenti i cd. requisiti per la circolazione (nota 15 giugno 2020).

L’Autorità ha ricevuto diversi reclami aventi ad oggetto la notifica di una sanzione 
per violazione del codice della strada effettuata utilizzando l’indirizzo Pec aziendale, 
accessibile, in quanto tale, anche al personale dell’azienda/ente presso cui i reclaman-
ti lavorano, determinando così una comunicazione di informazioni personali a terzi, 
ovvero al personale addetto al protocollo/segreteria. Sul punto, in attesa dell’istitu-
zione dell’Indice dei domicili digitali delle persone fisiche (che consentirà di separa-
re l’aspetto “privato” da quello “professionale”), l’Autorità ha avviato un’attività di 
collaborazione con il Ministero dell’interno affinché vengano fornite indicazioni agli 
enti preposti ai controlli su strada sulle modalità di notifica via Pec delle contravven-
zioni in conformità alla disciplina in materia di protezione dei dati personali. L’art. 
3, d.m. 18 dicembre 2017 del Ministero dell’interno genericamente prevede, infatti, 
che la notificazione dei verbali di contestazione si effettua mediante Pec nei confronti 

73

Utilizzo di 
apparecchiature per 
il rilevamento delle 
violazioni del codice 
della strada

Notifica a mezzo Pec 
delle contravvenzioni
al codice della strada

RELAZIONE 2020II4Progetto Move-in 

di colui che ha commesso la violazione. Qualora l’indirizzo Pec non sia stato fornito 
al momento della contestazione della violazione, esso deve essere ricercato nei pub-
blici elenchi per notificazioni e comunicazioni elettroniche (Ini-Pec). Con circolare 
20 febbraio 2018, n. 300/A/1500/18/127/9, il Ministero dell’interno aveva fornito 
chiarimenti applicativi di tale disposizione, specificando che, al fine di reperire l’in-
dirizzo Pec, “sarà sufficiente effettuare un’interrogazione dei dati dei veicoli presenti 
all’interno del PRA, dove, oltre agli elementi necessari alla notifica, dovrà essere re-
perito anche il codice fiscale del soggetto al quale dovrà essere notificato il verbale”. 
Tuttavia tale circolare non teneva conto dell’ipotesi di abbinamento tra codice fiscale 
e indirizzo Pec riferibile ad una impresa o ente pubblico presso cui l’interessato la-
vora, potendo perciò prestarsi ad un’interpretazione non corretta circa la procedura 
da seguire per acquisire l’indirizzo Pec attraverso il registro Ini-Pec. Per tali ragioni il 
Ministero dell’interno, con la circolare 8 giugno 2020, n. 300/A/4027/20/127/9, su 
indicazione dell’Autorità, ha dato disposizioni agli organi accertatori di non inter-
rogare il codice fiscale di persone fisiche nella sezione “Imprese” del registro Ini-Pec 
quando dagli atti non emerga chiaramente che la violazione è stata commessa con 
riferimento all’attività di impresa, specificando che, nei casi in cui il contravventore 
sia una persona fisica, la consultazione deve avvenire nella sezione “Professionisti”, 
anche al fine di evitare di incorrere nell’eccezione in cui versano proprio le imprese 
individuali (abbinamento della Pec aziendale/societaria a codice fiscale di persona fi-
sica). Nella stessa è stato altresì precisato che la ricerca degli indirizzi Pec dei contrav-
ventori non deve avvenire mediante una interrogazione massiva del registro Ini-Pec, 
svincolata da qualsiasi valutazione sulla fattispecie concreta da parte del Comando 
di polizia locale. Nel caso di abbinamento di un codice fiscale di una persona fisica a 
una Pec di chiara matrice “aziendale”, il personale deputato alla notifica del verbale 
di contravvenzione procederà alla notifica del verbale via posta, secondo le modalità 
ordinarie (cfr. note del 13 luglio 2020).

In attuazione dell’art. 13, comma 6-bis, legge Regione Lombardia, 11 dicembre 
2006, n. 24 (e delle successive delibere attuative), la Regione Lombardia ha avviato 
il progetto Move-in (MOnitoraggio dei VEicoli INquinanti), che prevede modalità 
innovative per il controllo delle emissioni degli autoveicoli attraverso il monitoraggio 
delle percorrenze, dell’uso effettivo del veicolo e dello stile di guida adottato, tramite 
l’installazione sul veicolo di meccanismi elettronici che ne registrano l’attività (cd. 
scatola nera) fornita da operatori privati (cd. Telematic Service Provider o TSP), accredi-
tati dalla Regione sulla base di un atto convenzionale intercorso con i proprietari del 
veicolo. Una volta installato, il dispositivo, identificato con un codice IMEI, acqui-
sisce costantemente i dati di dettaglio relativi all’uso del veicolo (posizione, velocità 
di avanzamento istantanea, accelerazione lungo i tre assi, longitudinale, laterale e 
verticale, codice di stato, data e ora di rilevazione) e li trasmette giornalmente ai si-
stemi informatici del TSP prescelto; tali dati sono raccolti sui sistemi informatici dei 
singoli TSP e sono da questi elaborati per calcolare le percorrenze giornaliere di ogni 
veicolo, aggregate secondo i criteri territoriali e di eco-guida definiti dalla Regione. 
I dati raccolti dai TSP vengono poi trasmessi giornalmente alla piattaforma infor-
matica gestita da Aria s.p.a. per il calcolo, in relazione a ciascun veicolo e secondo i 
coefficienti definiti dalla Regione, del numero di chilometri ancora disponibili sulla 
base di quelli già percorsi nelle aree oggetto di limitazione alla circolazione e degli 
eventuali bonus eco-guida maturati (nei casi di percorrenze su strade extraurbane e su 
autostrade, con velocità compresa tra 70 e 110 km/h, oppure su strade urbane, con 
stile di guida ecologico, calcolato sulla base degli eventi accelerometrici che caratte-
rizzano la guida dell’interessato). 

In tale quadro, la Regione Lombardia ha sottoposto al Garante uno schema di 

74

L’ATTIVITÀ SVOLTA DAL GARANTEII4delibera avente ad oggetto l’aggiornamento della disciplina del servizio e del tratta-
mento dei dati personali degli utenti nonché l’estensione del servizio alle altre regio-
ni del bacino padano e alle zone a traffico limitato (Ztl) dei comuni, in particolare 
alla Ztl del Comune di Milano “Area b”. 

Nel corso delle interlocuzioni con la Regione, l’Ufficio − sul presupposto che il 
progetto determina un trattamento di dati personali su larga scala con rischi eleva-
ti per i diritti e le libertà individuali, comportando anche un processo decisionale 
automatizzato con effetti significativi sugli interessati (ai quali, in caso di raggiungi-
mento della soglia prefissata, può essere impedito di circolare nelle zone individuate) 
ed è fondato su dati relativi all’ubicazione aventi carattere personale raccolti attra-
verso  il  monitoraggio  sistematico  del  veicolo  (utilizzando  nuove  tecnologie)  −  ha 
fornito talune indicazioni volte ad assicurare il rispetto della disciplina in materia 
di protezione dei dati. In particolare, è stata evidenziata la necessità che nell’ambito 
del progetto siano raccolti e trattati esclusivamente i dati personali indispensabili 
all’attuazione dello stesso, nel rispetto dei principi di minimizzazione dei dati e di 
limitazione della conservazione (in particolare, garantendo che non siano raccolti, 
o vengano cancellati tempestivamente, i dati relativi agli spostamenti effettuati al 
di fuori delle aree soggette a limitazione del traffico; che non siano raccolti i dati 
relativi agli spostamenti una volta superata la soglia chilometrica prevista; che i dati 
relativi alla velocità puntuale del veicolo non siano raccolti, se tecnicamente possi-
bile, oppure siano eliminati dai TSP, in un momento immediatamente successivo 
alla raccolta); che siano correttamente individuati i ruoli assunti dai diversi soggetti 
coinvolti; che siano assicurati accessi selettivi alle informazioni, il tracciamento delle 
operazioni compiute, nonché la conservazione separata dei dati raccolti attraverso i 
dispositivi dedicati da quelli raccolti con altri dispositivi per finalità proprie del TSP, 
qualora agisca in qualità di responsabile del trattamento. 

Il Garante, preso atto che lo schema di delibera regionale ha tenuto adeguata-
mente conto di tali indicazioni e individuato le misure idonee a mitigare i rischi 
elevati che il trattamento presenta per i diritti e le libertà degli interessati, ha espresso 
il proprio parere favorevole ai sensi degli artt. 36, par. 4, e 57, par. 1, lett. c), del 
RGPD, e ha autorizzato (ai sensi degli artt. 36, par. 5, e 58, par. 3, lett. c), del RGPD 
nonché dell’art. 2-quinquiesdecies del Codice) i trattamenti di dati personali effettua-
ti nell’ambito del progetto dalla Regione Lombardia, dal Comune di Milano e dalla 
Regione  Piemonte,  nonché  da  parte  di  eventuali  altre  regioni  del  bacino  padano 
e dagli altri comuni situati nelle predette Regioni (in relazione a Ztl istituite per 
motivi ambientali) che, nel rispetto dei presupposti di cui all’art. 2-ter del Codice, 
riterranno in futuro di aderire al progetto, previa stipula di un accordo con Regione 
Lombardia,  a  condizione  che  vengano  rispettate  le  misure  individuate  a  garanzia 
degli interessati nello schema di delibera (provv. 10 dicembre 2020, n. 259, doc. 
web n. 9513683).

4.5.4. Il trattamento di dati personali effettuato mediante l’utilizzo di app
Con riguardo al tema dell’utilizzo di app nel settore pubblico, il Garante, facendo 
seguito a un precedente provvedimento prescrittivo del 7 marzo 2019, n. 81 (doc. 
web n. 9121890: cfr. Relazione 2019, parr. 4.6 e 13.8), ha adottato un provvedi-
mento  sanzionatorio  nei  confronti  di  un  comune  per  illecito  trattamento  di  dati 
personali di utenti e dipendenti effettuato attraverso il sistema per la gestione delle 
prenotazioni dei servizi erogati al pubblico e delle code allo sportello, denominato 
TuPassi (cfr. anche, per i profili lavoristici, infra par. 13.10). I trattamenti hanno 
interessato  un  ingente  numero  di  dati  personali,  anche  molto  delicati,  in  quanto 
relativi  a  prenotazioni  di  vari  servizi;  il  sistema  consentiva,  infatti,  di  acquisire  e 

75

Prenotazione di servizi 
allo sportello (TuPassi)

RELAZIONE 2020II4memorizzare sui server del comune, per un lungo periodo di tempo, numerosi dati 
riferibili agli utenti (tipo di prestazione, canale utilizzato, data e ora della prenota-
zione) come pure al personale impiegato nella gestione degli appuntamenti (data, 
tipo di servizio, nominativo dell’addetto allo sportello, tempo di chiamata e tempo 
di attesa). Tutte le operazioni erano effettuate in assenza di un’idonea informativa sui 
trattamenti resi possibili dall’applicativo. Né l’ente aveva disciplinato il rapporto con 
la società fornitrice dell’applicativo che poteva trattare dati personali nell’ambito di 
attività di assistenza e manutenzione del sistema in qualità di responsabile del trat-
tamento. Ai fini della quantificazione della sanzione, l’Autorità ha valutato anche le 
scelte organizzative dell’ente in relazione alla corretta individuazione della figura del 
Rpd, soggetta ad avvicendamenti nel corso dell’istruttoria, circostanza che ha reso 
meno efficace la cooperazione con il Garante. 

Tenuto conto che il sistema di prenotazione risultava largamente utilizzato da 
numerosi soggetti pubblici, tra i quali numerosi enti locali e privati, e che la maggior 
parte delle criticità rilevate derivavano dalle caratteristiche della versione standard 
originariamente distribuita dalla società (che non consentiva di configurare caso per 
caso la tipologia di dati trattati e i tempi di conservazione), è stato altresì adottato un 
provvedimento di avvertimento nei confronti della società fornitrice del servizio e di 
tutti i soggetti pubblici e privati che utilizzano il sistema di prenotazione TuPassi in 
ordine alla possibilità che il suo utilizzo, con le modalità già censurate dal Garante, 
possa violare il RGPD. È stato pertanto ingiunto alla società di avviare con i clienti 
i necessari aggiornamenti per rendere il sistema conforme alla disciplina in materia 
di protezione dati secondo le indicazioni del Garante (provv. 17 dicembre 2020, n. 
282, doc. web n. 9525337).

L’Autorità è stata interpellata da Roma Capitale in merito alla conformità alla 
normativa in materia di protezione dei dati personali di una web app denominata 
“Roma Riparte”, finalizzata a raccogliere segnalazioni relative a specifiche situazioni 
di criticità individuate sul territorio comunale (es., l’inosservanza del cd. distanzia-
mento  quale  forma  di  contrasto  alla  pandemia)  nonché  fenomeni  di  molestie  ed 
episodi di bullismo. Sotto il profilo delle finalità perseguite, l’Autorità ha specificato 
che se una app mira a realizzare molteplici finalità con il coinvolgimento di strut-
ture e competenze dell’ente locale diversificate (servizi sociali, polizia municipale, 
lavori pubblici, ecc.) che operano sulla base di diversi presupposti di liceità (norma-
tiva emergenziale Covid-19, sicurezza pubblica, ecc.), il titolare deve individuare in 
modo puntuale, nel rispetto dell’art. 5 del RGPD, i presupposti di liceità nonché i 
flussi di informazioni che fanno capo a ciascuna delle strutture comunali competen-
ti. L’Autorità ha inoltre ribadito che anche qualora non sia prevista una procedura 
di autenticazione informatica degli utenti per l’utilizzo di una app, l’indirizzo IP di 
chi la utilizza va considerato comunque un dato personale, atteso che consente di 
identificare, direttamente o indirettamente, una persona fisica (nota 4 agosto 2020).

4.6.  L’attività  svolta  in  relazione  ai  Responsabili  della  protezione  dei  dati  in  ambito 
pubblico

Si registrano i primi provvedimenti correttivi del Garante nei confronti di enti 

pubblici in materia di Rpd. 

In questo contesto, è stato adottato un provvedimento di ammonimento nei con-
fronti di un comune che, tra l’altro, aveva pubblicato i dati di contatto del Rpd con 
modalità inidonee a soddisfare le esigenze di conoscibilità sottese al relativo obbligo 
(e cioè, mediante la mera affissione presso gli uffici comunali, anziché provvedendo 

76

Roma Riparte

Provvedimenti correttivi

L’ATTIVITÀ SVOLTA DAL GARANTEII4tramite il proprio sito web istituzionale) (provv. 12 marzo 2020, n. 56, doc. web n. 
9429218).

Una sanzione amministrativa è stata comminata ad un’azienda sanitaria provin-
ciale per omessa comunicazione al Garante dei dati di contatto del Rpd: per tale 
ragione, con il medesimo provvedimento è stato ingiunto di provvedere alla richia-
mata comunicazione all’Autorità (seguendo l’apposita procedura disponibile online), 
nonché  di  disporre  la  pubblicazione  dei  dati  di  contatto  in  maniera  completa.  Il 
Garante ha altresì sottolineato che un ente pubblico, nelle more della selezione del 
nuovo Rpd esterno, dovrebbe comunque individuare temporaneamente, al proprio 
interno, un dirigente/funzionario da designare interinalmente in questo ruolo, in 
ossequio al principio generale di continuità dell’azione amministrativa che è stretta-
mente correlato a quello di buon andamento dell’azione stessa, effettuando anche in 
tale occasione la relativa comunicazione dei dati di contatto all’Autorità (provv. 1° 
ottobre 2020, n. 173, doc. web n. 9483375).

È stata altresì irrogata una sanzione amministrativa ad un comune in quanto, 
oltre ad altri profili (cfr. par. 4.4.2), non aveva provveduto a designare il Rpd né a 
pubblicare e a comunicare al Garante i relativi dati di contatto (provv. 17 dicembre 
2020, n. 272, doc. web n. 9557593). 

Infine, all’esito di un’istruttoria nei confronti di un comune che ha riguardato 
altri  profili,  con  il  provvedimento  che  ha  disposto  l’applicazione  di  una  sanzione 
pecuniaria  si  è  tenuto  conto  delle  modalità  con  le  quali  l’ente  ha  cooperato  con 
l’Autorità  (mediante  numerosi  invii  di  documentazione,  talvolta  non  pertinente, 
con inevitabili riflessi sulla tempestività della definizione del procedimento), sottoli-
neando le difficoltà operative che hanno impedito, anche a causa delle scelte organiz-
zative dell’amministrazione, che la figura del Rpd potesse fungere adeguatamente da 
referente per l’amministrazione nonché da punto di contatto per l’Autorità (provv. 
17 dicembre 2020, n. 280, doc. web n. 9524175).

È proseguita, in varie forme, l’attività di supporto ai Rpd: ciò è avvenuto mediante 
l’organizzazione di incontri, fornendo risposte ai quesiti, aggiornando la sezione infor-
mativa presente sul sito dell’Autorità, nonché coinvolgendo sistematicamente gli stessi 
nelle istruttorie svolte nei confronti di enti pubblici, al fine di accrescere la consape-
volezza circa il rilevante ruolo di supporto che questa figura è chiamata a rivestire nel 
processo di adeguamento alla disciplina in materia di protezione dei dati personali.

Sono state inviate diverse note relativamente a vari profili concernenti il ruolo e 
la posizione del Rpd. Tra queste si segnalano: la comunicazione inviata a un grande 
comune circa l’inopportunità di affidare al Rpd ulteriori incarichi (quale quello di 
dirigente del Corpo di polizia locale) e circa la necessità di affidargli risorse umane 
adeguate allo svolgimento dei complessi compiti affidati (nota 15 gennaio 2020). La 
comunicazione inviata ad alcune aziende sanitarie locali circa l’assenza nel Regola-
mento di norme che impongano la sussistenza di un rapporto di subordinazione tra 
la persona giuridica designata quale Rpd e la persona fisica indicata quale referente 
presso l’ente designante, pur sottolineando che, in sede di procedura di affidamento 
del servizio di Rpd, nulla osta a che possano essere richieste alle società candida-
te  adeguate  informazioni  circa  la  persona  fisica  da  indicare  come  referente  e  che 
sia inserita, all’interno del contratto, una clausola che obblighi la persona giuridica 
affidataria a comunicare qualsiasi variazione, intervenuta in sede di esecuzione, ri-
guardante tale referente (nota 6 maggio 2020). La comunicazione inviata ad un ente 
nazionale di formazione con la quale si è ritenuto che il componente dell’organismo 
collegiale direttivo investito dell’incarico di Rpd della scuola non versi, per ciò stes-
so, in una situazione di conflitto di interessi, a condizione che siano rispettate le mi-
sure, specificatamente già previste dalle disposizioni che regolano il funzionamento 

77

Chiarimenti

RELAZIONE 2020II4dell’organismo, per prevenire eventuali conflitti di interesse; nel caso di specie, però, 
si è ritenuto che la ricorrenza di un ruolo apicale direttivo (quale quello di vicepresi-
dente dell’ente stesso) in relazione al candidato a rivestire il ruolo di Rpd determine-
rebbe una situazione di conflitto di interessi, potendo ostacolare l’esercizio, in ma-
niera imparziale, dei compiti di sorveglianza sull’osservanza della disciplina e sulle 
politiche del titolare in materia di protezione dei dati personali (nota 14 settembre 
2020). La comunicazione, inviata a comuni facenti parte di unioni di comuni, con 
la quale si è precisato che gli adempimenti della pubblicazione e della comunicazio-
ne all’Autorità dei dati di contatto del Rpd sono attribuiti, in conformità all’art. 37, 
par. 7, del RGPD, in capo a ciascun titolare (o responsabile) del trattamento, anche 
nel caso che questi ultimi si siano avvalsi della misura di semplificazione di cui al par. 
3 dell’art. 37 con riferimento alla facoltà di designazione di un Rpd unico per più 
enti (nota 24 settembre 2020). La comunicazione, inviata a un comune, con la qua-
le si è affermato che, a seguito di cessazione dell’incarico di un Rpd esterno e nelle 
more della conclusione della procedura di selezione del nuovo Rpd esterno, un’am-
ministrazione pubblica è tenuta a designare un soggetto interno per lo svolgimento 
delle funzioni di Rpd, valutando la sussistenza di un effettivo rischio di conflitto di 
interessi anche in relazione all’effettivo periodo in cui tale soggetto interno manterrà 
l’incarico di Rpd (nota 13 ottobre 2020).

Da segnalare, infine, che il menzionato documento “Didattica digitale integrata 
e  tutela  della  privacy:  indicazioni  generali”,  adottato  dal  Ministero  dell’istruzione 
a  seguito  del  lavoro  congiunto  con  l’Autorità,  nel  fornire  indicazioni  agli  istituti 
scolastici in materia di didattica digitale integrata, valorizza il ruolo del Rpd quale 
importante figura di supporto (in primis, nei confronti del dirigente scolastico) in 
relazione alla scelta e regolamentazione degli strumenti più adeguati al trattamento 
dei dati personali (cfr. par. 4.3).

Proprio in considerazione delle incertezze rilevate e delle decisioni non sempre 
adeguate adottate dalle amministrazioni pubbliche in merito alle scelte concernenti 
la figura del Rpd, è stata avviata un’istruttoria di più ampio respiro, che ha visto 
anche il coinvolgimento delle autorità di controllo degli altri Paesi UE attraverso 
una specifica procedura di assistenza reciproca volontaria, con l’obiettivo di adottare 
un nuovo documento di indirizzo su designazione, posizione e compiti del Rpd in 
ambito pubblico: attraverso la stesura di tale documento si intende approfondire le 
principali problematiche finora emerse sul tema e fornire, conseguentemente, gli op-
portuni chiarimenti, anche indicando misure volte a definire alcune best practices sul 
piano organizzativo e funzionale. Tra i profili che saranno oggetto di trattazione si 
segnalano, in particolare: l’omessa designazione del Rpd; l’omessa pubblicazione e/o 
comunicazione all’Autorità di controllo dei dati di contatto; i casi di incompatibilità 
con altri incarichi e di conflitto di interesse; diverse questioni relative alla procedura 
di selezione di un Rpd esterno; il coinvolgimento da parte dell’ente designante e 
le modalità di svolgimento dei suoi compiti; la messa a disposizione del Rpd delle 
necessarie risorse.

Documento di indirizzo 
sul Rpd in ambito 
pubblico

4.7. Ordini professionali 

Esercizio dei diritti 

Il Garante ha trattato un reclamo presentato nei confronti di un ordine professio-
nale territoriale, concernente il mancato riscontro a una richiesta di esercizio del di-
ritto di accesso formulata ai sensi dell’art. 15 del RGPD. Nel caso di specie, l’ordine 
professionale aveva dato riscontro alla richiesta dell’interessato ben oltre il termine 
di trenta giorni (previsto dal Regolamento) e solo a seguito dell’intervento del Ga-

78

L’ATTIVITÀ SVOLTA DAL GARANTEII4Linee guida sulla 
sicurezza nel 
procurement ICT

rante, senza peraltro aver informato il reclamante dei motivi dell’inottemperanza e 
della possibilità di proporre reclamo all’autorità di controllo e ricorso giurisdizionale 
entro il medesimo termine. Ai fini della quantificazione della sanzione, il Garante ha 
considerato, tra l’altro, che la violazione era stata determinata da un comportamento 
colposo, al cui verificarsi aveva contribuito anche il fatto che la richiesta dell’interes-
sato fosse stata preceduta da altre numerose comunicazioni in relazione a questioni 
non attinenti alla protezione dei dati personali (provv. 17 dicembre 2020, n. 276, 
doc. web n. 9557793). 

4.8. Digitalizzazione della pubblica amministrazione

Con riferimento al tema della digitalizzazione della p.a., l’Autorità si è espressa 
su alcune linee guida predisposte da AgID in attuazione degli artt. 71 e 14-bis del 
Cad, anche se occorre segnalare che talvolta la loro adozione è avvenuta in assenza 
del prescritto parere del Garante (cfr. linea di indirizzo sull’interoperabilità tecnica 
delle  p.a.  e  linee  guida  recanti  regole  tecniche  per  la  sottoscrizione  elettronica  di 
documenti ai sensi dell’art. 20 del Cad), nonostante il rilievo dei trattamenti di dati 
personali disciplinati in tali atti. 

Un  parere  è  stato  espresso  sullo  schema  di  linee  guida  sulla  sicurezza  nel 
procurement ICT (provv. 30 gennaio 2020, n. 16, doc. web n. 9283857) recanti regole 
di indirizzo generale rivolte ai dirigenti e ai funzionari delle p.a. che si occupano di 
acquisizioni informatiche, nonché ai fornitori della p.a. Esse contengono indicazioni 
di  carattere  tecnico-amministrativo  per  garantire,  nell’ambito  delle  procedure  per 
l’approvigionamento  di  beni  e  servizi  informatici  delle  p.a.,  la  rispondenza  ad 
adeguati  livelli  di  sicurezza  (art.  32  del  RGPD).  Infatti,  durante  i  procedimenti 
di acquisizione dei servizi, i fornitori possono accedere al patrimonio informativo 
delle  p.a.  committenti  introducendo  potenziali  rischi  informatici,  con  riflessi 
su  riservatezza,  integrità,  disponibilità,  autenticità  dei  dati  pubblici.  Il  Garante 
ha  inteso  rilevare  che,  in  ogni  caso,  qualora  le  p.a.  si  avvalgano  di  fornitori  per 
compiere operazioni applicate a dati personali, devono individuare tali soggetti quali 
responsabili del trattamento nel rispetto dell’art. 28 del RGPD; tale individuazione 
deve  avvenire  tenendo  conto  dei  rischi  per  i  diritti  e  le  libertà  degli  interessati 
nonché  della  natura,  dell’ambito  di  applicazione,  del  contesto  e  delle  finalità  del 
trattamento effettuato; i principi della protezione dei dati fin dalla progettazione e 
per impostazione predefinita, di cui all’art. 25 del RGPD, dovrebbero essere presi 
in considerazione anche nell’ambito degli appalti pubblici (cfr. cons. 78 del RGPD) 
attraverso strumenti, metodologie e competenze finalizzati a gestire adeguatamente 
i rischi che derivano dal trattamento.

Le  indicazioni  dell’Autorità  hanno  riguardato,  in  particolare,  il  contenuto  del 
contratto (o di altro atto giuridico) che vincola il responsabile al titolare, le garanzie 
da richiedere in relazione all’ipotesi che il responsabile del trattamento possa ricor-
rere ad altro responsabile − individuando misure organizzative volte ad attribuire 
al titolare, in ossequio al principio di accountability, idonei strumenti di controllo 
delle attività di trattamento effettuate sotto la propria responsabilità (ad es., moda-
lità di aggiornamento dell’elenco degli altri responsabili) −, nonché l’individuazione 
nell’ambito del capitolato di gara (ovvero degli altri strumenti di acquisizione di cui 
l’amministrazione decida di avvalersi) delle misure di sicurezza tecniche e organizza-
tive, con una corretta ripartizione delle relative responsabilità tra titolare e respon-
sabile per quanto concerne il trattamento dei dati personali. Inoltre, è stata richiesta 
l’introduzione di un requisito di sicurezza specifico volto ad esplicitare l’obbligo per 

79

RELAZIONE 2020II4il fornitore di garantire misure tecniche e organizzative adeguate ai rischi per i diritti 
e le libertà degli interessati, che derivano, in particolare, dalla distruzione, dalla per-
dita, dalla modifica, dalla divulgazione non autorizzata o dall’accesso, in modo acci-
dentale o illegale, a dati personali trasmessi, conservati o comunque trattati, nonché 
un ulteriore requisito riferito all’adozione di procedure tecniche e organizzative per 
la gestione delle violazioni di dati personali, in conformità a quanto previsto dagli 
artt. 33 ss. del RGPD.

L’Autorità ha ritenuto necessario rappresentare all’Agenzia che il mero riferimen-
to alle linee guida AgID in materia di misure minime di sicurezza nell’ambito dei re-
quisiti di sicurezza, non è di per sé sufficiente a garantire la sicurezza del trattamento 
in conformità al RGPD, atteso che le misure tecniche ed organizzative che il titolare 
e il responsabile del trattamento sono tenuti ad adottare devono essere tali da garan-
tire un livello di sicurezza adeguato al rischio che presenta il trattamento, tenendo 
conto dello stato dell’arte e dei costi di attuazione, nonché della natura, dell’oggetto, 
del contesto e delle finalità del trattamento, come anche dei rischi (di varia probabi-
lità e gravità) per i diritti e le libertà delle persone fisiche (art. 32 del RGPD).

Il Garante si è espresso anche sullo schema di linee guida relative alla formazione, 
gestione e conservazione dei documenti informatici (provv. 13 febbraio 2020, n. 32, 
doc. web n. 9283921), che hanno l’obiettivo di aggiornare, in un’ottica di sempli-
ficazione normativa, le regole tecniche concernenti la formazione, protocollazione, 
gestione e conservazione dei documenti informatici. Al fine di rendere il testo piena-
mente conforme ai principi e alle garanzie in materia di protezione dei dati persona-
li, con particolare riferimento alla possibilità per il titolare del trattamento (p.a.) di 
esternalizzare alcuni servizi anche a soggetti terzi, l’Autorità ha evidenziato la neces-
sità di specifiche garanzie sotto il profilo della sicurezza dei dati. In particolare, con 
riferimento al possibile utilizzo di sistemi di conservazione in cloud, i titolari sono 
tenuti ad assicurare il rispetto del principio di integrità e riservatezza nonché dei 
principi di protezione fin dalla progettazione e per impostazione predefinita (artt. 25 
e 32 del RGPD). Nel caso di esternalizzazione del servizio di conservazione, al fine 
di assicurare un livello di sicurezza adeguato al rischio, i sistemi di autenticazione 
informatica devono garantire modalità di accesso diverse, in funzione delle tipologie 
di dati personali trattati nonché delle operazioni di trattamento, nel caso in cui sia 
consentito l’accesso diretto da parte dei soggetti autorizzati, anche da remoto, agli 
oggetti digitali conservati. Infine, nell’ambito delle diverse fasi di gestione documen-
tale che vedono il coinvolgimento di soggetti diversi a cui sono attribuiti compiti e 
funzioni specifiche, è stata evidenziata la necessità di procedere ad una chiara attri-
buzione dei compiti quale presupposto necessario per garantire una corretta riparti-
zione delle responsabilità in relazione al trattamento dei dati personali.

Il Garante si è espresso sullo schema di linee guida per la stesura del piano di 
cessazione  del  servizio  di  conservazione  dei  documenti  digitali  (provv.  16  aprile 
2020, n. 74, doc. web n. 9347287), i cui destinatari sono i soggetti accreditati per 
l’erogazione del servizio di conservazione dei documenti informatici, sia nel caso di 
cessazione volontaria che involontaria (ad es., in caso di ritiro dell’accreditamento). 
Al fine di assicurare il rispetto del Regolamento, l’Autorità ha suggerito ad AgID 
di integrare lo schema prevedendo che il conservatore, nel predisporre tale piano, 
effettui una analisi dei rischi anche tenendo conto di quelli connessi al trattamento 
dei dati personali valutando, tra l’altro, la presenza di particolari categorie di dati 
personali (come quelli relativi alla salute, alle condanne penali o a reati). Il conser-
vatore dovrà altresì adottare adeguate misure di sicurezza per il “trasferimento degli 
archivi di conservazione”, così da garantire riservatezza, integrità e disponibilità dei 
dati contenuti nei documenti. Si è poi precisato che la normativa in materia di dati 

80

Linee guida sulla 
gestione dei documenti 
informatici

Linee guida per la 
stesura del piano di 
cessazione del servizio 
di conservazione dei 
documenti digitali

L’ATTIVITÀ SVOLTA DAL GARANTEII4personali impone al conservatore (che in questo caso riveste il ruolo di responsabile 
del trattamento) precisi obblighi in materia di restituzione dei dati al produttore (ti-
tolare del trattamento) e che, in caso di cancellazione degli archivi di conservazione, 
questa deve avvenire con modalità sicure. Per tali ragioni l’Autorità ha chiesto di 
prevedere che nel processo di cessazione venga coinvolto anche il responsabile per la 
protezione dei dati.

In relazione allo Spid, l’Autorità ha espresso il proprio parere sulla bozza di de-
termina che modifica il regolamento recante le modalità attuative per la realizza-
zione dello Spid e sulla bozza di determina volta a disciplinare una nuova modalità 
di verifica dell’identità da remoto con l’ausilio di un bonifico bancario (provv. 17 
settembre 2020, n. 163, doc. web n. 9461061). In particolare, nel modificare il ci-
tato regolamento, AgID ha previsto che con propria determinazione possano essere 
individuate, sentito il Garante, procedure di identificazione da remoto ulteriori ri-
spetto a quelle già disciplinate. Anche per ragioni legate all’emergenza sanitaria, per 
effetto della quale le richieste di identità digitale e il conseguente carico di lavoro 
dei gestori sono aumentati, AgID ha ritenuto di introdurre una nuova procedura di 
riconoscimento da remoto per il rilascio di Spid. Tale procedura non prevede più la 
presenza contestuale dell’operatore del gestore dell’identità digitale e del richiedente, 
che dovrà però effettuare un bonifico dal suo conto corrente.

In sintesi, per ottenere Spid con la nuova modalità, il richiedente, dopo una pri-
ma registrazione sul sito del gestore, dovrà avviare una sessione automatica audio-vi-
deo, durante la quale mostrerà il proprio documento di riconoscimento e il tesserino 
del codice fiscale o la tessera sanitaria. Per evitare tentativi di furti di identità, la 
procedura è stata rafforzata con specifiche misure di sicurezza e verifiche incrocia-
te: durante la sessione audio-video, il richiedente dovrà leggere un codice ricevuto 
via sms o tramite un’apposita app installata sul cellulare personale ed effettuare un 
bonifico, da un conto corrente italiano a lui intestato o cointestato, indicando nella 
causale un codice precedentemente ricevuto. Tutte queste informazioni e la registra-
zione audio-video saranno in seguito verificate dall’operatore di back-office che pro-
cederà al rilascio dell’identità digitale. Come ulteriore misura di garanzia, e per poter 
valutare l’affidabilità della procedura, nel corso delle interlocuzioni per il rilascio del 
parere l’Autorità ha chiesto che il gestore dell’identità digitale sottoponga le richieste 
a ulteriori controlli a campione, con verifica della procedura da parte di un secondo 
operatore. Al termine di un periodo di test di sei mesi, AgID dovrà trasmettere al 
Garante un rapporto con l’esito di queste verifiche, così da valutare l’efficacia del 
controllo di secondo livello.

AgID dovrà poi inviare al Garante i report settimanali, redatti dai gestori Spid, 
relativi alle richieste di rilascio respinte per profili critici connessi al trattamento dei 
dati personali e configurabili come tentativi fraudolenti. Tali riscontri potranno es-
sere utili al Garante per svolgere eventuali accertamenti e per individuare eventuali 
ulteriori misure tecniche e organizzative per rafforzare il procedimento di identifi-
cazione da remoto. 

Infine, l’Autorità ha esaminato lo schema di linee guida per l’erogazione del ser-
vizio pubblico Wi-Fi free (provv. 29 ottobre 2020, n. 201, doc. web n. 9487928), 
che offrono indicazioni alle p.a. che intendono fornire alla collettività la connessione 
wireless ad internet presso gli uffici e altri luoghi pubblici, in particolare nei settori 
scolastico, sanitario e turistico, anche mettendo a disposizione la porzione di banda 
non utilizzata dagli uffici. Le indicazioni dell’Autorità sono state volte a richiamare 
le p.a. sull’obbligo di garantire una corretta applicazione del RGPD, adottando mi-
sure tecniche ed organizzative adeguate al rischio e configurando il servizio in modo 
da assicurare la protezione dei dati trattati fin dalla progettazione e per impostazio-

81

Nuova procedura di 
identificazione da 
remoto per ottenere
lo Spid 

Linee guida per 
l’erogazione del 
servizio pubblico
Wi-Fi free

RELAZIONE 2020II44

ne predefinita. Con specifico riferimento alla possibilità per le p.a. di identificare 
gli utenti per poter rintracciare eventuali comportamenti fraudolenti, l’Autorità ha 
precisato che le amministrazioni non sono autorizzate a conservare dati di traffico 
telematico e ha chiesto ad AgID di integrare le linee guida indicando alle ammini-
strazioni modalità rispettose del RGPD per individuare, a posteriori, i responsabili di 
condotte illecite (ad es. utilizzando i soli dati relativi alla connessione e disconnes-
sione degli utenti), nonché di fornire alle amministrazioni indicazioni puntuali in 
merito alle tipologie di dati da raccogliere e ai tempi di conservazione, nel rispetto 
del principio di minimizzazione. Dovrà essere vietato qualunque trattamento di dati 
relativi ai dispositivi degli utenti a fini di tracciamento dell’ubicazione o degli sposta-
menti (mediante tecniche di Wi-Fi location tracking), consentendo solo l’uso di quelli 
indispensabili per l’accesso al servizio o per individuare, a posteriori, eventuali illeciti. 
In  considerazione  del  fatto  che  il  servizio  di Wi-Fi  free  pubblico  viene  offerto 
anche ai turisti, attraverso le strutture alberghiere, il Garante ha richiesto che lo sche-
ma venga integrato precisando che il turista deve poter decidere autonomamente se 
aderire al servizio di Wi-Fi free in interoperabilità o utilizzare la sola connettività al-
berghiera. L’eventuale interoperabilità non deve, infatti, automaticamente prevedere 
la comunicazione alle amministrazioni dei dati dei clienti degli alberghi.

Infine,  è  stato  richiesto  che  le  linee  guida  ribadiscano  alle  p.a.  la  necessità  di 
adottare adeguate misure di sicurezza, anche per la gestione delle violazioni di dati 
personali, nonché l’adozione di specifiche cautele nel caso in cui il servizio Wi-Fi free 
sia utilizzato anche dai dipendenti della p.a. che lo fornisce.

82

L’ATTIVITÀ SVOLTA DAL GARANTEII5

La sanità 

5.1. Il trattamento dei dati personali effettuato attraverso il Sistema di allerta Covid-19: 
l’app Immuni

5.1.1. Tracciamento dei contatti fra soggetti mediante apposita applicazione su di-
spositivi di telefonia mobile nell’ambito delle strategie di contenimento dell’epidemia da 
Covid-19

Nell’ambito delle strategie di contenimento dell’epidemia Covid-19, la Presi-
denza del Consiglio dei ministri ha chiesto il parere del Garante su una proposta 
normativa per il tracciamento dei contatti individuali mediante apposita applica-
zione su dispositivi di telefonia mobile, successivamente confluita nell’art. 6, d.l. 
30  aprile  2020,  n.  28  (cfr.  par.  2.1,  n.  7).  In  materia,  il  Presidente  del  Garante 
aveva fornito indicazioni nell’audizione tenutasi in data 8 aprile 2020 presso la IX 
Commissione trasporti e comunicazioni della Camera dei deputati (doc. web n. 
9308774: cfr. par. 3.1.1) in riscontro alle ipotesi avanzate all’interno del Gruppo di 
lavoro data-driven per l’emergenza da Covid-19, istituito presso la Presidenza del 
Consiglio dei ministri (doc. web n. 9316821).

Nel  parere  espresso  il  29  aprile  2020,  n.  79  (doc.  web  n.  9328050:  v.  anche 
par. 3.1.2), il Garante ha ritenuto la menzionata proposta normativa conforme ai 
principi fondamentali in materia di protezione dei dati personali nonché ai criteri 
indicati dalle linee guida del Cepd relative ai sistemi di contact tracing (doc. web 
n. 9321621). In particolare, è stato verificato che la previsione di legge fosse suf-
ficientemente  dettagliata  quanto  alla  definizione  delle  modalità  del  trattamento, 
tipologia di dati raccolti, garanzie accordate agli interessati, temporaneità della mi-
sura, rilevando altresì la volontarietà nell’adesione al sistema, essendo esclusa ogni 
forma di condizionamento della determinazione individuale né previste disparità 
di trattamento connesse alla scelta di acconsentire o meno al tracciamento. È stato 
appurato che il trattamento in parola fosse funzionale al perseguimento di fini di 
interesse pubblico indicati con sufficiente determinatezza, essendo escluso il tratta-
mento secondario dei dati raccolti per scopi diversi, salva la possibilità (nei termini 
generali previsti dal RGPD) di utilizzo, in forma anonima o aggregata, dei dati a 
fini statistici o di ricerca scientifica. La norma è risultata conforme al principio di 
trasparenza nei confronti dell’interessato e ai principi di minimizzazione nonché 
− nella misura in cui prevede la raccolta dei soli dati di prossimità dei dispositivi, 
escludendo il ricorso a dati di geolocalizzazione e limitandone la conservazione al 
tempo strettamente necessario ai fini del perseguimento dello scopo indicato, con 
cancellazione automatica alla scadenza del termine − a quelli della privacy by design 
e by default.

5.1.2. Autorizzazione al trattamento dei dati personali effettuato attraverso il Siste-

ma di allerta Covid-19 (app Immuni)

Con provvedimento del 1° giugno 2020, n. 95 (doc. web n. 9356568) è stato 
autorizzato il trattamento dei dati personali effettuato attraverso il Sistema di allerta 
Covid-19 (app Immuni). In particolare, con il parere reso ai sensi degli artt. 36, par. 
5, e 58, par. 3, lett. c), del RGPD e dell’art. 2-quinquiesdecies del Codice, il Garante 

83

RELAZIONE 2020IIha autorizzato il Ministero della salute ad avviare il trattamento dei dati relativi al 
Sistema di allerta Covid-19, di cui all’art. 6, d.l. 30 aprile 2020, n. 28. Il tratta-
mento di dati personali effettuato nell’ambito del Sistema è stato ritenuto legittimo 
e proporzionato in quanto sono stati rispettati i diritti e le libertà degli interessati 
e previste adeguate misure di prevenzione e diagnosi volte ad agevolare la presa in 
carico delle persone contagiate da parte del Ssn nonché la precoce individuazione di 
nuovi focolai di infezione. Ciò assicurando la trasparenza, la correttezza e la sicurezza 
in ogni fase del trattamento. In particolare, il Sistema comporta il trattamento dei 
dati necessari (es., Temporary Exposure Key - TEK; Rolling Proximity Identifier - RPI, 
la data di inizio dei sintomi per le persone positive al tampone naso faringeo per la 
rilevazione del Sars-CoV-2, l’avvenuta ricezione della notifica di esposizione) per il 
tracciamento dei contatti al fine di allertare, per fini di sanità pubblica, le persone 
che siano entrate in contatto stretto con soggetti risultati positivi. 

In  merito  alla  volontarietà  dell’utilizzo  dell’app,  l’Autorità  ha  verificato  che  la 
autodeterminazione dell’interessato si possa manifestare in tutte le fasi del suo fun-
zionamento: il download, l’istallazione, la configurazione, l’attivazione della tecno-
logia bluetooth, il caricamento delle TEK sui sistemi di backend di Immuni in caso 
di risultato positivo del tampone, la raccolta delle diverse categorie di analytics nelle 
fasi in cui si articola il trattamento, la consultazione del medico di fiducia dopo aver 
ricevuto un messaggio di allerta sul rischio di essere entrato in contatto stretto con 
soggetti risultati positivi, la disinstallazione dell’applicazione, ecc. (cfr. punti 24 e 31 
delle linee guida 04/2020 sull’utilizzo dei dati di localizzazione e degli strumenti per 
il tracciamento dei contatti del Cepd).

Con riferimento alla pseudonimizzazione dei dati personali, è stata condivisa la 
scelta di consentire la distribuzione delle chiavi TEK (vale a dire il risultato della 
pseudonimizzazione) ai partecipanti al Sistema, ma non anche delle chiavi di deco-
difica (vale a dire l’informazione aggiuntiva), di fatto preclutendo in radice di risalire 
all’identità di qualsiasi altro partecipante. A tal riguardo, la previsione di adeguate 
tecniche di cifratura asimmetrica (ad es., basate su algoritmi di hash) con un’adegua-
ta custodia delle chiavi da parte del soggetto centrale (l’unico in grado di addivenire 
alla reidentificazione per ragioni meramente funzionali all’operatività del Sistema) 
ha permesso di introdurre uno schema di pseudonimizzazione idoneo a realizzare il 
disaccoppiamento tra le TEK e le loro chiavi di decodifica, atto a garantire la corretta 
applicazione dell’art. 6, comma 2, lett. c), d.l. n. 28/2020, nonché, su tale base, la 
pubblicazione delle TEK dei soli soggetti risultati positivi. Ciò stante, il Garante, 
nell’autorizzare il trattamento, ha raccomandato che:

- 

l’algoritmo, basato su criteri epidemiologici di rischio e modelli probabilistici, 
sia puntualmente indicato e costantemente aggiornato nella valutazione d’im-
patto, in osservanza del principio di responsabilizzazione, rendendolo dispo-
nibile allo scrutinio da parte della comunità scientifica;

-  gli utenti siano adeguatamente informati in ordine alla possibilità che l’app 
generi notifiche di esposizione che non sempre riflettono un’effettiva condi-
zione di rischio e siano fornite agli stessi informazioni semplici e chiare sul 
funzionamento dell’algoritmo (anche attraverso una cd. infografica);

-  gli  utenti  dell’app  possano  temporaneamente  disattivare  la  stessa  attraverso 
una funzione facilmente accessibile nella schermata principale e che di tale 
funzione  di  disattivazione  temporanea  siano  informati  gli  utenti  in  modo 
chiaro attraverso le infografiche visualizzate all’atto dell’installazione dell’app;
-  gli  analytics  siano  accuratamente  protetti  nel  backend  di  Immuni,  evitando 
ogni forma di riassociazione degli stessi a interessati identificabili e assicuran-
do l’adozione di adeguate misure di sicurezza e tecniche di anonimizzazione, 

84

L’ATTIVITÀ SVOLTA DAL GARANTEII5da individuarsi in ragione delle specifiche finalità in concreto perseguite, nel 
rispetto dei principi di privacy by design e by default;

- 

-  con specifico riferimento all’utilizzo dell’app anche da parte di minori ultra-
quattordicenni, sia prestata particolare attenzione alle informazioni da fornire 
e al contenuto dei messaggi di avvenuta esposizione a rischio di contagio;
la funzionalità necessaria ad adattare l’utilizzo dell’app in contesti in cui sareb-
bero prodotti falsi positivi, sopra descritta, possa utilmente essere impiegata 
per garantire l’esercizio del diritto di opposizione qualora l’utente ne ravvisi 
l’esigenza, su base temporanea, evitando di ricorrere alla soluzione più radicale 
della disinstallazione dell’app.

In relazione ai rischi elevati presentati dal trattamento, individuati anche nella va-
lutazione d’impatto, il Garante ha ravvisato poi l’opportunità di apportare ulteriori 
miglioramenti alla sicurezza complessiva intervenendo sui seguenti aspetti:

-  conservazione degli indirizzi Ip dei dispositivi mobili: necessità di commisura-
re i tempi di conservazione nella misura strettamente necessaria al rilevamento 
di anomalie e di attacchi. Ciò in quanto gli indirizzi Ip possono costituire 
quell’informazione aggiuntiva che, collegata ai dati raccolti, in determinate 
circostanze, consente l’identificazione degli utenti;
tracciamento delle operazioni compiute dagli amministratori di sistema: ne-
cessità di introdurre misure volte ad assicurare il tracciamento delle operazioni 
compiute sui sistemi operativi, sulla rete e sulle basi dati;

- 

-  caricamento erroneo di TEK non riferite a soggetti positivi a seguito di er-
rori  materiali  o  diagnostici:  necessità  di  considerare  l’ulteriore  scenario  di 
compromissione dell’integrità dei dati derivante dall’ipotesi in cui, una volta 
pubblicate le TEK di un soggetto ritenuto positivo, per varie ragioni (ad es., 
casi di omonimia, scambio di referti, errori materiali), si renda necessario un 
intervento di rettifica dei dati inseriti al fine di ripristinarne l’accuratezza.

5.1.3. Trattamenti  di  dati  personali  effettuati  tramite  il  Sistema  tessera  sanitaria 

nell’ambito del Sistema di allerta Covid-19

Il provvedimento di autorizzazione dell’app relativa al Sistema allerta Covid-19 
si completa con il parere fornito dal Garante, in pari data, sullo schema di decreto 
del Mef relativo ai trattamenti di dati personali effettuati tramite il Sistema tessera 
sanitaria (Sistema TS) (parere 1° giugno 2020, n. 94, doc. web n. 9357932). Le 
misure indicate nello schema di decreto in parola completano infatti l’individuazio-
ne dei dati personali raccolti dall’app, necessari ad avvisare gli utenti della stessa di 
rientrare tra i contatti stretti di altri utenti accertati positivi al Covid-19, che sono 
stati determinati dal Ministero della salute e specificati nell’ambito della valutazione 
di impatto presentata al Garante contestualmente al menzionato schema di decreto 
(art. 6, comma 2, lett. b), d.l. n. 28/2020).

Secondo quanto riportato nello schema di decreto, il Sistema TS rende disponi-
bili agli operatori del Dipartimento di prevenzione delle Asl, anche tramite i Sistemi 
di accoglienza regionale (Sar), le funzionalità per la trasmissione di alcuni dati al 
Sistema di allerta Covid-19. In caso di esito positivo di un tampone naso faringeo 
per la rilevazione del Sars-CoV-2, l’operatore del competente Dipartimento di pre-
venzione dell’Asl contatta il paziente per effettuare l’indagine epidemiologica che 
prevede anche la verifica dell’installazione dell’app Immuni. Se il paziente ha instal-
lato l’app, gli sarà richiesto di utilizzare la funzione di generazione del codice OTP 
che il paziente comunicherà all’operatore; a questo punto, ottenuta l’autorizzazione, 
il sistema procederà con il caricamento sul server di backend del Sistema di allerta 
Covid-19 delle chiavi crittografiche casuali (TEK) generate dal dispositivo mobile su 

85

RELAZIONE 2020II5cui è installata l’app (art. 2 dello schema di decreto). Ciò in conformità alle disposi-
zioni di settore che attribuiscono proprio ai menzionati Dipartimenti di prevenzione 
il compito di ricostruire la filiera dei contatti stretti del soggetto risultato positivo 
al Covid-19 e di determinare le misure di contenimento di contagio più opportune 
(art. 3, comma 6, d.P.C.M. 8 marzo 2020 e circolare 22 febbraio 2020, n. 5443 del 
Ministero della salute, e successive modificazioni e integrazioni). L’Ufficio ha altresì 
rappresentato  la  necessità  che,  con  riferimento  ai  trattamenti  effettuati  tramite  il 
Sistema TS nell’ambito del Sistema di allerta Covid-19, il Mef sia designato respon-
sabile del trattamento ai sensi dell’art. 28 del RGPD.

Nell’ambito  della  collaborazione  istituzionale,  sono  stati  espressi  alcuni  rilievi 
tecnici anche in relazione alle procedure di autenticazione informatica per l’accesso 
alla funzionalità del Sistema TS da parte degli operatori sanitari, alle informazioni 
memorizzate nei file di log e al relativo periodo di conservazione, alle procedure di 
autenticazione informatica per l’accesso al Sistema TS da parte dei cd. amministra-
tori di sicurezza, alle informazioni memorizzate nei file di log degli accessi e delle 
operazioni compiute dagli amministratori di sistema e al relativo periodo di conser-
vazione. 

5.1.4. Il call center Immuni
L’art. 20, d.l. 28 ottobre 2020, n. 137 (cd. d.l. Ristori) ha previsto che il Mi-
nistero della salute attivi un Servizio nazionale di supporto telefonico e telematico 
alle persone risultate positive al virus Sars-CoV-2 che hanno avuto contatti stretti 
o casuali con soggetti risultati positivi o che hanno ricevuto una notifica di allerta 
attraverso l’applicazione Immuni. Il Commissario straordinario, in virtù della dele-
ga del Ministero della salute a disciplinare l’organizzazione e il funzionamento del 
suddetto Servizio, ha sottoposto al parere del Garante − poi espresso il 17 dicembre 
2020, n. 273 (doc. web n. 9516719: cfr. par. 2.1, n. 2) − uno schema di ordinanza 
concernente le modalità di funzionamento del menzionato Servizio nazionale (cfr. 
anche par. 3.2).

Al riguardo, l’Ufficio, nel corso delle interlocuzioni con il Ministero della salute, 
il Mef, la struttura commissariale e il Dipartimento per la trasformazione digitale 
presso  la  Presidenza  del  Consiglio  dei  ministri,  ha  fornito  il  proprio  contributo 
affinché, seppur con l’urgenza connessa al contesto emergenziale, le soluzioni in-
dividuate fossero conformi alla disciplina in materia di protezione dei dati. Le os-
servazioni così formulate hanno riguardato l’individuazione di una procedura per 
autorizzare il caricamento delle chiavi (TEK) del dispositivo mobile del soggetto 
risultato positivo − su cui è installata l’app Immuni − conforme alla disciplina in 
materia di protezione dei dati personali e, in particolare, alle disposizioni relative al 
Sistema di allerta Covid-19, al relativo provvedimento di autorizzazione dell’Auto-
rità del 1° giugno 2020, nonché all’art. 20, d.l. Ristori, a cui lo schema di ordinanza 
dà attuazione.

Con specifico riferimento alla procedura di autorizzazione, sono state formulate 
osservazioni con riguardo alle modalità attraverso le quali gli operatori del Servi-
zio possono accertare l’identità del chiamante e verificare che lo stesso sia un caso 
accertato di positività al Covid-19, senza che sia creata una banca dati dei referti 
liberamente consultabile dagli operatori del call center Immuni.

In merito alle regole di generazione del Codice univoco nazionale (Cun) rila-
sciato dal Sistema TS, che identifica univocamente, a livello nazionale, tutti gli esiti 
(positivi e negativi) dei test per Covid-19, anche a seguito di interlocuzioni con il 
Ministero della salute, il Mef, la struttura commissariale e il Dipartimento per la 
trasformazione digitale presso la Presidenza del Consiglio dei ministri, è stato rite-

86

L’ATTIVITÀ SVOLTA DAL GARANTEII5nuto che l’identificazione del chiamante e del suo stato di positività al Covid-19, 
attraverso  il  Cun  associato  al  codice  fiscale  dello  stesso,  fosse  preferibile  rispetto 
alle altre possibili modalità operative del Servizio, in conformità alla normativa in 
materia di protezione dei dati personali e alla disciplina di settore sopra richiamata 
relativa  al  Sistema  di  allerta  Covid-19.  Sono  state  inoltre  formulate  osservazioni 
anche con riferimento al ruolo dei call center e del Commissario straordinario re-
lativamente  al  trattamento  dei  dati  personali  effettuato  nell’ambito  del  suddetto 
Servizio, evidenziando in particolare la necessità che il Ministero della salute integri 
la designazione a responsabile del trattamento del Mef.

In occasione delle richiamate interlocuzioni è stata evidenziata la necessità che la 
piattaforma utilizzata dagli operatori del call center Immuni per accedere al Sistema 
TS sia progettata e realizzata adottando misure di sicurezza, tecniche e organizzati-
ve, adeguate al rischio presentato dal trattamento, con particolare riferimento alle 
modalità di autenticazione informatica, ai profili di autorizzazione e al tracciamen-
to delle operazioni compiute dagli operatori. È stato pure richiesto che il Ministero 
della salute assicuri una costante vigilanza nei confronti dei responsabili del tratta-
mento, anche attraverso apposite attività di audit.

Riguardo alla protezione dei dati personali dell’interessato risultato positivo che 
intende “sbloccare” l’app Immuni, è stata segnalata la necessità di adottare cautele 
adeguate a scongiurare il rischio di indebolire l’efficacia della pseudonimizzazione 
quale principale misura di garanzia adottata nell’ambito del Sistema di allerta Co-
vid-19. Ciò con particolare riguardo alle attività effettuate dal call center Immuni e 
dai Dipartimenti di prevenzione delle Asl che provvedono alla raccolta e al succes-
sivo trattamento del Cun e/o del codice fiscale dell’interessato.

È stato infine ritenuto necessario che la comunicazione del Cun all’assistito sia 
effettuata esclusivamente al numero di telefonia mobile o all’indirizzo e-mail for-
nito dallo stesso all’atto dell’esecuzione del test e che il Ministero della salute ag-
giorni, ai sensi degli artt. 35, par. 11, del RGPD e 6, comma 2, d.l. n. 28/2020, 
la valutazione di impatto sulla protezione dei dati relativa ai trattamenti effettuati 
nell’ambito del Sistema di allerta Covid-19.

5.2. Dematerializzazione delle prescrizioni mediche

5.2.1. Modalità di consegna della ricetta dematerializzata
Con parere 19 marzo 2020, n. 58 (doc. web n. 9296257), il Garante si è espresso 
sulle modalità di consegna della ricetta dematerializzata. Sebbene la dematerializza-
zione della ricetta medica per le prescrizioni a carico del Ssn fosse stata introdotta 
con decreto del Mef del 2 novembre 2011, non erano stati definiti negli anni i canali 
alternativi sui quali, su richiesta dell’assistito, il promemoria della ricetta demate-
rializzata potesse essere reso disponibile. Al riguardo l’Autorità, sin dal 2015 aveva 
evidenziato al Ministero della salute che la mancata individuazione di modalità al-
ternative alla stampa del promemoria cartaceo aveva determinato il diffondersi di 
iniziative autonome da parte dei medici, molto differenziate sul territorio nazionale, 
che presentavano profili di criticità in merito alla sicurezza del trattamento dei dati 
relativi allo stato di salute degli assistiti dal Ssn (nota 2 ottobre 2015: cfr. Relazione 
2015, p. 72).

In tale contesto, l’Autorità aveva da tempo manifestato la propria disponibilità 
ad avviare un confronto con le amministrazioni deputate a intervenire sulla materia, 
al fine di assicurare il trattamento dei dati personali nel rispetto della dignità e della 
riservatezza degli interessati e con modalità uniformi sull’intero territorio nazionale, 

87

RELAZIONE 2020II5evidenziando la possibilità di prevedere canali digitali, alternativi alla stampa carta-
cea, rispettosi della disciplina in materia di trattamento dei dati sulla salute, come 
del resto già normativamente previsto in altri ambiti sanitari (cfr. d.P.C.M. 8 agosto 
2013 relativo alle modalità di consegna, da parte delle aziende sanitarie, dei referti 
medici tramite web, posta elettronica certificata e altre modalità digitali, nonché di 
effettuazione  del  pagamento  online  delle  prestazioni  erogate,  su  cui  l’Autorità  ha 
fornito il parere del 6 dicembre 2012, n. 382, doc. web n. 2223206; cfr. anche la 
disciplina sul Fse, di cui all’art. 12, d.l. n. 179/2012).

Il contesto emergenziale ha favorito l’esigenza di portare a compimento il pro-
cesso di dematerializzazione della ricetta per evitare che gli assistiti si recassero negli 
studi medici per questioni amministrative e così contenere la diffusione del virus 
Sars-CoV-2. Sul punto, l’Autorità ha condiviso la scelta, effettuata dal Ministero, 
di  individuare  i  canali  di  trasmissione  del  promemoria,  con  misure  adeguate  a 
tutela dei dati personali degli assistiti, valide su tutto il territorio nazionale e alle 
quali le regioni e le province autonome dovranno adeguarsi. Lo schema di decreto 
sottoposto al Garante ha fatto rinvio a un ulteriore atto normativo concordato con 
il Ministero della salute per l’individuazione delle specifiche modalità di trasmis-
sione all’assistito del promemoria dematerializzato della ricetta elettronica (cfr. par. 
5.2.2).

Nel corso delle richiamate interlocuzioni con il Mef sono state manifestate alcune 
perplessità in merito alla delimitazione, prevista in una prima versione dello schema 
di decreto, delle modalità alternative al promemoria cartaceo alla sola consultazione 
del Fse, attesa la non completa attuazione dello stesso sull’intero territorio nazionale, 
la cui attivazione è (allo stato) rimessa all’interessato. 

Tali  osservazioni  sono  state  recepite  e,  nella  versione  dello  schema  di  decreto 
sottoposta al parere del Garante, si è previsto che siano individuati canali ulteriori, 
rispetto al Fse, per la consegna all’assistito del promemoria dematerializzato della 
ricetta elettronica.

5.2.2. Estensione della ricetta elettronica ai farmaci non a carico del Ssn e modalità 

facilitate per la ricezione del promemoria dematerializzato della ricetta

Con parere del 2 aprile 2020, n. 66 (doc. web n. 9308089) il Garante si è espres-
so sullo schema di decreto che completa la disciplina in materia di dematerializza-
zione delle prescrizioni a carico del Ssn, da poco innovata con il decreto del Mef del 
25 marzo 2020 (sul quale il Garante aveva reso il proprio parere pochi giorni prima, 
il  19  marzo).  Il  decreto  in  parola  aveva  infatti  definito  i  canali  attraverso  i  quali 
effettuare la consegna del cd. promemoria dematerializzato della ricetta elettronica 
all’assistito, rimettendo a un successivo decreto dello stesso Dicastero, da adottarsi di 
concerto con il Ministero della salute e sentito il Garante, le modalità di rilascio del 
promemoria dematerializzato (art. 3-bis, d.m. 2 novembre 2011, introdotto dal d.m. 
25 marzo 2020). Nello schema di decreto si sono quindi individuate, con il concerto 
del Ministero della salute, le modalità attraverso le quali l’assistito può accedere al 
portale Sistema TS per consultare e “scaricare” le proprie ricette elettroniche genera-
te dai medici prescrittori e i relativi promemoria dematerializzati e per utilizzare que-
sti ultimi direttamente presso la farmacia prescelta, individuando altresì le modalità 
di dematerializzazione delle prescrizioni di farmaci non a carico del Ssn.

Le interlocuzioni con il Mef e con il Ministero della salute si sono incentrate sulla 
individuazione di soluzioni di facile e immediata implementazione per comunicare 
gli estremi della prescrizione alla farmacia individuata dall’assistito affinché questi 
possa recarsi direttamente presso la stessa per ritirare il farmaco. 

88

L’ATTIVITÀ SVOLTA DAL GARANTEII55.2.3. Dematerializzazione della ricetta

Successivamente all’adozione del richiamato parere del 2 aprile 2020, il Mef ha 
rappresentato di aver modificato lo schema di decreto, già sottoposto all’attenzione 
dell’Autorità, per recepire le osservazioni espresse dalle regioni e dall’Ordine dei far-
macisti, anche con riferimento all’emergenza sanitaria da Covid-19.

In particolare, le modifiche apportate al precedente schema di decreto sono state 
funzionali all’esigenza di specificare che il processo di dematerializzazione della ricet-
ta riguarda sia quelle ripetibili (valide per l’acquisto ripetuto di farmaci), sia quelle 
non ripetibili e che tale processo, come già disciplinato dalle vigenti disposizioni in 
tema di ricetta elettronica a carico del Ssn, può essere integrato con i Sistemi infor-
mativi regionali (Sar).

La revisione dello schema di decreto ha portato poi ad evidenziare la necessità, 
espressa dalle regioni, di precisare che resta ferma la possibilità per l’interessato di 
consultare il promemoria della ricetta dematerializzata anche attraverso il proprio Fse.
Tenendo conto delle osservazioni formulate dall’Ordine dei medici e dei farma-
cisti, il Mef ha poi evidenziato la necessità di sopprimere l’art. 4, commi 5 e 6, della 
versione di schema di decreto su cui l’Autorità aveva espresso il richiamato parere il 
2 aprile 2020, relativa alla possibilità per l’interessato di delegare telefonicamente il 
medico prescrittore, al momento della compilazione della ricetta elettronica, all’in-
vio del promemoria direttamente a una farmacia specificatamente indicata. Nello 
schema di decreto, come evidenziato nel parere, permangono le garanzie in materia 
di protezione dei dati personali già individuate nella precedente versione trasmessa 
all’Autorità,  che  teneva  conto  delle  indicazioni  fornite  dall’Ufficio  anche  con  ri-
ferimento ai trattamenti effettuati nel contesto emergenziale (provv. 12 novembre 
2020, n. 218, doc. web n. 9519603).

5.3. Indagine di sieroprevalenza sulla diffusione del virus Sars-Cov-2

Il Garante si è espresso su uno schema di disposizione normativa di rango pri-
mario proposta dal Ministero della salute volta in particolare a consentire, attraverso 
l’istituzione di una specifica piattaforma tecnologica, la realizzazione di studi epide-
miologici e di statistiche affidabili e complete da parte del Ministero della salute e 
dell’Istat sullo stato immunitario della popolazione, indispensabili per garantire la 
protezione dall’emergenza sanitaria in atto, evidenziando specifiche criticità correla-
te all’applicazione dei principi in materia di protezione dei dati personali (parere 4 
maggio 2020, n. 82, doc. web n. 9340513: v. anche parr. 2.1, n. 6 e 3.1.2). 

In primo luogo, è stato osservato come lo schema inizialmente proposto indivi-
duasse una serie di finalità di rilevante interesse pubblico eccessivamente eterogenee 
tra loro (in particolare, attività amministrative e certificatorie correlate all’assistenza 
sanitaria o sociale, tutela e cura della salute, di sanità pubblica, protezione civile, 
programmazione sanitaria, ricerca scientifica, medica, biomedica ed epidemiologica 
nonché statistica), ciascuna presidiata nell’ordinamento da specifiche misure a tutela 
degli interessati che la disposizione, così come inizialmente concepita, non avrebbe 
consentito di rispettare.

L’Autorità  ha  poi  evidenziato  come  il  trattamento  di  dati  personali  per  scopi 
statistici e di ricerca scientifica, se svolto da soggetti facenti parte del Sistan, debba 
conformarsi − oltre che alle norme del RGPD (artt. 5, par. 1, lett. c) ed e), e 89) e 
del Codice (artt. 104 e ss.) − anche alle pertinenti regole deontologiche (art. 2-qua-
ter e all. A4 e A5 al Codice) e alla specifica disciplina di settore di cui al d.lgs. n. 

89

RELAZIONE 2020II5322/1989. In tal senso, il Garante ha sottolineato l’esigenza che l’individuazione 
da parte dell’Istat, sulla base delle fonti amministrative di cui dispone per i propri 
fini istituzionali, di un campione di popolazione da sottoporre ad accertamento 
sierologico, i cui risultati sarebbero stati utilizzati per perseguire le finalità di cui 
alla norma in esame, dovesse essere riconsiderata alla luce del divieto di utilizzo 
dei dati trattati a fini statistici o di ricerca scientifica per l’assunzione di decisioni 
o provvedimenti individuali o comunque per fini eterogenei (art. 105 del Codice, 
cons. 162 del RGPD, cons. 27 del regolamento (CE) n. 2009/223 sulle statistiche 
europee e art. 4 della raccomandazione del Consiglio d’Europa n. R(97) relativa 
alla protezione dei personali raccolti e trattati per scopi statistici; cfr. anche parere 
del Garante sullo schema di Programma statistico nazionale 2017-2019, Aggior-
namento 2018-2019 del 9 maggio 2018, n. 271, doc. web n. 9001732).

Su tali basi, è stata ritenuta non conforme la previsione dell’accesso da parte 
delle regioni e delle province autonome per finalità di analisi e programmazione 
nell’ambito dell’emergenza epidemiologica ai dati identificativi trasmessi dall’Istat 
all’apposita piattaforma del Ministero della salute, arricchiti di quelli sulla salute 
e genetici, suscettibili peraltro di interconnessione con ulteriori, non meglio pre-
cisati, dati personali presenti in banche dati dell’Istat e del medesimo Dicastero. 

Parimenti critica è stata considerata la previsione dell’interconnessione dei dati 
sulla salute e genetici raccolti nell’ambito dell’indagine di sieroprevalenza tra nu-
merosissimi  soggetti  cui  sono  attribuite  differenti  competenze  e  funzioni,  quali 
il Ministero della salute, l’Istat, la Croce rossa italiana, le regioni, le province au-
tonome, i laboratori che effettuano il prelievo e gli altri soggetti (tra i quali, uni-
versità e centri ricerca), nonché l’Istituto superiore di sanità (Iss). Ciò in quanto, 
per effetto di una disposizione siffatta, numerosi soggetti, in parte indeterminati, 
sarebbero stati autorizzati ad accedere a informazioni individuali sanitarie e gene-
tiche su larga scala, senza un’adeguata esplicitazione delle finalità del trattamento, 
dei ruoli ricoperti (con le conseguenti responsabilità), delle misure a garanzia dei 
diritti e delle libertà degli interessati.

Tali trattamenti sono stati ritenuti incompatibili, oltre che con il principio di 
cui  all’art.  105  del  Codice,  anche  con  la  disciplina  del  segreto  statistico,  con  il 
regime di comunicabilità dei dati raccolti dall’Istat di cui al d.lgs. n. 322/1989, 
nonché  con  le  citate  regole  deontologiche  e  il  disposto  dell’art.  5-ter,  d.lgs.  n. 
33/2013. Su tali basi, il Garante ha ritenuto necessario che, nell’ambito dei sistemi 
informativi del Ministero della salute e delle regioni, fosse previsto il trattamento 
di dati aggregati risultanti dall’indagine di sieroprevalenza effettuata a scopi stati-
stici e di ricerca scientifica.

Con riferimento alla creazione del campione, lo schema di disposizione faceva 
riferimento al concetto di stratificazione della popolazione sul quale il Garante si 
era già espresso con un parere reso al Consiglio di Stato in relazione a un progetto 
del medesimo Ministero della salute basato sulla stratificazione della popolazione 
(cfr. parere 5 marzo 2020, n. 43, doc. web n. 9304455). È stata pertanto ribadita 
la necessità che tale attività fosse in ogni caso preceduta da un’adeguata analisi dei 
rischi per i diritti degli interessati, nel rispetto dei principi di responsabilizzazione e 
protezione dei dati personali fin dalla progettazione (artt. 5, par. 2 e 25 del RGPD).
Il Garante ha infine ritenuto necessario che fossero meglio definite le caratte-
ristiche essenziali dell’istituenda banca biologica nazionale contenente i campioni 
di fonte sierologica, richiedendo, in particolare, l’indicazione dell’ambito di isti-
tuzione, delle finalità perseguite, della titolarità del trattamento, delle operazioni 
eseguibili, dei soggetti legittimati all’accesso e delle misure di sicurezza adeguate, 
anche tenuto conto del trattamento di dati genetici ivi previsto.

90

Banca biologica 
nazionale contenente 
i campioni di fonte 
sierologica

L’ATTIVITÀ SVOLTA DAL GARANTEII5A  seguito  della  trasmissione  del  parere  al  Ministero  richiedente,  sono  state 
avviate intense e proficue interlocuzioni tra gli uffici del Ministero della salute, 
dell’Istat, della Protezione civile e dell’Autorità che hanno consentito di riformu-
lare la disposizione in modo da superare i rilievi evidenziati.

5.4. Sistema di refertazione dei tamponi antigenici rapidi da parte dei medici di medi-
cina generale e dei pediatri di libera scelta

Il Garante ha espresso il proprio parere su uno schema di decreto del Mef concer-
nente le modalità attuative del sistema di refertazione dei tamponi antigenici rapidi 
da parte dei medici di medicina generale e dei pediatri di libera scelta e di messa a 
disposizione dei referti elettronici agli interessati e ai soggetti deputati alle operazioni 
di contact tracing tramite il Sistema TS (parere d’urgenza del Presidente, 3 novembre 
2020, n. 215, doc. web n. 9563445: cfr. par. 2.1, n. 2).

Al riguardo, l’Ufficio, nel corso delle interlocuzioni con il Mef e con il Ministero 
della salute, ha fornito il proprio contributo affinché, seppur con l’urgenza connessa 
al contesto emergenziale, le soluzioni individuate fossero rispettose della disciplina 
in materia di trattamento dei dati sulla salute. Le osservazioni formulate hanno ri-
guardato in particolare la necessità che fosse definita la titolarità del trattamento in 
capo al Mef, le modalità con cui rendere le informazioni di cui agli artt. 13 e 14 del 
RGPD agli interessati e che le misure a protezione dei dati trattati descritte nel disci-
plinare tecnico fossero individuate e adottate a seguito di una valutazione dei rischi 
per i diritti e le libertà degli interessati, costantemente verificata.

L’Ufficio ha collaborato per individuare le modalità attraverso le quali i medici, 
utilizzando le funzionalità del Sistema TS, anche tramite servizi web, possano pre-
disporre il referto elettronico relativo al tampone naso faringeo per la rilevazione 
del  Sars-CoV-2  eseguito  per  ciascun  assistito,  individuato  univocamente  a  livello 
nazionale dal Numero di referto elettronico (Nrfe) assegnato dal Sistema TS in fase 
di compilazione del referto da parte del medico; il Nrfe costituisce così la chiave 
attraverso la quale identificare e rendere disponibile il referto all’interessato. 

È stato inoltre assicurato che il referto sia reso disponibile all’assistito, nel rispetto 
della disciplina in materia di protezione dei dati personali, con diverse modalità: 
attraverso il Fse; inserendo nella Piattaforma nazionale del Sistema TS il Nrfe rice-
vuto dal medico (anche via sms), il codice fiscale e la data di scadenza della tessera 
sanitaria, oppure mediante un messaggio di posta elettronica. La Piattaforma verrà 
utilizzata anche dall’operatore sanitario del dipartimento di prevenzione dell’Asl ter-
ritorialmente competente al fine di contattare il paziente per effettuare l’indagine 
epidemiologica, che (come detto) prevede anche la verifica dell’installazione dell’app 
del Sistema di allerta Covid-19 nei casi confermati di Covid-19.

Con specifico riferimento alle modalità di accesso da parte dell’interessato alla 
Piattaforma nazionale, il Garante ha suggerito le seguenti misure ulteriori a garanzia 
della riservatezza dei dati: a) la possibilità, per l’interessato, di non rendere più con-
sultabile il singolo referto attraverso la Piattaforma; b) la visualizzazione, nell’area 
riservata all’utente, della data e dell’ora degli ultimi accessi alla Piattaforma, al fine 
di consentire allo stesso di controllare le consultazioni che sono state effettuate al 
referto del tampone; c) l’adozione di un meccanismo di tipo CAPTCHA in grado 
di contrastare  efficacemente eventuali attacchi a “forza bruta” (brute force), basati 
sull’enumerazione delle credenziali di accesso e condotti mediante l’utilizzo di si-
stemi automatici (bot); d) la definizione che l’accesso con modalità semplificata sia 
limitato esclusivamente al referto identificato dal Nrfe.

91

RELAZIONE 2020II5.5. Diffusione di dati sulla salute di pazienti affetti da Covid-19

Numerosi i reclami e le segnalazioni trattate concernenti la diffusione da parte 
di strutture sanitarie di dati sulla salute di pazienti affetti o deceduti per Covid-19. 
In un caso, i parenti di un paziente deceduto a causa delle complicanze del Co-
vid-19 hanno segnalato al Garante che l’ospedale che aveva prestato le cure al loro 
caro aveva diffuso numerose informazioni di dettaglio sulla storia clinica del defunto 
mediante la diramazione di un comunicato stampa, riportato poi da alcune testate 
giornalistiche  locali.  Il  Garante  ha  sanzionato  il  titolare  del  trattamento,  avendo 
accertato che, tramite il comunicato, la struttura sanitaria aveva effettuato una dif-
fusione di numerosi dati sulla salute del paziente deceduto per Covid-19 espressa-
mente vietata dal Codice (provv. 27 gennaio 2021, n. 35, doc. web 9549143). Nel 
provvedimento  l’Autorità  ha  ritenuto  che  l’esigenza  di  informare  l’opinione  pub-
blica sull’appropriatezza dell’assistenza prestata ai pazienti ricoverati per Covid-19, 
richiamata dalla struttura sanitaria, non richiedeva la diffusione di informazioni cli-
niche di dettaglio sullo stato di salute del paziente. 

Al riguardo, con specifico riferimento alla diffusione di dati personali riguardanti 
persone risultate positive al Covid-19 sui social media e sugli organi di stampa, an-
che digitali, sin dall’inizio della pandemia il Garante ha sottolineato che anche nella 
situazione di emergenza sanitaria, nella quale l’informazione svolge un servizio in-
dispensabile per la collettività, non possono essere disattese alcune garanzie a tutela 
della riservatezza e della dignità delle persone colpite dalla malattia contenute nella 
normativa  vigente  e  nelle  regole  deontologiche  relative  all’attività  giornalistica  (v. 
comunicato stampa 31 marzo 2020, doc. web n. 9303613).

Alcune  istruttorie  sono  state  avviate  con  riferimento  alla  diffusione  di  notizie 
relative allo stato di salute di soggetti affetti da Covid-19 da parte del personale sani-
tario operante presso le strutture ove erano ricoverati gli interessati.

Attraverso lo strumento delle FAQ, sono state poi fornite indicazioni in ordine 
al divieto di diffondere i dati identificativi delle persone positive al Covid-19 o sot-
toposte ad isolamento domiciliare. È stato infatti chiarito che le aziende sanitarie e 
qualsiasi altro soggetto pubblico o privato non possono diffondere, attraverso siti 
web o altri canali, i nominativi dei casi accertati di Covid-19 o dei soggetti sottoposti 
alla misura dell’isolamento per finalità di contenimento della diffusione dell’epide-
mia (cfr. FAQ su trattamento dati nel contesto sanitario nell’ambito dell’emergenza 
sanitaria).

5.6. Sistemi informativi regionali per il controllo della diffusione del virus

Nell’ambito dell’emergenza sanitaria sono state avviate alcune istruttorie in meri-
to a trattamenti dei dati effettuati tramite app promosse da regioni e da altri soggetti 
pubblici. 

In  particolare,  a  seguito  di  numerose  segnalazioni,  l’Ufficio  ha  avviato  proce-
dimenti istruttori in merito al trattamento effettuato con app regionali aventi una 
pluralità di finalità: tracciare una mappa del contagio tramite la compilazione di un 
questionario giornaliero da parte degli utenti, monitorare la diffusione del virus dei 
contagiati asintomatici previamente registrati su un apposito portale, controllare i 
soggetti in isolamento domiciliare, tracciare i contatti, censire i soggetti che facevano 
ingresso nel territorio regionale nonché raccogliere autodichiarazioni circa la sinto-
matologia da Covid-19 per facilitare i rapporti tra il paziente e l’operatore sanitario.
Al riguardo, anche attraverso lo strumento delle FAQ, il Garante ha rappresen-

92

L’ATTIVITÀ SVOLTA DAL GARANTEII5tato che la normativa d’urgenza adottata per il Covid-19 ha previsto misure rigorose 
per lo svolgimento delle visite mediche al fine di favorire l’adozione di misure di 
protezione per il paziente e per il personale sanitario, nonché per garantire il distan-
ziamento interpersonale tra gli stessi pazienti.

In  tale  contesto,  le  strutture  sanitarie  che  intendono  avvalersi  di  strumenti  di 
telemedicina (app di telediagnosi, teleconsulto, teleassistenza e telemonitoraggio uti-
lizzate dal personale medico) per effettuare diagnosi o terapie a distanza non devono 
richiedere uno specifico consenso al trattamento dei dati personali dell’interessato, 
in quanto si tratta di una diversa modalità di svolgimento del rapporto medico-pa-
ziente (cfr. in particolare art. 9, par. 2, lett. h) e par. 3 del RGPD). Il titolare del 
trattamento  dovrà  in  ogni  caso  provvedere  a  effettuare  la  valutazione  di  impatto 
(art. 35 del RGPD), fornire all’interessato un’informativa completa con riferimento 
al trattamento dei dati effettuato attraverso l’app, nonché assicurare il rispetto dei 
principi di integrità, riservatezza ed esattezza dei dati trattati. È stato poi precisato 
che il Ssn deve garantire la prestazione sanitaria anche a coloro che non possono o 
non intendono installare app di telemedicina (cfr. FAQ - app nazionale di contact 
tracing e app regionali per Covid-19).

Nel caso della Regione Veneto, l’Ufficio è stato coinvolto con riferimento all’at-
tuazione della legge regionale 17 novembre 2020, n. 35, volta ad istituire e imple-
mentare una piattaforma informatica regionale per il monitoraggio dell’emergenza 
epidemiologica da Covid-19. In particolare, si prevede che, all’esito della valutazione 
di impatto sul trattamento dei dati posti in essere attraverso la piattaforma, la Regio-
ne proceda a richiedere l’autorizzazione del Garante ai sensi dell’art. 2-quinquiedecies 
del Codice.

Alcune regioni che avevano promosso app di contact tracing su base volontaria 
(sulle quali l’Ufficio aveva avviato specifiche attività istruttorie) hanno interrotto tali 
iniziative a seguito dell’adozione dell’app di contact tracing nazionale.

A fronte delle diverse iniziative a livello regionale, il Garante, al fine di richiamare 
il quadro normativo legato ad un sistema di contact tracing digitale e uniformare a 
livello nazionale le garanzie poste a tutela degli interessati, ha elaborato le FAQ - app 
nazionale di contact tracing e app regionali per Covid-19 (pubblicate sul sito il 13 lu-
glio 2020). In particolare, con specifico riferimento alle app regionali, è stato chiarito 
che la loro installazione non può essere obbligatoria e non può condizionare l’accesso 
ad aree o territori, in quanto ciò inciderebbe sull’esercizio dei diritti fondamentali 
degli interessati, tra i quali, in particolare, la libertà di circolazione (art. 16 Cost.). In 
tal senso depone anche la norma nazionale che ha autorizzato il tracciamento digitale 
dei contatti attraverso il Sistema di allerta Covid-19 stabilendo che le persone non 
possono essere obbligate a installare l’app Immuni e che la mancata installazione non 
può comportare alcuna conseguenza pregiudizievole per gli interessati.

L’Autorità ha ribadito che le app devono trattare solamente i dati strettamente ne-
cessari a perseguire le finalità del trattamento, evitando di raccogliere dati eccedenti 
(ad es., quelli relativi all’ubicazione del dispositivo mobile dell’utente) e limitandosi 
a richiedere permessi per l’accesso a funzionalità o informazioni presenti nel dispo-
sitivo solo se indispensabili. Infine, è stato ribadito che amministrazioni pubbliche, 
regioni e strutture sanitarie dovranno valutare i rischi che potrebbero derivare dall’e-
ventuale trasferimento di dati a terze parti (ad es., mediante social login, notifiche 
push, ecc.), soprattutto se stabilite al di fuori dell’UE (cfr. FAQ - app nazionale di 
contact tracing e app regionali per Covid-19).

93

RELAZIONE 2020II55.7. Modalità semplificate per la consegna dei referti dei test per la ricerca del Covid-19

L’emergenza sanitaria ha portato le strutture sanitarie pubbliche e private a im-
plementare sistemi di refertazione online sia con riferimento ai test per il Covid-19 
che per le altre prestazioni sanitarie. Tale esigenza discende soprattutto dalla necessi-
tà di evitare assembramenti nei luoghi deputati al ritiro dei referti e di assicurare che 
il referto per il Covid-19 sia reso noto all’interessato nel più breve tempo possibile, 
affinché possano essere prestate le necessarie cure e adottate tempestivamente le ne-
cessarie misure di contenimento.

Oltre alle modalità previste a livello nazionale per favorire una rapida consulta-
zione dei referti Covid-19, tra cui la richiamata Piattaforma nazionale (cfr. par. 5.6), 
l’Ufficio è stato coinvolto da alcune regioni sul tema dell’individuazione di modalità 
semplificate di accesso ai referti durante il periodo emergenziale nonché da alcune 
strutture sanitarie pubbliche sull’attuazione delle garanzie previste dalla disciplina 
sulla refertazione online nel contesto pandemico (d.P.C.M. 8 agosto 2020).

Una significativa attività di collaborazione istituzionale è stata svolta con la Re-
gione Lombardia in merito all’individuazione di una nuova modalità di consulta-
zione  dei  referti  dei  tamponi  naso  faringei  per  la  rilevazione  del  Sars-CoV-2  per 
quanti non siano ancora in possesso di credenziali o dispositivi di autenticazione 
per accedere al Fse. Con specifico riferimento all’emergenza sanitaria in atto e in 
considerazione dell’aumento delle richieste dei tamponi, è reso indispensabile in-
centivare la consultazione dell’esito dei tamponi da remoto, evitando che i singoli si 
recassero fisicamente a ritirare la copia cartacea, con i connessi rischi di diffusione 
del  virus,  alleggerendo  contestualmente  l’attività  dei  dipartimenti  di  prevenzione 
che non avrebbero dovuto più dedicare personale alla trasmissione del referto con 
altre modalità (ad es. via e-mail ). In considerazione di tali esigenze e della specifica 
disciplina emergenziale vigente, è stato considerato compatibile con la disciplina in 
materia di protezione dei dati personali un servizio telematico regionale che prevede, 
previo consenso informato dell’interessato, successivamente revocabile, l’accesso a 
una specifica sezione del proprio Fse dove prendere visione unicamente del referto 
relativo all’ultimo tampone effettuato per la rilevazione del Covid-19, ivi disponibile 
per un tempo limitato (15 giorni).

Sono state avviate attività istruttorie a seguito di reclami e segnalazioni in ordine 
a quanto riportato dalla stampa circa le modalità attraverso le quali alcuni portali re-
gionali garantivano la corretta identificazione dell’utente nelle operazioni di accesso 
ai referti Covid-19.

L’Ufficio ha istruito numerose segnalazioni e reclami aventi ad oggetto il man-
cato rispetto della disciplina vigente in materia di protezione dei dati personali con 
riferimento alle modalità, sia cartacee che digitali, di consegna dei referti per Co-
vid-19. Alcune segnalazioni hanno riguardato anche le modalità di effettuazione dei 
test, talvolta risultate poco rispettose delle disposizioni a tutela della confidenzialità 
del rapporto medico-paziente e della dignità dei soggetti che si sottopongono a tali 
test. In alcuni dei casi oggetto di istruttoria sono stati avviati specifici procedimenti 
sanzionatori.

5.8. Il trattamento dei dati personali da parte delle strutture sanitarie nell’ambito della 
gestione dell’emergenza sanitaria

Sono pervenuti al Garante numerosi reclami e segnalazioni in merito al tratta-
mento dei dati personali effettuati da parte delle strutture sanitarie nell’ambito della 

94

L’ATTIVITÀ SVOLTA DAL GARANTEII5gestione dell’emergenza sanitaria (circa 150).

Talora le segnalazioni hanno riguardato le modalità con le quali le strutture sani-
tarie hanno trasmesso ai pazienti affetti da Covid-19 o posti in isolamento fiduciario 
informazioni relative alla loro condizione (regole di isolamento, profilassi, ecc.). In 
molti dei casi segnalati tali comunicazioni sono avvenute attraverso l’invio di e-mail 
a tutti i destinatari inseriti in chiaro nel campo relativo ai destinatari, circostanza che 
ha consentito, di fatto, senza giustificato motivo e in assenza di qualsivoglia presup-
posto normativo, a ciascuno di questi di prendere conoscenza dell’indirizzo di posta 
elettronica degli altri soggetti affetti da Covid-19 o sottoposti alla medesima misura 
di limitazione del contagio. Al riguardo, l’Ufficio ha evidenziato che la finalità di 
fornire, in tempi rapidi, ai pazienti affetti da coronavirus o ai soggetti sottoposti ad 
isolamento domiciliare indicazioni relative alla loro condizione poteva essere util-
mente perseguita, senza pregiudizio per la riservatezza degli interessati, inserendo 
l’indirizzo di posta elettronica dei destinatari dell’e-mail nel campo denominato “co-
pia conoscenza nascosta”.

Numerose istruttorie hanno riguardato anche il trattamento dei dati effettuato 
nell’ambito delle attività di sorveglianza sanitaria svolte dai dipartimenti di preven-
zione delle aziende sanitarie. Le disposizioni d’urgenza adottate nel corso dell’ulti-
mo anno prevedono interventi emergenziali che implicano il trattamento dei dati 
e che sono frutto di un delicato bilanciamento tra le esigenze di sanità pubblica e 
quelle relative alla protezione dei dati personali, in conformità a quanto dettato dal 
Regolamento per il perseguimento di motivi di interesse pubblico nei settori della 
sanità pubblica (cfr. art. 9, par. 1, lett. i). Tali disposizioni prevedono, allo stato, che 
l’operatore di sanità pubblica, al fine di determinare le misure di contenimento di 
contagio più opportune, sia chiamato a ricostruire la filiera dei contatti stretti del 
soggetto risultato positivo al Covid-19 (art. 3, comma 6, d.P.C.M. 8 marzo 2020, 
circolare del Ministero della salute 22 febbraio 2020, n. 5443 e successive modifi-
cazioni e integrazioni). L’Ufficio, nel rinvenire alcune modalità di sorveglianza poco 
rispettose della disciplina sulla protezione dei dati, con riferimento alle quali sono 
stati avviati anche procedimenti sanzionatori, ha rappresentato che risultano invece 
legittime  le  richieste  da  parte  dell’operatore  sanitario  di  conoscere  l’identità  delle 
persone con cui il soggetto positivo ha avuto un contatto stretto, in quanto informa-
zioni indispensabili alla ricostruzione della filiera dei contatti.

Numerosi i reclami relativi alla ricezione, da parte di pazienti, di referti Covid-19 
(tamponi e test) riferiti ad altri soggetti, ovvero, da parte di istituzioni, di elenchi 
dei soggetti positivi, al di fuori dei casi previsti dalla legge. L’Ufficio, pur tenendo in 
considerazione lo stato di emergenza legato all’epidemia da Covid-19 (con il relativo 
sovraccarico  di  lavoro  e  le  difficoltà  operative  affrontate  dalle  strutture  sanitarie), 
ha avviato distinte attività istruttorie che, in alcuni casi, hanno portato all’avvio di 
procedimenti sanzionatori.

Nell’ambito  delle  istruttorie  avviate,  si  segnalano,  in  particolare,  i  chiarimenti 
forniti alla Presidenza del Consiglio dei ministri in ordine alla possibilità che i Di-
partimenti dell’amministrazione penitenziaria (Dap) possano accedere direttamen-
te alle banche dati relative a persone positive al Covid-19, ovvero in situazione di 
quarantena, in vista dell’eventuale riattivazione dei colloqui visivi dei detenuti con 
i propri congiunti. Al riguardo, l’Ufficio ha evidenziato che, nel contemperamento 
tra la tutela dei diritti degli interessati e la tutela della salute del detenuto, va tenuta 
in considerazione l’assenza di una mappatura dell’intera popolazione in merito al 
contagio  da  Covid-19.  Pertanto  gli  istituti  penitenziari,  coerentemente  a  quanto 
raccomandato dall’Iss, fino al perdurare dell’emergenza in corso, devono adottare le 
misure di protezione individuale disposte dal Governo per i detenuti (es. dispositivi 

95

Persone in stato
di detenzione 

RELAZIONE 2020II5Unep 

personali) che, con riferimento ai colloqui, consistono nell’adozione di misure di 
protezione individuale in occasione di ogni visita, atteso che lo stato di positività al 
coronavirus del visitatore potrebbe non essere stata (ancora) accertata. Il conteni-
mento del contagio e la protezione dei detenuti non risultano essere assicurati infatti 
dalla conoscenza dell’eventuale stato di salute dei soggetti che intendono effettuare 
i  previsti  colloqui  con  gli  stessi  ma,  come  ribadito  dalle  disposizioni  vigenti,  dal 
regolare uso di adeguati dispositivi di protezione individuale. A tali considerazioni 
si aggiungono quelle relative al costante e difficile aggiornamento degli elenchi, in 
continua implementazione da parte delle diverse e numerose strutture sanitarie pre-
senti sul territorio nazionale. 

Pertanto, attese le peculiarità del contesto carcerario e le particolari esigenze di 
prevenzione che lo caratterizzano, si è ritenuto che la finalità sottesa alla richiesta 
delle informazioni possa essere utilmente perseguita dal Dap attraverso una diversa 
procedura, maggiormente rispettosa dei richiamati principi in materia di protezione 
dei  dati  personali.  In  particolare,  la  Direzione  degli  istituti  penitenziari  potrebbe 
avanzare una richiesta alla competente prefettura (quale ente avente accesso alle ban-
che dati relative ai soggetti positivi al Covid-19 o sottoposti a isolamento domicilia-
re) affinché svolga un’interrogazione puntuale sulla condizione dei soggetti ammessi 
a  colloquio  con  detenuti.  La  comunicazione  dei  soli  risultati  della  interrogazione 
puntuale  consentirebbe  al  Dap  di  soddisfare  le  menzionate  esigenze  informative, 
limitando la conoscenza ai dati che sono effettivamente necessari allo svolgimento 
delle proprie funzioni ai sensi dell’art. 5, par. 1, lett. c), del RGPD, senza determina-
re un accesso indiscriminato e generalizzato a tutte le informazioni in possesso delle 
prefetture.

Di contenuto sostanzialmente analogo sono stati i chiarimenti forniti al Mini-
stero  della  giustizia  in  ordine  alla  possibilità  che  gli  Uffici  notifiche,  esecuzioni  e 
protesti (Unep) possano accedere agli elenchi aggiornati delle persone risultate po-
sitive o di quelle poste in isolamento al fine di gestire lo svolgimento delle attività 
giurisdizionali anche alla luce di alcune circolari ministeriali che sono state adottate 
sul tema (nota 9 giugno 2020, doc. web n. 9429175).

5.9. Procedura IMI su “Covid: registro viaggiatori”

È pervenuta una richiesta di assistenza reciproca, ai sensi dell’art. 61 del RGPD, 
volta conoscere se esistono negli altri Stati membri procedure specifiche per i viag-
giatori finalizzate a contrastare il diffondersi della pandemia da Covid-19.

In particolare, l’Autorità lettone era interessata a conoscere la base giuridica e le 
finalità di tali trattamenti, le autorità che trattano tali informazioni, il tipo di elabo-
razioni consentite e se vi siano questionari da compilare e da presentare alle autorità 
sanitarie da parte dei turisti italiani che rientrano nel nostro Paese. 

Nella risposta fornita si è svolta una sintetica ricostruzione normativa, eviden-
ziando le disposizioni maggiormente rilevanti, in particolare quelle contenute nei 
d.P.C.M,  7  agosto  e  7  settembre  2020,  e  si  è  portato  all’attenzione  dell’Autorità 
lettone il link alla pagina web del Ministero della salute che riassume le regole Co-
vid-19 per i viaggiatori. Infine l’Ufficio ha dato riscontro alle specifiche domande 
sottoposte dalla Autorità lettone alle altre autorità in merito alla base giuridica e alle 
finalità del trattamento.

96

L’ATTIVITÀ SVOLTA DAL GARANTEII55.10. Il trattamento di dati personali per scopi di ricerca scientifica nell’ambito dell’e-
mergenza da Covid-19

A seguito di specifici quesiti relativi al trattamento dei dati personali per scopi di 
ricerca scientifica nell’ambito dell’emergenza da Covid-19, l’Autorità, attraverso lo 
strumento delle FAQ, ha chiarito alcuni profili di seguito riportati.

Il presupposto giuridico per trattare dati personali, anche relativi alla salute dei 
pazienti affetti da Covid-19, per lo svolgimento di sperimentazioni cliniche dei me-
dicinali (quali ad es., gli studi clinici sperimentali sui medicinali di fase I, II, III e 
IV, gli studi osservazionali sui farmaci e i programmi di uso terapeutico compassio-
nevole), strettamente necessari per contrastare e studiare la pandemia in corso è il 
consenso degli interessati, ovvero altro presupposto giuridico ai sensi dell’art. 9, par. 
2, del RGPD, in conformità al diritto dell’Unione o nazionale per motivi di interesse 
pubblico rilevante, per motivi di interesse pubblico nel settore della sanità pubblica e 
per fini di ricerca scientifica (art. 9, par. 2, lett. a), g ), i ) e j ), del RGPD). 

Qualora non sia possibile acquisire il consenso direttamente dagli interessati, i ti-
tolari del trattamento sono tenuti, laddove possibile, a raccogliere tale consenso, pre-
via idonea informativa, da chi esercita legalmente la potestà di questi ultimi, ovvero 
da un prossimo congiunto, da un familiare, da un convivente o, in loro assenza, dal 
responsabile della struttura presso cui dimora l’interessato (in analogia con quanto 
previsto dal punto 4.11.2 delle prescrizioni relative al trattamento dei dati genetici, 
all. 4 al provv. 5 giugno 2019, n. 146, recante le prescrizioni relative al trattamento 
di categorie particolari di dati, doc. web n. 9124510).

Qualora, per specifiche e comprovate ragioni, non sia possibile acquisire il con-
senso informato al trattamento dei dati personali neanche presso terzi, ovvero ciò ri-
schi di pregiudicare gravemente il buon esito della ricerca (si pensi al trattamento di 
dati riferiti a pazienti defunti o ricoverati in reparti di terapia intensiva), i titolari che 
intendano svolgere trattamenti di dati personali che riguardano esclusivamente studi 
sperimentali e gli usi compassionevoli dei medicinali per uso umano, per la cura e la 
prevenzione del virus Covid-19, non sono obbligati, in forza della normativa relativa 
alla fase emergenziale, alla preventiva sottoposizione del progetto di ricerca nonché 
della relativa valutazione di impatto alla consultazione preventiva del Garante di cui 
all’art. 110 del Codice (v. altresì art. 14, d.l. 9 marzo 2020, n. 14 e art. 17, d.l. 17 
marzo 2020 n. 18).

Con specifico riguardo alle ricerche mediche relative al Covid-19 finanziate dal 
Ministero della salute sulla base del bando adottato il 1° aprile 2020 per invitare gli 
Istituti di ricovero e cura a carattere scientifico (Ircss) a presentare progetti di ricerca 
medica finalizzati a migliorare la comprensione dell’epidemia Covid-19, il Garante 
ha chiarito che i trattamenti di dati personali anche relativi alla salute svolti dagli 
Ircss beneficiari dei finanziamenti nell’ambito delle ricerche finalizzate al contrasto 
della pandemia possono essere effettuati senza il consenso degli interessati in quanto 
ineriscono alle funzioni di rilevante interesse pubblico attribuite anche ai soggetti 
del Ssn. I predetti Ircss che trattano dati personali nell’ambito delle ricerche medi-
che finanziate dal Ministero non devono, pertanto, porre in essere gli adempimenti 
previsti dall’art. 110 del Codice.

L’Ufficio  ha  altresì  collaborato  con  Aifa  nella  predisposizione  del  comunicato 
stampa sulla gestione degli studi clinici in Italia in corso di emergenza da Covid-19. 
In particolare, sono state fornite specifiche indicazioni in materia di protezione dei 
dati personali nell’ambito della gestione da remoto della fase di monitoraggio delle 
sperimentazioni cliniche dei farmaci.

97

RELAZIONE 2020II55.11. Sanità digitale 

5.11.1. Il Fascicolo sanitario elettronico
La disciplina relativa al Fse è stata significativamente innovata attraverso la sop-
pressione del comma 3-bis dell’art. 12, d.l. n. 179/2012 (cd. consenso all’alimenta-
zione) ad opera del d.l. Rilancio. Tale modifica ha determinato la costituzione e l’ali-
mentazione automatica del Fse, a prescindere dal consenso dell’interessato/assistito. 
Il consenso di quest’ultimo è invece ancora necessario per la consultazione del Fse 
per finalità di cura (cd. consenso alla consultazione). Il Fse è, pertanto, alimentato in 
maniera continuativa e tempestiva dagli esercenti le professioni sanitarie che pren-
dono in cura l’assistito, operanti ora anche al di fuori del Ssn, nonché su iniziativa 
dello stesso interessato, arricchendo con i dati a sua disposizione la partizione del Fse 
denominata “Taccuino personale”.

A  seguito  della  recente  modifica  normativa,  è  stata  esaminata  la  problematica 
relativa alla possibilità di rendere accessibili tramite il Fse anche i dati derivanti dagli 
eventi clinici occorsi all’assistito prima della data di entrata in vigore del d.l. Rilan-
cio, a prescindere dalla circostanza che lo stesso interessato avesse prestato, prima di 
tale data, il consenso all’alimentazione del Fse all’epoca vigente. 

Il Garante ha preso atto che la nuova formulazione dell’art. 12 evidenzia la vo-
lontà del legislatore di mettere a disposizione di ognuno un Fse completo con rife-
rimento ai dati relativi agli eventi clinici e ha mantenuto il regime di accessibilità 
allo stesso precedentemente previsto, subordinato cioè al consenso dell’interessato. 
L’alimentazione automatica dei fascicoli sanitari prevista dalla novella legislativa non 
amplia significativamente il perimetro dei dati generati da strutture sanitarie facenti 
parte del Ssn, già disponibili agli organi di governo (Regioni e Ministero della salute) 
attraverso i cd. flussi amministrativi e utilizzati per finalità di controllo della qualità, 
informazione sulla gestione e supervisione generale (a livello nazionale e locale) del 
sistema di assistenza sanitaria. Alla luce di ciò il Garante ha ritenuto che il Fse possa 
essere alimentato anche con i dati e i documenti relativi alle prestazioni sanitare ero-
gate dal Ssn antecedentemente alla data di entrata in vigore del d.l. Rilancio, senza 
necessità, al riguardo, di un’espressa manifestazione di volontà da parte dell’interes-
sato. Ciò, però, qualora ricorrano le seguenti condizioni:

- 

- 

sia effettuata un’adeguata campagna informativa a livello nazionale e regio-
nale volta a rendere edotti gli interessati in merito alle caratteristiche del trat-
tamento  effettuato  attraverso  il  Fse,  con  particolare  riferimento  alle  novità 
introdotte dal d.l. Rilancio;
sia comunque garantito all’interessato di poter esercitare il diritto di opporsi 
all’alimentazione del Fse con i dati sanitari generati da eventi clinici occorsi 
antecedentemente al 19 maggio 2020, entro un termine prestabilito, non in-
feriore a 30 giorni.

Per quanto riguarda invece i dati relativi alle prestazioni sanitarie erogate al di 
fuori del Ssn (che fino al 19 maggio non alimentavano il Fse), si è ritenuto che, alla 
luce delle disposizioni vigenti, questi possano essere inseriti nel Fse solo se relativi a 
prestazioni sanitarie erogate successivamente alla data di entrata in vigore del d.l. Ri-
lancio. Come detto, resta ferma la possibilità per l’interessato di rendere disponibili 
le informazioni relative alle prestazioni sanitarie eventualmente ricevute dalle strut-
ture sanitarie private prima del 19 maggio 2020 attraverso il “Taccuino personale” 
(cfr. nota 15 dicembre 2020).

In merito alle tematiche relative all’implementazione del Fse a livello nazionale, 
l’Ufficio ha continuato a partecipare al tavolo tecnico di monitoraggio e indirizzo 
per l’attuazione delle disposizioni in materia di Fse istituito presso il Ministero della 

98

L’ATTIVITÀ SVOLTA DAL GARANTEII5salute, fornendo chiarimenti sugli aspetti relativi al trattamento dei dati personali 
effettuati attraverso il Fse. In particolare, sono state fornite indicazioni in merito 
alle condizioni per l’accesso ai dati del fascicolo in condizioni di emergenza, alla de-
finizione dei contenuti dei documenti consultabili attraverso il Fse, alla tipologia di 
informazioni da rendere agli interessati e al trattamento dei dati cd. a maggior tutela, 
quali le informazioni legate all’interruzione di gravidanza o all’Hiv (note 6 ottobre 
e 15 dicembre 2020).

Sono  state  avviate  numerose  istruttorie  concernenti,  principalmente,  l’erronea 
attribuzione di referti e documenti sanitari in Fse di soggetti diversi dall’interessato e 
l’accesso al Fascicolo da parte di personale che, seppur autorizzato, non era coinvolto 
nel processo di cura dell’interessato.

Sempre in tema di Fse si segnala che, con provvedimento del 9 luglio 2020, n. 
141 (doc. web n. 9440117), il Garante ha adottato un provvedimento di ammoni-
mento nei confronti di un policlinico che aveva notificato una violazione dei dati 
personali  in  quanto,  a  seguito  dell’errata  identificazione  di  un  paziente  al  pronto 
soccorso, aveva reso disponibile un referto sul Fse di una persona diversa dall’inte-
ressato. All’esito dell’istruttoria, il Garante ha ritenuto illecito il trattamento di dati 
personali effettuato dal policlinico, in quanto l’avvenuto inserimento all’interno di 
un Fse del referto di un paziente diverso dall’interessato ha determinato la violazione 
delle disposizioni riguardanti la comunicazione a terzi di dati personali relativi alla  
salute dell’interessato (art. 9 del RGPD e artt. 83 e 84 del Codice in combinato 
disposto con l’art. 22, comma 11, d.lgs. n. 101/2018) e, di conseguenza, dei prin-
cipi di integrità e riservatezza del trattamento (art. 5, par. 1, lett. f ), del RGPD). 
L’Autorità ha qualificato il caso come violazione minore, ai sensi del cons. 148 del 
RGPD, considerata la natura isolata della vicenda riconducibile ad un errore umano 
nonché in ragione della notificazione della violazione all’Autorità da parte del titola-
re del trattamento (che ha altresì informato dell’accaduto l’interessato e ha adottato 
molteplici  atti  organizzativi  e  iniziative  formative  volte  a  sensibilizzare  le  persone 
autorizzate al trattamento al rispetto della disciplina in materia di protezione dati 
personali e delle procedure adottate in tema di corretta identificazione dei pazienti).
In un altro caso, il Garante ha sanzionato un’azienda sanitaria per avere errone-
amente inserito in 182 Fse (di cui solo 49 attivi) le lettere di dimissione ospedaliera 
di numerosi soggetti e per avere, quindi, reso possibile in 14 casi che l’intestatario 
del Fse avesse accesso allo stesso nel breve periodo in cui erano presenti i predetti 
documenti (provv. 14 gennaio 2021, n. 11, doc. web n. 9542155). Secondo quanto 
rilevato, la fattispecie sopra descritta, oggetto di notifica di violazione da parte del ti-
tolare, ha determinato una comunicazione di dati relativi alla salute a terzi in assenza 
di un idoneo presupposto giuridico e, quindi, in violazione dei principi di base del 
trattamento di cui agli artt. 5 e 9 del RGPD.

5.11.2. Il dossier sanitario
Il Garante ha continuato a ricevere numerose segnalazioni e reclami con riferi-
mento a presunte violazioni della disciplina in materia di protezione dei dati perso-
nali nell’ambito dei trattamenti effettuati attraverso i dossier sanitari aziendali.

Le istruttorie, in fase di definizione, hanno riguardato in particolar modo l’acces-
so a dossier sanitari da parte di soggetti che, seppure autorizzati, non erano coinvolti 
nel processo di cura dell’interessato. Altri casi hanno riguardato il mancato oscu-
ramento di alcuni dati e documenti a seguito di specifiche istanze presentate dagli 
interessati o, ancora, la presenza, nei dossier sanitari, di dati relativi alla salute di terzi.
In un caso, al termine del procedimento istruttorio avviato a seguito di tre notifi-
che di violazione, l’Autorità ha adottato un provvedimento correttivo e sanzionato-

99

RELAZIONE 2020II5rio nei confronti di una azienda ospedaliera per non aver adottato le misure tecniche 
e organizzative necessarie a tutelare i dati personali trattati attraverso il dossier sanita-
rio aziendale (provv. 23 gennaio 2020, n. 18, doc. web n. 9269629).

Il Garante ha infatti accertato che si erano verificati 16 accessi al dossier sanitario 
aziendale da parte del personale medico per ragioni personali, descritte dall’azien-
da come “mera curiosità”. È stato in particolare evidenziato che le misure adottate 
dall’azienda, con riferimento ai trattamenti effettuati attraverso il dossier sanitario 
aziendale, non hanno permesso di evitare la possibilità che il personale sanitario abi-
litato accedesse alla documentazione clinica di pazienti non in cura, determinando 
un trattamento illecito dei dati personali riguardanti gli interessati.

Il Garante ha poi rilevato che l’azienda aveva implementato le misure volte a limi-
tare l’accesso al dossier sanitario dei pazienti a vantaggio del solo personale sanitario 
che li aveva in cura soltanto dopo aver accertato gli episodi oggetto delle menzionate 
comunicazioni, individuando soluzioni logico-informatiche ispirate alle indicazioni 
già fornite dal Garante nelle linee guida del 2015 (doc. web n. 4091542) e ribadite 
nei provvedimenti adottati dall’Autorità in materia sin dal 2013. L’adozione pre-
ventiva di tali misure, anche alla luce dei principi di protezione dei dati fin dalla 
progettazione (privacy by design) e per impostazione predefinita (privacy by default) 
contemplati all’art. 25 del RGPD, avrebbe potuto impedire (o limitare) gli accessi 
non autorizzati ai dossier sanitari aziendali oggetto delle citate notifiche di violazioni 
effettuate dall’azienda.

5.11.3. App in ospedale
A  seguito  di  notizie  stampa,  sono  state  avviate  alcune  istruttorie  nei  confron-
ti  di  strutture  ospedaliere  in  merito  all’implementazione  di  applicazioni  idonee  a 
consentire ai pazienti che hanno effettuato un accesso al pronto soccorso e ai loro 
accompagnatori di monitorare l’iter diagnostico intrapreso. Tali iniziative si collo-
cano all’interno di un percorso volto a ottimizzare le procedure di comunicazione 
tra gli operatori sanitari e gli accompagnatori del paziente attraverso l’introduzione 
di sistemi più avanzati di interazione. Tali progetti, condivisibili e meritori, posso-
no essere realizzati nel pieno rispetto della disciplina in materia di protezione dei 
dati personali con l'adozione di adeguate cautele a salvaguardia dei diritti e delle 
libertà fondamentali degli interessati. A tal fine, è necessario che il titolare provveda 
a esaminare preventivamente i rischi per i diritti e le libertà degli interessati, indivi-
duando misure idonee ad offrire ai pazienti e ai loro accompagnatori soluzioni effi-
cienti, realizzate con modalità che tutelino in modo efficace i dati che li riguardano, 
tenendo in particolare considerazione che, attraverso tali strumenti, possono essere 
trattate informazioni sulla salute anche di un numero considerevole di pazienti in 
pronto soccorso. Tuttavia, si dovrebbe evitare, come accaduto presso taluni presidi 
ospedalieri, l’utilizzabilità di tali app qualora l’interessato si avvalga dei servizi ospe-
dalieri per particolari eventi o patologie (si pensi alle vittime di violenza domestica).
Nell’ambito di tali attività istruttorie, alcune delle quali sono ancora in fase di 
definizione,  l’Ufficio  ha  evidenziato  che  le  recenti  linee  di  indirizzo  nazionali  sul 
triage intraospedaliero del Ministero della salute (Accordo in sede di Conferenza Sta-
to-Regioni 1° agosto 2019) richiamano in più punti la necessità che i dipartimenti 
di emergenza e urgenza gestiscano e forniscano informazioni agli accompagnatori 
dei pazienti attraverso una comunicazione “efficace ed empatica sia con il paziente, 
sia con i familiari/accompagnatori”. Secondo quanto rappresentato nelle citate linee 
di indirizzo, “il tempo d’attesa in pronto soccorso può rappresentare un’opportunità 
per trasmettere al cittadino informazioni utili e coerenti sull’esperienza che sta viven-
do come paziente o accompagnatore”.

100

L’ATTIVITÀ SVOLTA DAL GARANTEII5Le informazioni trattate attraverso tali applicativi si qualificano, senza ombra di 
dubbio, come informazioni sulla salute degli interessati, in quanto indicano la pre-
stazione di un particolare servizio di assistenza sanitaria, ovvero di pronto soccorso, 
rivelando informazioni relative allo stato di salute dell’interessato attraverso l’indi-
cazione della presenza dello stesso in specifici ambulatori dell’ospedale o nell’Osser-
vazione breve intensiva (Obi), nonché del codice triage assegnatogli (art. 4, n. 15) e 
cons. 35 del RGPD).

In sede istruttoria l’Ufficio ha ritenuto che le fattispecie esaminate rientrassero 
tra quelle per le quali il titolare è tenuto ad effettuare una preventiva valutazione di 
impatto (art. 35 del RGPD), attesa la ricorrenza dei criteri indicati dal Comitato: 
formano oggetto di trattamento dati sulla salute, sono interessati soggetti vulnerabili 
(pazienti  di  un  pronto  soccorso)  e  si  prevede  l’uso  innovativo  o  l’applicazione  di 
nuove soluzioni tecnologiche od organizzative (cfr. linee guida in materia di valu-
tazione  d’impatto  sulla  protezione  dei  dati  e  determinazione  della  possibilità  che 
il  trattamento  “possa  presentare  un  rischio  elevato”  ai  fini  del  regolamento  (UE) 
2016/679 adottate il 4 aprile 2017, come modificate e adottate da ultimo il 4 otto-
bre 2017 -WP 248 rev.01, III, lett. B, punti 4, 7 e 8).

Una delle attività istruttorie si è conclusa con l’adozione di un provvedimento 
sanzionatorio nei confronti di una Asl in quanto il trattamento dei dati, effettuato 
attraverso un’app destinata ai pazienti del pronto soccorso, era stato posto in essere 
in assenza della valutazione di impatto (provv. 12 marzo 2020, n. 49, doc. web n. 
9310804). In particolare, la valutazione di impatto trasmessa dall’azienda era stata 
effettuata solo in tempi successivi rispetto alla richiesta di informazioni dell’Autorità 
e  comunque  non  rispondeva  ai  principi  e  alle  caratteristiche  richiesti  dal  RGPD 
(artt. 5 e 35), in quanto priva di numerosi elementi richiesti dall’art. 35, par. 7, del 
RGPD.

In un altro caso esaminato dall’Ufficio si è rilevato positivamente che, nella valu-
tazione di impatto effettuata, si era tenuto conto delle diverse tipologie di accessi al 
pronto soccorso, escludendone esplicitamente alcune dal servizio (ad es., gravità del-
le condizioni cliniche o possibilità che queste siano derivate da episodi di violenza) e 
si era scelto di non indicare nel dettaglio la tipologia di visita specialistica effettuata 
in pronto soccorso (cfr. Newsletter 6 aprile 2020, n. 464, doc. web n. 9307234).

5.12. Stratificazione della popolazione per rischio sanitario 

5.12.1. Iniziative di livello nazionale
Particolare rilievo assume il parere reso dal Garante al Consiglio di Stato in me-
rito alle nuove modalità di ripartizione del Fondo sanitario nazionale (Fsn) tra le 
regioni proposte dal Ministero della salute e basate sulla stratificazione della popola-
zione (parere 5 marzo 2020, n. 43, doc. web n. 9304455).

In  tale  parere,  l’Autorità,  nel  riconoscere  l’importanza  di  una  ripartizione  più 
equa del Fsn, basata su un’effettiva definizione dei diversi fabbisogni regionali, ha 
richiamato l’attenzione sulla necessità che i trattamenti di dati personali connessi 
a tale nuovo sistema di determinazione del Fsn siano previsti, sulla base di quanto 
richiesto dal Regolamento, da una specifica disposizione di legge. L’articolata attività 
di raccolta di categorie particolari di dati e l’interconnessione degli stessi anche con 
informazioni  di  carattere  reddituale,  volta  alla  creazione  di  un  database  di  livello 
individuale quale base informativa per procedere alla cd. stratificazione di tutti gli 
utenti del Ssn da un punto di vista clinico e sociale, comporterebbe infatti un’analisi 
dei dati relativi alla salute dell’intera popolazione italiana, da condurre periodica-

101

RELAZIONE 2020II5mente, all’esito della quale verrebbero prese decisioni i cui effetti si riverberano su 
tutti gli assistiti.

Secondo  il  Garante,  l’utilizzo  di  dati  dell’intera  popolazione,  ancorché  in  una 
non compiutamente descritta forma pseudonimizzata, ai fini della determinazione 
dei predetti pesi, dovrebbe essere, in ogni caso, suffragata da una compiuta analisi 
circa i rischi che ne potrebbero derivare per i diritti e le libertà fondamentali de-
gli interessati, alla luce dei principi di responsabilizzazione e di protezione dei dati 
personali fin dalla progettazione, nonché dall’obbligo di condurre una valutazione 
di impatto per i trattamenti (artt. 5, par. 2; 25, 35 e 36, par. 4, del RGPD) da ef-
fettuarsi  anche  in  via  generale  nel  contesto  dell’adozione  della  base  giuridica  del 
trattamento prospettato (cfr. art. 36, par. 10, del RGPD).

In tale parere il Garante ha poi ricordato che la necessità di un’adeguata base giu-
ridica che preveda in capo al Ministero la possibilità di procedere alla cd. attività di 
stratificazione della popolazione per il raggiungimento di specifiche finalità istituzio-
nali, assume ancor maggior rilievo in considerazione dell’intenzione, manifestata dallo 
stesso Dicastero, di utilizzare tale sistema di profilazione della popolazione anche per 
il raggiungimento di finalità ulteriori rispetto a quella in esame: in particolare, quella 
relativa alla creazione di modelli legati alla cd. medicina predittiva o di iniziativa. 

A tale riguardo, l’Autorità ha avviato confronti istituzionali con alcune regioni 
interessate a intraprendere iniziative legate alla cd. medicina predittiva o di inizia-
tiva, fondate su un’attività di stratificazione della popolazione residente, sostanzial-
mente analoga a quella proposta dal Ministero della salute.

L’Autorità ha pertanto ritenuto che, all’atto della richiesta di parere, non fosse 
possibile rinvenire una base giuridica anche per la cd. attività di stratificazione di 
tutti gli utenti del Ssn, volta a definire un profilo sanitario individuale legato alla 
presenza di patologie croniche e connesso a un profilo reddituale individuale (status 
sociale). Più puntualmente, il Garante ha rilevato che, con la proposta sottoposta al 
parere del Consiglio di Stato, il Ministero della salute intenderebbe procedere ad una 
ripartizione del Fsn ancorata ai criteri di cui all’art. 1, comma 34, l. n. 662/1996, 
attraverso una modalità nuova, che prevede l’uso di dati personali individuali e la 
stratificazione degli utenti del Ssn, che non risulta però disciplinata dalla richiamata 
legge n. 662/1996 e dal rinnovato sistema per la determinazione dei costi e dei fab-
bisogni standard per le regioni (nel settore sanitario previsto, a partire dal 2013, dal 
decreto legislativo n. 68/2011), né da specifiche disposizioni normative, come invece 
richiesto dalla disciplina sulla protezione dei dati personali.

Successivamente all’adozione del parere, il legislatore ha introdotto la possibilità 
per il Ministero della salute, nell’ambito delle funzioni relative a indirizzi generali 
e di coordinamento in materia di prevenzione, diagnosi, cura e riabilitazione delle 
malattie, nonché di programmazione tecnico sanitaria di rilievo nazionale e indiriz-
zo, coordinamento, monitoraggio dell’attività tecnico sanitaria regionale, di trattare 
dati personali, anche relativi alla salute degli assistiti, raccolti nei sistemi informativi 
del Ssn, per lo sviluppo di metodologie predittive dell’evoluzione del fabbisogno di 
salute della popolazione (art. 7, d.l. n. 34/2020).

Con regolamento adottato con decreto del Ministro della salute, previo parere 
del Garante, saranno individuati i dati personali che possono essere trattati a tal fine, 
le operazioni eseguibili, le modalità di acquisizione dei dati dai sistemi informativi 
dei soggetti che li detengono e le misure appropriate e specifiche per tutelare i diritti 
degli interessati, nonché i tempi di conservazione dei dati trattati. In questa prospet-
tiva è stato istituito un tavolo interistituzionale presso il Ministero della salute ai cui 
lavori partecipa anche l’Autorità.

102

L’ATTIVITÀ SVOLTA DAL GARANTEII55.12.2. Iniziative di livello regionale nell’ambito della cd. medicina di iniziativa
Come accennato, l’Ufficio ha continuato ad affrontare la tematica del rispetto 
della disciplina in materia di protezione dei dati personali nell’ambito della cd. me-
dicina di iniziativa, vale a dire di un modello assistenziale orientato alla promozione 
attiva della salute dell’individuo, specie se affetto da malattie croniche o disabilità, e 
alla responsabilizzazione delle persone nel proprio percorso di cura (cfr., tra i molti 
richiami, Ministero della salute, Assemblea generale del Consiglio Superiore di Sa-
nità, “Telemedicina − linee guida nazionali”, 10 luglio 2012, cfr. par. 2.3.2, decreto 
2 aprile 2015, n. 70).

Al riguardo il Garante, nell’ambito di un parere reso alla Provincia autonoma di 
Trento sul disegno di legge provinciale concernente ulteriori misure di sostegno per 
le famiglie, i lavoratori e i settori economici connesse all’emergenza epidemiologica 
da Covid-19 e conseguente variazione al bilancio di previsione della Provincia auto-
noma di Trento per gli esercizi finanziari 2020-2022, ha fornito indicazioni in meri-
to alla base giuridica dei trattamenti di dati personali effettuati nell’ambito della me-
dicina di iniziativa (pareri 8 maggio 2020, n. 84, doc. web n. 9344635 e 1° ottobre 
2020, n. 275, doc. web n. 9469372). In particolare, l’Autorità ha evidenziato che, al 
fine di realizzare tale modello assistenziale, la disposizione in parola avrebbe previsto 
che l’Azienda provinciale per i servizi sanitari potesse operare la stratificazione del 
rischio degli assistiti e degli assistibili attraverso l’analisi statistica, l’interconnessione, 
l’elaborazione dei dati gestiti nell’ambito dei diversi archivi del servizio informativo 
sanitario provinciale e dell’Azienda stessa, ivi inclusi i dati forniti dai soggetti accre-
ditati o convenzionati con il servizio sanitario provinciale. La disposizione, secondo 
l’Autorità, presentava non poche criticità in quanto perseguiva una pluralità di fi-
nalità (statistiche, di cura e amministrative) che si fondano su diversi presupposti di 
liceità, che la disposizione, così come formulata, non consente di rispettare. Ciò in 
violazione dei principi di liceità, correttezza, limitazione della finalità, minimizza-
zione e sicurezza dei dati, in quanto si accomunano, senza le necessarie distinzioni, 
trattamenti effettuati per scopi statistici, finalità amministrative e di cura. 

Il  Garante  ha  poi  evidenziato  che  l’attività  di  stratificazione  pone  elementi  di 
riflessione sia di tipo giuridico che etico. Il modello assistenziale proposto dalla di-
sposizione comporta infatti una profilazione dell’utente del servizio sanitario provin-
ciale, in quanto consiste in un trattamento automatizzato di dati personali volto a 
valutarne determinati aspetti sanitari, sulla base dei dati registrati nei diversi archivi 
del servizio informativo provinciale, in particolare per analizzarne e prevederne la 
situazione sanitaria, con specifico riferimento alle patologie croniche. Sul punto, il 
Regolamento prevede requisiti specifici e garanzie adeguate per i diritti degli interes-
sati, specie ove si faccia ricorso alla profilazione per adottare decisioni che incidano 
su singoli individui (cfr. artt. 13, par. 1, lett. f ); 14, par. 2, lett. g), 15, par. 1, lett. 
h), 21, par. 1 e 35, par. 3, lett. a), del RGPD). 

Sono stati evidenziati gli specifici vincoli, in termini di protezione dei dati e tra-
sparenza, che dovrebbero essere rispettati nel caso in cui tale attività di profilazione 
fosse realizzata attraverso l’uso di algoritmi. Al riguardo, l’Autorità ha richiamato 
la sentenza del Consiglio di Stato (sez. VI, 13 dicembre 2019, n. 8472) secondo la 
quale “dal diritto sovranazionale emergono tre principi, da tenere in debita consi-
derazione nell’esame e nell’utilizzo degli strumenti informatici. In primo luogo, il 
principio di conoscibilità, per cui ognuno ha diritto a conoscere l’esistenza di pro-
cessi decisionali automatizzati che lo riguardino ed in questo caso a ricevere infor-
mazioni significative sulla logica utilizzata […] il principio di non esclusività della 
decisione algoritmica […]. In terzo luogo, dal cons. 71 del regolamento 679/2016, 
il diritto europeo trae un ulteriore principio fondamentale, di non discriminazione 

103

RELAZIONE 2020II5algoritmica, secondo cui è opportuno che il titolare del trattamento utilizzi proce-
dure  matematiche  o  statistiche  appropriate  per  la  profilazione,  mettendo  in  atto 
misure tecniche e organizzative adeguate al fine di garantire, in particolare, che siano 
rettificati i fattori che comportano inesattezze dei dati e sia minimizzato il rischio di 
errori e al fine di garantire la sicurezza dei dati personali, secondo una modalità che 
tenga conto dei potenziali rischi esistenti per gli interessi e i diritti dell’interessato e 
che impedisca tra l’altro effetti discriminatori nei confronti di persone fisiche sulla 
base della razza o dell’origine etnica, delle opinioni politiche, della religione o delle 
convinzioni personali, dell’appartenenza sindacale, dello status genetico, dello stato 
di salute o dell’orientamento sessuale, ovvero che comportano misure aventi tali ef-
fetti”. Tale attività di stratificazione dovrebbe essere, in ogni caso, suffragata da una 
compiuta analisi circa i rischi per i diritti e le libertà fondamentali degli interessati 
che ne potrebbero derivare, alla luce dei principi di responsabilizzazione e di prote-
zione dei dati personali fin dalla progettazione, nonché preceduta da una valutazione 
di impatto per i trattamenti che presentano rischi significativi per i diritti degli inte-
ressati (artt. 5, par. 2; 25 e 35 del RGPD).

L’Autorità ha evidenziato pertanto la necessità di procedere a una revisione delle 
disposizioni sottoposte al parere, al fine di tenere conto dei principi di liceità, cor-
rettezza, limitazione della finalità, minimizzazione e sicurezza, e ha poi ricordato gli 
specifici vincoli, in termini di protezione dei dati e trasparenza, che devono essere 
rispettati nel caso in cui la medicina di iniziativa sia basata sulla profilazione degli 
assistiti attraverso l’uso di un algoritmo. In tale contesto è stato evidenziato che la 
raccolta e l’elaborazione di dati sanitari al fine di realizzare, con riferimento a spe-
cifiche patologie, un profilo sanitario di rischio dell’interessato configura un tratta-
mento autonomo rispetto a quello principale finalizzato alla cura dell’assistito; esso 
deve  essere  pertanto  effettuato  sulla  base  del  consenso  dell’interessato,  in  quanto 
trattamento automatizzato non strettamente necessario per finalità di cura (artt. 9, 
par. 2, lett. h) e 22 del RGPD).

Tali considerazioni sono state ribadite anche nel parere reso dall’Autorità su uno 
schema di regolamento relativo alle disposizioni attuative della ricordata legge pro-
vinciale per la medicina di iniziativa nel servizio sanitario provinciale trentino (pare-
re 1° ottobre 2020, n. 175, doc. web n. 9469372).

Analoghe  considerazioni  sono  state  espresse  nei  confronti  della  Regione  Friuli 
Venezia Giulia. In particolare, l’Ufficio, oltre ad evidenziare quanto sopra rappresen-
tato in ordine alla base giuridica del trattamento effettuato attraverso la medicina di 
iniziativa, ha sollevato profili di criticità in ordine alle tecniche di anonimizzazione 
dei dati descritte dalla Regione per la realizzazione di una analoga iniziativa, all’indi-
viduazione del titolare del trattamento e alle informazioni da rendere agli interessati, 
con particolare riferimento agli obblighi connessi alla descrizione della logica appli-
cata al trattamento dei dati (artt. 24 e 25, 32, 13 e 14 del RGPD).

Con riguardo ai trattamenti di dati personali effettuati nell’ambito della medici-
na di iniziativa, l’Autorità ha sanzionato un’azienda sanitaria della Regione Toscana 
per  avere  promosso  un  modello  organizzativo-assistenziale  al  fine  di  favorire  “un 
approccio metodologico alla presa in carico e al processo di cura del paziente” che si 
traduceva in un “richiamo attivo e periodico del paziente per sottoporlo ad attività 
educative e clinico assistenziali, volte alla correzione dei stili di vita, all’empowerment, 
alla diagnosi precoce” (provv. 17 dicembre 2020, n. 278, doc. web n. 9529527). Tale 
modello è stato promosso con alcune delibere della Regione, ma ciascuna azienda 
sanitaria lo aveva avviato di propria iniziativa nell’ambito territoriale di competenza. 
In particolare, è stato contestato all’azienda in questione di non aver istituito il regi-
stro delle attività di trattamento previsto dall’art. 30 del RGPD, di non avere effet-

104

L’ATTIVITÀ SVOLTA DAL GARANTEII5tuato un’adeguata designazione a responsabile del trattamento di un ente esterno alla 
stessa al quale era stato affidato il compito di procedere a numerosi e complessi trat-
tamenti per conto dell’azienda, ivi compresi quelli relativi alla medicina di iniziativa, 
di aver individuato modalità attuative di quest’ultima in contrasto con i principi e 
criteri di sicurezza descritti dagli artt. 5, par. 2, lett. f ) e 32 del RGPD. Tali modalità 
di trattamento hanno messo in luce l’assenza di una valutazione dei rischi del tratta-
mento che si sarebbe dovuta effettuare nell’ambito della valutazione di impatto che 
invece non risulta essere stata condotta. È stato altresì contestato all’azienda sanitaria 
che il modello di informativa realizzato per le finalità di monitoraggio, valutazione 
e qualità dell’assistenza erogata attraverso il modello assistenziale della cd. sanità di 
iniziativa, fornito ai medici di medicina generale affinché ne venissero messi a parte 
i pazienti all’atto dell’arruolamento, era privo di alcuni degli elementi essenziali pre-
visti dalla disciplina vigente.

5.13. Codici di condotta in ambito sanitario 

Nel dare seguito ad alcune iniziative volte alla stesura di codici di condotta con 
riferimento a specifici trattamenti in ambito sanitario, sono state avviate interlocu-
zioni con organismi rappresentativi che si sono concentrate sul rispetto dei requisiti 
di ammissibilità dei progetti di codici in fase di redazione indicati, in particolare, 
nelle linee guida del Cepd sui codici di condotta e sugli organismi di monitoraggio 
(linee guida 1/2019, adottate il 4 giugno 2019, cfr. par. 5, punti da 19 a 31 e par. 7).
Al riguardo, merita di essere segnalata l’istruttoria relativa alla proposta di co-
dice di condotta per l’utilizzo di dati sulla salute a fini didattici e di pubblicazione 
scientifica (approvato con provv. 14 gennaio 2021, n. 7, doc. web n. 9535354): nel 
caso in esame, la Regione Veneto e un’azienda sanitaria, a seguito di una analisi della 
disciplina del Regolamento e delle difficoltà applicative della stessa rispetto allo spe-
cifico ambito di trattamento considerato, hanno elaborato la proposta di codice poi 
sottoposta all’approvazione del Garante. 

La fase di approvazione è stata preceduta dall’esame del documento per verificare 
il pieno soddisfacimento dei requisiti di ammissibilità del progetto di codice, come 
declinati nelle linee guida del Cepd sui codici di condotta e sugli organismi di mo-
nitoraggio.  In  particolare,  i  profili  che  hanno  richiesto  specifici  approfondimenti 
istruttori hanno riguardato il requisito della rappresentatività, l’entità delle consul-
tazioni svolte e il rispetto della disciplina nazionale e regionale di settore.

Il codice de quo, che rappresenta il primo codice di condotta approvato dal Ga-
rante  in  relazione  ai  trattamenti  di  dati  sulla  salute  in  ambito  sanitario,  intende 
disciplinare le modalità attraverso le quali tali dati possono essere utilizzati per fini 
didattici e di pubblicazione scientifica da parte dei professionisti sanitari. Esso è vol-
to a garantire, settorialmente, in funzione delle specifiche esigenze dei partecipanti, 
l’applicazione efficace, coerente ed omogenea del Regolamento, individuando un set 
di regole concrete e un corretto bilanciamento tra ciò che è richiesto dalla disciplina 
vigente e gli interessi dei soggetti coinvolti nel trattamento. Gli aderenti potranno 
utilizzarlo per dimostrare la conformità del trattamento alla disciplina sulla prote-
zione dei dati personali, in omaggio al principio di accountability di cui i codici di 
condotta sono espressione. 

Nello specifico, il codice prevede che l’utilizzo dei dati personali per fini didattici 
e di pubblicazione scientifica possa avvenire solo previa adozione di specifiche misu-
re di anonimizzazione e pseudonimizzazione a tutela dei diritti e delle libertà degli 
interessati, declinate in un allegato ad hoc. 

105

RELAZIONE 2020II5Particolarmente significativi, in chiave di tutela degli interessati e di chiarezza del 
disposto codicistico, gli allegati che recano il modello di richiesta di autorizzazione 
che  il  professionista  sanitario  deve  rivolgere  al  titolare  del  trattamento  per  poter 
utilizzare i dati per scopi didattici e di pubblicazione scientifica (n. 3); il modello di 
informativa da rendere agli interessati, il quale, oltre a contenere tutti gli elementi 
previsti dagli artt. 13 e 14 del RGPD, individua chiaramente le finalità e i mezzi 
del trattamento e lo specifico periodo di conservazione dei dati (n. 4); il modello di 
consenso (n. 5). 

Pur non essendo previsto in ambito pubblico il controllo del codice da parte di 
organismi in possesso di adeguate competenze e necessariamente accreditati dall’Au-
torità (art. 41, par. 6, del RGPD), nel codice sono stati individuati specifici mec-
canismi che consentono di effettuare un efficace controllo sul rispetto dello stesso 
da parte degli aderenti che si impegnano ad applicarlo (art. 40, par. 2, del RGPD).

5.14. I trattamenti per finalità di cura e amministrative correlate alla cura: ulteriori 
istruttorie

Una Ausl è stata sanzionata per aver effettuato un trattamento di dati personali 
degli interessati che hanno aderito alla campagna di prevenzione precoce dei tumori 
in violazione del diritto degli interessati di ricevere, al momento della raccolta dei 
dati, le informazioni di cui all’art. 13 del RGPD e degli obblighi del titolare in or-
dine alla corretta designazione del responsabile del trattamento di cui all’art. 28 del 
RGPD (provv. 6 febbraio 2020, n. 26, doc. web n. 9299150). L’azienda aveva infatti 
fornito agli interessati informazioni parziali in merito al trattamento dei dati che 
sarebbe stato effettuato nell’ambito della campagna di screening riportando anche 
finalità che non erano di fatto perseguite; campagna che veniva effettuata per il tra-
mite di un istituto specializzato non designato responsabile del trattamento.

Si  è  definito  un  procedimento  sanzionatorio  a  carico  di  un’azienda  sanitaria 
in relazione ad una segnalazione, avente ad oggetto la messa a disposizione a una 
società,  di  copie  di  immagini  acquisite  tramite  apparecchiatura TAC  riferite  ad 
alcuni pazienti; la società le aveva poi rielaborate e prodotte nell’ambito della do-
cumentazione necessaria a partecipare ad una gara d’appalto. Era stato riscontra-
to in proposito un trattamento illecito consistente nella comunicazione, da parte 
dell’azienda sanitaria, di informazioni sulla salute di alcuni pazienti identificati, in 
assenza di un’adeguata base normativa (cfr. Relazione 2019, p. 84-85 e Newslet-
ter 23 settembre 2019, n. 457). Non è stato infatti accolto l’argomento difensivo 
consistente nell’asserito errore in cui era incorso l’operatore sanitario, dipendente 
dell’azienda, che in buona fede aveva consentito la predetta operazione sui dati rile-
vati dalle apparecchiature TAC, pur non essendo stato a ciò autorizzato dal titolare 
del trattamento. Sul punto, l’Autorità ha ritenuto che l’azienda avrebbe potuto dili-
gentemente accertare, attraverso il personale preposto, se la società fosse legittimata 
all’accesso ai dati sanitari rilevati attraverso le apparecchiature mediche evitando 
di comunicare i dati a soggetti non autorizzati; la circostanza che la società fosse 
responsabile  del  trattamento  designata  dall’azienda  sanitaria,  non  ha  rilevato  nel 
caso di specie, in quanto i dati acquisiti erano destinati a trattamenti effettuati per 
finalità proprie della società, non riconducibili a quelli oggetto della designazione 
quale responsabile del trattamento (provv. 24 giugno 2020, n. 106, doc. web n. 
9444819).

In un’altra occasione, nell’ambito di un reclamo avente ad oggetto una valuta-
zione del contenuto del verbale di pronto soccorso redatto da un’azienda sanitaria e 

106

L’ATTIVITÀ SVOLTA DAL GARANTEII5del documento di richiesta di consulenza da parte del pronto soccorso ad altra unità 
operativa (contenente riferimenti alla vita e al comportamento sessuale dell’interes-
sato), è stato evidenziato che la valutazione circa la pertinenza e la necessità delle in-
formazioni presenti all’interno della documentazione ufficiale sanitaria e del verbale 
di pronto soccorso spetta esclusivamente al personale sanitario e non all’Autorità. 
Ciò  anche  in  considerazione  dell’orientamento  giurisprudenziale  (cfr.,  da  ultimo, 
Cass. civ., sez. III, 24 settembre 2015, n. 18868) secondo cui il verbale di pronto 
soccorso va qualificato come atto pubblico e, come tale, fa piena prova fino a querela 
di falso relativamente alla provenienza dal pubblico ufficiale che lo ha formato, alle 
dichiarazioni al medesimo rese, oltre agli altri fatti dal medesimo compiuti o che 
questi attesti essere avvenuti in sua presenza (nota 23 novembre 2020).

Si è conclusa l’istruttoria relativa al trattamento dei dati personali effettuato da 
una regione nell’ambito delle attività connesse alla gestione del centro unico di pre-
notazione regionale (Cup); in particolare, l’attività istruttoria ha riguardato il tema 
della fornitura del servizio di call center, che comporta il trattamento dei dati per-
sonali anche relativi alla salute (servizio di prenotazione di prestazioni sanitarie) da 
parte di un soggetto terzo rispetto al titolare del trattamento. Al riguardo, il Garante 
ha evidenziato la necessità di provvedere alla designazione del soggetto terzo quale 
responsabile del trattamento, anche a mente di quanto ribadito dal Cepd (cfr. Gui-
delines 07/2020 on the concepts of controller and processor in the GDPR-Version 1.0 
adopted on 02 September 2020, punto 101, nota 35), atteso che l’assenza di una chia-
ra definizione del rapporto tra il titolare e il responsabile può sollevare il problema 
della mancanza di base giuridica su cui ogni trattamento dovrebbe basarsi (ad es., per 
quanto riguarda la comunicazione dei dati tra il titolare e il presunto responsabile). 
Il Garante ha quindi adottato un provvedimento sanzionatorio nei confronti della 
regione e uno di ammonimento nei confronti di una società cooperativa in relazione 
alla mancata designazione a responsabile del trattamento di quest’ultima in meri-
to ai trattamenti effettuati attraverso il servizio Cup regionale (provv.ti 14 gennaio 
2021, nn. 10 e 11, rispettivamente doc. web n. 9542136 e 9542155). In particolare 
l’Autorità ha ritenuto priva di effetti una designazione a responsabile del trattamento 
effettuata nei confronti della cooperativa da parte di un soggetto che era stato a sua 
volta designato responsabile dalla regione.

L’opportunità di affrontare alcune tematiche in via generale e coordinata è stata 
rappresentata alla direzione generale per la tutela della salute ed il coordinamento 
del  sistema  sanitario  regionale  di  una  giunta  regionale  in  relazione  al  trattamen-
to dei dati personali dei detenuti nell’ambito delle prestazioni di cura loro offerte 
dalle  aziende  sanitarie.  Interpellato  dalla  direzione  su  un  documento  contenente 
disposizioni per il corretto trattamento dei dati personali nelle attività di assistenza 
sanitaria a favore dei detenuti nell’ambito dei servizi di sanità penitenziaria, l’Ufficio 
ha raccomandato di orientare l’attività al necessario rispetto dei principi generali di 
cui all’art. 5 del RGPD, con particolare riferimento al principio di accountability, 
e di rispettare le indicazioni fornite dall’Autorità su alcuni dei temi affrontati nel 
documento  trasmesso,  con  particolare  riferimento  al  dossier  sanitario,  al  Fse,  alla 
cd. medicina predittiva e all’attività di telemedicina. Considerato che il Garante è 
stato interessato anche da altre regioni sulla tematica relativa al trattamento dei dati 
personali dei detenuti, si è ritenuto di condividere i citati chiarimenti anche con il 
Dipartimento dell’amministrazione penitenziaria del Ministero della giustizia, per-
ché possa valutare l’opportunità di promuovere iniziative volte a fornire indicazioni 
in tale ambito agli istituti penitenziari sull’intero territorio nazionale, in considera-
zione della rilevanza, della portata e dell’impatto che tale trattamento dei dati può 
determinare sui diritti e le libertà degli interessati (nota 19 aprile 2020).

107

RELAZIONE 2020II55.15. Esercizio dei diritti 

Il Regolamento ha innovato profondamente l’istituto in esame sia considerando 
il reclamo quale unico e generale strumento per la tutela dell’interessato sia configu-
rando il mancato o inidoneo riscontro alle richieste formulate dall’interessato quale 
violazione soggetta alla sanzione amministrativa pecuniaria ai sensi dell’art. 83, par. 
5, lett. b), del RGPD. 

Con riferimento ai reclami proposti in tema di esercizio dei diritti successivamen-
te alla piena applicazione del Regolamento (artt. 12, 15 ss.), l’Autorità ha concluso le 
prime istruttorie basate sul rinnovato quadro normativo in materia di protezione del 
dati personali, adottando alcuni provvedimenti di ammonimento per la violazione 
dell’art. 12, par. 3 in relazione all’art. 15 del RGPD, avendo i titolari fornito riscon-
tro agli interessati solo a seguito dell’invito ad aderire alle richieste di questi ultimi 
formulato dall’Ufficio. L’applicazione dell’ammonimento è da porre in relazione alla 
non intenzionalità della condotta, determinata in alcuni casi da un errore dell’opera-
tore preposto alla gestione delle comunicazioni di posta certificata in arrivo, nonché 
alla sporadicità dell’accadimento e alle misure correttive adottate dal titolare (provv.
ti 13 febbraio 2020, n. 33, doc. web n. 9305174; 12 marzo 2020, n. 55, doc. web 
n. 9365178 e 29 luglio 2020, n. 146, doc. web n. 9453071).

Nella maggior parte dei casi i mancati o inidonei riscontri alle istanze avanzate 
dall’interessato hanno avuto ad oggetto il diritto di accesso ai dati di cui all’art. 15 
del  RGPD. Tale  diritto  è  stato  spesso  esercitato  dagli  interessati  come  strumento 
propedeutico per richiedere − a fronte di eventuali criticità presenti nel trattamento 
− interventi correttivi (rettifica/integrazione), inibitori (limitazione o opposizione) o 
eliminatori (cancellazione). 

In più di un caso si è evidenziato che, sebbene talune istanze non riscontrate dai 
titolari fossero state formulate dagli interessati con richiami alla disciplina di prote-
zione dei dati personali, in realtà esse erano finalizzate ad accedere alla documenta-
zione amministrativa (spesso corposa). L’Autorità ha al riguardo ribadito, come in 
passato già rappresentato anche con riferimento ad ambiti diversi da quello sanita-
rio, l’alterità tra il diritto di accesso ai dati personali e il diritto di accesso alla docu-
mentazione esercitato ai sensi della legge n. 241/1990 (v. Relazione 2019, p. 150). 

108

L’ATTIVITÀ SVOLTA DAL GARANTEII56

La ricerca scientifica

6.1. Provvedimenti adottati ai sensi dell’art. 110 del Codice

Nel campo della ricerca scientifica merita evidenziare due provvedimenti con i 
quali il Garante, ai sensi degli artt. 110 del Codice e 36 del RGPD, ha espresso pare-
re favorevole in ordine al trattamento dei dati personali per finalità di ricerca medica, 
biomedica e epidemiologica, in ragione dell’impossibilità di acquisire il consenso al 
trattamento dei dati personali da parte degli interessati. 

Il primo provvedimento fa seguito a una istanza di consultazione preventiva re-
lativa a uno studio clinico multicentrico, osservazionale, retrospettivo concernente 
il trattamento di particolari categorie di dati riferiti anche a pazienti per i quali la 
raccolta del consenso sarebbe stata possibile solo con uno sforzo sproporzionato ri-
spetto alle finalità perseguite (provv. 29 ottobre 2020, n. 202, doc. web n. 9517401). 
Ai fini della valutazione dell’istanza, il titolare del trattamento (promotore dello 
studio) ha trasmesso, come richiesto dall’art. 110 del Codice, la valutazione di im-
patto, redatta ai sensi dell’art. 35 del RGPD, nella quale ha dato evidenza di misure 
appropriate per tutelare i diritti e le libertà degli interessati coinvolti nel progetto di 
ricerca, della designazione, quale responsabile del trattamento dei dati, della società 
incaricata della creazione e dello sviluppo del database necessario per l’inserimento 
dei dati prelevati dalle cartelle cliniche dei pazienti e di quella incaricata di suppor-
tare il titolare del trattamento in qualità di CRO (Clinical Reasearch Organization). 
Il titolare ha altresì trasmesso il parere favorevole del comitato etico del centro di 
ricerca coordinatore, rappresentando l’esigenza, al fine di evitare ritardi che avrebbe-
ro irrimediabilmente inciso sulla fattibilità e sulle risultanze dello studio, di avviarlo 
immediatamente presso il centro coordinatore, subordinando l’inizio dei trattamen-
ti presso gli altri centri sperimentali solo all’ottenimento dei pareri dei comitati etici 
territorialmente competenti. 

Il Garante ha espresso parere favorevole ritenendo sufficiente la documentazione 
disponibile e sottolineando che il titolare del trattamento, in qualità di sponsor, e i 
centri di sperimentazione potranno dare inizio ai trattamenti dei dati personali neces-
sari per la realizzazione dello studio solo dopo l’ottenimento dei pareri favorevoli dei 
rispettivi comitati etici territorialmente competenti in conformità al menzionato art. 
110 del Codice. Sotto altro profilo, tenuto conto che lo studio in esame vede coin-
volto un elevato numero di interessati che, ancorché in vita, non sono singolarmente 
raggiungibili, al fine di assicurare l’effettiva applicazione dei principi di correttezza e 
trasparenza (art. 5, par. 1, lett. a), del RGPD), ha ingiunto allo sponsor di rendere 
pubbliche le informazioni da fornire agli interessati, ai sensi dell’art. 14 del RGPD, 
attraverso  qualsiasi  modalità  ritenuta  efficace  e  idonea  quale,  a  titolo  meramente 
esemplificativo, una specifica inserzione sul sito internet della società medesima e/o, 
laddove possibile, dei centri di sperimentazione coinvolti nonché tramite l’Associa-
zione italiana malati del sonno (in ragione dell’oggetto dello studio), ovvero attraver-
so l’installazione di appositi pannelli informativi presso i centri di sperimentazione. 
Il secondo provvedimento muove anch’esso da un’istanza di consultazione pre-
ventiva, presentata ai sensi degli artt. 110 del Codice e 36 del RGPD, concernente 
uno studio clinico multicentrico osservazionale basato sul trattamento dei dati sulla 

109

RELAZIONE 2020IIsalute riferiti sia a soggetti in vita sia a defunti (provv. 10 dicembre 2020, n. 266, 
doc. web n. 9520597).

La fondazione promotrice dello studio aveva acquisito presso un altro titolare, 
successivamente posto in liquidazione, la banca dati dei pazienti arruolati nella pri-
ma versione dello studio al fine di proseguire la ricerca sospesa (cfr. cons. 50 e art. 5, 
par. 2, lett. b), del RGPD). Successivamente il titolare ha inteso modificare lo studio 
originario al fine di aggiornare, grazie alla collaborazione con alcuni centri di speri-
mentazione che avevano partecipato alla prima fase del progetto, i dati dei pazienti 
arruolati acquisendo ulteriori informazioni e analizzando altresì il tasso di mortalità 
per la patologia osservata in un determinato arco temporale. 

A tal fine, il titolare del trattamento ha trasmesso, oltre al parere favorevole del 
comitato etico competente, la valutazione di impatto resa ai sensi dell’art. 35 del 
RGPD rispetto alla quale il Garante ha ritenuto di poter condividere le valutazioni 
circa l’idoneità delle misure di sicurezza, tecniche e organizzative ivi previste, volte 
a ridurre i rischi di esposizione degli interessati a minacce concrete di violazione dei 
propri diritti e libertà fondamentali connessi ai trattamenti di dati personali effet-
tuati nell’ambito dello studio.

Il titolare del trattamento ha dato evidenza della designazione della società for-
nitrice dei servizi IT, quale responsabile del trattamento dei dati ai sensi dell’art. 28 
del RGPD, rappresentando altresì di aver designato, ai sensi dell’art. 29 del RGPD e 
dell’art. 2-quaterdecies del Codice, i soggetti autorizzati ad accedere al database dello 
studio; è stato inoltre prodotto in atti il testo aggiornato dell’informativa predisposta 
in relazione allo studio in esame, che tiene conto dei rilievi formulati dall’Ufficio in 
fase istruttoria. L’Ufficio ha infatti ritenuto necessario verificare se e come il titolare 
del trattamento abbia garantito l’effettività del principio di trasparenza e adempiuto 
agli obblighi informativi connessi alla raccolta di dati personali presso soggetti terzi 
per scopi di ricerca scientifica, a seguito dell’acquisizione della banca dati, relativa 
all’originario progetto, dal cedente titolare in liquidazione (artt. 5, par. 1, lett. a) e 
14, par. 5, lett. b), del RGPD).

La normativa in materia di protezione dei dati personali infatti prevede espres-
samente che, qualora i dati siano ottenuti presso terzi, come nel caso in esame, il 
titolare del trattamento possa non rendere le informazioni di cui ai parr. da 1 a 4 
dell’art. 14 del RGPD se la comunicazione di tali informazioni risulti impossibile o 
implichi uno sforzo sproporzionato. Ciò, in particolare, nell’ambito dei trattamenti 
svolti per finalità di ricerca scientifica, ferme restando le condizioni e le garanzie di 
cui all’art. 89, par. 1, del RGPD. In tali casi, il titolare del trattamento è comunque 
tenuto ad adottare misure appropriate per tutelare i diritti, le libertà e i legittimi 
interessi dell’interessato, anche rendendo pubbliche le informazioni (art. 14, par. 5, 
lett. b), del RGPD).

Il Garante, nell’esprime parere favorevole sulla richiamata istanza di consultazio-
ne preventiva, ha dichiarato illecita la condotta omissiva del titolare che non aveva 
fornito l’informativa connessa alla raccolta di dati personali presso terzi e con il me-
desimo provvedimento ha ammonito il titolare per la violazione degli artt. 5, par. 1, 
lett. a), 14, par. 5, lett. b), del RGPD e 6, comma 3 delle regole deontologiche per 
trattamenti a fini statistici o di ricerca scientifica, all. A5 al Codice. 

Un’altra istanza di consultazione preventiva ha riguardato il trattamento di dati 
personali relativi alla salute di cinque pazienti deceduti, svolto nell’ambito di uno 
studio aggiuntivo teso a dimostrare l’efficacia e la sicurezza di un farmaco e a con-
sentire alle autorità competenti (europee e statunitensi) di valutarne la sicurezza e 
l’efficacia per concludere la relativa procedura di approvazione.

Sulla base degli elementi acquisiti nel corso dell’istruttoria, il parere del Garante 

110

L’ATTIVITÀ SVOLTA DAL GARANTEII6non si è reso necessario in quanto il consenso prestato dagli interessati atteneva an-
che al menzionato studio aggiuntivo e a tutti i dati contenuti nelle cartelle cliniche, 
il cui esame si è reso necessario per l’approvazione del farmaco da parte delle autorità 
competenti (nota del 19 febbraio 2020).

6.2. Registro impianti protesici mammari, Registro nazionale della talassemia e delle 
altre emoglobinopatie e Registro nazionale tumori

Numerose sono state le interlocuzioni informali con il Ministero della salute sulle 
bozze di regolamento per l’istituzione di alcuni registri di mortalità, di tumori e di 
altre patologie (l’art. 12, d.l. 18 ottobre 2012, n. 179 e d.P.C.M. 3 marzo 2017), 
segnatamente concernenti il Registro nazionale degli impianti protesici mammari, 
il Registro nazionale della talassemia e delle altre emoglobinopatie e il Registro na-
zionale tumori. 

In via generale, è stata evidenziata la necessità che il Ministero accompagni questi 
atti di natura regolamentare con una relazione illustrativa e una valutazione d’impat-
to. Sono poi seguite alcune preliminari osservazioni che hanno riguardato, in parti-
colare, la base giuridica dei trattamenti svolti attraverso i Registri, i diversi ruoli dei 
soggetti che intervengono nelle operazioni di trattamento che devono essere definiti 
ai sensi della normativa in materia di protezione dei dati personali (artt. da 27 a 29 
del RGPD), le metodologie applicate per evitare il rischio di reidentificazione degli 
interessati e le misure tecniche implementate ai sensi dell’art. 32 del RGPD nonché 
l’opportunità di richiamare espressamente l’art. 110 del Codice, in quanto sulle ri-
cerche previste ex lege non è necessaria la consultazione preventiva ma solo l’obbligo 
di pubblicare la valutazione di impatto. 

Il Garante è in attesa di ricevere la richiesta formale di parere sulle bozze definiti-
ve dei richiamati schemi di regolamento al fine di formulare il parere di competenza.

111

RELAZIONE 2020II67

La statistica 

L’Istat costituisce un unicum nel panorama delle p.a. per la straordinaria concen-
trazione di dati personali trattati in vista del perseguimento della propria funzione 
istituzionale  tesa  alla  realizzazione  dell’informazione  statistica  ufficiale.  L’Istituto, 
infatti, duplica e, all’occorrenza, interconnette quasi tutte le banche dati pubbliche, 
quelle di soggetti privati acquisite per la realizzazione della statistica ufficiale e racco-
glie informazioni presso gli interessati, nell’ambito delle cd. indagini dirette. 

Coerentemente con l’evoluzione della statistica ufficiale a livello europeo, l’Istat 
è passato da una prevalenza di rilevazioni dirette presso gli interessati a costanti e 
massive duplicazioni delle fonti amministrative, anche per la creazione di cd. reposi-
tory, ovvero sistemi informativi statistici tematici che raccolgono, per la creazione di 
campioni statistici, informazioni sui singoli, analizzate sotto diversi profili (come ad 
es. assistiti, lavoratori, contribuenti, vittime di determinati reati, studenti, ecc.). Ciò 
anche al fine di ridurre il cd. fastidio statistico.

Nel corso dell’anno di riferimento, l’Autorità è intervenuta affinché il trattamen-
to di dati personali per la realizzazione della statistica ufficiale si conformi alla nor-
mativa vigente così come rinnovata a seguito dell’entrata in vigore del Regolamento 
e del Codice novellato, tenendo in debita considerazione le eccezioni e le deroghe 
previste per il perseguimento di scopi statistici. Si evidenzia, infatti, che i trattamenti 
di dati personali per fini statistici (come quelli di ricerca scientifica e di archivia-
zione nel pubblico interesse), in presenza di adeguate garanzie a tutela dei diritti e 
delle libertà fondamentali degli interessati, tra cui in particolare rileva l’impiego di 
adeguate tecniche di pseudonimizzazione, possono essere svolti anche in deroga ad 
alcuni dei principi applicabili al trattamento (artt. 5, par. 1, lett. b) e e) e 89, par. 1, 
del RGPD) e, come detto, dei diritti spettanti agli interessati (artt. 15, 16, 18, 21 e 
89, par. 2, del RGPD).

7.1. Autorizzazione allo svolgimento dei trattamenti di dati personali necessari per la 
realizzazione del censimento permanente

Come  ricordato  nelle  precedenti  Relazioni,  con  provvedimento  del  9  maggio 
2018, n. 271 (doc. web n. 9001732), il Garante, nel formulare il parere di competen-
za sullo schema di Programma statistico nazionale 2017-2019, aggiornamento 2018-
2019, si era espresso negativamente sui lavori statistici connessi all’attuazione del cd. 
censimento permanente, di cui alla legge 27 dicembre 2017, n. 205 (art. 1, comma 
227, lett. a). Successivamente, con provvedimento del 4 ottobre 2018, n. 459 (doc. 
web n. 9047672), il Garante, seppur con specifiche prescrizioni, ha autorizzato l’Istat 
ad avviare le operazioni censuarie di raccolta dei dati sul campo, ma ha, al tempo stes-
so, ritenuto necessario proseguire gli approfondimenti istruttori al fine di conformare 
alla normativa in materia di protezione dei dati personali siffatti trattamenti su larga 
scala, attesi gli elevati rischi che presentano per le libertà e i diritti degli interessati.

Con provvedimento del 23 gennaio 2020, n. 10 (doc. web n. 9261093), il Ga-
rante ha concluso il processo di autorizzazione dei trattamenti di dati personali ne-
cessari per la realizzazione del censimento permanente. In tale ambito, si è tenuto 

112

L’ATTIVITÀ SVOLTA DAL GARANTEIIconto delle peculiarità relative alla rinnovata modalità operativa di svolgimento del 
censimento permanente, che non solo prevede l’interconnessione di numerosi archi-
vi amministrativi, ma altresì tempi di conservazione dei dati molto estesi. Specifici 
avvertimenti e prescrizioni sono stati formulati nei confronti dell’Istituto per la cor-
retta applicazione dei principi relativi al trattamento dei dati personali e per assicura-
re, nel rispetto del principio di proporzionalità (cons. 4 del RGPD), adeguata tutela 
ai diritti e alle libertà fondamentali degli interessati.

In primo luogo, l’Autorità ha formalmente avvertito l’Istituto, ai sensi dell’art. 
58, par. 2, lett. a), del RGPD, della necessità che, nel pieno rispetto del principio 
di responsabilizzazione (accountability) e dell’obbligo di protezione dei dati fin dalla 
progettazione (artt. 5, par. 2; 24 e 25, par. 1, del RGPD), esso non solo ponga in atto 
misure tecniche e organizzative adeguate a garantire che i trattamenti siano conformi 
alla disciplina vigente, ma sia anche in grado di darne dimostrazione. L’Autorità ha 
fatto riferimento, in modo particolare, all’elaborazione della documentazione, alla 
motivazione delle scelte effettuate e alla descrizione e analisi dei rischi connessi ai 
trattamenti. Il rinnovato quadro normativo richiede, infatti, al titolare del tratta-
mento una valutazione ponderata di tutte le scelte connesse ai trattamenti di dati 
personali che risultino supportate da idonee motivazioni che, anche attraverso indi-
catori qualitativi e quantitativi, dimostrino l’efficacia delle misure implementate (cfr. 
Guidelines 4/2019 on Article 25 Data Protection by Design and by Default, adottate il 
13 novembre 2019 dal Cepd).

L’Autorità ha poi rilevato specifiche criticità in relazione ai principi di minimiz-
zazione dei dati, limitazione della finalità e della conservazione, con riferimento ai 
trattamenti connessi alle operazioni censuarie e ai successivi trattamenti svolti per 
ulteriori finalità statistiche derivanti dalla tecnica di pseudonimizzazione adottata 
(art. 5, par. 1, lett. b), c) e e), del RGPD). In particolare, l’Istituto aveva considerato 
come adeguata forma di pseudonimizzazione dei dati quella che conduce all’attribu-
zione di un codice univoco che identifica l’individuo nell’ambito di tutte le banche 
dati Istat provenienti da fonti amministrative (cd. codice SIM). L’Autorità ha invece 
ritenuto che, seppure l’attribuzione di tale codice alle singole unità statistiche nella 
fase di raccolta e prima elaborazione dei dati per le operazioni censuarie possa essere 
considerata una misura adeguata a garantire la confidenzialità dei dati trattati e a ri-
condurre ad un unico interessato i dati raccolti attraverso diverse fonti amministrati-
ve (a garanzia dell’accuratezza del dato), tale attribuzione si riveli tuttavia inidonea a 
garantire un’efficace attuazione degli altri principi applicabili al trattamento dei dati 
personali (minimizzazione, limitazione della finalità e della conservazione dei dati), 
a causa delle staticità del codice. 

Tenuto conto dello specifico contesto dei trattamenti, l’adozione di un meccani-

smo statico di codifica dei dati evidenzia significative criticità. 

In  primo  luogo,  tale  meccanismo  di  codifica  conferisce  ai  dati  personali  una 
struttura rigida, schiudendo il rischio che, nel selezionare i dati personali necessari 
per un qualsiasi lavoro statistico, vengano trattate anche informazioni riferite a un 
singolo  interessato  non  pertinenti  rispetto  allo  specifico  scopo  perseguito.  Ciò  in 
quanto l’assegnazione di un codice invariante nelle diverse basi dati, non è in grado 
di offrire quella flessibilità necessaria a selezionare, di volta in volta, solo le infor-
mazioni effettivamente pertinenti rispetto alla specifica finalità statistica perseguita.
In secondo luogo, il mantenimento di tale codice univoco nel tempo impedisce 
di  differenziare  i  tempi  di  conservazione  dei  dati  in  relazione  alle  diverse  finalità 
statistiche perseguite. L’invarianza del codice infatti condiziona le scelte del titolare 
rispetto alla conservazione o alla cancellazione del dato offrendogli esclusivamente 
due opzioni: quella del mantenimento del codice univoco, con tutte le informazio-

113

RELAZIONE 2020II7ni ad esso associate, ovvero la cancellazione di tali informazioni. Viceversa, l’intro-
duzione di plurimi codici pseudonimi consentirebbe un’attuazione più efficace del 
principio di limitazione della finalità e della conservazione. Ciò in quanto a ciascuno 
di essi potrebbe essere associato uno specifico periodo di validità, allo scadere del 
quale si potrebbe, in ragione delle esigenze statistiche, provvedere alla loro rigenera-
zione o alla cancellazione dei codici e dei dati ad esso associati.

Su  tali  basi,  il  Garante,  con  il  provvedimento  in  esame,  ha  prescritto  all’Istat 
l’adozione di specifiche misure di pseudonimizzazione idonee a prevenire i richia-
mati rischi attraverso l’assegnazione di diversi codici pseudonimi, ciascuno con una 
validità limitata alla specifica finalità perseguita, secondo una logica gerarchica che 
consenta, ove se ne ravvisi la necessità, di ricongiungere i vari pseudonimi al mede-
simo interessato. Tali codici dovranno avere tempi di validità differenziati in ragione 
dei diversi scopi perseguiti, allo scadere dei quali, essi dovranno essere rigenerati o 
cancellati unitamente ai dati ad essi associati.

Ulteriori criticità hanno riguardato la definizione delle garanzie per la diffusione 
dei dati. Sul punto il Garante ha prescritto di integrare il Piano generale del cen-
simento (Pgc) con l’indicazione delle modalità di restituzione ai comuni, in forma 
aggregata,  delle  informazioni  raccolte  nell’ambito  del  censimento,  come  stabilito 
dall’art. 1, comma 233, l. 27 dicembre 2017, n. 205 (legge di bilancio), così come 
modificato dall’art. 22, comma 7, d.lgs. n. 101/2018, e che le tecniche di aggrega-
zione dei dati siano supportate da adeguate argomentazioni (misure e indicatori di 
prestazione) circa la probabilità di reidentificazione degli interessati.

Sul punto l’Istituto ha chiarito di operare una rappresentazione dei dati per classi 
(cd. rappresentazione per ipercubi) che consente in ogni momento di individuare 
con certezza tutti i casi di rivelazione dell’identità (identity disclosure) e di stimare la 
probabilità che si verifichino casi di divulgazione degli attributi (attribute disclosure). 
Questa conoscenza permette all’Istituto di intervenire, con opportune aggregazioni 
tra classi, per ridurre l’incidenza del rischio di reidentificazione degli interessati. 

Con riguardo ai livelli di aggregazione dei dati destinati ai comuni, l’Istituto ha 
rappresentato che le variabili sono aggregate a livello comunale e che, ai fini della 
valutazione della probabilità di reidentificazione degli interessati, utilizzerà le stesse 
metriche sopra descritte. L’Istat si è infine formalmente impegnato ad applicare tali 
tecniche per ogni settore, adeguandole rispetto al contesto specifico relativo ai diver-
si lavori statistici presenti nel programma statistico nazionale. 

Con riferimento alle tecniche di pseudonimizzazione che l’Istituto intende appli-
care per conformarsi al provvedimento, l’Istat ha trasmesso un documento recante 
“Soluzioni tecnologiche ed organizzative per realizzare la piena compliance del Siste-
ma di Integrazione dei Microdati” (SIM, acronimo dal quale deriva la denominazione 
del codice pseudonimo utilizzato in tale contesto) rispetto al quale, in ragione della 
complessità delle tematiche illustrate, sono tuttora in corso specifici approfondimenti. 
Si segnala, infine, che il Garante ha dato atto delle criticità superate in relazione 
alle operazioni di trattamento concernenti la realizzazione del censimento perma-
nente a suo tempo rilevate con il provvedimento del 4 ottobre 2018, n. 459 (doc. 
web n. 9047672).

7.2. Provvedimenti correlati al Programma statistico nazionale

Nell’anno di riferimento l’Autorità ha adottato diversi provvedimenti correlati 
alla programmazione statistica triennale che l’Istat è istituzionalmente chiamato a 
predisporre (art. 15, d.lgs. n. 322/1989).

114

L’ATTIVITÀ SVOLTA DAL GARANTEII77.2.1. Parere sullo schema di Programma statistico nazionale 2017-2019 − Aggior-

namento 2019 del 13 febbraio 2020

Con  provvedimento  del  13  febbraio  2020,  n.  29  (doc.  web  n.  9283929),  il 
Garante ha reso parere favorevole sullo schema di Programma statistico nazionale 
2017-2019 − Aggiornamento 2019 (Psn), pur esprimendosi negativamente rispetto 
a taluni specifici lavori statistici.

In via preliminare, è stato evidenziato come, dopo l’entrata in vigore del Rego-
lamento, sia seguita una modifica rilevante all’art. 6-bis, d.lgs. n. 322/1989, il quale 
ora richiede che nel Psn siano indicati, in particolare:

- 
- 
- 

- 

i tipi di dati;
le operazioni eseguibili;
le misure adottate per tutelare i diritti fondamentali e le libertà degli interes-
sati;
le misure tecniche e organizzative idonee a garantire la liceità e la correttezza 
del trattamento, con particolare riguardo al principio di minimizzazione dei 
dati.  Inoltre,  per  ciascun  trattamento,  vanno  indicati:  a)  le  modalità;  b)  le 
categorie dei soggetti interessati; c) le finalità perseguite; d) le fonti utilizzate; 
e) le principali variabili acquisite; f) i tempi di conservazione; g) le categorie 
dei soggetti destinatari dei dati. 

Occorre considerare che il Psn funge da informativa agli interessati in riferimento 
ai dati raccolti presso soggetti terzi (come previsto dall’art. 6, comma 2 delle menzio-
nate regole deontologiche) e che, in base al Regolamento, sono più ampi gli elementi 
informativi che i titolari del trattamento devono rendere noti agli interessati in fase 
di raccolta (cfr. art. 13 del RGPD).

Il Garante ha fornito ulteriori e specifiche indicazioni affinché, nei Psn futuri, i 
prospetti informativi relativi ai singoli lavori statistici siano più chiari e compren-
sibili e quindi sia assicurata l’effettiva applicazione del principio di trasparenza; an-
zitutto prevedendo che ciascun prospetto informativo debba recare le indicazioni 
riguardanti il tempo di conservazione (o i criteri utilizzati per definirli) rispetto a 
ciascun lavoro statistico (art. 13, par. 2, lett. a), del RGPD). 

Il Garante ha altresì ritenuto fuorviante l’indicazione, per ciascun lavoro stati-
stico, di tempi di conservazione differenti in ragione della fonte di provenienza dei 
diversi dati trattati, rappresentando l’esigenza che, per ogni lavoro, sia indicato il 
tempo di conservazione necessario al proseguimento dello specifico scopo statistico 
dichiarato e l’eventuale ulteriore periodo di conservazione nel caso del perseguimen-
to di ulteriori scopi statistici con i medesimi dati (artt. 5, par. 1, lett. b) ed e) e 89 
del RGPD e 6-bis, comma 4, d.lgs. n. 322/1989).

L’Autorità si è espressa anche sulle modalità con le quali l’Istat ha inteso adempie-
re alla nuova prescrizione in base alla quale il Psn deve contenere anche specifiche in-
dicazioni in ordine alle misure adottate per tutelare i diritti fondamentali e le libertà 
degli interessati e alle misure tecniche e organizzative idonee a garantire la liceità e la 
correttezza del trattamento, con particolare riguardo al principio di minimizzazione 
dei dati (art. 6-bis, d.lgs. n. 322/1989). Sul punto, è stata apprezzata l’impostazione 
individuata dall’Istituto in base alla quale ogni titolare fornisce specifiche indicazioni 
rispetto alle misure tecniche e organizzative implementate (riportate in un’apposita 
appendice). L’Autorità ha sottolineato però come non risulti a tal fine necessario dare 
evidenza ad adempimenti già previsti dal Regolamento (si pensi ad es. alla compi-
lazione del registro dei trattamenti ex art. 30 del RGPD o all’adesione a codici di 
condotta, tenuto in considerazione che, allo stato, non risultavano ancora approvati 
ai sensi dell’art. 40 del RGPD). In secondo luogo, rilevando una certa eterogeneità 
nella descrizione delle misure in esame fornita dai diversi soggetti Sistan, titolari dei 

115

RELAZIONE 2020II7lavori statistici inseriti nel Psn, il Garante ha invitato l’Istituto a conferire maggiore 
coerenza e omogeneità al paragrafo in esame (artt. 6-bis e 15, comma 1, lett. a) e d ), 
d.lgs. n. 322/1989).

Nel corso dell’istruttoria relativa allo schema di Psn in esame, l’Ufficio ha svolto 
taluni ulteriori approfondimenti istruttori sul SIM (Sistema integrato di microdati 
amministrativi),  oggetto  di  parere  negativo  nell’ambito  del  provvedimento  del  9 
maggio 2018 e di specifiche prescrizioni nel provvedimento del 23 gennaio 2020, n. 
271 (rispettivamente docc. web nn. 9261093 e 9001732).

Nel provvedimento del 2020, il Garante si è nuovamente soffermato sul Sistema 
integrato di microdati amministrativi, consistente in un’infrastruttura tecnologica 
costruita in base a specifiche logiche statistiche e contrassegnata nel Psn dal codice 
IST-02270; più precisamente, si tratta di un’infrastruttura “intermedia” di supporto 
ai lavori statistici, deputata alla centralizzazione dell’acquisizione di fonti ammini-
strative e alla gestione dei dati. In tal modo l’Istat mira a creare un ambiente unico e 
sicuro per l’acquisizione, la gestione e l’archiviazione dei dati amministrativi raccolti 
per finalità statistiche. A ogni singola unità statistica è attribuito un codice SIM che 
consente il collegamento di varie basi di dati attraverso specifiche operazioni (record 
linkage). I dati così strutturati sono quindi resi accessibili agli utenti interni auto-
rizzati. Su tali basi l’Autorità, tenuto conto delle misure già prescritte con il citato 
provvedimento, ha ritenuto che non vi siano elementi ostativi al suo utilizzo.

Nel rilevare un incremento di registri statistici all’interno del Psn, il Garante ha 
ribadito la necessità che vengano adottate specifiche misure di pseudonimizzazione 
secondo le indicazioni già fornite per il trattamento e la conservazione dei dati in tali 
contesti; ciò in quanto in tali registri spesso si cumulano trattamenti primari e secon-
dari di dati personali per scopi statistici. L’Autorità si è quindi espressa negativamen-
te in relazione ai seguenti lavori statici: IST-2729-Registro degli edifici e delle unità 
abitative; IST-02721-Registro base degli individui delle famiglie e delle convivenze, 
IST-02742-Registro del lavoro, IST-01382-Registro annuale su retribuzioni, ore e 
costo del lavoro individuale, IST-02638-Integrazione dati e registro redditi, consu-
mi e ricchezza; IST-02638-Integrazione dati e registro redditi, consumi e ricchezza; 
IST-02634-Sistema informativo sull’occupazione - Registro Asia Occupazione. 

Specifica attenzione è stata prestata anche alle cd. statistiche da indagine, che 
prevedono la raccolta di informazioni direttamente presso gli interessati. La rinno-
vata modalità di realizzazione dei lavori statistici, attraverso l’utilizzo di molteplici 
fonti  amministrative,  ha  inciso  in  maniera  determinante  anche  su  tali  lavori  in 
quanto sovente i dati rilevati presso gli interessati sono successivamente collegati 
con altri, già in possesso dell’Istituto. Al fine di assicurare l’effettività dei principi 
di correttezza e trasparenza, l’Autorità ha formalmente avvertito l’Istituto, ai sensi 
dell’art. 58, par. 2, lett. a), del RGPD, della necessità che tale logica di trattamento 
sia rappresentata agli interessati nell’ambito delle informazioni rese ai sensi dell’art. 
13 del RGPD.

Tra i lavori oggetto di parere non favorevole da parte del Garante rilevano, in 
particolare, quelli per i quali è stata prevista la diffusione delle variabili in forma 
disaggregata in quanto, in base al principio di responsabilizzazione, il Garante ha 
ritenuto necessario che, per avvalersi della deroga ai limiti posti dalla disciplina in 
materia di segreto statistico di cui all’art. 13, comma 3-bis, d.lgs. n. 322/1989, i tito-
lari del trattamento debbano comunque specificare che i risultati verranno diffusi in 
modo da escludere l’identificazione di singoli interessati secondo i parametri di cui 
al cons. 26 del RGPD o, in subordine, fornire adeguate e circostanziate motivazioni 
che giustifichino una tale forma di disaggregazione dei dati alla luce del principio di 
proporzionalità richiamato al cons. 4 del RGPD. 

116

Statistiche da indagine

L’ATTIVITÀ SVOLTA DAL GARANTEII77.2.2. Pareri su alcuni lavori statistici sospesi
Con provvedimento del 19 maggio 2020, n. 87 (doc. web n. 9370217), il Ga-
rante si è espresso favorevolmente sui lavori statistici IST-02607 Indagine su bambi-
ni e ragazzi: comportamenti, atteggiamenti e progetti futuri, e IST-02732 Modulo 
dell’indagine sulla immagine sociale della violenza nelle scuole e IST-01858 Multi-
scopo sulle famiglie (lavori sospesi a seguito del parere 9 maggio 2018 sullo schema 
di Psn 2017-2019, aggiornamento 2018-2019 (doc. web n. 9001732).

Le principali criticità rilevate avevano riguardato il coinvolgimento di soggetti 
minori di età, anche infraquattordicenni, e l’assenza di garanzie idonee a tutelare la 
dignità di rispondenti particolarmente giovani d’età e, per ciò solo, estremamente 
vulnerabili, specie nelle ipotesi di raccolta di dati connessi a temi particolarmente 
delicati  oltre  che  di  informazioni  sensibili  (quali  le  difficoltà  nelle  attività  quoti-
diane, la contraccezione e la vita sessuale, i determinanti della salute, l’abitudine al 
fumo, i problemi di peso, l’attività fisica, il consumo di alcol e la storia migratoria). 
Il Garante ha ritenuto pertanto necessario acquisire ulteriori elementi istruttori, con 
particolare riguardo alle valutazioni d’impatto ai sensi dell’art. 35 del RGPD.

Con riferimento all’indagine IST-02607 Indagine su bambini e ragazzi: compor-
tamenti, atteggiamenti e progetti futuri, al cui interno è inserito il lavoro IST-02732 
Modulo dell’indagine sulla immagine sociale della violenza nelle scuole, il principale 
elemento di osservazione del Garante ha riguardato la residuale previsione di appli-
care l’obbligo di risposta per i minorenni di età compresa tra i 14 e i 18 anni; già a 
seguito del provvedimento del 9 maggio 2018, infatti, era stato eliminato tale obbli-
go per gli infraquattordicenni, indicando tale circostanza nel relativo prospetto in-
formativo. Ciò premesso, pur non essendo l’obbligo di risposta previsto per i minori 
tra i 14 e i 18 anni corredato da una sanzione amministrativa in caso di violazione, il 
Garante ha ritenuto tale previsione sproporzionata, tenuto conto dell’invasività dei 
quesiti sottoposti rispetto alla finalità perseguita di promuovere l’adesione all’indagi-
ne da parte dei rispondenti. Ciò anche alla luce di quanto previsto dalla Convenzio-
ne sui diritti dell’infanzia e dell’adolescenza nella parte in cui richiede che gli Stati 
garantiscano “al fanciullo capace di discernimento il diritto di esprimere liberamente 
la sua opinione su ogni questione che lo interessa” (art. 12).

Anche in relazione al lavoro IST-01858 Multiscopo sulle famiglie: uso del tempo 
l’Autorità si è, in primo luogo, soffermata sull’obbligo di risposta, ritenendolo pro-
porzionato per gli ultraquattordicenni, soprattutto in ragione della minore invasività 
della tipologia di dati raccolti rispetto al lavoro IST-02607. Tuttavia, affinché la pre-
visione dell’obbligo di risposta per i soggetti ultraquattordicenni possa costituire una 
misura rispettosa della sfera privata degli interessati, si è ritenuto necessario, anche in 
considerazione del principio di correttezza e trasparenza del trattamento, prescrivere 
all’Istituto di evidenziare chiaramente nell’informativa, resa all’atto della rilevazione 
(tramite una lettera inviata alle famiglie a firma del Presidente), nonché nel relativo 
prospetto informativo, che al mancato conferimento dei dati per i quali è previsto un 
obbligo di risposta non corrisponde l’applicazione di una sanzione amministrativa da 
parte dell’Istituto (artt. 5, par. 1, lett. a) e 13, par. 2, lett. e), del RGPD).

A tale riguardo, si segnala che il Garante ha preso favorevolmente atto della scelta 
di considerare come quesiti di natura sensibile, non soggetti quindi all’obbligo di 
risposta, anche quelli relativi allo stress (sez. 5.2 e 5.3 del modello denominato Istat 
IMF-13B), che toccano la sfera della salute psico-fisica dei rispondenti. Nel prov-
vedimento in esame, con riferimento ad entrambi i lavori statistici, l’Autorità si è 
espressa in relazione ai tempi di ulteriore conservazione dei dati, ritenendo che in 
entrambi i casi lo scopo dell’ulteriore trattamento − previsto per il lavoro IST-02607 
in 20 anni e per il lavoro IST-01858 in 10 anni − non fosse ben determinato (art. 5, 

117

RELAZIONE 2020II7par. 1, lett. e), del RGPD). 

Sul punto rileva altresì la disciplina di settore in base alla quale i dati personali 
raccolti specificatamente per uno scopo statistico possono essere trattati dai soggetti 
che fanno parte o partecipano al Sistan per altri scopi statistici di interesse pubblico 
e previsti da una specifica base normativa quando questi ultimi sono chiaramente 
determinati e di limitata durata. Tale eventualità è chiaramente rappresentata agli 
interessati al momento della raccolta o, quando ciò non è possibile, è resa preven-
tivamente nota al pubblico e al Garante nei modi e nei termini previsti dalle regole 
deontologiche (art. 6-bis, comma 4, d.lgs. n. 322/1989).

Su tali basi, nelle more della revisione delle regole deontologiche per trattamenti 
a fini statistici o di ricerca scientifica effettuati nell’ambito del Sistan (All. A.4 al 
Codice),  il  Garante  ha  quindi  prescritto  che  eventuali  ulteriori  trattamenti  con  i 
dati raccolti per la realizzazione dei lavori statistici in esame siano preventivamente 
resi  noti  all’Autorità.  Ciò  al  fine  di  consentire  una  verifica  circa  la  compatibilità 
degli stessi rispetto allo scopo della raccolta, soprattutto laddove siano previste ope-
razioni  di  collegamento  (record  linkage)  con  archivi  amministrativi,  tenuto  anche 
conto dell’adeguatezza delle misure implementate ai sensi dell’art. 89 del RGPD. 
Sul punto il Garante ha prescritto che ai lavori in esame siano applicate le tecniche 
di pseudonimizzazione che verranno adottate dall’Istituto per conformarsi al prov-
vedimento del 23 gennaio 2020, n. 10 (doc. web n. 9261093).

L’Autorità si è poi concentrata sulla verifica dell’effettiva applicazione del princi-
pio di esattezza del dato all’atto della composizione dei campioni statistici necessari 
alla realizzazione delle indagini. Un campione è esattamente composto quando ri-
sulta adeguatamente rappresentativo della popolazione oggetto di rilevazione, con 
tutte  le  sue  variabili. Tale  circostanza  incide  in  maniera  determinate  sul  corretto 
trattamento di dati personali nella misura in cui il fine di ogni rilevazione statistica è 
quello di raggiungere una migliore comprensione di un fenomeno sociale, allo scopo 
di far discendere da tale nuova conoscenza idonei interventi da parte dei decisori 
pubblici.

Ciò premesso, l’Autorità, pur ritenendo astrattamente non critici i criteri per la 
definizione del campione definiti dall’Istat, ha rilevato come l’Istituto non avesse ade-
guatamente rappresentato, attraverso specifici indicatori, l’efficacia della metodologia 
applicata per la definizione del campione (cfr. in particolare i punti 64, 65, da 72 a 
74, delle Guidelines 4/2019 on Article 25 Data Protection by Design and by Default, 
adottate il 13 novembre 2019, dal Cepd). È stato quindi prescritto di integrare le 
valutazioni di impatto con tali elementi e l’Istituto ha provveduto in tal senso. 

L’Autorità ha rilevato specifiche criticità anche in relazione alle tecniche di aggre-
gazione applicate in fase di diffusione dei dati per escludere il rischio di reidentifica-
zione degli interessati, riguardanti per lo più le modalità di aggregazione dei dati. In 
particolare, è stato evidenziato come, in primo luogo, l’Istat non supportasse attra-
verso specifiche metriche l’indicazione delle probabilità di reidentificazione degli in-
teressati; in secondo luogo, si è rilevato come la sola applicazione ex ante di tecniche 
di aggregazione non consentisse sempre di prevenire casi di singolarità all’interno di 
un campione.

Infatti, possono verificarsi situazioni nelle quali la disponibilità di un’informazio-
ne ausiliaria da parte di un soggetto terzo (cd. attaccante) può consentire la reidenti-
ficazione di un interessato presente in un campione sottoposto a preventive tecniche 
di aggregazione. Questa evenienza (cd. attacco) è tanto più probabile quanto più 
rare sono le caratteristiche del campione. È stato quindi prescritto all’Istat di eviden-
ziare in termini numerici la probabilità di reidentificazione degli interessati tenendo 
conto dei richiamati rilievi. 

118

L’ATTIVITÀ SVOLTA DAL GARANTEII7Anche a tale prescrizione l’Istituto ha ottemperato fornendo le indicazioni meto-

dologiche richieste.

7.2.3. Schema di Programma statistico nazionale 2020-2022 
Con provvedimento del 10 dicembre 2020, n. 261 (doc. web n. 9520567), il 
Garante  si  è  espresso  sullo  schema  di  Programma  statistico  nazionale  2020-2022 
(Psn). In particolare, ne è stata apprezzata la razionalizzazione grazie alla quale risulta 
più chiaro il riferimento alle modalità con le quali gli interessati possono esercitare i 
loro diritti e alla logica applicata ai trattamenti svolti, in particolare, attraverso l’uso 
di grandi banche dati.

Criticità sono state rilevate, invece, in relazione ai prospetti identificativi dei sin-
goli lavori statistici, ancora troppo eterogenei e disarmonici tra loro, nonché di dif-
ficile comprensione, con ciò disattendendosi sia le aspettative del legislatore europeo 
− per cui la base giuridica o la misura legislativa su cui si fonda un trattamento di 
dati personali dovrebbe essere chiara e precisa e la sua applicazione prevedibile per le 
persone che vi sono sottoposte (cons. 41 del RGPD) − sia il principio di trasparenza, 
giacché il Psn funge da informativa agli interessati in relazione ai dati raccolti presso 
soggetti  terzi  (art.  6,  comma  2,  delle  regole  deontologiche  per  trattamenti  a  fini 
statistici o di ricerca scientifica effettuati nell’ambito del Sistan, all. A4 al Codice).

Le questioni di seguito affrontate sono quindi state oggetto di formali avverti-
menti da parte del Garante, ai sensi dell’art. 58, par. 2, lett. a), del RGPD, affinché, 
già a partire dai prossimi aggiornamenti, l’Istituto proceda a revisionare il Psn, anche 
secondo una logica di gradualità, al fine di potersi pervenire, per la prossima pro-
grammazione triennale (2023-2025), a un documento maggiormente in linea con 
la disciplina di protezione dei dati personali. Si è evidenziato che la descrizione delle 
finalità del trattamento nei richiamati prospetti continui a non essere sempre chiara 
e intellegibile e i riferimenti normativi ivi riportati imprecisi e fuorvianti.

È stata altresì rilevata la presenza nel Psn di numerosi lavori statistici di titolarità 
dell’Istituto Superiore di Sanità e di talune regioni che, nel descrivere lo specifico 
obiettivo statistico perseguito, evidenziano anche l’intenzione di costituire un os-
servatorio, un sistema di sorveglianza, un registro ovvero di realizzare uno studio 
epidemiologico o di svolgere attività di verifica a posteriori ( follow up). Il Garan-
te ha precisato che il trattamento di dati personali per la realizzazione di ricerche 
scientifiche in ambito medico, biomedico e epidemiologico debba essere effettuato 
nel rispetto della specifica disciplina di cui all’art. 110 del Codice, delle regole de-
ontologiche per trattamenti a fini statistici o di ricerca scientifica, all. A5 al Codice, 
e delle prescrizioni relative al trattamento dei dati personali effettuato per scopi di 
ricerca scientifica (all. n. 5 al provvedimento che individua le prescrizioni contenute 
nelle autorizzazioni generali che risultano compatibili con il Regolamento e con il 
d.lgs. n. 101/2018 di adeguamento del Codice, del 13 dicembre 2018, doc. web 
n. 9068972). Parimenti, è stato ribadito che l’istituzione di nuovi sistemi di sorve-
glianza e registri può avvenire solo nel rispetto della specifica normativa di settore 
per le finalità ivi richiamate (art. 12, commi da 10 a 14, d.l. 18 ottobre 2012, n. 
179, d.P.C.M. 3 marzo 2017), potendo il Psn indicare unicamente i trattamenti di 
dati personali svolti per il perseguimento di scopi statistici (art. 6-bis, comma 1-bis, 
d.lgs. n. 322/1989). 

Specifica attenzione è stata rivolta alla presenza nel Psn di taluni dei registri e 
dei sistemi di sorveglianza già istituiti presso l’Iss ai sensi del richiamato d.P.C.M. 3 
marzo 2017 affinché, nelle more del completamento della disciplina relativa all’isti-
tuzione dei registri di patologia e dei sistemi di sorveglianza, vengano chiaramente 
distinte le finalità di statistica ufficiale, le uniche da doversi indicare all’interno del 

119

RELAZIONE 2020II7I diritti degli interessati

Conservazione dei dati

Psn, da quelle di cui al richiamato art. 12, comma 10, d.l. n. 179/2012 e all’art. 1, 
d.P.C.M. 3 marzo 2017. Ciò tenuto anche conto che ciascuna di queste differenti 
finalità può richiedere differenti modalità di trattamento dei menzionati registri, in 
conformità al principio di minimizzazione dei dati e di limitazione della finalità.

Il Garante ha quindi formalmente avvertito l’Istituto, ai sensi dell’art. 58, par. 2, 
lett. a), del RGPD, della necessità che i prospetti informativi indichino con chiarez-
za gli scopi statistici (e non quelli di altra natura) perseguiti per la realizzazione dei 
lavori inseriti nel Psn, facendo riferimento a pertinenti basi normative.

L’Autorità ha poi affrontato il tema dei diritti spettanti agli interessati di cui agli 
artt. 15, 16, 18 e 21, che possono essere in ambito statistico oggetto di specifiche 
deroghe ai sensi dell’art. 89 del RGPD, evidenziando come la sede appropriata per 
definire la portata di tali deroghe e le garanzie poste a tutela dei diritti e delle libertà 
fondamentali degli interessati siano le regole deontologiche (artt. 2-quater e 105 del 
Codice).

In  tale  quadro,  il  Garante  ha  sottolineato  la  peculiarità  correlata  al  diritto  di 
opposizione, che non spetta agli interessati se il trattamento statistico è necessario 
(come quelli in esame) per l’esecuzione di un compito di interesse pubblico (art. 21, 
par. 6, del RGPD). L’Autorità ha tuttavia posto l’accento sulla circostanza che tale 
eccezione non ha carattere assoluto ma sia, per esplicito dettato normativo, subor-
dinata alla presenza di garanzie adeguate per i diritti e le libertà dell’interessato, con 
particolare riferimento a misure di pseudonimizzazione, ai sensi dell’art. 89, par. 1, 
del RGPD.

Il Garante ha precisato, infine, formulando sul punto un formale avvertimento 
all’Istituto, che la deroga al diritto di opposizione, in omaggio ai principi di corret-
tezza e trasparenza, comporta specifici oneri informativi nei confronti degli interes-
sati i quali devono, al fine di poter correttamente esercitare il proprio diritto all’au-
todeterminazione informativa, poter essere a conoscenza del fatto che, aderendo ad 
una rilevazione inserita nel Psn, non è loro riconosciuto il diritto di opposizione.

Il Garante si è soffermato sulla complessa questione dell’indicazione, nei prospet-
ti informativi, del tempo di conservazione dei dati raccolti per uno scopo statistico e 
del tempo di ulteriore conservazione correlato ad eventuali usi secondari.

Tenuto conto del principio di limitazione della conservazione (art. 5, par. 1, lett. 
e), del RGPD), il Garante ha preso favorevolmente atto dell’intenzione dell’Istituto 
di  indicare,  nei  prospetti  informativi,  unicamente  il  tempo  di  conservazione  del-
le informazioni ritenuto di volta in volta necessario al perseguimento dello scopo 
statistico rappresentato nella sezione “obiettivo” del medesimo prospetto, secondo 
quanto già evidenziato dall’Autorità nel parere sullo schema di Psn 2017-2019 − Ag-
giornamento 2019 (doc. web n. 9283929).

In secondo luogo, è stato precisato che il Regolamento consente la conservazione 
dei dati per periodi più lunghi rispetto a quelli necessari al raggiungimento dello 
scopo posto a fondamento della raccolta, a condizione che siano trattati solo per 
alcune specifiche finalità, tra le quali quelle statistiche, conformemente all’art. 89, 
par. 1, del RGPD, fatta salva l’attuazione di misure tecniche e organizzative adeguate 
a tutela dei diritti e delle libertà dell’interessato (art. 5, par. 1, lett. e), del RGPD). 
Sul punto, anche in questa sede è stata richiamata la specifica disciplina di settore 
in base alla quale i dati personali raccolti specificatamente per uno scopo statistico 
possono essere trattati dai soggetti che fanno parte o partecipano al Sistan per altri 
scopi statistici di interesse pubblico e previsti da una specifica base normativa, quan-
do questi ultimi sono chiaramente determinati e di limitata durata. Tale eventualità 
deve essere chiaramente rappresentata agli interessati al momento della raccolta o, 
quando ciò non sia possibile, resa preventivamente nota al pubblico e al Garante nei 

120

L’ATTIVITÀ SVOLTA DAL GARANTEII7modi e nei termini previsti dalle regole deontologiche (art. 6-bis, comma 4, d.lgs. n. 
322/1989; cfr. provv. 19 maggio 2020, n. 87, doc. web n. 9370217).

Il  Garante  ha  poi  evidenziato  che  l’ulteriore  conservazione  dei  dati  per  scopi 
statistici debba trovare una più compiuta disciplina nelle regole deontologiche di 
settore che verranno adottate ai sensi dell’art. 2-quater del Codice; ciò in quanto, nel 
provvedimento recante le regole deontologiche, l’Autorità ha ritenuto incompatibile 
con il Regolamento l’art. 11 del previgente codice di deontologia e di buona condot-
ta per i trattamenti di dati personali a scopi statistici e di ricerca scientifici effettuati 
nell’ambito del Sistema statistico nazionale (all. A.3 al Codice), che indicava i casi 
in cui si ritenevano ammissibili ulteriori periodi di conservazione dei dati (art. 106, 
par. 2, lett. b), del Codice). Pertanto è stato rilevato che, nella maggior parte dei casi, 
le motivazioni relative all’ulteriore conservazione indicate nei prospetti informativi, 
che  fanno  ancora  riferimento  all’art.  11  dell’abrogato  codice  di  deontologia,  non 
sempre soddisfano i requisiti di specificità richiesti dal rinnovato quadro normativo. 
Su tali basi è stato quindi formulato un formale avvertimento ai sensi dell’art. 58, 
par. 2, lett. a), del RGPD, affinché, nelle more del completamento del richiamato 
quadro normativo di riferimento, la definizione e la conseguente corretta rappresen-
tazione dei tempi di ulteriore conservazione siano espressamente indicati nelle infor-
mative agli interessati, nel Psn o, quando ciò non sia possibile, rese preventivamente 
note al Garante.

Nel provvedimento in esame, con riferimento all’utilizzo dei sistemi informativi 
e dei registri, è stato rilevato che nel Psn si continua a fare riferimento al cd. Sistema 
integrato dei registri (Sir) (che dovrebbe comporsi di almeno 4 registri statistici di 
base) senza però specificare cosa si intenda con tale locuzione. Sul punto, il Garante 
ha evidenziato come il riferimento a sistemi e modalità di trattamento dei dati in 
nessun  modo  esplicitati  costituisca  un  ulteriore  elemento  di  criticità  rispetto  alla 
necessaria chiarezza espositiva dell’atto che sovente rende imprevedibili per gli inte-
ressati le tipologie di trattamenti di dati personali effettuati (cons. 41 del RGPD), 
avvertendo  formalmente  l’Istat  della  necessità  che  le  modalità  di  trattamento  dei 
dati nell’ambito dei sistemi informativi statistici siano rappresentate nei richiamati 
prospetti informativi in maniera chiara e comprensibile per gli interessati.

Nel corso dell’istruttoria è stato nuovamente affrontato il tema del cd. obbligo 
di risposta. Al riguardo il Garante ha evidenziato come la corretta rappresentazione 
della sussistenza dell’obbligo di risposta incida in maniera determinante sull’effettiva 
applicazione dei principi di trasparenza e correttezza che devono informare i tratta-
menti di dati personali (art. 5, par. 1, lett. a), del RGPD).

Su tali basi, l’Autorità ha preso favorevolmente atto, in primo luogo, della scelta 
dell’Istituto di omettere l’indicazione dell’obbligo di risposta nei prospetti informa-
tivi relativi ai singoli lavori statistici che prevedono la raccolta di dati presso tutte le 
amministrazioni, enti e organismi pubblici, essendo tale obbligo previsto per legge e 
rappresentato nella sezione introduttiva del Psn (cfr. art. 7, d.lgs. n. 322/1989; pun-
to 1.5, capitolo 1, volume 2 del Psn). In secondo luogo, è stata condivisa l’intenzione 
dell’Istat di indicare, nei prospetti informativi destinati ai soggetti privati, la sussi-
stenza o meno dell’obbligo di risposta, accompagnata dall’indicazione dell’eventuale 
applicazione di una sanzione amministrativa in caso di mancato riscontro. Si è preso 
atto, infine, del fatto che i prospetti informativi correttamente indichino le ipotesi 
in cui, per esplicito dettato normativo, l’interessato è obbligato a fornire anche dati 
inerenti alle particolari categorie di cui agli artt. 9 e 10 del RGPD, laddove in linea 
generale,  come  pure  indicato  nei  prospetti,  in  assenza  di  una  specifica  previsione 
normativa, tale obbligo per queste categorie di dati non sussiste.

Sempre nell’ottica della corretta applicazione del principio di trasparenza, l’Au-

121

RELAZIONE 2020II7torità, in coerenza con quanto già sottolineato nel richiamato provvedimento del 
13 febbraio 2020 (cfr. supra punto 1.2.1), si è riservata di svolgere specifici appro-
fondimenti sulle modalità di realizzazione delle cd. statistiche da indagine, al fine di 
garantire l’effettiva applicazione del principio di autodeterminazione informativa, 
soprattutto nei casi in cui la rilevazione sia accompagnata dall’obbligo di risposta o 
preveda il trattamento di particolari categorie di dati.

È stata osservata con favore, infine, la scelta di rimuovere dalle schede informative 
la  distinzione  tra  dati  pseudonimizzati,  dati  personali  e  dati  identificativi  diretti 
(talvolta recante la precisazione che “I dati che identificano direttamente gli interessati 
sono cancellati al termine del trattamento”). A tale riguardo, l’Autorità ha precisato 
che il concetto di dato personale è riferibile tanto a dati cd. in chiaro quanto a quelli 
pseudonimizzati e che i criteri per la valutazione del rischio di reidentificazione degli 
interessati, indicati nel cons. 26 del RGPD, rendono di fatto superata la distinzione 
tra dato personale e dato identificativo diretto. In questi termini, peraltro, si è già 
espresso il Garante al punto 2 della premessa del provvedimento recante le rego-
le deontologiche per i trattamenti a fini statistici o di ricerca scientifica effettuati 
nell’ambito del Sistema statistico nazionale (all. A4 al Codice). 

7.2.4. Parere su ulteriori lavori statistici sospesi con il provvedimento del 9 maggio 2018
Con provvedimento del 17 dicembre 2020, n. 270 (doc. web n. 9523274), il Ga-
rante ha reso parere favorevole sui lavori IST-02742 Registro del lavoro; IST-02634 
Registro esteso dell’occupazione nelle imprese (Asia occupazione); IST-01382 Regi-
stro Annuale su retribuzioni, ore e Costo del Lavoro Individuale; IST-02748 Archi-
vio disabilità; IST-02726 Indagine sulle discriminazioni; l’IST-02645 Quantificazio-
ne delle popolazioni in ambiti territoriali potenzialmente a rischio, precedentemente 
sospesi con il parere sullo schema di Psn 2017-2019, Aggiornamento 2018-2019, 
del 9 maggio 2018. Sulla base della documentazione trasmessa, l’Autorità ha potuto 
verificare la necessità e proporzionalità dei trattamenti di dati personali previsti per 
la realizzazione di tali lavori nonché l’adeguatezza − salve talune specifiche prescrizio-
ni relative alle tecniche di pseudonimizzazione − delle misure implementate a tutela 
dei diritti e delle libertà fondamentali degli interessati. 

Nel provvedimento in esame il Garante si è soffermato sul tema della conserva-
zione nel pubblico interesse di dati raccolti per fini statistici. Al riguardo l’Istituto 
aveva manifestato l’intenzione di protrarre sine die la conservazione di alcune delle 
informazioni, anche di carattere personale, raccolte per i predetti scopi, riversandole 
in un archivio storico, per finalità sia di ricerca scientifica dell’Istat sia di archivia-
zione nel pubblico interesse. Ciò anche alla luce della presunzione di non incom-
patibilità dell’ulteriore trattamento a fini di ricerca scientifica e di archiviazione nel 
pubblico interesse con lo scopo della raccolta (art. 5, par. 1, lett. b), del RGPD).

In base alle normative rilevanti in materia di statistica ufficiale e di protezione dei 

dati personali, sono state rilevate specifiche criticità.

In primo luogo, è stato evidenziato come, in virtù del segreto statistico e del di-
vieto di trattare i dati raccolti per scopi statistici per finalità differenti, “i dati raccolti 
nell’ambito di rilevazioni statistiche comprese nel programma statistico nazionale 
da parte degli uffici di statistica non possono essere esternati se non in forma aggre-
gata, in modo che non se ne possa trarre alcun riferimento relativamente a persone 
identificabili  e  possono  essere  utilizzati  solo  per  scopi  statistici”  (art.  9,  d.lgs.  n. 
322/1989). Nel rispetto del richiamato divieto, la normativa statistica assicura in 
ogni caso la massima conoscibilità a “dati elaborati nell’ambito delle rilevazioni stati-
stiche comprese nel programma statistico nazionale” definendoli come “patrimonio 
della collettività” e prevedendo che siano “distribuiti per fini di studio e di ricerca 

122

L’ATTIVITÀ SVOLTA DAL GARANTEII7a coloro che li richiedono secondo la disciplina del presente decreto” e nel rispetto 
dei richiamati divieti (art. 10, commi 1 e 2, d.lgs. n. 322/1989 e art. 5-ter, d.lgs. 14 
marzo 2013, n. 33).

In secondo luogo, è stata richiamata la disciplina vigente, in base alla quale il 
trattamento dei dati per uno scopo ulteriore rispetto a quello della raccolta si presu-
me in generale con esso non incompatibile se volto al perseguimento di finalità di 
archiviazione nel pubblico interesse, di ricerca scientifica o storica o a fini statistici, 
conformemente all’art. 89, par. 1, del RGPD. In maniera speculare, i dati possono 
essere conservati per periodi più lunghi rispetto a quelli necessari al perseguimento 
dello scopo primario della raccolta, a condizione che siano trattati esclusivamente a 
fini di archiviazione nel pubblico interesse, di ricerca scientifica o storica o a fini sta-
tistici, nel rispetto di adeguate garanzie (artt. 5, par. 1, lett. b) e e) e 89 del RGPD).
Infine, è stato richiamato l’art. 105 del Codice che esclude espressamente, coe-
rentemente con la disciplina di settore, che i dati personali trattati a fini statistici o di 
ricerca scientifica possano essere utilizzati per scopi di altra natura. In altri termini, 
se è vero che i dati personali raccolti per un determinato scopo si presume che possa-
no essere ulteriormente trattati per finalità statistiche, di ricerca statistica e di archi-
viazione nel pubblico interesse, è invece vietato trattare i dati personali raccolti per 
finalità statistiche e di ricerca scientifica, per il perseguimento di finalità differenti, 
ivi incluse quelle di archiviazione nel pubblico interesse e di ricerca storica.

Su tali basi, il Garante ha precisato come, seppure l’Istat, quale istituto pubblico, 
in base al codice dei beni culturali (d.lgs. 22 gennaio 2004, n. 42, codice dei beni 
culturali e del paesaggio, ai sensi dell’art. 10, legge 6 luglio 2002, n. 137), abbia 
l’obbligo di conservare i propri documenti, secondo quando quanto ivi indicato, tale 
obbligo non può, tuttavia, riguardare anche i dati di carattere personale raccolti per 
scopi statistici che possono però essere conservati in forma anonima e aggregata tale 
per cui non sia possibile in alcuno modo risalire all’identità dei soggetti interessati.

123

RELAZIONE 2020II78

I trattamenti in ambito giudiziario e 
da parte di Forze di polizia 

8.1. I trattamenti in ambito giudiziario 

Diversi reclami hanno riguardato la conformità alla normativa in materia di pro-
tezione dei dati della produzione in giudizio delle informazioni personali. Secondo 
un consolidato orientamento, l’Ufficio ha precisato che spetta al Giudice, ove ritual-
mente richiesto, la competenza a valutare la liceità del trattamento in giudizio dei 
dati personali dell’interessato. Ciò in quanto l’art. 160-bis del Codice stabilisce che 
la validità, l’efficacia e l’utilizzabilità nel procedimento giudiziario di atti, documenti 
e provvedimenti basati sul trattamento di dati personali non conforme a disposizioni 
di legge o di regolamento restano disciplinate dalle pertinenti disposizioni processua-
li (si vedano i conformi provvedimenti del Garante assunti con riferimento all’art. 
160, comma 6, del previgente testo del Codice, di contenuto pressoché identico a 
quello dell’attuale art. 160-bis del Codice: provv.ti 23 settembre 2010, doc. web n. 
1756065; 4 novembre 2010, doc. web n. 1770943 e 17 novembre 2010, doc. web 
n. 1779765).

L’Autorità  è  stata  interessata  della  vicenda  di  un  invio,  da  parte  dell’avvocato 
dell’ex coniuge del reclamante, della costituzione in mora riguardante gli assegni per 
il nucleo familiare, anche al datore di lavoro dell’interessato. All’esito dell’istrutto-
ria svolta, l’Autorità ha precisato che tale invio è avvenuto sulla base di valutazioni 
professionali proprie del legale, al quale occorre riconoscere, in principio, un diritto 
di scelta della strategia difensiva da utilizzare, tenuto conto che una troppo rigida 
restrizione finirebbe per contrastare il libero svolgimento dell’attività di assistenza 
legale. Pertanto, anche in base al RGPD che legittima il trattamento persino di par-
ticolari categorie di dati se “necessario per accertare, esercitare o difendere un diritto 
in sede giudiziaria” (cfr. art. 9, par. 2, lett. f ), del RGPD), non si sono ravvisati, allo 
stato degli atti, gli estremi di una violazione della disciplina rilevante in materia di 
protezione dei dati personali (nota 21 luglio 2020).

In altra vicenda si è lamentato l’invio da parte di un avvocato, per conto di un 
erede legittimo, di copia integrale di un testamento concernente anche un immobile 
ad  un  soggetto  poi  risultato  acquirente  dell’immobile  medesimo.  Anche  in  que-
sto  caso,  dall’esame  della  documentazione  prodotta  dinanzi  all’Autorità  e  tenuto 
conto altresì di quanto sancito dall’art. 168 del Codice (Falsità nelle dichiarazioni 
al Garante e interruzione dell’esecuzione dei compiti o dell’esercizio dei poteri del 
Garante), la comunicazione del testamento in questione è risultata essere avvenuta 
sulla base di valutazioni professionali del legale e, pertanto, anche in considerazione 
di quanto sancito dall’art. 9, par. 2, lett. f ), del RGPD, non si sono ravvisati gli 
estremi di una violazione della disciplina rilevante in materia di protezione dei dati 
personali (nota 3 agosto 2020). 

È pervenuto un reclamo a mezzo del quale si lamentava che, a seguito di revo-
ca  e  rinuncia  al  mandato  professionale,  mediante  una  persona  terza  un  avvocato 
aveva tentato di riconsegnare ad un familiare della reclamante la documentazione 
relativa ai giudizi seguiti, ivi compreso un elenco della documentazione contenuta 
nelle relative buste, in cui erano visibili le procedure penali con numeri, gli RG, gli 
RGNR, le denunce penali presentate, gli atti di precetto, le opposizioni, le esecu-

124

Produzione di dati
in giudizio

Trattamento per 
accertare, esercitare o 
difendere un diritto in 
sede giudiziaria 

Consegna di 
documentazione a 
seguito di revoca del 
mandato professionale 

L’ATTIVITÀ SVOLTA DAL GARANTEIIComunicazioni tra 
avvocato e assistito 

zioni immobiliari, etc. Con il medesimo reclamo l’interessata ha altresì lamentato 
l’invio da parte del medesimo professionista di un messaggio privato indirizzato a 
persona terza in cui si riportavano informazioni personali riferite alla stessa. Nel cor-
so dell’istruttoria, l’avvocato ha dichiarato e documentato di essersi impegnato alla 
restituzione tramite corriere della documentazione suddetta, che non è stata ritirata 
né dall’interessata né dai suoi familiari, di talché ha provveduto a consegnarla presso 
l’Ordine professionale. Il professionista ha altresì rappresentato che il corriere era 
un operatore professionale che cura le consegne a domicilio e che aveva tentato di 
consegnare la documentazione di ogni singola posizione racchiusa in plichi sigillati, 
ognuno indirizzato al proprio destinatario e che l’elenco era stato redatto per ogni 
singola posizione e consegnato in busta chiusa al corriere per farlo sottoscrivere ad 
ogni singolo destinatario. Dall’esame della documentazione prodotta e tenuto conto 
di quanto sancito dall’art. 168 del Codice, non sono stati ravvisati gli estremi di 
una violazione della disciplina rilevante in materia di protezione dei dati personali. 
Inoltre, quanto all’invio del messaggio privato da parte dell’avvocato a persona terza, 
esso non configura alcuna violazione della disciplina in materia di protezione dei 
dati personali, tenuto conto che ai trattamenti di dati personali effettuati da una 
persona fisica per l’esercizio di attività esclusivamente personale non si applicano le 
disposizioni contenute nel RGPD (cfr. art. 2, par. 2, lett. c), del RGPD) (nota 22 
ottobre 2020). 

L’Autorità si è occupata di un reclamo a mezzo del quale si è lamentato l’invio 
da parte dell’Avvocatura dello Stato ad un comune di osservazioni presentate all’Av-
vocatura medesima dal reclamante, dopo esser venuto a conoscenza che il consiglio 
comunale aveva respinto l’opposizione ad una precedente delibera sulla base di un 
parere espresso dall’Avvocatura dello Stato. Nella vicenda in esame si è rappresentato 
che la corrispondenza tra l’avvocato ed il proprio assistito, sottoposta a segreto pro-
fessionale e sottratta al diritto di accesso (v. art. 2, d.P.C.M. n. 200/1996, recante le 
norme per la disciplina di categorie di documenti formati o comunque rientranti 
nell’ambito delle attribuzioni dell’Avvocatura dello Stato sottratti al diritto di acces-
so), legittimamente può avere ad oggetto informazioni ricevute dall’avvocato − anche 
se contenute in una nota “riservata”, ciò che peraltro non si è potuto verificare dagli 
atti trasmessi all’Autorità − in relazione ad una vicenda che vede coinvolto il proprio 
assistito. Nella fattispecie, pertanto, la lamentata comunicazione con cui l’Avvocatu-
ra avrebbe messo a disposizione del comune le osservazioni del reclamante è risultata 
pertinente e legittima e non si sono ravvisati gli estremi di una violazione della di-
sciplina rilevante in materia di protezione dei dati personali (nota 26 ottobre 2020).

8.2. I trattamenti da parte di Forze di polizia 

Il  Garante  ha  adottato  un  provvedimento  di  limitazione  provvisoria  nei  con-
fronti di un comune con riferimento al progetto di un sistema di videosorveglianza 
con funzioni di riconoscimento facciale da installare presso l’area verde antistante la 
principale stazione ferroviaria cittadina; tale sistema mirava a consentire al Nucleo 
di polizia giudiziaria della polizia locale l’individuazione sia di persone oggetto di 
indagine e/o scomparse al passaggio nell’area sottoposta a controllo, sia di situazioni 
sospette (loitering) o potenzialmente pericolose (abbandono di oggetti), come pure 
la rilevazione automatica di furti di oggetti o, ancora, il monitoraggio di ingressi/
uscite da aree di interesse per attività di indagine. Premesso che il trattamento in 
questione riguardava dati biometrici − ossia dati personali ottenuti da un trattamen-
to tecnico specifico relativi alle caratteristiche fisiche, fisiologiche o comportamentali 

125

RELAZIONE 2020II8di  una  persona  fisica  che  ne  consentono  o  confermano  l’identificazione  univoca, 
quali l’immagine facciale − e che per le finalità indicate tale trattamento rientra nel 
campo di applicazione del d.lgs. 18 maggio 2018, n. 51, il Garante ha precisato che 
la raccolta di dati biometrici può effettuarsi solo in presenza di un’idonea previsione 
normativa, come stabilito dall’art. 7 del menzionato decreto legislativo, allo stato, 
non sussistente (provv. 26 febbraio 2020, n. 54, doc. web n. 9309458).

Il Garante ha adottato un provvedimento prescrittivo e sanzionatorio nei con-
fronti del Ministero dell’interno per l’illecito trattamento di dati personali da parte 
di  una  questura  che,  nelle  comunicazioni  istituzionali  relative  all’adozione  di  un 
provvedimento  di  ammonimento  per  atti  persecutori  (ex  art.  8,  d.l.  23  febbraio 
2009, n. 11), aveva erroneamente indicato che l’interessato era stato destinatario di 
un ammonimento orale per condotta violenta. Nonostante le ripetute richieste di 
rettifica da parte dell’interessato e la richiesta di informazioni formulata dal Garante, 
il questore pro tempore ha ritenuto di non provvedere alla rettifica dei dati errati, 
considerando sufficiente che le informazioni inserite presso il Ced del Dipartimento 
della pubblica sicurezza fossero corrette, con la conseguenza della perdurante erro-
neità dei dati presso i destinatari delle comunicazioni, come accertato in sede istrut-
toria. Solo a distanza di oltre un anno dalla richiesta di rettifica dell’interessato e 
successivamente alla comunicazione dell’avvio del procedimento del Garante, il que-
store nel frattempo subentrato nell’incarico ha provveduto ad inviare ai destinatari 
delle predette comunicazioni una nota di rettifica dei dati. Il Garante ha pertanto 
accertato per il pregresso la violazione degli artt. 3, comma 1, lett. a) e d ) (che sta-
biliscono che i dati personali devono essere trattati in modo lecito e corretto, esatti 
e, se necessario, aggiornati e devono essere adottate tutte le misure ragionevoli per 
cancellare o rettificare tempestivamente i dati inesatti rispetto alle finalità per le quali 
sono trattati), 4, comma 3 (secondo cui, quando i dati personali sono stati trasmessi 
illecitamente o sono inesatti, il destinatario ne è tempestivamente informato e i dati 
personali devono essere rettificati o cancellati o il trattamento deve essere limitato) 
e  12,  comma  1  (che  riconosce  all’interessato  il  diritto  di  ottenere  dal  titolare  del 
trattamento, senza ingiustificato ritardo, la rettifica dei dati personali inesatti che lo 
riguardano), del d.lgs. n. 51/2018. Di conseguenza, ha ingiunto al Ministero dell’in-
terno, in qualità di titolare del trattamento, di pagare la somma di euro 50.000 a 
titolo  di  sanzione  amministrativa  pecuniaria  e  ha  prescritto,  ai  sensi  dell’art.  37, 
comma 2, lett. b), d.lgs. n. 51/2018, di valutare l’opportunità di promuovere ade-
guate iniziative formative nei confronti del personale, anche periferico, della Polizia 
di Stato, per assicurare il rispetto dei diritti degli interessati e la tempestiva rettifica 
dei dati inesatti, nonché di riferire al Garante l’esito di tale valutazione (provv. 29 
ottobre 2020, n. 205, doc. web n. 9493020).

L’Autorità ha adottato un provvedimento prescrittivo e sanzionatorio nei con-
fronti del Ministero dell’interno per l’illecito trattamento di dati personali da parte 
di un commissariato di polizia a seguito della diffusione in internet delle immagini 
di un episodio di violenta reazione autolesionistica da parte di un uomo in eviden-
te stato di alterazione psico-fisica mentre era sottoposto ad arresto all’interno del 
medesimo commissariato. Dall’istruttoria svolta è emerso che la diffusione è stata 
resa possibile dalla mancanza di ogni misura idonea a proteggere i dati in questione, 
risultando così violate le disposizioni relative alla loro conservazione, alla compati-
bilità del trattamento con le finalità per cui erano stati raccolti, alla non eccedenza, 
all’adeguata sicurezza e protezione da trattamenti non autorizzati ed alle adeguate 
garanzie per i diritti e le libertà dell’interessato richieste per le particolari categorie di 
dati (artt. 3 e 7, d.lgs. n. 51/2018). È stato pertanto ingiunto al Ministero dell’inter-
no, in qualità di titolare del trattamento, di pagare la somma di euro 60.000 a titolo 

126

Divulgazione 
di immagini 
autolesionistiche 
all’interno di un 
commissariato

L’ATTIVITÀ SVOLTA DAL GARANTEII8di sanzione amministrativa pecuniaria e prescritto, ai sensi dell’art. 37, comma 2, 
lett. b), d.lgs. n. 51/2018, di valutare l’opportunità di promuovere adeguate iniziati-
ve formative nei confronti del personale, anche periferico, della Polizia di Stato, per 
assicurare il rispetto dei diritti degli interessati, nonché di valutare se intraprendere 
ulteriori  iniziative  in  materia  di  protezione  dei  dati  personali,  in  conformità  agli 
artt. 3 del decreto del capo della polizia del 23 luglio 2019 e 14, comma 3, d.P.R. n. 
15/2018 (provv. 26 novembre 2020, n. 236, doc. web n. 9522206).

8.3. Il controllo sul Sistema di informazione Schengen

Il Sistema d’informazione Schengen (SIS II) permette alle autorità nazionali do-
ganali, di polizia e di controllo delle frontiere di scambiarsi agevolmente informa-
zioni sulle persone che potrebbero essere coinvolte in reati gravi. Con l’eliminazione 
dei controlli alle frontiere interne, il SIS II svolge un ruolo essenziale nel facilitare la 
libera circolazione delle persone nello spazio Schengen. Nel Sistema sono contenute 
anche segnalazioni sulle persone scomparse, soprattutto minori, e informazioni su 
determinati beni, quali banconote, automobili, furgoni, armi da fuoco e documenti 
di identità che potrebbero essere stati rubati, sottratti o smarriti. 

È  continuata  l’attività  relativa  all’attuazione  delle  raccomandazioni  ricevute 
in esito alla valutazione sui trattamenti di dati personali effettuati in applicazione 
dell’acquis di Schengen svoltasi nel 2016 e sono state altresì poste in essere le pri-
me iniziative finalizzate alla prossima nuova valutazione che si svolgerà nel mese di 
settembre del 2021, seppur con i limiti imposti dalle restrizioni disposte ai fini di 
contrasto della pandemia da Covid-19.

Come noto, il Codice ha introdotto nuove modalità di esercizio dei diritti ri-
spetto ai dati registrati nel SIS II, in virtù dei quali l’interessato può rivolgersi in 
Italia direttamente all’autorità che ha la competenza centrale per la sezione nazionale 
dell’archivio Schengen, ossia al Dipartimento della pubblica sicurezza (cd. accesso 
diretto). Al riguardo, il Ministero invia trimestralmente report statistici, privi di dati 
di natura personale, contenenti però informazioni di dettaglio (nazionalità dei ri-
chiedenti, questure coinvolte, tipologia delle richieste, ecc.) idonee a monitorare il 
flusso delle istanze degli interessati e la conseguente attività di riscontro compiuta 
dalla Divisione NSIS, in conformità con la raccomandazione formulata all’esito del-
la precedente valutazione sull’applicazione dell’acquis di Schengen.

Tali  report  sono  strumentali  alla  finalità  istituzionale  del  Garante  di  assicurare 
il controllo e il monitoraggio del Sistema, con particolare riguardo all’esercizio dei 
diritti previsti nel regolamento (CE) n. 1987/2006 da parte degli interessati.

Nel corso del 2020, con ogni evidenza anche in ragione della pandemia da Co-
vid-19, si è assistito ad un parziale calo del numero delle richieste degli interessati 
indirizzate direttamente al Garante rispetto all’anno precedente; tra queste poi sono 
risultate costanti in termini percentuali quelle di interessati i quali lamentano un 
insoddisfacente o erroneo riscontro alle proprie richieste da parte dell’autorità nazio-
nale di polizia e, pertanto, ricorrono al Garante al fine di vederle soddisfatte.

Infine, anche qui con ogni probabilità in conseguenza della pandemia, si è assi-
stito ad un moderato ma costante calo delle richieste di accesso da parte di autorità 
nazionali di controllo di altri Stati UE, interpellate dagli interessati in relazione a 
segnalazioni inserite nel sistema da autorità di polizia italiane.

Le relative informazioni vengono comunicate, previa consultazione degli uffici 
segnalanti, nel rispetto delle disposizioni di cui all’art. 62 della decisione 2007/533/ 
GAI del Consiglio e all’art. 46 del regolamento (CE) n. 1987/2006.

127

Esercizio dei diritti per i 
dati registrati nel SIS II

RELAZIONE 2020II8L’attività giornalistica

9

9.1. Premessa 

L’attività dell’Autorità, con riguardo ai profili attinenti alla tematica della libertà 
di manifestazione del pensiero, si è arricchita di nuovi spunti e riflessioni, in parte 
legate alle contingenze connesse alla pandemia, che hanno consentito di valutare il 
livello di adeguatezza dei trattamenti di dati personali in ambito giornalistico con 
riferimento ai principi dettati dalle norme che ne contengono la disciplina.

Anzitutto l’emergenza sanitaria ha inciso sui diritti fatti valere innanzi al Garante, 
traducendosi in molteplici reclami e segnalazioni diretti a lamentare l’avvenuta dif-
fusione, sia attraverso articoli di giornale che tramite social network, di informazioni 
eccedenti riguardanti persone risultate positive al Covid-19. In considerazione della 
delicatezza dei dati trattati si è provveduto, oltreché ad avviare un’istruttoria nei casi 
nei quali si sono ravvisati gli estremi di una violazione, anche a predisporre un co-
municato stampa − poi pubblicato nel sito istituzionale con il titolo “Coronavirus: 
Garante privacy, su social e media troppi dettagli sui malati” − al fine di arginare un 
fenomeno che sembrava destinato ad assumere proporzioni molto ampie, anche in 
considerazione del clima di forte preoccupazione destata dalla particolare situazione. 
Attraverso il comunicato si è voluto evidenziare che, anche nel contesto emergenzia-
le, debbano comunque essere preservate alcune garanzie a tutela della riservatezza e 
della dignità delle persone e che tale obbligo riguardi non solo i giornalisti professio-
nisti, ma anche gli utenti dei social network, a partire da alcuni amministratori locali 
che, pensando forse di fornire informazioni utili per la collettività di riferimento, 
hanno spesso diffuso i dati personali di persone decedute o contagiate senza valutare 
compiutamente le conseguenze per gli interessati e per le loro famiglie. 

Un focus specifico si è poi aperto con riguardo al trattamento di dati contenuti 
all’interno di immagini, reali o frutto di manipolazione (come nel caso dei fake), ed 
ai limiti che la libera pubblicazione incontra sia nell’ambito della cronaca giornalisti-
ca − approfondendo, in particolare, le questioni connesse alla diffusione di immagini 
di persone ritratte in uno stato di costrizione e/o di alterazione − sia, ancora una vol-
ta, nel mondo dei social network, nel quale si è assistito alla proliferazione di episodi 
di pubblicazione di fotografie in assenza di consenso o comunque in conflitto con 
i principi desumibili dalle norme vigenti in materia di libertà di manifestazione del 
pensiero, come si è in particolare potuto rilevare con riguardo all’ampio utilizzo di 
immagini riferite a minori.

9.2. Dati statistici ed aspetti procedurali

Le richieste pervenute all’Autorità hanno incluso in modo pressoché equivalente, 
in termini numerici, reclami e segnalazioni. Queste ultime raccolgono sia richieste 
riguardanti in via diretta gli interessati, analogamente a quanto avviene con i recla-
mi, sia denunce di condotte illecite dai contorni più ampi rispetto alle quali compete 
all’Autorità la valutazione circa la sussistenza dei presupposti per l’avvio di un’istrut-
toria. Ciò si è verificato, ad esempio, con riferimento a segnalazioni riguardanti la 

128

L’ATTIVITÀ SVOLTA DAL GARANTEIIdiffusione di dati riferiti a minori, in particolare tramite i social network, spesso usati 
strumentalmente nell’ambito di contese familiari ovvero per il perseguimento di sco-
pi non sempre in linea con la necessità di promuovere uno sviluppo equilibrato dei 
medesimi secondo le indicazioni contenute all’interno della Carta di Treviso, aspetto 
quest’ultimo spesso rilevato anche da associazioni che svolgono attività dirette alla 
tutela di cittadini e consumatori.

L’esame dei reclami invece, in larga parte orientati all’esercizio dei diritti di cui 
agli artt. 15-22 del RGPD, ha consentito, in alcuni casi, di consolidare orientamenti 
già propri dell’Autorità − in particolare, nell’ambito delle richieste di delisting da mo-
tore di ricerca − e in altri di ampliare i confini della tutela riconosciuta all’interessato 
attraverso un’interpretazione più stringente di ciò che può essere ritenuto essenziale 
al fine di soddisfare la finalità informativa insita nell’esercizio del diritto di cronaca 
giornalistica.

Si tratta di un approccio che, dato l’alto numero di adesioni spontanee alle richie-
ste manifestato dai titolari del trattamento, risulta presumibilmente condiviso anche 
da parte di questi ultimi benché in alcune ipotesi possa rilevarsi un disallineamento 
con il riscontro fornito dagli stessi agli interessati in fase di interpello preventivo, 
anche nei casi in cui quest’ultimo preceda di poco, da un punto di vista temporale, 
la proposizione del reclamo. Sulla base delle casistiche emerse, l’Autorità ha curato, 
con specifico riguardo ad alcuni titolari, attività di approfondimento finalizzate a 
stimolare una più puntuale conformità, con riguardo ai tempi ed alle modalità di 
risposta, alle indicazioni contenute nel Regolamento.

Una parte dei reclami, pari a circa un quarto delle richieste pervenute, ha inve-
ce portato all’adozione di decisioni collegiali che, attraverso l’esame degli elementi 
specifici di ogni vicenda, si sono espresse sulla fondatezza della doglianza prospet-
tata, ricorrendo spesso ad un bilanciamento tra le istanze del singolo e l’interesse 
pubblico generale all’informazione e facendo ricorso ai poteri correttivi, ivi incluso 
quello sanzionatorio, riconosciuto dal Regolamento alle autorità di controllo. Nei 
casi più gravi il Garante ha ritenuto di applicare, a fini dissuasivi rispetto alla reitera-
zione della condotta giudicata illecita, anche misure sanzionatorie di tipo pecuniario 
(provv. 6 febbraio 2020, n. 28, doc. web n. 9283121); tale scelta è stata determinata 
dalla particolare gravità delle violazioni contestate, oltreché dalla durata delle stesse, 
pur dovendosi tenere conto del fatto che, in generale, è necessario calibrare con at-
tenzione questo nuovo potere in un settore particolare quale quello della libertà di 
manifestazione del pensiero. 

Le doglianze presentate dagli interessati hanno riguardato, in continuità con il 
2019, l’avvenuta pubblicazione di dati ritenuti eccedenti da parte degli editori di 
testate giornalistiche e la successiva diffusione degli stessi quale effetto dell’indiciz-
zazione degli articoli effettuata tramite motori di ricerca esterni ai rispettivi siti; la 
pubblicazione sui social network di dati personali in assenza del consenso dell’inte-
ressato o di altre basi giuridiche idonee a fondare la liceità del trattamento posto in 
essere; infine la perdurante reperibilità, tramite motori di ricerca, di risultati associati 
al nominativo di una determinata persona la conoscibilità dei quali, in virtù del tem-
po trascorso, del ruolo ricoperto e di altri parametri utilizzati con riguardo a questa 
tipologia di trattamenti, sia stata ritenuta non più rispondente alla situazione attuale 
della  medesima  ed  al  conseguente  interesse  del  pubblico  a  disporre  delle  relative 
informazioni.

129

RELAZIONE 2020II99.3. Il trattamento dei dati nell’esercizio dell’attività giornalistica 

9.3.1. Dati giudiziari
Il trattamento di dati giudiziari nel contesto dell’informazione, da intendersi in 
tutte le sue declinazioni, è uno dei temi sui quali maggiormente si è concentrato 
l’impegno dell’Autorità e ciò in ragione della particolare delicatezza dei dati in que-
stione − la cui tutela è stata peraltro rafforzata dall’art. 10 del RGPD − e del fatto che 
in tale ambito siano state frequentemente riscontrate condotte palesemente illecite 
o verosimilmente tali.

Occorre  ricordare  che  il  giornalista  ed  il  suo  editore  sono  chiamati,  anterior-
mente alla pubblicazione di informazioni, a condurre una valutazione in ordine alla 
correttezza del relativo trattamento sulla base delle norme che regolano il settore e 
che, proprio al fine di non comprimere l’esigenza informativa connessa alla circo-
lazione di certi contenuti, già contengono in sé una maggiore flessibilità rispetto a 
quanto invece avviene con riguardo ad altre tipologie di trattamento. Ma ciò non 
consente la diffusione di notizie senza alcun filtro, adducendo quale giustificazione, 
come spesso si è verificato, la circostanza che le medesime notizie siano già state rese 
disponibili in rete da altre testate giornalistiche o blog o che siano state comunque 
divulgate da fonti qualificate, come nel caso degli appartenenti alle Forze di polizia.
A tale riguardo, nel corso dell’anno l’Autorità ha concluso un’istruttoria avviata 
nel 2019 a seguito dell’adozione, in via d’urgenza, di una serie di provvedimenti di 
limitazione  provvisoria  del  trattamento  attraverso  i  quali  è  stata  inibita  ai  titolari 
coinvolti l’ulteriore propalazione di un video ritraente le reazioni autolesionistiche 
di un uomo, in evidente stato di alterazione psico-fisica, filmato all’interno dei locali 
di un commissariato di polizia (ex multis, provv. 25 marzo 2019, n. 73, doc. web n. 
9114416). In tale occasione è stata in particolare contestata la diffusione di immagi-
ni avvenuta con modalità tali da rendere identificabile la persona ripresa, tenuto an-
che conto delle esternazioni rese da quest’ultima all’interno del video in relazione al 
proprio stato di salute, e quindi in presumibile violazione della disciplina applicabile 
(cfr. art. 137, comma 3, del Codice e art. 8, comma 1, delle regole deontologiche). 
Tale valutazione è stata confermata anche a seguito dello svolgimento dell’istruttoria 
e dell’esame delle difese prodotte dagli editori dalle quali è emerso che la ragione 
ricorrentemente dedotta da questi ultimi quale presupposto del trattamento effet-
tuato fosse la necessità di documentare quanto realmente avvenuto all’interno del 
commissariato al fine di tutelare gli agenti presenti da eventuali successive accuse di 
maltrattamenti da parte del protagonista, tenuto conto di diversi gravi fatti verifica-
tisi in epoca recente con riguardo ad interazioni avvenute tra cittadini ed apparte-
nenti alle Forze di polizia.

L’Autorità, pur riconoscendo l’utilità per la collettività di conoscere la vicenda 
considerata  nel  suo  complesso,  ha  comunque  ritenuto  che,  nel  caso  specifico,  si 
fosse verificata un’eccedenza informativa, lesiva dei diritti dell’interessato; di qui il 
divieto  di  ulteriore  trattamento  dei  dati  del  medesimo  con  modalità  tali  da  con-
sentirne  un’agevole  identificazione  −  eccettuata  la  mera  conservazione  degli  stessi 
per fini giudiziari − ed il provvedimento di ammonimento dei titolari coinvolti in 
relazione all’esigenza di adeguarsi integralmente alle disposizioni previste in materia 
di trattamento dei dati in ambito giornalistico, con particolare riguardo alle misure 
da adottare per salvaguardare la riservatezza e la dignità degli interessati (ex multis, 
provv. 26 novembre 2020, n. 246, doc. web n. 9531858). L’Autorità ha in parallelo 
agito, tramite iniziative del competente Dipartimento, indagando sulle modalità e 
finalità di trattamento dei medesimi dati da parte delle Forze di polizia − che spesso 
costituiscono la fonte primaria delle informazioni poi veicolate tramite gli organi di 

130

L’ATTIVITÀ SVOLTA DAL GARANTEII9stampa − al fine di stigmatizzare eventuali condotte non rispettose delle norme di 
settore, peraltro molto stringenti, che indicano le ragioni tassative in funzione delle 
quali la diffusione di categorie particolari di dati possa reputarsi lecita.

In considerazione del significativo impatto che la divulgazione di dati riguardanti 
le vicende giudiziarie di una persona può avere sulla sua identità personale e sociale, 
risulta importante garantire che l’aggiornamento delle notizie veicolate all’opinio-
ne pubblica sia effettuato con modalità appropriate. Tale profilo è stato esaminato 
nell’ambito di una decisione adottata dall’Autorità su reclamo dell’interessata che, 
pur avendo in origine circoscritto la doglianza all’avvenuta pubblicazione delle sue 
generalità all’interno di un articolo di giornale che offriva un resoconto riguardo ad 
un procedimento penale nel quale era stata coinvolta, ha successivamente rilevato la 
carenza di aggiornamento delle notizie relativamente all’evoluzione giudiziaria avuta 
dal procedimento in questione. Il titolare del trattamento ha argomentato le pro-
prie difese asserendo di aver assicurato la correttezza dell’informazione mediante la 
pubblicazione di articoli più recenti che risultavano correlati, all’interno del proprio 
sito, a quelli precedenti tramite apposito richiamo. Tuttavia il Garante ha ritenuto 
che un sistema archivistico di correlazione operante solo nel motore di ricerca inter-
no al sito non fosse sufficiente a garantire un trattamento rispettoso dei principi di 
liceità, richiedendosi invece, in capo al titolare del trattamento, la predisposizione 
di un sistema idoneo a segnalare, nel corpo o a margine dell’articolo, la sussistenza 
di un seguito e di uno sviluppo della notizia (provv. 9 aprile 2020, n. 71, doc. web 
n. 9426173).

In  questo  settore  c’è  stato  poi  spazio  per  approfondire,  alla  luce  degli  effetti 
connessi alla diffusione di informazioni di tipo giudiziario, i limiti entro i quali può 
ritenersi consentita la perdurante reperibilità di notizie al di fuori dell’archivio online 
presente all’interno del sito web di un editore. Si tratta di un profilo che richiede 
un’attenta valutazione delle finalità originarie del trattamento effettuato tramite la 
pubblicazione di un articolo di giornale e del loro rapporto con le diverse finalità di 
archiviazione che ne giustificano la successiva conservazione. Anche tenendo con-
to delle indicazioni contenute nel RGPD, in particolare nell’art. 89, l’Autorità ha 
avuto modo di aggiungere nuovi spunti di riflessione rispetto a questo argomento 
che  assume  una  connotazione  particolare  laddove  le  informazioni  diffuse  in  rete 
riguardino un personaggio pubblico. Ciò è quanto avvenuto con riguardo ad alcuni 
reclami proposti da un medesimo interessato, noto personaggio del mondo politico 
ed imprenditoriale, che ha chiesto la rimozione e, in subordine, l’aggiornamento e 
la deindicizzazione di alcuni articoli che riportavano informazioni riguardanti una 
vicenda giudiziaria conclusasi con la sua assoluzione per insussistenza dei fatti con-
testati. Il Garante, pur non ritenendo integrati i presupposti per la rimozione degli 
articoli dagli archivi online degli editori − in quanto aventi valore di testimonianza 
documentale −, ha tuttavia ritenuto che l’originaria finalità connessa all’esercizio del 
diritto di cronaca, e dunque la perdurante ed indiscriminata diffusione dell’informa-
zione al di fuori dei predetti archivi, non fosse più sussistente in considerazione del 
lasso di tempo decorso e dell’esito giudiziario avuto dalla vicenda (ex multis, provv. 
10 dicembre 2020, n. 287, doc. web n. 9575055). Il diverso trattamento consistente 
nella conservazione degli articoli all’interno dell’archivio online del giornale risulta 
infatti specificatamente sorretto da una finalità di tipo documentaristico ed archi-
vistico per perseguire la quale non si è ritenuto necessario consentire la perdurante 
diffusione  delle  informazioni  tramite  i  motori  di  ricerca  generalisti  in  quanto  le 
stesse, pur se aggiornate, sono apparse pregiudizievoli per l’interessato. La protezione 
normativa dell’archivio storico giornalistico ha formato oggetto di specifica discipli-
na anche nell’ambito del RGPD che, pur ponendo a salvaguardia della sua integrità 

131

RELAZIONE 2020II9alcune limitazioni con riguardo ai diritti esercitabili dagli interessati relativamente 
ai dati personali che li riguardino contenuti al suo interno, ha comunque previsto 
l’adozione di garanzie adeguate per i diritti e le libertà degli stessi mediante la predi-
sposizione di misure tecniche ed organizzative che possano assicurare il rispetto del 
principio della minimizzazione dei dati (cfr. art. 89, par. 1, del RGPD).

9.3.2. Dati relativi a minori 
Il rispetto delle garanzie a salvaguardia dei diritti dei minori previste dalle regole 
deontologiche (art. 7) e dalla Carta di Treviso continua a costituire una delle priorità 
del Garante nell’esame delle segnalazioni e dei reclami sottoposti alla sua attenzione. 
Non di rado le richieste pervenute si inseriscono nell’ambito di vicende attinenti 
a rapporti conflittuali tra genitori o tra questi ultimi e istituzioni pubbliche − come 
nel caso di minori allontanati dal proprio ambiente familiare e affidati ai servizi so-
ciali, rispetto ai quali la valutazione dell’Autorità richiede un attento bilanciamento 
tra il diritto alla riservatezza del minore e il diritto di critica riguardo ai provvedi-
menti giurisdizionali adottati e spesso evidenzia una sovrapposizione di competenze 
tra la propria e quella dell’Autorità giudiziaria. L’Autorità ha garantito in ogni caso 
la massima attenzione nell’effettuare verifiche e nel fornire indicazioni riguardo alle 
questioni che le sono state rappresentate.

Specifici provvedimenti contenenti un ammonimento nei confronti degli editori 
titolari  del  trattamento  sono  stati  adottati  dal  Garante  a  fronte  di  pubblicazioni 
ritenute in contrasto con le disposizioni a tutela dei minori e accomunate dalla cir-
costanza di riferirsi a minori la cui esposizione era collegata alla notorietà di un geni-
tore in ragione del ruolo pubblico ricoperto. In tale occasione il Garante ha ricordato 
che le garanzie previste dalle regole deontologiche e dalla Carta di Treviso devono 
essere salvaguardate a prescindere dalla notorietà e rilevanza pubblica del genitore, 
anche nell’eventualità che sia lo stesso a rivelare informazioni relative ai figli (provv. 
24 giugno 2020, n. 112, doc. web n. 9471155).

9.3.3. Inchieste giornalistiche 
L’Autorità ha continuato a misurarsi con una complessa opera di bilanciamento 
tra i diritti della persona e la libertà di informazione, con particolare riguardo al cd. 
giornalismo di inchiesta e all’applicazione dell’art. 2 delle regole deontologiche nella 
parte in cui prevede alcune eccezioni alla regola dell’informativa − seppur sempli-
ficata − da rendere all’interessato al momento della raccolta dei dati, delimitando 
i  confini  nell’attività  di  acquisizione  delle  notizie  (“il  giornalista  […]  rende  note 
la  propria  identità,  la  propria  professione  e  le  finalità  della  raccolta  salvo  che  ciò 
comporti rischi per la sua incolumità o renda altrimenti impossibile l’esercizio della 
funzione informativa; evita artifici e pressioni indebite”) .

È su questa disposizione che in questi anni, si è basata la valutazione del Garante 
in  merito  ai  sempre  più  diffusi  servizi  giornalistici,  soprattutto  televisivi,  fondati 
su riprese e dichiarazioni raccolte con dispositivi nascosti, da parte di soggetti che 
celano la qualifica di giornalista o comunque la finalità giornalistica perseguita. Così 
è avvenuto per due servizi televisivi riconducibili alla stessa trasmissione televisiva in 
cui l’operatore, fingendo di richiedere la prestazione riconducibile alla professione 
dei reclamanti, ne ha raccolto le dichiarazioni, volte a documentare inchieste ritenu-
te di interesse generale, la cui successiva diffusione è avvenuta − in virtù delle infor-
mazioni personali divulgate e delle modalità di ripresa − senza l’adozione di misure 
idonee a garantire l’anonimato degli intervistati. 

In entrambi i casi (in uno dei quali, peraltro, i dati trattati attenevano alla sfera 
sessuale dell’interessata ed erano stati diffusi unitamente ad immagini riconducibili 

132

L’ATTIVITÀ SVOLTA DAL GARANTEII9ad un’attrice, ma con la voce della reclamante), oltre alla dichiarazione di illiceità del 
trattamento, è stata comminata una sanzione amministrativa pecuniaria (provv.ti 6 
febbraio 2020, n. 28, doc. web n. 9283121 e 26 novembre 2020, n. 241, doc. web 
n. 9509558).

9.4. Diffusione di dati personali sui social network

Numerosi reclami e segnalazioni hanno avuto ad oggetto la pubblicazione di dati 
personali (commenti, fotografie ecc.) sui social network, in particolare su Facebook, 
Instagram e You Tube. 

Le disposizioni che disciplinano tale materia sono, anche in questo caso, quelle 
di cui agli art. 136 e seguenti del Codice dedicate a “Finalità giornalistiche e altre 
manifestazioni del pensiero”, in quanto l’ampia formulazione delle stesse consente, 
quando ne ricorrano i presupposti, di estendere le garanzie e le deroghe in materia di 
tutela della riservatezza e della protezione dei dati anche a quelli immessi nella rete. 
Per i dati pubblicati tramite social media, similmente a quanto avviene nel caso della 
diffusione  per  finalità  giornalistiche,  non  occorre  perciò  il  requisito  del  consenso 
dell’interessato, sempre che sussistano adeguate finalità di interesse pubblico, inteso 
come interesse della cerchia dei soggetti che hanno accesso alle informazioni così 
trattate.

Anche in questi casi, perciò, il bilanciamento tra la libertà di manifestazione del 
pensiero, da un lato, e la tutela dei dati personali, dall’altro, va effettuato caso per 
caso, sulla base del tipo di diffusione e della natura dell’informazione di volta in 
volta immessa dall’interessato o, più frequentemente, da altri soggetti.

A tal riguardo si segnala il reclamo con cui un comandante della polizia locale 
di un piccolo comune ha lamentato una violazione della normativa in materia di 
protezione dei dati personali in relazione alla diffusione, tramite la pagina Facebook 
di una associazione, di due fotografie che lo ritraevano in servizio durante un evento 
pubblico. Il reclamante ha evidenziato, in particolare, che, benché gli scatti fotogra-
fici fossero stati effettuati durante una manifestazione in area pubblica e ritraessero 
una persona in divisa che riveste un ruolo pubblico, la loro diffusione su Facebook 
aveva una finalità denigratoria, finalizzata a strumentalizzazione politica, suscitando 
commenti ironici e allusivi. Ha chiesto perciò all’Autorità di ingiungere al titolare 
del trattamento di eliminare le suddette immagini.

Il titolare della pagina Facebook interessata dal reclamo ha replicato eccependo 
che le foto pubblicate nel post si inserivano nell’ambito di una serie di critiche ri-
volte all’amministrazione comunale ed alla gestione della polizia locale, ritraendo il 
comandante di quest’ultima mentre prestava servizio in divisa durante un evento 
ludico.

Il Garante, alla luce di quanto emerso nel corso dell’istruttoria e visto l’art. 97 
della legge 22 aprile 1941, n. 633 (legge sulla protezione del diritto d’autore), ha 
dichiarato infondato il reclamo, ritenendo che nel caso in esame risultasse sussistente 
l’interesse pubblico, in quanto nelle foto è stato ritratto il reclamante, in divisa e nel 
corso di una manifestazione pubblica, in ragione del ruolo pubblico ricoperto, al 
fine di comprovare una critica nei confronti dell’amministrazione comunale quanto 
alla gestione della polizia locale (provv. 9 luglio 2020, n. 137, doc. web n. 9446627).
Segnalazioni e reclami sono pervenuti nei confronti di Facebook, in quanto in 
molti profili sono state riportate fotografie e video relativi a notizie già pubblicate da 
quotidiani e da altri organi di stampa. In particolare, la presidente di un comitato 
referendario nazionale ha chiesto di ordinare a Facebook la rimozione di un URL 

133

Facebook

RELAZIONE 2020II9TikTok

contenente un’intervista rilasciata dalla stessa ad una rete televisiva. Sull’assunto che 
il video diffuso tramite la piattaforma social nel 2016 violasse i principi della norma-
tiva vigente in materia di protezione dei dati, in quanto frutto di una manipolazione 
e di un’alterazione dei contenuti dell’intervista, con scopi e intenti lesivi e denigra-
tori nei suoi confronti.

Il Garante, alla luce di quanto emerso nel corso dell’istruttoria, ha dichiarato il 
reclamo infondato, ritenendo rientrante nella libertà di manifestazione del pensiero 
e, in particolare, nel diritto di critica, la riproduzione dei contenuti di tale intervista, 
anche con l’inserimento di commenti, senza che peraltro in essi si siano ravvisati ele-
menti lesivi della dignità della persona o in contrasto con i principi dell’essenzialità 
dell’informazione (provv. 24 giugno 2020, n. 108, doc. web n. 9444496).

In seguito a segnalazioni inviate all’Autorità da alcune associazioni di tutela dei 
consumatori  relative  a  possibili  problemi  di  sicurezza  del  social  media TikTok,  il 
Garante,  nel  gennaio  2020,  ha  segnalato  al  Comitato  l’esigenza  di  un  intervento 
coordinato fra le varie autorità europee. A seguito di tale richiesta, è stata istituita 
un’apposita  Task  force  al  fine  di  coordinare  l’attività  delle  autorità  europee  nei 
confronti della società, la cui sede era all’epoca stabilita negli USA.

Allo stesso tempo, a livello nazionale, l’Autorità, dopo aver avviato a marzo una 
istruttoria volta a evidenziare una serie di trattamenti ritenuti non conformi alla nor-
mativa in materia di protezione dei dati personali, il 15 dicembre 2020 ha inviato 
una formale contestazione nei confronti di TikTok Inc. (USA) e di TikTok Techno-
logy Lt. (Ireland), contestando a quest’ultima la violazione di alcune disposizioni del 
Regolamento. Forti criticità sono state rinvenute quanto alle modalità di iscrizione 
al social network, le quali non assicurano adeguate forme di tutela dei minori; il di-
vieto di iscrizione al di sotto dei 13 anni, stabilito dal social network, risulta infatti 
facilmente  aggirabile  una  volta  che  si  inserisca  una  data  di  nascita  falsa. TikTok, 
di conseguenza, non impedisce ai più piccoli di iscriversi, né verifica che vengano 
rispettate le disposizioni nazionali che prevedono per l’iscrizione ai social network il 
consenso dei genitori o di chi ha la responsabilità genitoriale del minore che non 
abbia compiuto 14 anni. Inoltre, l’Autorità ha contestato le modalità con le quali 
l’informativa è fornita, il trasferimento dei dati all’estero, il periodo di conservazione 
degli stessi e il rispetto dei principi di privacy by design e by default.

Riguardo al profilo della competenza, va considerato che, solo in tempi successivi 
all’avvenuta  contestazione,  l’Autorità  irlandese  ha  comunicato  che TikTok  Ireland 
debba essere considerato stabilimento principale ai sensi dell’art. 4, n. 16), del RGPD.
Anche in considerazione di un tragico evento che ha coinvolto una bambina di 
10 anni − che avrebbe perso la vita dopo aver partecipato ad una “sfida” sul social 
network − ed ha suscitato grande allarme sociale, con interrogazioni parlamentari e 
richieste di informazioni rivolte anche al Garante, è stato adottato un provvedimen-
to d’urgenza ai sensi dell’art. 66 del RGPD, contenente un ordine di limitazione 
del trattamento dei dati personali degli utenti di cui non è possibile accertare l’età 
ex art. 58, par. 2, lett. f ), del RGPD (provv. 22 gennaio 2021, n. 20, doc. web n. 
9524194). 

TikTok Ireland, a seguito del provvedimento, ha instaurato una collaborazione 
con l’Autorità e ha dichiarato di adeguarsi all’ordine ricevuto, anche mediante appo-
sita campagna mediatica di sensibilizzazione. In particolare, la Società ha deciso di 
inviare un messaggio “in app” a tutti gli utenti italiani, chiedendo loro di indicare di 
nuovo la data di nascita prima di continuare ad utilizzare il servizio. Sempre secondo 
quanto dichiarato da TikTok, una volta identificato un utente al di sotto dei 13 anni, 
la Società si è impegnata a rimuoverne l’account senza consentire l’effettuazione di 
nuovi tentativi. TikTok ha provveduto ad un miglioramento della funzione di se-

134

L’ATTIVITÀ SVOLTA DAL GARANTEII9gnalazione che permette agli utenti di indicare la presenza sulla piattaforma di utenti 
minori di 13 anni (o presunti tali) e si è impegnata a prendere in considerazione, 
in prospettiva, la possibilità di ricorrere all’intelligenza artificiale come strumento 
aggiuntivo per supportare la verifica dell’età dell’utente.

Il provvedimento del Garante ha carattere temporaneo, essendo stato emanato 
secondo la procedura d’urgenza prevista dall’art. 66, par. 1, del RGPD. La data di 
scadenza inizialmente fissata al 15 febbraio 2021, è stata prorogata al 15 marzo 2021 
al fine di consentire la valutazione delle misure predisposte da TikTok (provv. 11 feb-
braio 2021, n. 61, doc. web n. 9554603); a tale atto ha fatto poi seguito un nuovo 
provvedimento d’urgenza motivato dalle criticità rilevate con riguardo all’adegua-
tezza dei meccanismi previsti per la verifica dell’età anagrafica, concedendo anche in 
tal caso alla Società un termine, fissato al 22 aprile 2021, per ottemperare alle indi-
cazioni fornite dall’Autorità (provv. 25 marzo 2021, n. 126, doc. web n. 9574709). 
In seguito a tale provvedimento, l’Autorità ha richiesto indicazioni in ordine alle 
modalità  di  iscrizione  e  alle  verifiche  dell’età  degli  utenti  anche  rispetto  ad  altre 
piattaforme.

9.5. Il trattamento dei dati da parte dei gestori dei motori di ricerca 

Il settore del trattamento di dati effettuato dai gestori dei motori di ricerca ha 
mantenuto un andamento costante, benché bilanciato da un incremento, rispetto 
all’analogo dato riferito all’anno 2019, dei reclami proposti direttamente nei con-
fronti degli editori degli articoli oggetto di richiesta di deindicizzazione, circostanza 
indicativa di un rinnovato interesse dei reclamanti ad interagire direttamente con 
chi ab origine pubblica i dati al fine di ottenere misure idonee a limitare a monte la 
diffusione di informazioni personali.

La maggior parte delle richieste di delisting pervenute hanno riguardato tratta-
menti posti in essere tramite il motore di ricerca gestito da Google LLC, società nei 
confronti della quale l’Autorità può assumere decisioni autonome in quanto, nono-
stante la relativa attività sia ascrivibile ai trattamenti di tipo transfrontaliero (cfr. art. 
4, n. 23), del RGPD), non opera nei suoi riguardi, per lo specifico settore del motore 
di ricerca, il meccanismo dello sportello unico (cfr. Relazione 2019, p. 111).

Diversa la situazione con riguardo invece a società che gestiscono altri motori 
di ricerca, quali Microsoft Corporation e Verizon Media − rispettivamente titolari 
dei motori di ricerca Bing e Yahoo! −, avendo le stesse individuato uno stabilimento 
principale nel territorio dell’Unione; ciò determina l’applicabilità del meccanismo di 
cooperazione, laddove non sia possibile definire la vicenda in una fase di preliminare 
contatto con il titolare e ferma restando la possibilità di proporre all’autorità capo-
fila una definizione del reclamo a livello locale al ricorrere dei presupposti indicati 
dall’art. 56, par. 2, del RGPD.

Questa strada è stata intrapresa, in particolare, con riguardo ad un reclamo pro-
posto da un’interessata per la rimozione di alcuni risultati reperibili in associazione 
al suo nominativo tramite il motore di ricerca Yahoo!; Verizon Media EMEA Ltd., 
rispetto alla quale l’Autorità ha provveduto ad inviare, analogamente a quanto avvie-
ne con gli altri gestori, una richiesta preliminare finalizzata a valutare la possibilità 
di definire la questione anteriormente all’attivazione del meccanismo di cooperazio-
ne, ha riscontrato la stessa invocando per la trattazione del reclamo la competenza 
della Lead Authority (qui l’Autorità irlandese), circostanza alla quale ha fatto seguito 
l’apertura della relativa procedura nell’apposita piattaforma utilizzata per la condi-
visione dei casi nel sistema IMI. Trattandosi di una fattispecie che, sulla base della 

135

RELAZIONE 2020II9previsione contenuta nell’art. 56, par. 2, del RGPD, presentava specifici elementi 
di collegamento con la dimensione nazionale, l’Autorità ha avanzato la proposta di 
definire il reclamo a livello locale; tale proposta non ha trovato tuttavia accoglimento 
da parte dell’Autorità irlandese che ha invece rappresentato la necessità di valutare 
unitariamente i reclami aventi ad oggetto le richieste di rimozione, motivando la 
scelta alla luce dell’impatto che le relative decisioni producono sui criteri generali 
applicati per la valutazione. La posizione così assunta, sebbene possa trovare fonda-
mento nel Regolamento, può tuttavia sollevare qualche problema nel caso di reclami 
“plurimi”, ovvero proposti nei confronti di diversi gestori di motori di ricerca, la 
decisione dei quali sia rimessa ad autorità di controllo diverse, pur essendo identica 
la questione sottostante.

Con riguardo invece alle richieste avanzate nei confronti di Google occorre rileva-
re che circa la metà di esse sono state soddisfatte a seguito di un’adesione spontanea 
del titolare del trattamento successiva alla trasmissione del reclamo da parte dell’Au-
torità,  mentre  nei  restanti  casi  si  è  provveduto  tramite  provvedimento  collegiale. 
Le decisioni assunte dall’Autorità nel periodo di riferimento (circa 35) presentano, 
come tipologia, un numero più o meno equivalente di valutazioni di infondatezza − 
attraverso le quali sono stati per lo più confermati principi già enucleati nell’ambito 
di precedenti provvedimenti adottati con riguardo a questioni analoghe (provv.ti 2 
luglio 2020, n. 127, doc. web n. 9445898 e n. 129, doc. web n. 9445947; 15 otto-
bre 2020, n. 193, doc. web n. 9513091 e n. 196, doc. web n. 9513224; 12 novem-
bre 2020, n. 226, doc. web n. 9522184) − e di accoglimento, anche solo parziale, 
delle istanze avanzate dagli interessati. 

Queste ultime hanno registrato la maggiore varietà di profili trattati − dai dati 
giudiziari  ad  informazioni  personali  riferite  a  periodi  della  vita  passata  ritenuti 
dall’interessato non più rispondenti alla sua attuale identità sociale − nell’affrontare 
i quali è stato fatto ricorso, in alcuni casi, anche alle indicazioni fornite dalla CGUE 
in  alcune  recenti  decisioni  (in  particolare  nella  sentenza  del  24  settembre  2019, 
causa C-136/17, GC, AF, BH, ED c. Commission nationale de l’informatique et des 
libertés, relativa al trattamento delle particolari categorie di dati di cui agli artt. 9 e 
10 del RGPD).

Parte delle doglianze ha riguardato la perdurante reperibilità in rete di informa-
zioni relative a vicende giudiziarie che hanno interessato il reclamante e che, in epoca 
successiva alla pubblicazione degli articoli indicati, hanno assunto contorni diversi 
in virtù dell’evoluzione dei relativi procedimenti. Il mancato aggiornamento degli 
articoli reperibili in rete è apparso idoneo a causare un particolare pregiudizio in 
capo al reclamante, in molti casi ritenuto non bilanciato da un interesse del pubblico 
alla perdurante conoscibilità dell’informazione. Ciò è quanto avvenuto nel caso di 
una richiesta di rimozione di URL collegati ad articoli riguardanti un procedimento 
giudiziario nel quale il reclamante era stato coinvolto nel 2010 conclusosi con una 
parziale assoluzione del medesimo con riferimento ad uno dei reati contestati e con 
la concessione del beneficio della sospensione condizionale della pena relativamente 
alla  restante  imputazione.  Di  tali  circostanze  sopravvenute  non  era  stata  tuttavia 
fatta  alcuna  menzione  nei  predetti  articoli,  né  informazioni  aggiornate  in  merito 
risultavano altrimenti reperibili in rete. Il Garante ha, in tal caso, accolto l’istanza 
(provv. 13 febbraio 2020, n. 34, doc. web n. 9308726) ritenendo che la specificità 
della vicenda meritasse un’attenta considerazione delle ragioni dell’interessato, ben-
ché sotto il profilo giudiziario vi fosse stata una parziale condanna del medesimo. Le 
notizie presenti all’interno degli articoli in questione erano infatti risalenti a diversi 
anni prima e descrivevano solo la fase inziale dell’indagine senza dare conto degli 
sviluppi successivi favorevoli al reclamante del quale emergeva pertanto una rappre-

136

L’ATTIVITÀ SVOLTA DAL GARANTEII9sentazione inesatta e fuorviante. Ai fini della decisione si è tenuto particolare conto 
della posizione espressa dalla CGUE nella menzionata sentenza 24 settembre 2019, 
causa C-136/17, nella quale è contenuta un’attenta disamina dell’approccio che an-
che il gestore di un motore di ricerca deve adottare nel trattamento delle particolari 
categorie di dati individuate nel RGPD, tra le quali quelle riferite ai dati giudiziari 
di cui all’art. 10. Nell’ambito delle finalità per le quali è consentito il trattamento di 
dati personali da parte del gestore di un motore di ricerca rientra sicuramente quella 
di rendere possibile il reperimento di informazioni giudicate di interesse per il pub-
blico, ma tale aspetto dovrebbe essere necessariamente bilanciato con i diritti fon-
damentali dell’individuo, specie laddove si verta su profili particolarmente sensibili 
della sua vita. Quest’ultimo è l’aspetto sul quale si è incentrata maggiormente l’at-
tenzione della Corte che, con riguardo ai dati giudiziari, ne ammette la divulgazione 
purché la stessa si riveli strettamente necessaria, precisando che, qualora la reperibi-
lità di informazioni relative a fasi ormai superate di un procedimento giudiziale che 
abbia coinvolto l’interessato sia da ritenersi giustificata alla luce dell’interesse preva-
lente del pubblico, il motore di ricerca dovrà “sistemare l’elenco dei risultati in modo 
tale che l’immagine globale che ne risulta per l’utente di Internet rifletta la situazione 
giudiziaria attuale”, ordinandoli quindi sulla base dei risultati di ricerca più recenti. 
Tale  indicazione  risulta  coerente  con  le  caratteristiche  del  trattamento  di  dati 
personali effettuato dai motori di ricerca in quanto basato sull’aggregazione di infor-
mazioni che, per conformarsi ai principi di liceità del trattamento e per rispondere 
ad una reale utilità informativa, dovrebbero trovare corrispondenza con l’identità 
attuale della persona alla quale di riferiscono. Questa necessità ha portato l’Autorità 
ad effettuare, con riguardo a richieste di rimozione comprensive di contenuti colle-
gati a vicende diverse relative ad un medesimo interessato, una valutazione multipla 
e differenziata in esito alla quale è stato disposto, in alcuni casi, un accoglimento 
parziale della relativa istanza, benché l’interesse pubblico alla conoscibilità delle in-
formazioni complessivamente reperibili tramite i corrispondenti URL non potesse 
dirsi interamente superato. Ciò è quanto si è verificato nel caso di richieste riguar-
danti la rimozione di URL collegati ad articoli che davano conto di diverse vicende 
giudiziarie riferite alla stessa persona e non ancora completamente esaurite, per al-
cune delle quali non veniva tuttavia offerto un quadro completo ed aggiornato della 
situazione attuale della medesima. Si è rivelata determinante, ai fini della decisione, 
la presenza in rete di articoli ulteriori rispetto a quelli indicati dall’interessato che, 
riportando notizie integrate con informazioni riferite agli sviluppi giudiziari succes-
sivi, risultavano idonei a consentire una corretta ricostruzione dello svolgimento dei 
fatti, assicurando in tal modo anche l’interesse degli utenti della rete ad una corretta 
informazione (provv.ti 15 ottobre 2020, n. 195, doc. web n. 9513208 e 12 novem-
bre 2020, n. 223, doc. web n. 9522159).

Quest’ultima  finalità,  in  quanto  connaturata  alla  fruibilità  online  di  un’ampia 
quantità di notizie da parte del pubblico, dovrebbe godere del giusto peso nell’ambito 
del giudizio di bilanciamento condotto in occasione della valutazione della fondatez-
za delle richieste di rimozione avanzate dagli interessati. E proprio l’opportunità di 
preservare, in termini di attendibilità, la valenza informativa delle notizie disponibili 
in rete ha indotto l’Autorità a pronunciarsi, in alcune ipotesi, in favore delle predette 
richieste laddove le informazioni desumibili dal contenuto degli articoli contestati 
non risultavano idonee a veicolare informazioni utili all’utenza e ciò anche a prescin-
dere dalla questione di merito sottostante. L’attenta ponderazione di questo aspetto 
ha portato il Garante ad accogliere la richiesta di rimozione di alcuni URL collega-
ti ad articoli che riportavano, in parte, informazioni riguardanti vicende personali 
dell’interessato − ritenute di interesse per la collettività in considerazione del delicato 

137

RELAZIONE 2020II9ruolo pubblico rivestito dal medesimo − ma poi superate dalla definizione delle stesse 
in sede giudiziale senza che di tale circostanza fosse stato dato conto all’interno degli 
articoli individuati nel reclamo, ed in parte informazioni legate ai presunti guadagni 
percepiti in relazione a corsi di formazione da lui effettuati ed i cui contenuti erano 
stati oggetto di giudizi critici da parte della stampa. Ampia parte degli articoli conte-
nenti queste ultime informazioni, benché in astratto potessero ritenersi di interesse 
pubblico  in  quanto  collegate  ad  un’attività  ancora  esercitata  dal  reclamante,  non 
risultavano tuttavia visibili per la generalità degli utenti, ma solo per gli abbonati. 
Nella prospettiva della finalità tipica del trattamento effettuato tramite motore di 
ricerca, che è quella di restituire un profilo della persona in relazione alla quale viene 
effettuata la ricerca, tale circostanza è apparsa idonea a privare le pagine corrispon-
denti di una valenza informativa utile per il pubblico, nonché ad elidere uno dei pa-
rametri necessari per poter condurre il giudizio di bilanciamento richiesto dagli artt. 
17, par. 1, lett. c), e 21, par. 1, del RGPD, determinando con ciò la prevalenza delle 
ragioni dell’interessato (provv. 10 dicembre 2020, n. 265, doc. web n. 9529506). Ai 
fini della decisione si è comunque tenuto conto del fatto che l’interesse del pubblico 
a disporre delle relative notizie restava comunque salvaguardato dalla presenza in 
rete di articoli completi ed aggiornati riguardanti i medesimi fatti. Nell’ambito del 
medesimo procedimento non si è invece ritenuto di accogliere la richiesta dell’in-
teressato volta ad ottenere una rimozione globale degli URL indicati, ovvero estesa 
alle versioni extraeuropee del motore di ricerca (sentenza CGUE 24 settembre 2019, 
C-507/17). L’Autorità non ha infatti riconosciuto la sussistenza, nel caso in esame, 
dei presupposti per l’esercizio del potere valutativo riconosciuto dalla sentenza in 
capo alle autorità di controllo, quale, ad esempio, la riconducibilità al reclamante di 
situazioni di interesse personale e/o economico di perimetro più ampio rispetto ai 
confini dell’Unione europea.

La possibilità di riconoscere una specifica valenza informativa alle notizie reperibi-
li in rete è stata tenuta nel debito conto anche nelle decisioni con le quali il Garante 
ha ritenuto di accogliere alcuni reclami nei quali le doglianze degli interessati erano 
dirette a lamentare il pregiudizio loro derivante dalla reperibilità in rete di articoli 
riguardanti vicende giudiziarie nelle quali erano stati coinvolti solo in una fase ini-
ziale o che comunque riguardavano in via diretta persone diverse, sebbene in alcuni 
casi aventi legami di parentela o professionali con i medesimi. Si può citare, a titolo 
esemplificativo, il caso di una persona il cui nominativo era stato riportato all’interno 
di alcuni articoli di stampa che riferivano di un collegamento tra la società nella quale 
la stessa aveva prestato la propria attività ed un’altra azienda direttamente coinvolta 
in un’inchiesta giudiziaria, nonché quello di un reclamante le cui generalità erano 
state associate ad una vicenda giudiziaria nella quale era stato indagato solo in una 
fase iniziale, ma che coinvolgeva in via principale il padre, in seguito condannato. 
In entrambi gli episodi i reclamanti hanno eccepito il fatto che, contrariamente a 
quanto poteva desumersi dalla lettura degli articoli, non erano mai stati sottoposti a 
provvedimenti giudiziari in relazione alle vicende descritte − come confermato dai 
certificati penali prodotti nel corso dei rispettivi procedimenti − ed in considerazione 
di ciò il Garante ha ritenuto che la perdurante reperibilità in rete degli articoli in 
associazione al nominativo degli interessati fosse idonea a creare un impatto spropor-
zionato sui loro diritti, non bilanciato da un interesse pubblico a conoscere notizie di 
procedimenti che non avevano avuto alcun seguito giudiziario a loro carico (provv.
ti 15 ottobre 2020, n. 192, doc. web n. 9491061 e n. 194, doc. web n. 9491078).

È  stato  confermato  un  orientamento  consolidatosi  negli  anni  e  diretto  ad 
attribuire particolare rilievo alla portata giuridica di alcuni istituti dell’ordinamento 
penale,  tra  i  quali  la  riabilitazione  ed  il  beneficio  della  non  menzione  della  con-

138

Riabilitazione e non 
menzione

L’ATTIVITÀ SVOLTA DAL GARANTEII9danna nel casellario giudiziale. Quest’ultimo, in particolare, è finalizzato a limitare 
la  conoscibilità  della  condanna  subita  da  un  determinato  soggetto,  beneficio  che 
sarebbe, di fatto, vanificato ove fosse consentito al gestore di un motore di ricerca di 
trattare tale dato attraverso la reperibilità in rete di esso in associazione al nominativo 
dell’interessato, così come rischierebbe di essere vanificata la finalità di agevolare il 
reinserimento sociale del reo nelle ipotesi in cui venga disposta la riabilitazione, con 
notevole pregiudizio della sfera giuridica del medesimo. 

Ciò è quanto avvenuto, ad esempio, nel caso della richiesta di rimozione di alcuni 
URL da parte di una persona coinvolta in una vicenda giudiziaria, conclusasi nel 
2017, connessa al suo ruolo di dirigente pubblico con una sentenza di applicazione 
di una pena a richiesta delle parti inferiore a due anni di reclusione e con concessione 
del beneficio della sospensione condizionale della stessa, oltreché della non menzio-
ne della pena nel certificato del casellario giudiziale in attuazione di quanto previsto 
dalle disposizioni che ne regolano la formazione (in particolare l’art. 24, comma 1, 
lett. e), d.P.R. 14 novembre 2002, n. 313, recante il Testo unico delle disposizioni 
legislative e regolamentari in materia di casellario giudiziale, di casellario giudiziale 
europeo, di anagrafe delle sanzioni amministrative dipendenti da reato e dei relativi 
carichi pendenti anche nella formulazione successiva alle modifiche introdotte con 
il d.lgs. 2 ottobre 2018, n. 122). In tale ipotesi, come già avvenuto per il passato, 
l’Autorità ha ritenuto prevalente sul fattore temporale il dato costituito dal mancato 
aggiornamento delle informazioni reperibili sul conto dell’interessato e, soprattutto, 
la finalità dalla quale è governato il beneficio della non menzione della pena nel ca-
sellario giudiziale (provv. 30 aprile 2020, n. 81, doc. web n. 9426491).

In altro reclamo l’interessato ha chiesto invece la rimozione di URL collegati ad 
articoli che, pur riportando informazioni di riconosciuto valore per la storia giu-
diziaria e politica del nostro Paese, risultavano, con riferimento alle vicende che lo 
avevano direttamente riguardato, ormai superate in virtù del tempo decorso e del 
percorso di ravvedimento nel frattempo intrapreso, grazie al quale aveva ottenuto la 
riabilitazione. L’Autorità ha riconosciuto la fondatezza delle ragioni dedotte dall’in-
teressato tenuto conto del fatto che la permanente indicizzazione dei relativi articoli 
avrebbe avuto l’effetto di elidere i benefici connessi all’operatività del predetto isti-
tuto ed avrebbe fornito un profilo giudiziario dell’interessato non aggiornato con ri-
guardo ai successivi sviluppi (provv. 23 gennaio 2020, n. 24, doc. web n. 9297610).
In alcuni procedimenti, si è posto poi il tema legato al trattamento da parte del 
gestore del motore di ricerca di dati personali contenuti all’interno di immagini. La 
questione è emersa in relazione ad un reclamo tramite il quale l’interessato, avente 
una carica di rilievo all’interno di un’associazione a tutela dei diritti dei cittadini nota 
a livello nazionale, ha lamentato il pregiudizio derivante dalla reperibilità, in associa-
zione al suo nominativo, di articoli al contenuto dei quali l’editore aveva abbinato 
immagini decontestualizzate, riferibili ad un evento diverso e risalente nel tempo.

Il Garante ha tuttavia giudicato la richiesta non fondata tenuto conto del fatto 
che  il  contenuto  degli  articoli  in  questione,  concernente  fatti  recenti  connessi  al 
ruolo pubblico ricoperto dall’interessato, fosse di interesse per la collettività, preci-
sando che l’utilizzo delle immagini così diffuse − riprese anch’esse nell’ambito di una 
manifestazione pubblica promossa molti anni prima dall’associazione della quale fa 
parte il reclamante − esprimesse una scelta editoriale operata dalle testate giornalisti-
che alle quali erano riconducibili i contenuti oggetto di contestazione ed alle quali 
avrebbe dovuto essere eventualmente rivolta apposita istanza, non essendo possibile 
svolgere tale valutazione sulla base dei criteri generalmente utilizzati per i trattamenti 
posti in essere tramite i motori di ricerca (provv. 12 novembre 2020, n. 221, doc. 
web n. 9521918).

139

RELAZIONE 2020II9Analoga valutazione è stata condotta con riguardo alla richiesta di rimozione di 
un URL collegato ad un articolo di recente pubblicazione nel quale erano riporta-
te notizie di interesse pubblico relative alla candidatura di alcuni esponenti di un 
movimento  politico  in  occasione  dello  svolgimento  delle  elezioni  amministrative 
avvenute  nel  2016  nella  Capitale.  Le  ragioni  della  doglianza  risiedevano  nel  fat-
to che in associazione al contenuto dell’articolo era stata pubblicata una fotografia 
che ritraeva, tra gli altri, l’interessato ripreso nell’atto di fare un gesto (il cd. saluto 
romano) configurabile quale reato, immagine che era stata scattata in un’occasione 
conviviale svoltasi in luogo aperto al pubblico e divulgata poi sul profilo Facebook 
di uno dei presenti dal quale era stata ripresa dal giornalista senza consenso delle 
persone coinvolte. Anche in tal caso l’Autorità ha ritenuto che le richieste del recla-
mante non potessero essere accolte in quanto i contenuti riportati nell’articolo − ma 
anche l’immagine per il significato che la stessa acquisiva in associazione con essi − 
rivestivano interesse pubblico in quanto atti a dare conto di specifici orientamenti 
politici manifestati in un contesto pubblico (provv. 15 gennaio 2020, n. 13, doc. 
web n. 9284633).

140

L’ATTIVITÀ SVOLTA DAL GARANTEII910

Cyberbullismo

L’attività dell’Autorità nel settore del cyberbullismo è stata in prevalenza caratte-
rizzata dalla gestione delle segnalazioni pervenute che, salve alcune fattispecie non 
rientranti in tale ambito (perché, ad esempio, non riferite a minorenni o a condotte 
riconducibili a quelle previste dalla l. n. 71/2017), hanno riguardato principalmente 
la rimozione di contenuti e/o immagini di carattere offensivo e denigratorio, non-
ché di fotografie, anche a carattere intimo, e la denuncia dell’esistenza di falsi profili 
attivati a nome del segnalante. 

La prima parte del 2020 è risultata particolarmente proficua con riguardo alle 
occasioni di collaborazione e di intervento del Garante quale membro del tavolo tec-
nico interistituzionale istituito dall’art. 3 della ricordata legge in materia di preven-
zione e contrasto al cyberbullismo. In questa prospettiva, l’Autorità ha preso parte al 
Safer internet day 2020 − evento organizzato nell’ambito del progetto Generazioni 
connesse e coordinato dal Ministero dell’istruzione − con lo scopo di sensibilizzare 
la collettività sul cyberbullismo. In tale circostanza si è richiamata l’attenzione sulle 
misure da attuare per rendere più sicuro l’utilizzo della rete da parte delle giovani 
generazioni, sottolineando la necessità di assicurare una rafforzata sinergia tra scuola 
e famiglia al fine di costituire una rete di supporto ai (più) giovani e favorire così un 
approccio consapevole e prudente nell’utilizzo di dispositivi che, se correttamente 
impiegati,  costituiscono  validi  strumenti  di  conoscenza,  partecipazione  e  crescita 
professionale. Nel suo intervento, l’Autorità ha richiamato l’attenzione sulla neces-
sità di valutare in maniera adeguata le finalità del trattamento dei dati conferiti dai 
ragazzi ai titolari che operano online al fine di confinarne l’uso improprio, quando 
non addirittura illecito, ed ha altresì posto l’accento sui poteri riconosciuti al Garan-
te riguardo alla rimozione di contenuti contrari alla disciplina di settore.

A tale evento ha poi fatto da corollario l’ausilio prestato dall’Ufficio alla redazione 
di un questionario collegato al progetto Better Internet for Kids promosso, a partire 
dal 2012, dalla Commissione europea e diretto a rendere internet un ambiente più 
sicuro per i ragazzi attraverso la cooperazione tra la Commissione europea, gli Stati 
membri e gli operatori del settore (per lo più piattaforme). La finalità perseguita dal 
questionario è stata essenzialmente quella di consentire la raccolta dei dati relativi ai 
progressi compiuti in questo specifico ambito dagli Stati membri e di favorire altresì 
la condivisione tra gli stessi delle esperienze, delle problematiche riscontrate e delle 
buone prassi: dalla divulgazione di materiale volto a migliorare la consapevolezza 
nell’uso di internet da parte dei giovani, alle tipologie d’intervento per rendere anche 
la scuola soggetto attivo nel fenomeno della digitalizzazione, alla creazione di sistemi 
per individuare, in base alla fascia d’età, i programmi ed i contenuti disponibili in 
rete. 

Si sono infine avute occasioni di incontro con i componenti del tavolo tecnico 
interistituzionale e, nel corso di uno di essi, è stato affidato all’Autorità il compito 
di predisporre, in attuazione di quanto previsto da tale disposizione, una bozza del 
codice di co-regolamentazione destinato a disciplinare alcuni adempimenti posti a 
carico degli operatori della rete e dei gestori di social network, ivi inclusi i profili più 
specificatamente attinenti alla protezione dei dati personali. Lo schema predisposto 
dall’Autorità ha formato quindi oggetto di un confronto (il 14 ottobre 2020) con gli 

141

RELAZIONE 2020IIaltri soggetti istituzionali e offerto lo spunto per avviare una riflessione comune sui 
nodi problematici emersi anche attraverso un maggiore coinvolgimento dei ragazzi, 
destinatari privilegiati degli strumenti di tutela individuati dalla legge sul cyberbul-
lismo.

142

L’ATTIVITÀ SVOLTA DAL GARANTEII1011

Marketing e trattamento
dei dati personali

11.1. Telemarketing

Le segnalazioni e i reclami in materia di marketing hanno riguardato, in assoluta 
prevalenza, il cd. telemarketing selvaggio e, in misura minore, comunicazioni com-
merciali via e-mail o sms. Con particolare riguardo all’ambito del telemarketing, mi-
gliaia permangono le segnalazioni portate all’attenzione del Garante che, in ragione 
della loro numerosità e della complessità delle operazioni necessarie per risalire alla 
(spesso articolata) filiera del trattamento, continuano a costituire il carico di lavoro 
assolutamente prevalente dell’Autorità. 

Dall’analisi  delle  segnalazioni  pervenute  risulta  che  le  telefonate  indesiderate 
continuano  ad  interessare  sia  gli  abbonati  iscritti  nel  Registro  pubblico  delle 
opposizioni (Rpo) − circostanza dalla quale si devono quindi desumere comportamenti 
ancora poco virtuosi da parte dei soggetti operanti nella filiera del telemarketing −, sia 
i titolari di numerazioni residenziali e, sempre più spesso, mobili, non pubblicate su 
elenchi telefonici (cd. numerazioni riservate). 

I settori merceologici nei quali operano i committenti oggetto di segnalazione 
continuano ad essere soprattutto quello telefonico ed energetico, con una differenziata 
consistenza numerica delle segnalazioni rispetto a ciascuno degli operatori. Modalità 
particolarmente aggressive vengono lamentate (oltre alla mancata identificazione del 
committente) rispetto a chiamate promozionali nel settore finanziario e valutario e, 
meno frequentemente, nel settore telefonico. 

Non  di  rado,  come  pure  segnalato  in  passato,  le  telefonate  promozionali 
indesiderate vengono eseguite da parte di call center stabiliti al di fuori del territorio 
nazionale, all’esito di processi di delocalizzazione delle attività economiche per le 
ragioni più varie, perlopiù di natura fiscale e giuslavoristica.

Si registra una flessione del fenomeno delle telefonate effettuate, in violazione di 
legge, con numerazione chiamante oscurata. Sotto un diverso profilo, persistono i 
casi nei quali viene lamentato il mancato o tardivo riscontro all’esercizio dei diritti 
degli interessati da parte degli operatori economici nel cui interesse si lamentano 
essere  effettuate  le  comunicazioni  promozionali,  come  peraltro  già  segnalato  (cfr. 
da  ultimo  Relazione  2019,  p.  118).  In  particolare,  vengono  lamentate  non  solo 
la violazione del diritto di cancellazione o di opposizione all’ulteriore trattamento 
per finalità di marketing, ma anche, in spregio dei diritti di accesso ai propri dati, 
l’assenza o la carenza di riscontro rispetto alle necessarie informazioni richieste, ad 
esempio, circa l’origine dei medesimi.

In una prospettiva di costante attenzione alle doglianze dei segnalanti riguardo 
al telemarketing, comunicazioni puntuali sono state regolarmente inviate anche con 
riferimento alle numerose e reiterate segnalazioni relative a telefonate promozionali 
provenienti  da  soggetti,  od  effettuate  per  conto  di  committenti,  non  individuati, 
o per le quali non è stata indicata la/e numerazione/i chiamante/i o altri elementi 
(come la data e l’ora dei contatti indesiderati) essenziali ai fini di un’attività di con-
trollo efficiente ed efficace da parte dell’Autorità.

Con  riguardo  a  tali  segnalazioni  l’Ufficio  ha  effettuato  sistematicamente  una 
ricerca  delle  numerazioni  chiamanti,  indicate  dagli  interessati,  sul  Registro  degli 

143

RELAZIONE 2020IIoperatori di comunicazione (Roc) pubblicato nel sito web dell’Agcom, comunicando 
l’esito delle verifiche svolte nelle comunicazioni destinate ai segnalanti e censendo le 
società rilevate in un dossier appositamente predisposto per monitorare il fenomeno 
del marketing indesiderato da parte di tali operatori telefonici, nella prospettiva di 
promuovere l’esame organico (e cumulativo) delle doglianze avanzate nei confronti 
dei singoli operatori economici.

Con riguardo, invece, al fenomeno delle telefonate cd. mute, è stata comunicata 
ai  segnalanti  una  sintesi  dei  propri  interventi  di  carattere  ispettivo,  prescrittivo  e 
sanzionatorio (fra cui anzitutto il provvedimento generale a carattere prescrittivo in 
materia di cd. chiamate mute del 20 febbraio 2014, nonché le FAQ pubblicate nel sito 
istituzionale del Garante, nella sezione “Telefonate mute: le domande più frequenti”).
Nella gestione delle varie lagnanze, spesso si è palesata l’irreperibilità di vari titolari 
extra UE che, pur avendo l’obbligo di nominare un rappresentante nell’Unione, non 
vi ottemperano; in alcuni casi, è stato necessario chiarire ai reclamanti che il Garante 
dispone di mezzi istruttori e d’indagine decisamente limitati al riguardo. 

Sono  stati  forniti  anche  numerosi  chiarimenti  sull’attuale  quadro  normativo 
in  materia  di  Registro  pubblico  delle  opposizioni,  del  quale  si  attende  ancora  la 
concreta operatività mediante il decreto attuativo previsto dalla legge 11 gennaio 
2018,  n.  5,  recante  nuove  disposizioni  in  materia  di  iscrizione  e  funzionamento 
del  registro  delle  opposizioni  e  istituzione  di  prefissi  nazionali  per  le  chiamate 
telefoniche a scopo statistico, promozionale e di ricerche di mercato. A tale atto, 
infatti,  è  rimessa  l’attuazione  delle  misure  di  contenimento  del  fenomeno  delle 
chiamate  indesiderate,  tra  le  quali  la  possibilità  di  inserire  anche  le  numerazioni 
mobili nel Rpo e il contestuale azzeramento di tutti i pregressi consensi. Nell’ambito 
dell’iter regolamentare, il Garante ha espresso, su richiesta del Mise, il parere del 10 
dicembre 2020, n. 260 (doc. web n. 9517462), fornendo chiarimenti in relazione al 
regime sanzionatorio applicabile. In tale occasione, il Garante si è espresso in merito 
all’ambito  di  applicazione  del  Rpo  chiarendo  le  motivazioni  per  le  quali  non  si 
ritiene ipotizzabile, nell’attuale quadro normativo, una sua estensione alle chiamate 
promozionali senza operatore (cfr. punto 3.2).

Dall’analisi dei riscontri forniti dai titolari del trattamento è stata talora rilevata la 
sussistenza di una pregressa interazione con l’interessato, tale da rendere applicabile 
l’art. 130, comma 4, del Codice, che disciplina il cd. soft spam, con la conseguente 
legittimità dell’invio di e-mail a contenuto promozionale a soggetti che siano entrati 
già  in  contatto  con  il  titolare  (ad  es.  clienti)  anche  in  assenza  di  un  preventivo 
consenso all’attività promozionale (v. linee guida 4 luglio 2013 in materia di attività 
promozionale e contrasto allo spam, doc. web n. 2542348).

In altri casi è emerso l’utilizzo di liste di dati personali per finalità promozionali 
acquisite da imprese terze che li avevano raccolti in assenza di un libero e specifico 
consenso degli interessati, determinando così un’illecita circolazione di tali dati con 
la necessità di intervenire con provvedimenti inibitori, prescrittivi e sanzionatori. 

Continuano a pervenire all’Ufficio le notificazioni previste dall’art. 24-bis, d.l. 
n. 83/2012 (28 nel corso del 2020), per le quali si sta valutando di adottare una 
procedura automatizzata di ricezione (come già accade per i data breach) al fine di 
poter analizzare e consultare agevolmente le informazioni comunicate all’Autorità e 
cooperare con le altre autorità destinatarie di analoghe comunicazioni. 

Merita  di  essere  segnalato  che  sono  state  effettuate  tre  contestazioni  (due  l’11 
novembre 2020; una terza il successivo 18 dicembre) ad altrettanti operatori, per la 
violazione dell’art. 24-bis con riguardo alla omessa o ritardata notifica, contestando 
sanzioni  pecuniarie,  definite  con  pagamento  in  misura  ridotta,  per  un  importo 
complessivo pari a euro 150.000.

144

Le notificazioni di 
utilizzo di call center  
all’estero

L’ATTIVITÀ SVOLTA DAL GARANTEII1111.1.1. I trattamenti nel settore telefonico
Diverse delicate istruttorie che hanno riguardato in via preminente i principali 

operatori di telefonia sono giunte a conclusione.

La prima, chiusasi con provvedimento del 15 gennaio 2020, n. 7 (doc. web n. 
9256486), ha portato all’adozione di numerose misure inibitorie e prescrittive nei 
confronti del principale operatore telefonico italiano, con riguardo anche alla cor-
retta, consapevole e responsabile gestione dei call center utilizzati per le campagne 
di marketing. La sanzione irrogata, come rilevato già nella precedente Relazione (cfr. 
p. 122), pari a circa 28.000.000 euro, è risultata la più alta mai comminata dal Ga-
rante.

Relativamente alle misure impartire, la società ha inviato una documentata rela-
zione, attentamente vagliata dall’Ufficio che ha riscontrato alcuni punti meritevoli di 
approfondimento. Sono stati pertanto richiesti chiarimenti, fornendo al contempo 
indicazioni  utili  alla  piena  comprensione  di  alcune  prescrizioni  del  citato  provve-
dimento  (nonché  della  sottesa  normativa)  e  della  relativa  portata  applicativa,  con 
particolare riguardo alle utenze business e a quelle eventualmente reperibili online.

L’istruttoria  sopra  descritta  è  risultata  collegata  −  nel  contesto  complessivo  di 
trattamenti per finalità di marketing − a quelle relative ad alcune società di call center, 
partner del medesimo operatore telefonico, anche in considerazione della necessità 
di prendere in esame ulteriori doglianze (successive agli accertamenti ispettivi effet-
tuati), analoghe a quelle già affrontate nel menzionato provvedimento; ciò ha con-
sentito di valutare aspetti del trattamento ulteriori rispetto a quelli già esaminati e di 
individuare le effettive modalità di esecuzione dei trattamenti. Il focus istruttorio è 
stato incentrato sulle liste di dati acquisite da soggetti terzi, trattate senza un’idonea 
base giuridica per finalità di telemarketing, in nome e/o per conto della citata com-
pagnia telefonica nonché sulle utenze cd. referenziate, ossia asseritamente indicate 
dai soggetti legittimamente contattati. Per le menzionate società sono stati adottati 
dal Garante in data 11 marzo 2021 i relativi provvedimenti correttivi e sanzionatori 
(n. 98, doc. web n. 9577371; n. 99, doc. web n. 9577065 e n. 100, doc. web n. 
9577042). 

Si evidenzia il dispositivo articolato, soprattutto con riguardo alle misure orga-
nizzative e tecniche prescritte, finalizzato ad assicurare la piena conformità alla nor-
mativa vigente, con specifico riguardo: alla gestione corretta, nonché adeguatamente 
documentata, del fenomeno delle chiamate rivolte ad utenze cd. fuori lista; all’inseri-
mento in black list dei dati degli interessati che, in qualunque modo, si oppongano al 
trattamento. Misure peraltro finalizzate a garantire modalità corrette e non invasive 
nello svolgimento delle campagne promozionali, a prescindere dal mezzo utilizzato.
Una seconda importante compagnia telefonica operante sul territorio nazionale è 
stata poi raggiunta da un altrettanto rilevante provvedimento correttivo e sanziona-
torio (provv. 9 luglio 2020, n. 143, doc. web n. 9435753), portando così a termine 
un’articolata istruttoria durata oltre due anni. La sanzione erogata è stata fissata in 
circa 16.800.000 euro. Le condotte rilevate hanno riguardato, in primo luogo, il 
trattamento per finalità di marketing posto in essere dalla società, facendo emergere 
una persistente difficoltà nel controllo della filiera dei subagenti, nonostante le mi-
sure correttive apportate negli anni. In un procedimento parallelo è stato rilevato che 
l’acquisizione dei dati degli interessati da contattare per le promozioni, effettuata da 
un subagente sconosciuto alla medesima compagnia telefonica, era avvenuto me-
diante accesso abusivo al sistema informatico di un operatore concorrente. È emerso 
pertanto come gli interventi posti in essere dall’operatore non siano riusciti ad in-
cidere in concreto su condotte che causano particolare disagio sociale (con conse-
guenti numerosissime segnalazioni al Garante); infatti, pur in presenza di procedure 

145

RELAZIONE 2020II11formalmente rispondenti alle disposizioni normative, l’acquisizione del consenso è 
risultata non sempre corretta, condizionata dalla pressione rappresentata dai forti in-
centivi economici perseguiti dagli agenti. La stessa attività istruttoria ha messo altresì 
in evidenza come i meccanismi di progettazione dell’app di servizio sono risultati 
impostati in maniera inidonea, con la conseguenza di forzare il conferimento del 
consenso da parte degli utenti senza che questi ne abbiano piena contezza.

Tra gli aspetti più rilevanti emersi dall’istruttoria e contestati al titolare, si segnala-
no: a) il mancato o inidoneo controllo sulla filiera dei partner che ha condotto alla rea-
lizzazione di campagne commerciali nei confronti di soggetti che non avevano prestato 
(o avevano revocato) il proprio consenso, oltre ad attività illecite per l’acquisizione dei 
nominativi da contattare; b) l’acquisizione illecita dei consensi attraverso procedure, 
in negozio o tramite app, volte a condizionare la libertà dell’interessato; c) le inidonee 
modalità di riscontro delle richieste di esercizio dei diritti da parte degli interessati con 
l’adozione di procedure volte ad ostacolare la revoca del consenso; d) le carenze nell’in-
formativa; e) la pubblicazione indesiderata dei dati negli elenchi telefonici. 

Nei confronti di un’altra delle maggiori società telefoniche a livello europeo è stato 
adottato il provvedimento del 12 novembre 2020, n. 224 (doc. web n. 9485681), 
con riferimento al complesso dei trattamenti finalizzati alla promozione di propri 
servizi  o  offerte  e  all’acquisizione  di  nuovi  clienti.  Il  provvedimento  ha  accertato 
che le piattaforme informatiche della compagnia per la gestione della clientela non 
consentivano di verificare se l’attivazione dei servizi e delle offerte avvenisse a seguito 
di  contatti  promozionali  correttamente  effettuati  da  agenzie  censite  al  Roc  e  con 
l’utilizzo di liste di anagrafiche relative a interessati che avessero espresso il proprio 
consenso  ai  trattamenti  promo-pubblicitari.  Nel  provvedimento  è  stato  osservato 
che i sistemi della compagnia devono essere configurati in modo da poter bloccare 
le procedure di attivazione di offerte o servizi quando esse non siano certamente 
riconducibili  ad  attività  promozionali  svolte  nel  rispetto  delle  norme  e  dei  diritti 
degli interessati, degli utenti e dei consumatori fin dal momento del primo contatto; 
pertanto è stato ingiunto alla compagnia telefonica di modificare i propri sistemi 
informatici al fine di recepire tali prescrizioni. Il Garante ha anche accertato l’illiceità 
delle modalità di acquisizione delle liste anagrafiche utilizzate dalla rete di vendita 
della  compagnia  telefonica  per  il  contatto  dei  potenziali  clienti:  tale  acquisizione 
è  risultata  avvenire  attraverso  plurimi  passaggi  fra  diversi  titolari  del  trattamento 
in assenza del consenso degli interessati alla comunicazione dei dati. Il Garante ha 
altresì richiamato precedenti provvedimenti (provv. 11 dicembre 2019, n. 232, doc. 
web n. 9244365), evidenziando che il necessario controllo che a ciascun interessato 
deve  essere  garantito  in  ordine  ai  trattamenti  per  i  quali  ha  prestato  il  consenso 
sarebbe  del  tutto  irrealizzabile  se  le  comunicazioni  potessero  avvenire  in  assenza 
di una propria manifestazione di volontà e fossero ancorate esclusivamente ad un 
consenso iniziale capace di dispiegare effetti a catena del tutto imprevedibili. È stato 
pertanto  disposto  il  divieto  dei  trattamenti  effettuato  con  l’utilizzo  delle  liste  di 
anagrafiche così acquisite ed è stata applicata alla compagnia telefonica una sanzione 
di circa 12.250.000 euro.

All’esito  di  un  accertamento  ispettivo,  è  stato  predisposto  un  provvedimento 
correttivo anche nei confronti di una compagnia telefonica di più recente emersione 
sul mercato nazionale (provv. 9 luglio 2020, n. 138, doc. web n. 9435807), peraltro 
comminando  una  sanzione  pari  a  euro  800.000.  In  tale  occasione,  il  Garante  ha 
ammonito la società in merito alla necessità di presentare un’informativa chiara e 
pertinente rispetto alle finalità per cui i dati sono raccolti sul proprio sito web (cfr. 
par. 12.1); inoltre, sono state impartite apposite prescrizioni in merito al rispetto 
delle distanze di cortesia in fase di sottoscrizione del contratto mediante appositi 

146

L’ATTIVITÀ SVOLTA DAL GARANTEII11terminali. Infine, sono state rilevate violazioni nella conservazione e nell’accesso a 
dati di traffico da parte di soggetti non autorizzati, con la conseguente adozione di 
ulteriori misure correttive. 

Con nota 20 novembre 2020, l’Ufficio ha avviato il procedimento per l’adozione 
dei  provvedimenti  di  cui  all’art.  58,  par.  2,  del  RGPD  nei  confronti  di  un’altra 
rilevante società telefonica. Il procedimento in questione si collega alla complessa 
istruttoria avviata dall’Autorità a seguito della ricezione di centinaia di segnalazioni e 
reclami inviati da interessati che lamentavano, e ancora lamentano, continui contatti 
telefonici indesiderati per promuovere i servizi di telefonia e internet.

Tra  i  vari  aspetti  contestati  al  titolare,  si  sono  evidenziate:  a)  la  mancata 
implementazione  da  parte  della  società  di  controlli  della  filiera  dei  dati  personali 
acquisiti  nella  fase  di  promozione  dei  servizi  idonei  ad  escludere  che  da  contatti 
provenienti da numerazioni sconosciute siano stati poi perfezionati contratti o attivate 
utenze; b) alcune criticità in merito al processo di acquisizione da parte della società 
delle liste anagrafiche provenienti dai fornitori o partner; c) le carenze nell’informativa 
e  nelle  procedure  adottate  dalla  società  in  merito  al  servizio  cd.  call  me  back;  d) 
la vulnerabilità generale dei sistemi societari in relazione alla complessiva vicenda 
dei contatti rivolti alla clientela, diretti ad acquisire documenti di riconoscimento 
ovvero a proporre migrazioni delle utenze telefoniche, nonché l’omessa notificazione 
di alcuni data breach all’Autorità; e) le inidonee modalità di riscontro alle richieste di 
esercizio dei diritti da parte degli interessati a causa di un’inadeguata strutturazione 
dei sistemi della società; f) l’illecita attività promozionale svolta in partnership con un 
altro operatore economico (del settore energetico), in assenza del prescritto consenso 
e utilizzando, in modo non corretto, la base giuridica del legittimo interesse. Sulla 
base  di  tali  violazioni,  è  stato  adottato  il  provvedimento  correttivo,  inibitorio  e 
sanzionatorio, per un importo di circa 4.500.000 euro (provv. 25 marzo 2021, n. 
112, doc. web n. 9570997).

11.1.2. I trattamenti di dati nel settore energetico
Nel gennaio 2020 sono state esaminate le misure adottate in esecuzione del prov-
vedimento dell’11 dicembre 2019, n. 232 (doc. web n. 9244365) da parte di una 
società operante nel settore energetico alla quale con il detto provvedimento è stata 
comminata una sanzione di 8.500.000 euro.

È stata altresì organizzata ed attuata, per un’analisi complessiva dei trattamenti in 
rilievo, una minuziosa attività di raccolta di tutti i reclami e delle segnalazioni perve-
nute nei confronti di un’altra società energetica, riguardanti soprattutto il telemarke-
ting nei confronti di interessati titolari di utenze riservate che non hanno manifestato 
il consenso o di utenti iscritti nel Rpo, nonché il ricorso a modalità automatizzate di 
contatto, in particolare attraverso un disco preregistrato, per promuovere prodotti e 
servizi in vista del passaggio al mercato libero; pur in misura decisamente inferiore, si 
sono registrati altri fenomeni relativi, in particolare, alla fruizione dei servizi online. 
Rispetto ad altro operatore attivo nel settore energetico ulteriori profili sono stati 
esaminati con riguardo all’effettuazione di telefonate promozionali nei confronti di 
soggetti i cui dati personali non risultavano forniti direttamente alla società ma ac-
quisiti da altre fonti. In particolare, i dati risultavano acquisiti sulla base di liste di 
anagrafiche di interessati che avevano inizialmente acconsentito alla comunicazione 
dei relativi dati a terzi per finalità promozionali, ma non avevano rilasciato un con-
senso libero, specifico ed informato a successive comunicazioni tra autonomi titolari. 
La complessa attività di verifica avviata in entrambi i casi è in via di definizione.

147

RELAZIONE 2020II1111.1.3.  Il  “sottobosco”  delle  agenzie  incaricate  delle  attività  di  telemarketing  e 

teleselling

Nell’ambito  del  contrasto  alle  attività  di  telemarketing  selvaggio  l’Autorità  ha 
adottato  un  provvedimento  correttivo  e  sanzionatorio  (provv.  9  luglio  2020,  n. 
144, doc. web n. 9435774) nei confronti di un’importante agenzia, impegnata a 
promuovere l’attivazione di servizi nel segmento business del mercato telefonico e 
internet. L’adozione del provvedimento è stata preceduta da una complessa istruttoria 
che ha portato all’individuazione di un call center  abusivo che aveva instaurato e 
consolidato forme di acquisizione di liste di potenziali clienti nonché modalità di 
contatto dei medesimi in palese violazione della normativa sulla protezione dei dati 
personali. In particolare, le liste di contatti venivano utilizzate senza aver acquisito 
dagli interessati il consenso al trattamento dei propri dati per finalità di marketing 
nonché  per  la  comunicazione  a  terzi;  inoltre  il  call  center  operava  senza  essere 
stato  preventivamente  designato  dall’agenzia  quale  responsabile  del  trattamento, 
contattando i potenziali clienti mediante numerazioni mobili non censite al Registro 
degli operatori di comunicazione. I contratti acquisiti dal call center abusivo venivano 
poi inviati all’agenzia che, in ragione del consolidato rapporto con il committente, 
li  registrava  nella  piattaforma  di  gestione  dei  clienti  di  quest’ultima  procedendo 
all’attivazione di offerte e servizi. Il Garante, oltre ad aver applicato all’agenzia in 
questione una sanzione di 200.000 euro, ha imposto alla stessa di provvedere alla 
designazione dei propri partner quali responsabili del trattamento e, nelle more di 
tale adempimento, ha disposto il divieto di ulteriori trattamenti. 

11.1.4. Gli eventuali profili penali
Per alcune delle istruttorie amministrative condotte, in ragione della ravvisabi-
lità di profili di rilevanza penale, si è ritenuto opportuno predisporre e trasmettere 
alle Procure competenti la relazione motivata ex art. 167, comma 5, del Codice, 
unitamente ai documenti più significativi in atti. Si è così dato seguito all’appunto 
informativo inviato alla Procura della Repubblica presso il Tribunale di Roma da 
questa Autorità il 19 aprile 2019 e finalizzato a tracciare il complessivo quadro nor-
mativo in materia di comunicazioni promozionali ed offrire una panoramica delle 
attività inibitorie, prescrittive e sanzionatorie costantemente svolte dall’Autorità per 
contrastare il fenomeno del marketing indesiderato, riconducibile, in particolare, alle 
società operanti nel settore delle telecomunicazioni, anche nella prospettiva di un 
opportuno intervento dell’Autorità giudiziaria con i propri mezzi d’indagine per un 
più ampio contrasto al fenomeno del telemarketing selvaggio.

148

L’ATTIVITÀ SVOLTA DAL GARANTEII1112

Internet e servizi di comunicazione 
elettronica

12.1. Raccolta di dati online

Continuano  a  pervenire  segnalazioni  relative  alla  liceità  della  raccolta  dei  dati 
online,  con  particolare  riguardo  alle  formule  di  acquisizione  del  consenso  e  alla 
presenza  di  un’idonea  informativa.  Al  riguardo  si  menziona  il  provvedimento 
correttivo e sanzionatorio del 9 luglio 2020, n. 138 (doc. web n. 9435807; cfr. par. 
11.1.1), con cui l’Autorità, fra le varie prescrizioni, ha ingiunto alla società telefonica 
destinataria dello stesso l’implementazione di un’informativa chiara in relazione alle 
finalità per le quali i dati sono raccolti sul proprio sito web, rilevando altresì la presenza 
di una formula di richiesta del consenso per finalità di marketing che risultava non 
pertinente, non essendo indicata tale finalità tra i trattamenti effettuati.

12.2. L’invio di e-mail indesiderate

È stato adottato un provvedimento di ammonimento (provv. 19 maggio 2020, n. 
90, doc. web n. 9443795) a seguito del reclamo pervenuto da un cliente che lamentava 
la ricezione di e-mail promozionali da parte di una società in tempi successivi rispetto 
al recesso dal programma fedeltà ed alla opposizione a ricevere ulteriori comunicazioni 
promozionali. Da quanto emerso all’esito di un’articolata istruttoria, la società, pur 
avendo dato atto dell’avvenuta cancellazione dei dati dell’interessato e riscontrato 
la  specifica  richiesta  di  accesso  pure  formulata  dal  reclamante,  ha  continuato  ad 
inviare ulteriori comunicazioni promozionali in base ad un asserito errore dovuto al 
volume di richieste da gestire nello stato di amministrazione straordinaria in cui si è 
venuta a trovare nonché a causa della carenza di personale. È stato contestato anche 
il mancato rispetto dei principi di liceità e correttezza del trattamento nonché dei 
principi di privacy by design e by default ed è stata prescritta l’implementazione di 
adeguate procedure e di sistemi interni di gestione.

È stato adottato un articolato provvedimento (27 gennaio 2021, n. 37, doc. web 
n. 9561833), a contenuto anche sanzionatorio, a seguito dell’invio di comunicazioni 
commerciali indesiderate e in ragione dell’omessa informativa sul sito web della so-
cietà titolare del trattamento, carente anche in relazione alle informazioni relative al 
Rpd (nonché per la mancata nomina e correlata comunicazione al Garante dei dati 
di contatto del medesimo).

12.3. L’acquisizione del consenso e la circolazione di liste di dati per finalità promozionali

Con  provvedimento  del  15  ottobre  2020,  n.  181  (doc.  web  n.  9486485), 
l’Autorità si è espressa in merito all’idoneità di un consenso per finalità promozionali 
raccolto dieci anni addietro. Nel rilevare specifiche violazioni con riguardo al modulo 
di  raccolta  del  consenso,  è  stato  chiarito  che  il  solo  fattore  temporale  non  è  un 
parametro sufficiente, di per sé, per ritenere illecito il trattamento. Si è affermato 
che il consenso al trattamento dei dati personali per finalità promozionali, in quanto 

149

RELAZIONE 2020IIespressione  dell’autodeterminazione  individuale,  deve  innanzitutto  considerarsi 
autonomo  e  non  condizionato  dall’esistenza  o  meno  di  un  rapporto  contrattuale 
e deve ritenersi valido, indipendentemente dal tempo trascorso, finché non venga 
revocato dall’interessato, a condizione però che sia stato correttamente acquisito in 
origine  e  che  sia  ancora  valido  alla  luce  delle  norme  applicabili  al  momento  del 
trattamento nonché dei tempi di conservazione stabiliti dal titolare.

Con  provvedimento  del  10  dicembre  2020,  n.  267  (doc.  web  n.  9557571)  è 
stato  dichiarato  illecito,  disponendo  la  misura  dell’ammonimento,  il  trattamento 
posto  in  essere  da  una  società  che  aveva  inviato  e-mail  promozionali  utilizzando 
dati acquisiti da banche dati di soggetti terzi senza effettuare preventive verifiche 
sulla corretta composizione delle stesse. In tale sede, è stata ribadita la necessità di 
effettuare opportune valutazioni di conformità alla normativa in caso di acquisto 
di  banche  dati  dal  momento  che  siffatta  acquisizione  non  esonera  il  titolare  del 
trattamento dal dovere di verificare e documentare la presenza di un idoneo consenso 
degli interessati (v. in questo senso già provv. 29 maggio 2003 in materia di spam 
nonché il più recente provv. 18 aprile 2019, n. 96, doc. web n. 9105201, in materia 
di propaganda elettorale). In considerazione del riverbero dell’illiceità della raccolta 
sui  successivi  ulteriori  trattamenti,  si  è  pertanto  reso  necessario  vietare  l’ulteriore 
utilizzo dei dati acquisiti in assenza di un idoneo consenso, oltre a censurare l’omessa 
informativa a favore degli interessati.

In  base  a  una  segnalazione  proveniente  da  un’associazione  di  categoria,  alcuni 
iscritti, ex clienti di una società fornitrice di servizi energetici (risultata in stato di 
liquidazione e dichiaratasi estranea all’accaduto), avrebbero ricevuto telefonate pro-
mozionali indesiderate per conto di altri fornitori sulla base di dati raccolti da una 
società moldava. Sulla base delle dichiarazioni dell’Autorità di protezione dati mol-
dava, è emerso che detta società si occupa della raccolta dati via internet attraverso 
la compilazione di apposita modulistica e che la raccolta dei dati di contatto di po-
tenziali clienti (lead generation) sarebbe comunque preceduta dalla visualizzazione di 
una informativa e sarebbe fondata su un consenso libero ed informato degli interes-
sati. L’impresa moldava non è stata tuttavia in grado di fornire un preciso riscontro 
a quanto richiesto, negando qualunque rapporto con la società in questione nonché 
la detenzione di un database dei clienti di quest’ultima. Nonostante i trattamenti 
effettuati dalla stessa siano risultati sottratti all’applicazione del Regolamento, si è 
comunque ottenuta l’assicurazione, da parte dell’Autorità moldava, di continuare a 
monitorare il fenomeno segnalato, aggiornando il Garante. 

In tema di esercizio dei diritti degli interessati in relazione a trattamenti di dati 
svolti con finalità promozionali, il Garante ha adottato un provvedimento (23 gen-
naio 2020, n. 12, doc. web n. 9284622) con il quale ha rivolto un avvertimento, ai 
sensi dell’art. 58, par. 2, lett. a), del RGPD, ad una società di servizi di marketing, 
individuando nei trattamenti svolti dalla stessa un fumus di illiceità, con riferimento 
a possibili violazioni degli artt. 5, 6, 7 e 13 del RGPD. Con riferimento al mancato 
riscontro ad una richiesta di esercizio del diritto di accesso di un interessato, garanti-
to dall’art. 15 del RGPD, il Garante, con lo stesso provvedimento, ha applicato una 
sanzione amministrativa pecuniaria alla società, ingiungendo alla medesima di dare 
seguito alle richieste dell’interessato. 

12.4. Le linee guida in materia di cookie

In considerazione del tempo trascorso dal provvedimento del 2014 sulle regole 
da seguire per l’impiego di cookie e altri strumenti di tracciamento, tenuto anche 

150

L’ATTIVITÀ SVOLTA DAL GARANTEII12conto dell’entrata in vigore del Regolamento che ha rafforzato il potere dispositivo 
della persona sulle sue informazioni personali ed ha introdotto l’obbligo del rispetto 
dei principi di protezione dati sin dalla fase della progettazione e per impostazioni 
predefinite  ( privacy  by  design  e  by  default),  nonché  a  seguito  del  monitoraggio 
effettuato  sulla  implementazione  delle  regole  da  parte  dei  siti  web,  il  Garante  ha 
adottato (e posto in consultazione pubblica) lo schema delle linee guida in materia 
di cookie e altri strumenti di tracciamento (provv. 26 novembre 2020, n. 255, doc. 
web n. 9498472). 

Tra le principali indicazioni fornite si segnalano quelle riguardanti: la distinzione 
tra cookie tecnici e cookie di profilazione; la piena estensione della disciplina ai sistemi 
di tracciamento cd. passivi; le condizioni di liceità dello scrolling e del cookie wall; 
l’esigenza di standardizzazione e di categorizzazione semantica dei cookie; le modalità 
per l’acquisizione del consenso tramite banner; il trattamento dei dati per finalità di 
profilazione in caso di impiego di cookie di terze parti. 

Come anticipato, il documento è stato posto in consultazione pubblica per un 
periodo di 30 giorni e l’Autorità sta valutando i vari e talora articolari contributi 
ricevuti per addivenire all’adozione del testo definitivo.

12.5. L’attività riguardante i data analytics

È stata avviata un’istruttoria, con richieste di informazioni ed esibizione di do-
cumenti nei confronti delle principali compagnie telefoniche e di altri soggetti, in 
ordine all’uso dei cd. data analytics, al fine di tracciare un quadro complessivo di tale 
attività e individuare e valutare i trattamenti di dati correlati, anche nella prospettiva 
del fenomeno dei big data, nonché verificare il rispetto dei principi ed obblighi della 
vigente normativa. 

Gli elementi fino ad oggi acquisiti sembrano evidenziare un salto di qualità nei 
processi di data analytics, un tempo confinati nell’alveo delle attività di marketing 
di ciascuna impresa. Il quadro che emerge è quello di un’attività complessa che si 
caratterizza come business autonomo messo a disposizione di piccole, medie e grandi 
imprese e p.a., con offerte differenziate e specifici campi di elaborazione rispetto alla 
segmentazione del mercato. Ciò impone una puntuale valutazione anche in ordine 
alla base giuridica dei trattamenti svolti, posto che la mera indicazione di un legit-
timo interesse del titolare non sembra poter più accomunare attività di profilazione 
che traggono la loro ragion d’essere dalle necessità aziendali legate alle strategie di 
marketing e trattamenti di dati effettuati mediante sistemi di data analytics finaliz-
zati  alla  commercializzazione  verso  l’esterno.  Nell’ambito  del  bilanciamento  degli 
interessi in gioco, sarà necessario valutare: il livello di dettaglio e la completezza dei 
profili elaborati; l’impatto della profilazione sull’interessato; le misure di sicurezza 
volte ad assicurare la qualità dei dati nel processo di profilazione nonché le necessarie 
garanzie ai sensi dell’art. 22, par. 2, del RGPD.

12.6. Conservazione ed accesso ai dati di traffico telematico e telefonico

A seguito di una complessa istruttoria è stato adottato il provvedimento del 14 
maggio 2020, n. 85 (doc. web n. 9442587) relativo ad un reclamo presentato da una 
persona indagata per alcuni reati e concernente la lamentata violazione − da parte di 
un operatore telefonico (che non risulta aver dato riscontro e peraltro non ha ritenuto 
di aderire all’invito formulato dall’Ufficio) − del diritto di accesso ai dati di traffico in 

151

RELAZIONE 2020II12entrata e in uscita, di cui i suoi difensori necessitavano per condurre le investigazioni 
difensive. Si evidenzia la delicatezza di tale fattispecie, anche in ragione degli interven-
ti della CGUE in materia di conservazione dei dati di traffico (cfr. cap. 24) e del fatto 
che si è trattato della prima applicazione della normativa in vigore dopo la piena ope-
ratività del RGPD, che, come noto, ha comportato, mediante il d.lgs. n. 101/2018, 
alcune modifiche anche all’art. 132 del Codice. Ciò, peraltro, in costanza della lex 
specialis di riferimento in materia di comunicazioni elettroniche (di recepimento della 
direttiva 2002/58/CE), rimasta immutata in attesa del nuovo regolamento e-privacy. 
Con il citato provvedimento l’Autorità ha anzitutto richiamato la persistente va-
lidità ed operatività del provvedimento generale del 3 novembre 2005 (doc. web 
n. 1189488), precisando che, in via di eccezione, le richieste di esercizio dei diritti 
possono essere presentate ed evase positivamente quando risulta comprovato che la 
risposta ad esse da parte del fornitore è necessaria per evitare “un pregiudizio effet-
tivo e concreto per lo svolgimento delle investigazioni difensive di cui alla legge 7 
dicembre 2000, n. 397”, pur avendo ad oggetto il traffico telefonico in entrata, inte-
so come “qualsiasi dato sottoposto a trattamento ai fini della trasmissione di una co-
municazione su una rete di comunicazione elettronica o della relativa fatturazione”. 
L’Autorità ha tuttavia chiarito come gravi sul richiedente l’onere di comprovare la 
necessità dell’accesso, documentando con idonei elementi al fornitore che il manca-
to accesso determinerebbe un pregiudizio effettivo e concreto allo svolgimento delle 
investigazioni. Nel caso di specie, il Garante ha ravvisato un collegamento stretto 
fra  dati  di  traffico  richiesti  ed  ipotesi  di  reato  formulate  dall’Autorità  giudiziaria, 
ritenendo altresì sussistente la necessità dei dati richiesti, inclusi quelli in entrata, 
per lo svolgimento delle investigazioni difensive volte a tutelare il diritto di difesa 
del reclamante coinvolto in un procedimento giudiziario a suo carico. È stato altresì 
sottolineato che la perdurante e ingiustificata condotta omissiva della società tele-
fonica non può riflettersi negativamente sull’interessato, impedendogli di esercitare 
pienamente il suo diritto di difesa. Pertanto è stato ordinato alla compagnia tele-
fonica di soddisfare l’istanza di accesso formulata dal reclamante, ingiungendo alla 
stessa di adottare − nell’ambito della revisione delle procedure che la medesima stava 
attuando in base a quanto già prescritto con il citato provvedimento del 15 gennaio 
2020, n. 7 (cfr. par. 11.1.1) − misure organizzative e tecniche idonee a dar riscontro 
tempestivo ad analoghe richieste di accesso ai tabulati.

Una problematica simile si è riscontrata riguardo ad un reclamo (in via di defi-
nizione) presentato nei confronti del medesimo operatore telefonico dal difensore 
di un libero professionista sottoposto anch’esso a procedimento penale, imponendo 
una riflessione più generale sulla portata applicativa e pratico-operativa dell’art. 132 
del Codice in caso di persistente inerzia o diniego da parte degli operatori telefonici 
che si trovino costretti ad accedere alle banche dati del traffico telefonico/telematico, 
decorsi i termini rispettivamente previsti dalla legge (24 mesi per il traffico telefoni-
co; 12 mesi per quello telematico: v. art. 132, comma 1, del Codice).

Va ricordato che, mediante il già ricordato provvedimento del 9 luglio 2020, n. 
143 (doc. web n. 9435753), sono state rilevate violazioni anche in relazione ai pro-
fili, qui considerati, relativi alla conservazione e all’accesso a dati di traffico da parte 
di soggetti non autorizzati per i quali sono state impartite apposite misure correttive 
e sanzionatorie.

12.7. Propaganda elettorale e comunicazione politica

A seguito del provvedimento in materia di propaganda elettorale e comunica-

152

L’ATTIVITÀ SVOLTA DAL GARANTEII12zione politica, aggiornato alle novità introdotte dal Regolamento (provv. 18 aprile 
2019, n. 96, doc. web n. 9105201), l’Autorità ha avviato, con riferimento alle con-
sultazioni elettorali svoltesi nel mese di maggio 2019, un’attività di monitoraggio 
circa il corretto trattamento di dati personali da parte dei candidati politici ed am-
ministrativi partecipanti a tale tornata elettorale.

Le istruttorie sono state avviate sulla scorta di segnalazioni e reclami pervenuti 
nonché d’ufficio sulla base di notizie di stampa che paventavano possibili trattamen-
ti illeciti di dati personali a fini di propaganda politica. 

I casi sono stati trattati e decisi congiuntamente al fine di esaminare la materia, 
per sua natura delicata e per definizione sottoposta al principio della par condicio, in 
maniera unitaria e coerente rispetto alle indicazioni fornite dal Garante nel sopraci-
tato provvedimento in materia di propaganda elettorale e comunicazione politica. In 
esito alle plurime istruttorie preliminari ed ai procedimenti successivamente avviati 
ex art. 166, comma 5, del Codice, sei casi sono stati sottoposti alla valutazione del 
Collegio.

Quale considerazione di ordine generale sull’attività di monitoraggio compiuta, a 
parte un unico caso connotato da elementi di novità sotto il profilo della propaganda 
politica, e quindi privo di consolidati punti di riferimento, le restanti violazioni ac-
certate sono state ritenute riconducibili ad iniziative isolate e apparentemente frutto 
più di ingenuità che di precisa strategia elettorale.

In tutti i casi portati all’attenzione del Collegio è stato rilevato l’invio di messaggi 
(sms  o  posta  elettronica)  di  propaganda  elettorale  in  assenza  di  un’adeguata  base 
giuridica  e  di  idonee  informazioni  all’interessato.  In  due  casi  (provv.ti  1°  ottobre 
2020, n. 169, doc. web n. 9501766 e, parzialmente, n. 170, doc. web n. 9501845) 
il procedimento è stato archiviato. Negli altri (provv.ti 1° ottobre 2020, n. 165, doc. 
web n. 9500388; n. 166, doc. web n. 9500438; n. 167, doc. web n. 9500508; n. 
168, doc. web n. 9500554; n. 170, cit.) il procedimento è stato definito formulando 
nei confronti dei rispettivi titolari la misura dell’ammonimento ai sensi dell’art. 58, 
par. 2, lett. b), del RGPD.

12.8. L’attività collegata all’emergenza epidemiologica da Covid-19

Come si è visto, i riflessi della pandemia hanno formato oggetto di approfon-
dimento da parte dell’Ufficio da più punti di vista e con vari contributi: certo in 
relazione alla segnalata attività concernente l’app Immuni − e, più in generale, alle 
app di contact tracing, anche con riguardo ai contributi forniti per la predisposizione 
delle linee guida 4/2020 del Comitato (cfr. parr. 5.1 e 21.1) − e con riguardo alla 
tematica della didattica a distanza, oggetto del menzionato provvedimento del 26 
marzo 2020, n. 64 (cfr. parr. 4.3.1, 13.2 e 24), ma anche in relazione alla tematica 
delle fake news. 

La situazione di crisi generata dalla pandemia, infatti, ha fatto registrare la propa-
gazione virale, pericolosa per la salute pubblica, di fake news in materia di Covid-19, 
veicolate attraverso i social network e le chat di messaggistica. In particolare, il Gover-
no (Mise) ha richiesto al Garante elementi informativi per fornire riscontro all’inter-
rogazione a risposta scritta n. 4-03135, presentata dall’on. De Bonis con particolare 
riguardo ad un sistema di fact checking proposto da Whatsapp e Facebook. Inoltre, 
nell’ambito di più ampie consultazioni interistituzionali sul tema e a partire proprio 
dal progetto di co-regolazione su Facebook, è stato avviato un tavolo tecnico con-
giunto con Agcom avente l’intento di coordinare, in maniera permanente, le rispet-
tive competenze in materia di diffusione di false informazioni online (cfr. par. 3.2). 

153

Fake news

RELAZIONE 2020II12Sms istituzionali

La materia, più in generale, ha formato oggetto dell’audizione informale del Pre-
sidente del Garante presso le Commissioni riunite trasporti e cultura della Camera 
dei deputati nell’ambito dell’esame di alcune proposte di legge recanti l’istituzione 
di una Commissione parlamentare di inchiesta sulla diffusione intenzionale, seriale 
e massiva di informazioni false (audizione del 3 marzo 2020, doc. web n. 9283850: 
cfr. par. 3.1.1).

Con riguardo alle esigenze informative connesse all’emergenza pandemica, l’Uffi-
cio ha partecipato alla stesura del testo della previsione concernente l’invio di un sms 
istituzionale informativo sul Covid-19 a quanti facciano ingresso in Italia. 

La possibilità da parte dell’Ambasciata cinese di inviare messaggi informativi via 
sms alla popolazione di origine cinese residente in Italia mediante un operatore te-
lefonico italiano ha formato oggetto di un’istruttoria, come pure, nell’ambito delle 
iniziative prese in considerazione nella fase di emergenza sanitaria, il progetto pre-
sentato da una compagnia telefonica per consentire la geolocalizzazione dei termina-
li degli utenti con finalità predittive e di contrasto epidemiologico (con particolare 
riferimento  all’individuazione  dell’eventuale  base  giuridica  dei  trattamenti  ed  alle 
misure organizzative e tecniche da adottare).

12.9. Le procedure IMI relative a trattamenti di dati in internet e in materia di comu-
nicazioni elettroniche

Le procedure di cooperazione europea relative a trattamenti transfrontalieri di 
dati  personali  assumono  particolare  rilevanza  nell’ambito  delle  reti  telematiche  − 
spazi, per definizione, non delimitati da confini geografici − sia con riferimento a 
trattamenti che afferiscono ai classici servizi della società dell’informazione (e-com-
merce, online advertising, servizi offerti da hosting e content provider), sia con riferi-
mento alle problematiche sempre più frequenti e delicate che concernono i social 
network.

Come pure evidenziato in relazione al trattamento dei dati nel settore economico 
(v. infra par. 14.6; v. anche par. 21.1 e parte IV, tab. 10-12), l’attività svolta nel 2020 
ha evidenziato un progressivo, costante aumento tendente al graduale assestamento 
ed affinamento del meccanismo di cooperazione.

Le procedure ex art. 56 del RGPD, riferite alla fase preliminare di individuazione 
dell’autorità capofila (Lead Supervisory Authority - LSA) e delle autorità interessate 
(Concerned Supervisory Authority - CSA) sono diminuite, anche in virtù del fatto che 
i reclami concernenti un medesimo titolare e medesime presunte violazioni conflui-
scono direttamente nei registri dei casi già esistenti in cui vengono accorparti (bun-
dled ) per titolare e per violazioni omogenee. Sono al contempo progressivamente 
aumentate le procedure di vera e propria cooperazione. In particolare, nel corso del 
secondo semestre 2020 è stato rilevato un netto incremento del ricorso alla consul-
tazione informale nell’ambito delle procedure di cooperazione (art. 60 del RGPD) e 
della mutua assistenza volontaria (art. 61 del RGPD). 

Tale  approccio  alla  cooperazione  europea  rappresenta  un  indubbio  cambio  di 
passo,  anche  in  prospettiva  futura,  nel  perseguimento  di  una  modalità  di  lavoro 
basata sulla ricerca del consenso condiviso, principio cristallizzato, da ultimo, nelle 
linee guida 9/2020 sul concetto di obiezione pertinente e motivata, approvate in via 
definitiva dal Comitato in data 9 marzo 2021. 

In particolare, il ricorso alle procedure di consultazione informale ai sensi dell’art. 
60 del RGPD è stato finalizzato a condividere risultanze investigative ovvero antici-
pare alle autorità interessate questioni giuridiche di particolare rilevanza o comples-

154

L’ATTIVITÀ SVOLTA DAL GARANTEII12sità in relazione alla successiva fase decisoria. Come detto, l’adozione di tali procedu-
re contribuisce ad agevolare la informale ma sostanziale convergenza delle posizioni 
delle  singole  autorità  di  controllo  nell’ambito  del  meccanismo  di  cooperazione  e 
prevenire, ove possibile, il ricorso all’intervento del Comitato mediante gli strumenti 
e le procedure previste dal meccanismo di coerenza. 

Sulla stessa linea si pone l’evoluzione della prassi nel ricorso alle procedure di 
mutua assistenza volontaria ex art. 61 del RGPD. Infatti, se in passato tali procedure 
erano impiegate soprattutto per l’esame e per la condivisione dei quesiti più semplici 
concernenti profili interpretativi o applicativi del RGPD, nel 2020 è stato riscon-
trato  un  loro  crescente  utilizzo  in  termini  di  fungibilità  rispetto  alle  menzionate 
consultazioni informali (condivisione di documenti e informazioni relativi a grandi 
titolari) oppure per la trasmissione all’autorità capofila competente di reclami contro 
titolari per i quali la stessa è già chiaramente individuata, evitando l’attivazione delle 
più onerose procedure preliminari ex art. 56 RGPD.

Nonostante  l’oggettivo  riscontro  di  una  volontà  comune  tesa  a  comporre  con 
autentico spirito collaborativo i casi transnazionali, non sono mancate le occasioni 
in cui sono stati formulati commenti o formalizzate obiezioni “pertinenti e motiva-
te” nei confronti di progetti di decisione di altre autorità di controllo ritenuti non 
condivisibili. Nell’ambito di tale attività sono emerse alcune interessanti questioni 
giuridiche con riguardo alla corretta interpretazione della disciplina del RGPD e alle 
differenze rilevabili fra le legislazioni interne dei singoli Stati membri, in merito al 
rispettivo ordinamento amministrativo, nonché alla ripartizione di competenze tra 
autorità indipendenti all’interno dei singoli Stati membri.

155

RELAZIONE 2020II1213

La protezione dei dati personali nel 
rapporto di lavoro privato e pubblico 

13.1. La protezione dei dati personali nell’ambito del rapporto di lavoro 

L’Autorità ha dato corso alle numerose istanze pervenute relative ai trattamenti 
di dati personali effettuati in ambito lavorativo (perlopiù tramite reclami, ma pure si 
registrano segnalazioni nonché la trasmissione, per i profili di competenza, di verbali 
di accertamento di presunte violazioni da parte di diversi organi accertatori) ed è 
proseguita l’attività di implementazione di quanto previsto dal RGPD e dalla disci-
plina di adeguamento del Codice (d.lgs. 10 agosto 2018, n. 101). Sono stati altresì 
forniti chiarimenti e, in alcuni casi, assistenza ai soggetti coinvolti dall’applicazione 
delle disposizioni in materia di protezione dei dati (titolari, interessati, associazioni 
di categoria rappresentative di interessati) sulle novità del RGPD, anche attraverso la 
risposta a quesiti di particolare rilevanza o che presentavano aspetti di novità rispetto 
a quanto già precisato in precedenti provvedimenti adottati dal Garante.

In tale quadro sono stati approvati provvedimenti che hanno stabilito le condi-
zioni  di  liceità  dei  trattamenti  effettuati  in  ambito  lavorativo  mediante  dispositi-
vi tecnologici sia del tipo ormai tradizionalmente utilizzato nel rapporto di lavoro 
(come i sistemi di videosorveglianza e di posta elettronica aziendale), ma anche attra-
verso sistemi tecnologici caratterizzati da configurazioni sempre più complesse e che 
pongono, pertanto, problemi nuovi circa le specifiche modalità di conformazione 
dei trattamenti effettuati ai principi di protezione dei dati.

Il Garante ha ribadito che i trattamenti in ambito lavorativo devono avvenire nel 
rispetto dei diritti e delle libertà fondamentali nonché, in particolare, della dignità 
delle lavoratrici e dei lavoratori (v. art. 1 del Codice). È stato altresì sottolineato in 
più provvedimenti che pure in ambito lavorativo l’esercizio dei diritti riconosciuti 
all’interessato (v. artt. 12-22 del RGPD) deve essere quanto più possibile agevolato 
dal titolare, conformemente a quanto stabilito in proposito dalla disciplina di deri-
vazione eurounitaria.

Con particolare riferimento ai trattamenti di dati biometrici, la cui disciplina è 
equiparata dal RGPD a quella più rigorosa prevista per le categorie particolari di dati 
(v. art. 9, par. 1, del RGPD nonché, con specifico riferimento all’ambito dei rapporti 
di lavoro, art. 9, par. 2, lett. b), del RGPD e considerando da 51 a 53), l’Autorità ha 
proseguito i lavori per la predisposizione del provvedimento che individua le misure 
di garanzia previste dall’art. 2-septies del Codice relativamente al loro trattamento nel 
contesto lavorativo. Allo stato, tale trattamento è ammesso solo sulla base dell’art. 
2-septies, comma 7, del Codice (articolo aggiunto dal d.lgs. n. 101/2018) con riguar-
do all’“accesso fisico e logico ai dati da parte di soggetti autorizzati” per specifiche 
finalità di sicurezza. Non rientrano in tale ambito i trattamenti effettuati per finalità 
di controllo dell’autenticazione all’accesso ad aree particolari e riservate, così come 
quelli finalizzati alla rilevazione della presenza in servizio.

Si segnala, infine, che è stato sottoscritto il 22 aprile 2021 un protocollo di intesa 
tra il Garante e l’Ispettorato nazionale del lavoro avente ad oggetto, nell’ambito delle 
rispettive competenze e salve le prerogative di indipendenza dell’Autorità, attività di 
collaborazione e consultazione su tematiche specifiche, anche nella prospettiva della 
assunzione di orientamenti condivisi su singole questioni.

156

Dati biometrici

L’ATTIVITÀ SVOLTA DAL GARANTEIISicurezza dei luoghi
di lavoro

Protocollo condiviso

FAQ

13.2. I trattamenti effettuati per finalità di prevenzione dal contagio da Covid-19 nel 
contesto lavorativo

Indicazioni e chiarimenti sono stati forniti con riguardo ai trattamenti di dati 
personali nel contesto lavorativo nel quadro dell’emergenza epidemiologica da Co-
vid-19 dichiarata dal Consiglio dei Ministri in data 31 gennaio 2020. Considerato 
che nel corso dell’emergenza si sono susseguiti, in tempi assai ravvicinati, in ragione 
dell’aggravarsi dello scenario nel contesto nazionale, interventi normativi e conse-
guenti atti di indirizzo emanati dalle istituzioni competenti, il Garante è intervenuto 
fin  dalle  prime  fasi  dell’emergenza  per  chiarire  dubbi  interpretativi,  frutto  anche 
della sovrapposizione di numerosi interventi regolatori, e prevenire il verificarsi di 
trattamenti di dati personali non conformi alla disciplina di protezione dei dati. In 
particolare, l’Autorità ha invitato i datori di lavoro a non intraprendere iniziative au-
tonome consistenti nella raccolta di dati personali, anche relativi alla salute di utenti 
e lavoratori, ove non normativamente previste o disposte dagli organi competenti 
(cfr. comunicato 2 marzo 2020, doc. web n. 9282117).

Un’attenzione particolare è stata prestata alle problematiche legate alla sicurezza 
dei luoghi di  lavoro pubblici e privati e ai connessi trattamenti di dati relativi al 
personale, nonché a utenti, clienti e fornitori. In particolare, è stato chiarito che nel 
contesto dell’emergenza le amministrazioni e le imprese, nello svolgimento dei com-
piti datoriali in materia di sicurezza nei luoghi di lavoro (artt. 6, 9, par. 2, lett. b), e 
88 del RGPD), sono tenute a rispettare il Protocollo condiviso di regolamentazione 
delle misure per il contrasto e il contenimento della diffusione del virus Covid-19 
negli ambienti di lavoro, sottoscritto inizialmente il 14 marzo 2020 fra il Governo e 
le parti sociali − adottato in base a quanto previsto dall’art. 1, n. 7, lett. d ), d.P.C.M. 
11 marzo 2020 (il cui contenuto è stato successivamente richiamato dall’art. 29-bis, 
d.l. n. 23/2020, convertito con l. 5 giugno 2020, n. 40) − ed aggiornato il 24 aprile 
2020 (ed inserito quale all. 6, d.P.C.M. 26 aprile 2020). Tale impianto regolatorio 
è stato confermato dall’art. 2, d.P.C.M. 13 ottobre 2020, il cui allegato 12 nuova-
mente recepisce il menzionato Protocollo, da ultimo aggiornato il 6 aprile 2021. 
Dal punto di vista contenutistico, detto Protocollo ha previsto specifiche misure da 
adottare per il contrasto e il contenimento della diffusione del virus Covid-19 negli 
ambienti di lavoro, indicando, in particolare, le condizioni e le specifiche modalità 
in presenza delle quali è possibile effettuare trattamenti di dati relativi alla salute nel 
rispetto dei principi di proporzionalità e di limitazione della raccolta dei dati nonché 
circoscrivendo i trattamenti effettuati al periodo di emergenza sanitaria. 

Quest’ultima e, in particolare, la necessità di salvaguardare la salute dei lavoratori 
attraverso l’individuazione di strumenti idonei a minimizzare il rischio di contagio 
in occasione dello svolgimento dell’attività lavorativa, ha inciso profondamente sulle 
modalità  di  svolgimento  della  prestazione  di  lavoro.  In  particolare,  gli  strumenti 
di prevenzione del contagio (sia quelli di tipo tecnologico che quelli consistenti in 
misure organizzative) comportano una inedita possibilità di intrusione del datore 
di lavoro nella sfera privata del lavoratore (attraverso l’apprensione di notizie non 
direttamente collegate allo svolgimento della prestazione lavorativa, quali quelle ri-
ferite a spostamenti e contatti, nonché di informazioni relative allo stato di salute). 
Pertanto, sulla base dei numerosi riscontri forniti a quesiti, segnalazioni e reclami, 
sono state elaborate e pubblicate (il 4 maggio 2020, aggiornandole il 14 maggio e 
il 6 luglio 2020) alcune FAQ (doc. web n. 9337010) rivolte ad amministrazioni, 
imprese e cittadini, contenenti prime indicazioni sulle problematiche connesse all’e-
mergenza, in particolare in materia di “Trattamento dei dati nel contesto lavorativo 
pubblico e privato nell’ambito dell’emergenza sanitaria”.

157

RELAZIONE 2020II13Si  è  così  precisato  che  la  rilevazione  della  temperatura  corporea  del  personale 
per l’accesso ai locali e alle sedi aziendali rientra tra le misure per il contrasto alla 
diffusione del virus che trovano applicazione anche nei confronti di utenti, visitatori 
e clienti nonché dei fornitori, ove per questi ultimi non sia stata predisposta una 
modalità di accesso separata; non è poi ammessa la registrazione del dato relativo alla 
temperatura corporea rilevata, bensì, nel rispetto del principio di “minimizzazione”, 
la registrazione della sola circostanza del superamento della soglia stabilita dalla leg-
ge, in particolare quando sia necessario documentare le ragioni che hanno impedito 
l’accesso al luogo di lavoro. 

È stato rammentato che tra le misure di prevenzione e contenimento del contagio 
che i datori di lavoro devono adottare in base al quadro normativo vigente, vi è la 
preclusione dell’accesso alla sede di lavoro a chi, negli ultimi 14 giorni, abbia avuto 
contatti con soggetti risultati positivi al Covid-19 o provenga da zone a rischio se-
condo le indicazioni dell’OMS. A tal fine, anche alla luce delle successive disposizio-
ni emanate in materia (v. il citato Protocollo condiviso), è possibile richiedere una 
dichiarazione che attesti tali circostanze anche a terzi (es. visitatori e utenti): i dati 
così raccolti dovranno essere solo quelli necessari, adeguati e pertinenti rispetto alla 
prevenzione del contagio da Covid-19 e non dovranno essere chieste informazioni 
aggiuntive in merito alla persona risultata positiva, alle specifiche località visitate o 
altri dettagli relativi alla sfera privata.

Il Garante ha altresì ribadito che il datore di lavoro non può rendere nota l’iden-
tità del dipendente risultato affetto da Covid-19 agli altri lavoratori. Inoltre, consi-
derate le notizie di stampa in merito al ricorso, anche da parte di grandi società, ad 
applicativi preordinati al contenimento del rischio di contagio da Covid-19 (volti 
ad innalzare i livelli di sicurezza nella delicata fase di progressivo riavvio delle attività 
produttive  sospese  o  della  prosecuzione  di  quelle  che  non  si  sono  fermate)  e  alle 
segnalazioni pervenute, il 6 luglio 2020 il Garante ha pubblicato sul proprio sito 
istituzionale ulteriori FAQ. In tale occasione è stato indicato che la funzionalità di 
contact tracing, prevista da alcuni applicativi al dichiarato fine di poter ricostruire, in 
caso di contagio, i contatti significativi avuti nell’arco temporale individuato dalle 
autorità sanitarie per ricostruire la catena dei contagi ed allertare le persone che siano 
entrate in contatto stretto con soggetti risultati positivi, è disciplinato unicamente 
dall’art. 6, d.l. 30 aprile 2020, n. 28. 

L’Autorità ha precisato che il datore di lavoro può ricorrere all’utilizzo degli ap-
plicativi disponibili sul mercato se gli stessi non comportano il trattamento di dati 
personali riferiti a soggetti identificati o identificabili. Ciò nel caso in cui il disposi-
tivo utilizzato non sia associato o associabile, anche indirettamente (es., attraverso 
un codice o altra informazione), all’interessato né preveda la registrazione dei dati 
trattati (es., le applicazioni che effettuano il conteggio degli accessi a un determinato 
luogo, attivando un “semaforo rosso” al superamento del limite prestabilito; oppure 
alle funzioni di taluni dispositivi indossabili che emettono un segnale sonoro o una 
vibrazione in caso di superamento della soglia di distanziamento prestabilita, senza 
così tracciare chi indossa il dispositivo né registrare alcuna informazione). Si pensi, 
altresì, ad applicativi collegati ai tornelli di ingresso che, attraverso un rilevatore di 
immagini, consentono l’accesso solo a persone che indossano una mascherina (anche 
qui, senza registrare le immagini o altre informazioni). Il Garante ha però precisato 
che in questi casi spetta comunque al titolare verificare il grado di affidabilità dei 
sistemi scelti, predisponendo misure da adottare in caso di malfunzionamento dei 
dispositivi.

Sempre con riferimento a tali applicativi aziendali, l’Autorità ha altresì avviato 
alcune istruttorie per verificare l’effettiva attivazione degli stessi e la loro conformità 

158

L’ATTIVITÀ SVOLTA DAL GARANTEII13alla disciplina di protezione dei dati personali. All’esito di tale attività di controllo è 
emerso che alcune società, dopo una prima fase di valutazione circa l’opportunità di 
adottare applicativi dotati di funzionalità di contact tracing nell’ambito del rapporto 
di lavoro, hanno deciso di soprassedere e che altre società hanno adottato applicativi 
privi della funzionalità di tracciamento; su aspetti circoscritti sono state comunque 
fornite indicazioni, ai sensi dell’art. 57, par. 1, lett. d ), del RGPD, circa le modalità 
per conformarsi pienamente alle disposizioni vigenti in materia di protezione dei 
dati personali.

Nell’ambito  dell’emergenza  si  è  assistito  a  un  progressivo  ricorso  a  modelli  di 
svolgimento a distanza dell’attività lavorativa (didattica a distanza, lavoro agile). In 
particolare, il lavoro agile è stato configurato dalle disposizioni dell’emergenza quale 
“modalità ordinaria di svolgimento della prestazione lavorativa nelle pubbliche am-
ministrazioni” (cfr. art. 87, d.l. 17 marzo 2020, n. 18 e art. 1, lett. d ), d.P.C.M. 22 
marzo 2020), essendosi stabilito di limitare la presenza del personale negli uffici, con 
esclusivo riguardo alle attività indifferibili che richiedono necessariamente la presen-
za sul luogo di lavoro, anche quale misura di contrasto della pandemia. Da ultimo, 
tenuto  conto  dell’evoluzione  della  situazione  epidemiologica,  è  stato  previsto  che 
nelle p.a. debba essere assicurato “lo svolgimento del lavoro agile nella percentuale 
più elevata possibile” (art. 6, d.P.C.M. 2 marzo 2021).

In tale quadro, il Garante ha fornito indicazioni volte ad assicurare il rispetto 
delle disposizioni che prevedono che le attività di ricevimento o di erogazione diretta 
dei servizi al pubblico siano garantite con modalità telematica o comunque con mo-
dalità tali da escludere o limitare la presenza fisica negli uffici (ad es. appuntamento 
telefonico o assistenza virtuale) e, in pari tempo, il rispetto dei principi di protezione 
dei  dati  (art.  5  del  RGPD),  chiarendo,  ad  esempio,  che  la  finalità  di  fornire  agli 
utenti recapiti utili a cui rivolgersi per assistenza o per essere ricevuti presso gli uffici 
può essere utilmente perseguita pubblicando i soli recapiti delle unità organizzative 
competenti (numero di telefono e indirizzo Pec) e non quelli dei singoli funzionari 
preposti agli uffici; ciò anche in conformità agli obblighi di pubblicazione concer-
nenti l’organizzazione delle p.a. (v. FAQ n. 3). 

Per le medesime ragioni legate all’emergenza, stante la sospensione dell’attività 
didattica e delle riunioni degli organi collegiali in presenza, e tenuto conto dell’atti-
vazione di modalità di didattica a distanza e del ricorso al lavoro agile con riguardo ai 
servizi amministrativi, sono stati forniti chiarimenti, anche alla luce delle indicazioni 
del Ministro per la pubblica amministrazione e del Ministro dell’istruzione, con ri-
guardo agli aspetti di protezione dei dati riferiti ai docenti e al personale amministra-
tivo (v. FAQ relative al trattamento dei dati nel contesto scolastico, spec. FAQ n. 4).
Sin dalle prime settimane di emergenza epidemiologica, il Garante ha ritenuto 
necessario fornire indicazioni a scuole e atenei per orientare scelte consapevoli ri-
guardo alle piattaforme da impiegare, sulla base delle garanzie offerte dai fornitori, 
in considerazione degli specifici rischi derivanti dal trattamento di dati personali di 
docenti e altro personale scolastico, alunni e famiglie (provv. 26 marzo 2020, n. 64, 
doc. web n. 9300784). In particolare, è stato ribadito l’obbligo di rispettare pre-
supposti e condizioni per il legittimo impiego di strumenti tecnologici nel contesto 
lavorativo in relazione al trattamento di dati personali dei docenti, funzionali allo 
svolgimento della didattica a distanza da parte di scuole e università (artt. 5 e 88, par. 
2, del RGPD; art. 114 del Codice; art. 4, l. 20 maggio 1970, n. 300), utilizzando i 
soli dati strettamente necessari, senza effettuare indagini sulla sfera privata (art. 113 
del Codice) o interferire con la libertà di insegnamento (per tali profili v. più diffu-
samente par. 4.3.1). 

Tale tematica è stata successivamente approfondita con il documento, predispo-

159

Lavoro agile e didattica 
a distanza

Piattaforme

RELAZIONE 2020II13sto in collaborazione con il Ministero dell’istruzione, recante “Linee guida in mate-
ria di didattica digitale integrata e tutela della privacy: indicazioni generali” (in www.
istruzione.it/rientriamoascuola/domandeerisposte.html): con esso è stato raccoman-
dato alle istituzioni scolastiche di verificare, con il supporto del Rpd, che, in appli-
cazione dei principi generali del trattamento dei dati e nel rispetto delle disposizioni 
che trovano applicazione ai rapporti di lavoro (art. 5 e 88 del RGPD), le piattafor-
me e gli strumenti tecnologici per l’erogazione della didattica digitale integrata (cd. 
DDI) consentano il trattamento dei soli dati personali necessari al perseguimento 
di tale finalità, configurando gli stessi nel rispetto della libertà di insegnamento e in 
modo  da  prevenire  che  vengano  raccolte,  anche  involontariamente,  informazioni 
relative alla vita privata. Più in dettaglio, è stato precisato che, in ragione del fatto 
che  le  piattaforme  e  gli  strumenti  tecnologici  impiegati  per  la  didattica  possono 
comportare il trattamento di informazioni associate in via diretta o indiretta ai di-
pendenti, con possibilità di controllarne a distanza l’attività, dovrà essere verificata 
la sussistenza dei presupposti di liceità stabiliti dell’art. 4, l. 20 maggio 1970, n. 300 
cui fa rinvio l’art. 114 del Codice, valutando in via preliminare se, tenuto conto delle 
concrete caratteristiche del trattamento, trovi applicazione il comma 1 o il comma 2 
dello stesso articolo. Nel rispetto del principio di responsabilizzazione, l’istituzione 
scolastica dovrà adottare le misure tecniche e organizzative affinché il trattamento 
sia conforme alla richiamata normativa di settore, fornendo a tal fine le necessarie 
indicazioni al fornitore del servizio (cfr. artt. 24 e 25 del RGPD). 

13.3. I trattamenti di dati personali effettuati mediante sistemi di videosorveglianza

Il Garante ha continuato ad occuparsi del trattamento dei dati effettuato attra-
verso sistemi di videosorveglianza installati presso luoghi di lavoro, rammentando ai 
titolari del trattamento l’obbligo di rispettare l’art. 114 del Codice (che rinvia all’art. 
4, l. n. 300/1970), l’obbligo di fornire un’adeguata informativa agli interessati prima 
che entrino nel campo di ripresa delle telecamere nonché la necessità di effettuare il 
trattamento solo in presenza di una specifica condizione di liceità del trattamento. 
Sempre con riferimento ad un trattamento di dati personali effettuato attraverso 
un  sistema  di  videosorveglianza,  a  seguito  di  una  segnalazione,  il  Garante,  dopo 
avere delegato al Nucleo speciale tutela privacy e frodi tecnologiche l’accertamento 
ispettivo presso la sede legale del titolare del trattamento, ha adottato un’ordinan-
za-ingiunzione nei confronti di una struttura ricettiva, avendo accertato che la stes-
sa, a partire dal 2009 (e fino alla data dell’accertamento ispettivo), aveva utilizzato 
un impianto di videosorveglianza all’interno e all’esterno della struttura omettendo 
di apporre, in prossimità del raggio di azione delle telecamere, cartelli informativi 
idonei ad avvisare clienti, dipendenti e fornitori della esistenza e delle caratteristiche 
essenziali dell’attività di videoripresa, in contrasto con quanto stabilito dall’art. 13 
del RGPD (provv. 26 novembre 2020, n. 256, doc. web n. 9533587).

A seguito della presentazione di tre reclami aventi per oggetto i medesimi fatti, 
è stata irrogata una sanzione pecuniaria nei confronti di una società con la quale i 
reclamanti avevano stipulato un contratto di catering e banqueting. L’Autorità, a se-
guito dell’accertamento ispettivo presso la sede legale della società delegato al Nucleo 
speciale tutela privacy e frodi tecnologiche, ha accertato che il titolare del trattamen-
to aveva fatto installare e utilizzato un impianto di videosorveglianza con caratteri-
stiche non conformi a quanto prescritto nell’autorizzazione rilasciata dall’Ispettorato 
del lavoro ai sensi dell’art. 4, l. n. 300/1970, né, più in generale, alla disciplina di 
protezione dei dati personali. In particolare è emerso che: la società aveva fatto in-

160

Videosorveglianza in 
assenza di informativa

Videosorveglianza 
non conforme 
all’autorizzazione 

L’ATTIVITÀ SVOLTA DAL GARANTEII13Videosorveglianza 
in assenza di 
autorizzazione 

stallare due telecamere in più rispetto a quelle autorizzate dall’Ispettorato; non si era 
conformata all’obbligo di informativa nei confronti di dipendenti e clienti; infine, il 
sistema di videosorveglianza era stato configurato in modo da consentire l’accesso da 
remoto alle immagini da parte del titolare del trattamento nonostante nella relazione 
tecnica presentata per ottenere l’autorizzazione fosse esclusa tale funzionalità (provv. 
29 ottobre 2020, n. 213, doc. web n. 9518849).

Ha altresì formato oggetto di vaglio l’installazione, avvenuta ad opera di un’a-
zienda sanitaria, di un sistema di videosorveglianza dotato di telecamere dislocate in 
aree nelle quali normalmente transitano o sostano anche i dipendenti (corridoi, in-
gressi, sale di attesa, pronto soccorso), con conseguente possibilità di controllarne in-
direttamente l’attività. Nel corso dell’istruttoria è emerso che l’installazione dei citati 
sistemi − avvenuta da oltre dieci anni in diverse strutture di competenza dell’azienda 
sanitaria e funzionale a esigenze di sicurezza e di tutela del patrimonio aziendale − 
fosse stata effettuata in assenza del necessario previo accordo con le organizzazioni 
sindacali o dell’autorizzazione da parte del competente Ispettorato del lavoro.

In base alla disciplina in materia di protezione dei dati personali, l’amministra-
zione, che opera in qualità di datore di lavoro, può trattare i dati personali dei dipen-
denti se il trattamento è necessario per la gestione del rapporto di lavoro e per adem-
piere a specifici obblighi o compiti previsti dalla normativa nazionale o dell’Unione 
(artt. 6, par. 1, lett. c); 9, par. 2, lett. b) e 4; 88 del RGPD) rispettando altresì le 
norme nazionali, preesistenti o di futura emanazione, che “includono misure appro-
priate e specifiche a salvaguardia della dignità umana, degli interessi legittimi e dei 
diritti fondamentali degli interessati in particolare per quanto riguarda la trasparenza 
del trattamento […] e i sistemi di monitoraggio sul posto di lavoro” (cons. 155, artt. 
6, par. 2 e 88, par. 2, del RGPD). Sul punto, il Codice, confermando l’impianto an-
teriore alle modifiche apportate dal d.lgs. 10 agosto 2018, n. 101, fa espresso rinvio 
alle disposizioni nazionali di settore che tutelano la dignità delle persone sul luogo di 
lavoro, con particolare riferimento ai possibili controlli a distanza da parte del datore 
di lavoro (artt. 113 e 114 del RGPD). 

In merito, nel solco di precedenti decisioni, l’Autorità ha ulteriormente chiarito 
che le esigenze di sicurezza e di tutela del patrimonio, pure invocate nel caso di spe-
cie dall’azienda, non sono per sé sole sufficienti a legittimare la presenza di tali dispo-
sitivi in luoghi ove si svolge anche l’attività lavorativa, comportando un trattamento 
di dati personali che può essere giustificato solo nel rispetto delle garanzie previste 
dalla legge nazionale applicabile (v. CEDU sent. 28 novembre 2017, n. 70838/13; 
v., da ultimo, Cepd, linee guida 3/2019 sul trattamento dei dati personali attraverso 
dispositivi video del 29 gennaio 2020). Pertanto, il rispetto dell’art. 4, comma 1, l. n. 
300/1970, richiamato dall’art. 114 del Codice, costituisce condizione di liceità del 
trattamento dei dati personali (v. anche provv. 19 settembre 2019, n. 167, doc. web 
n. 9147290, spec. punto 4.2). Alla luce di tali considerazioni, il conseguente tratta-
mento di dati personali posto in essere dall’azienda è stato ritenuto illecito in quanto 
sprovvisto di idoneo presupposto di liceità (in violazione degli artt. 5, comma 1, 
lett. a); 6, comma 1, lett. c); 88 del RGPD e 114 del Codice, in riferimento all’art. 
4, l. n. 300/1970). Avendo l’azienda provveduto nel corso del procedimento ad av-
viare e concludere la procedura concertativa prescritta dalla legge, l’Autorità non ha 
disposto misure correttive, pur applicando una sanzione amministrativa pecuniaria 
(provv. 5 marzo 2020, n. 53, doc. web n. 9433080). 

161

RELAZIONE 2020II13Sistemi di Work Force 
Management

13.4. I trattamenti di dati personali effettuati mediante posta elettronica e altri dispositivi tecno-
logici nel rapporto di lavoro

L’Autorità è tornata a pronunciarsi sulle condizioni di liceità dei trattamenti dei 
dati personali dei lavoratori effettuati mediante dispositivi tecnologici utilizzati per 
rendere la prestazione lavorativa. In proposito, il Garante ha ribadito che la prote-
zione della vita privata si estende anche all’ambito lavorativo, come più volte sta-
bilito dalla Corte europea dei diritti dell’uomo che ritiene applicabile l’art. 8 della 
Convenzione europea dei diritti dell’uomo senza distinguere tra sfera privata e sfera 
professionale (v. Niemietz c. Allemagne, 16.12.1992, ric. n. 13710/88, par. 29; Co-
pland c. UK, 3 aprile 2007, ric. n. 62617/00, par. 41; Ba˘rbulescu v. Romania [GC], 
5 settembre 2017, ric. n. 61496/08, parr. 70-73; Antovic´ and Mirkovic´ v. Monte-
negro, 28 novembre 2017, ric. n. 70838/13, parr. 41-42).

Le decisioni rese sul punto tengono conto della necessità di applicare il vigente 
quadro normativo caratterizzato da reciproci rinvii operati dal legislatore − anche di 
recente, in sede di adeguamento dell’ordinamento nazionale alle norme del RGPD 
− tra la disciplina in materia di protezione dei dati personali (artt. 113, 114 e 171 
del Codice; art. 88 del RGPD) e le norme di settore sui controlli a distanza (l. n. 
300/1970).

All’esito di un procedimento avviato a seguito della presentazione di un reclamo 
da parte di alcuni dipendenti di una società tramite una organizzazione sindacale, 
l’Autorità ha accertato che i trattamenti di dati personali dei lavoratori che operano 
come  tecnici  on  field,  effettuati  mediante  un  sistema  di  Work  Force  Management 
(WFM),  sono  avvenuti  in  violazione  di  alcune  disposizioni  del  RGPD  sotto  una 
molteplicità di profili. È in primo luogo emerso che i dati raccolti con il sistema, 
completo di funzionalità di geolocalizzazione, erano conservati nei sistemi aziendali 
− con possibilità di estrarre report individuali − per cinque anni, mentre l’informativa 
resa ai dipendenti indicava il diverso termine di sei mesi; in proposito l’Autorità ha 
ribadito che non incide sulla unitarietà della conservazione da parte del titolare la 
circostanza che quest’ultimo memorizzi i dati su banche dati distinte per periodi di-
versi di conservazione. L’informativa è altresì risultata priva dell’indicazione relativa 
all’utilizzo di un algoritmo in vista del raggiungimento di una pluralità di scopi non 
esplicitati con chiarezza agli interessati. Ciò ha comportato la violazione dell’obbligo 
di fornire una compiuta informativa ai dipendenti e, più in generale, del principio 
generale di correttezza (v. artt. 5, par. 1, lett. a), 13 e 22 del RGPD). L’Autorità 
ha altresì chiarito che non è conforme al RGPD individuare un unico termine di 
conservazione di dati raccolti in vista del raggiungimento di finalità diverse, consi-
derato che il titolare deve procedere alla individuazione di tempi di conservazione 
delle diverse tipologie di dati personali trattati in relazione a ciascuno degli scopi in 
concreto perseguiti, evitando il riferimento “a blocchi” di fasce temporali omogenee. 
Inoltre, in occasione della valutazione di congruità dei tempi di conservazione, il 
titolare deve fare anzitutto riferimento alla finalità principale per la quale il sistema 
è adottato. Ciò, con riferimento al caso concreto, in quanto, conformemente alla 
disciplina di settore in materia di controlli a distanza, in particolare dall’art. 4, com-
ma 3, l. n. 300/1970, e ai principi di protezione dei dati personali, il trattamento 
di dati dei dipendenti raccolti mediante sistemi tecnologici può essere lecitamente 
effettuato  nei  limiti  dei  dati  raccolti  e  dell’arco  temporale  commisurato  alla  luce 
della specifica finalità di tipo organizzativo o produttivo o legata alla sicurezza del 
lavoro o alla tutela del patrimonio aziendale (scopi legislativamente previsti dall’art. 
4, comma 1, l. n. 300/1970). Pertanto il titolare del trattamento è tenuto, in primo 
luogo, ad individuare la tipologia di dati personali riferiti ai dipendenti (identificati 

162

L’ATTIVITÀ SVOLTA DAL GARANTEII13Accesso alla casella 
di posta elettronica 
aziendale

o identificabili) la cui conservazione è necessaria per il conseguimento delle sopra 
richiamate finalità perseguite con il sistema e, quindi, a stabilire tempi congrui di 
conservazione in relazione a ciascuna delle stesse.

L’Autorità, tra le misure a garanzia degli interessati, ha stabilito che in applica-
zione dei principi di trasparenza e di correttezza, il sistema deve essere configurato 
in modo tale da rendere sempre visibile sullo schermo del dispositivo detenuto dal 
lavoratore un’icona che indichi se la funzionalità di localizzazione è attiva (v. art. 5, 
par. 1, lett. a), del RGPD).

Con riferimento, infine, alla prevista implementazione del sistema, il Garante 
ha chiarito che ogni ulteriore perfezionamento deve essere oggetto di valutazione 
d’impatto  privacy  nonché,  per  effetto  del  principio  di  liceità  del  trattamento,  in 
linea con la disciplina lavoristica applicabile. Con specifico riguardo alla raccolta di 
dati relativi alla geolocalizzazione, è stato ribadito che non è conforme alle richia-
mate discipline sottoporre i dipendenti al monitoraggio continuo della posizione 
geografica.

Il Garante ha quindi disposto la limitazione definitiva del trattamento in relazio-
ne alla conservazione dei dati, impartito alcune prescrizioni ed altresì comminato 
una sanzione amministrativa pecuniaria (provv. 9 gennaio 2020, n. 8, doc. web n. 
9263597).

L’Autorità si è pronunciata sul caso di una società che, cessato il rapporto di lavo-
ro con un dipendente, avvalendosi dell’amministratore di sistema, aveva effettuato 
una ricerca sulle e-mail contenute nell’account aziendale (di tipo individualizzato) 
assegnato al medesimo e conservate sul server aziendale per oltre un anno. Alcune 
e-mail erano state così utilizzate per avviare un procedimento in sede giurisdizionale, 
mentre le altre risultavano ancora conservate dalla società in vista di futuri, possibili 
contenziosi. In proposito il Garante ha accertato, in primo luogo, che la società non 
aveva informato l’interessato, prima dell’inizio dei trattamenti, che tutte le e-mail in 
transito sull’account aziendale sarebbero state conservate sul server anche al fine di 
poter disporre controlli sul loro contenuto. Tale trattamento è stato dichiarato illeci-
to in relazione agli artt. 12 e 13 del RGPD, in base ai quali il titolare è tenuto a for-
nire preventivamente all’interessato tutte le informazioni relative alle caratteristiche 
essenziali del trattamento; peraltro, come detto, nell’ambito del rapporto di lavoro 
l’obbligo di informare il dipendente è altresì espressione del principio generale di 
correttezza dei trattamenti (v. art. 5, par. 1, lett. a), del RGPD).

L’Autorità ha anche accertato che la sistematica conservazione sul server aziendale 
delle e-mail in entrata e in uscita (sia dei dati esterni che del loro contenuto) per un 
ampio arco temporale, il successivo accesso della società ai dati raccolti nel corso 
dell’attività lavorativa − attraverso un’indagine interna effettuata a posteriori volta a 
verificare possibili “acquisizioni fraudolente, utilizzazione indebita o rivelazione di 
segreti” −, nonché l’accesso, nel caso concreto, ad informazioni relative alla vita pri-
vata del lavoratore non rilevanti ai fini della valutazione dell’attitudine professionale 
dello stesso hanno comportato la violazione degli artt. 113 e 114 del Codice (che 
richiamano gli artt. 4 e 8, l. n. 300/1970 e l’art. 10, d.lgs. 10 settembre 2003, n. 
276, quali condizioni di liceità del trattamento), disposizioni rientranti tra le norme 
del diritto nazionale “più specifiche per assicurare la protezione dei diritti e delle 
libertà con riguardo al trattamento dei dati personali dei dipendenti nell’ambito dei 
rapporti di lavoro”, richiamate dall’art. 88 del RGPD.

Il Garante si è anche pronunciato sul regolamento interno relativo all’uso della 
posta elettronica aziendale adottato dalla società nel corso del procedimento, sta-
bilendo che la sistematica conservazione, ivi prevista, per 12 mesi di tutte le e-mail 
presenti sull’account aziendale, in costanza del rapporto di lavoro, in vista di futuri 

163

RELAZIONE 2020II13possibili contenziosi, non è conforme ai principi di minimizzazione dei dati (art. 5, 
par. 1, lett. c), del RGPD) e di limitazione della conservazione (art. 5, par. 1, lett. 
e), del RGPD). Medesima valutazione è stata riservata alla prospettata ulteriore con-
servazione per sei mesi del contenuto della casella di posta elettronica dopo la cessa-
zione del rapporto di lavoro in relazione al compimento di possibili illeciti. In tale 
occasione l’Autorità ha ribadito che il trattamento di dati personali effettuato per 
finalità di tutela dei propri diritti in giudizio deve riferirsi a contenziosi in atto o a si-
tuazioni precontenziose, non ad astratte e indeterminate ipotesi di possibile difesa o 
tutela dei diritti, posto che tale trattamento risulterebbe elusivo delle disposizioni sui 
criteri di liceità del trattamento (v. artt. 6, par. 1, lett. b), c) e f ) e 9, par. 2, lett. b), 
del RGPD; v., in proposito, provv. 1° febbraio 2018, n. 53, doc. web n. 8159221).
Con riferimento, poi, alla rappresentata finalità di poter far fronte ad eventuali 
contestazioni da parte di clienti, fornitori e p.a., il Garante ha ribadito che la le-
gittima  necessità  di  assicurare  la  conservazione  di  documentazione  necessaria  per 
l’ordinario svolgimento e la continuità dell’attività aziendale è assicurata, in primo 
luogo, dalla predisposizione di sistemi di gestione documentale con i quali − attra-
verso l’adozione di appropriate misure organizzative e tecnologiche − individuare 
i documenti che nel corso dello svolgimento dell’attività lavorativa devono essere 
via  via  archiviati  con  modalità  idonee  a  garantire  le  caratteristiche  di  autenticità, 
integrità,  affidabilità,  leggibilità  e  reperibilità  prescritte  dalla  disciplina  di  settore 
applicabile; caratteristiche che i sistemi di posta elettronica, per loro stessa natura, 
non consentono di assicurare.

Infine,  il  prospettato  accesso  sia  ai  dati  esterni  che  al  contenuto  dei  messaggi 
di  posta  elettronica  costituisce,  come  già  ritenuto  in  relazione  ai  fatti  oggetto  di 
reclamo, un trattamento di dati personali effettuato in violazione dell’art. 4, l. n. 
300/1970, richiamato dall’art. 114 del Codice come condizione di liceità del trat-
tamento (esercitando un controllo sull’attività del lavoratore), nonché in violazione 
dell’art. 8 della medesima l. n. 300/1970 e dell’art. 10, d.lgs. 10 settembre 2003, 
n. 276, richiamati dall’art. 113 del Codice (contenenti il divieto di effettuare inda-
gini o comunque trattare dati che non siano strettamente attinenti alla valutazione 
dell’attitudine professionale del dipendente). Come già rilevato, rientrando la citata 
disciplina lavoristica tra le disposizioni del diritto nazionale richiamate dall’art. 88 
del RGPD (come misura appropriata e specifica ai sensi del par. 2 del medesimo art. 
88), essa non consente controlli massivi, prolungati e indiscriminati dell’attività del 
dipendente.

Il Garante pertanto, dichiarata l’illiceità dei trattamenti, ha disposto il divieto 
dell’ulteriore trattamento dei dati relativi ad account aziendali riferiti al reclamante e 
agli altri dipendenti, adottando altresì una prescrizione relativa al nuovo regolamen-
to aziendale e una sanzione amministrativa pecuniaria (provv. 29 ottobre 2020, n. 
214, doc. web n. 9518890).

In altra vicenda oggetto di reclamo è emerso che il datore di lavoro aveva effet-
tuato l’accesso al pc fornito in uso ad una dipendente estraendo la cronologia degli 
accessi ad internet, resa disponibile dal browser, per utilizzare le informazioni così 
raccolte nell’ambito di una contestazione disciplinare. Tale operazione è stata resa 
possibile  dalla  condivisione  della  password  di  accesso  tra  la  lavoratrice  e  il  legale 
rappresentante della società. Il Garante ha in primo luogo accertato che tale condi-
visione contrasta con l’obbligo di adottare misure di sicurezza volte ad assicurare “un 
livello minimo di protezione dei dati personali” (v. art. 33 del Codice, testo vigente 
all’epoca dei fatti). Infatti, nell’ambito dei sistemi di autenticazione informatica, le 
credenziali di autenticazione assegnate agli incaricati consistono, quantomeno, in un 
codice di identificazione associato ad una parola chiave conosciuta esclusivamente 

164

Accesso alla cronologia 
della navigazione in 
internet

L’ATTIVITÀ SVOLTA DAL GARANTEII13dall’interessato (v. quanto già stabilito nel Disciplinare tecnico in materia di misure 
minime di sicurezza, regole 1-11, all. B) al Codice, testo precedente alle modifiche 
poste con d.lgs. n. 101/2018). Tale principio trova conferma nell’art. 32 del RGPD, 
in base al quale il titolare del trattamento, al fine di garantire la riservatezza e l’inte-
grità dei sistemi informatici, deve adottare “misure tecniche e organizzative adeguate 
per garantire un livello di sicurezza adeguato al rischio”. Inoltre, in base all’art. 5, 
par. 1, lett. f ), del RGPD, il titolare deve garantire “un’adeguata sicurezza dei dati 
personali” applicando i principi di “integrità e riservatezza” ai trattamenti effettuati.
Nel caso esaminato è stato altresì accertato che l’informativa fornita dal datore di 
lavoro alla dipendente − espressione del principio generale di correttezza dei tratta-
menti (v. art. 11, comma 1, lett. a), del Codice, testo vigente all’epoca dell’accesso al 
pc della reclamante; principio ribadito nell’art. 5, par. 1, lett. a), del RGPD) − non 
conteneva alcuna indicazione sull’uso consentito della posta elettronica, degli altri 
strumenti di lavoro e dell’accesso ad internet; né era ivi presente alcuna indicazione 
relativa alla tipologia di controlli che il datore di lavoro si riservava di attivare in rela-
zione all’utilizzo degli strumenti da parte dei lavoratori. Ciò è risultato in violazione 
dell’art. 13 del Codice, nel testo vigente all’epoca dei fatti (principio ora rinvenibile 
nell’art. 13 del RGPD). 

All’esito dell’istruttoria è altresì emerso che il titolare del trattamento aveva ri-
scontrato solo in parte le istanze di accesso presentate dalla lavoratrice, rigettando 
l’accesso ai dati contenuti nel pc (ad eccezione di quelli selezionati e riversati in una 
chiavetta USB) e ad alcune pagine dell’agenda utilizzata dalla reclamante, rimosse 
prima della sua consegna; anche la richiesta volta a verificare l’esistenza di ulteriori 
documenti personali all’interno della stanza a suo tempo assegnata per lo svolgimen-
to dell’attività lavorativa era rimasta disattesa. Tale riscontro parziale è avvenuto in 
assenza di alcun riferimento da parte del titolare ad una delle ipotesi di limitazio-
ne dei diritti previste dall’art. 23 del RGPD (successivamente disciplinate dall’art. 
2-undecies del Codice).

Pertanto il Garante, accertata l’illiceità dei trattamenti effettuati dal titolare in 
relazione ai profili sopra indicati, nonché in relazione a quanto disposto dall’art. 4, 
l. n. 300/1970, come modificato dal d.lgs. n. 151/2015, ha disposto la limitazione 
dell’ulteriore trattamento dei dati raccolti, impartito alcune prescrizioni e commina-
to una sanzione amministrativa pecuniaria (provv. 26 marzo 2020, n. 65, doc. web 
n. 9446730).

L’Autorità ha ritenuto non conforme al RGPD la disattivazione dell’account di 
posta elettronica aziendale operata dal datore di lavoro durante il periodo di malattia 
del lavoratore interessato. All’esito dell’istruttoria avviata a seguito di un reclamo è 
infatti emerso che tale operazione non costituiva applicazione di (asserite) procedure 
di  sicurezza  standard.  Ciò  anche  alla  luce  del  fatto  che  l’informativa  fornita  non 
conteneva alcun riferimento alla possibilità per l’azienda di effettuare tale specifica 
modalità di trattamento per il raggiungimento di finalità legittime rese note pre-
ventivamente, come previsto in via generale dall’art. 13 del RGPD e, nello specifico 
contesto del rapporto di lavoro, in applicazione del principio generale di correttezza 
(ex art. 5, par. 1, lett. a), del RGPD). Il Garante ha quindi prescritto al titolare di 
dare corso all’istanza di accesso ai dati contenuti nell’account di posta elettronica a 
suo tempo presentata dal reclamante ed ha comminato una sanzione amministrativa 
pecuniaria (provv. 9 luglio 2020, n. 145, doc. web n. 9474649).

Anche in un altro caso esaminato dall’Autorità è stata lamentata la modifica da 
parte del datore di lavoro della password di accesso all’account di posta elettronica 
di tipo individualizzato assegnato al lavoratore in pendenza dello stato di malattia. 
All’esito del procedimento è stato accertato che il titolare non aveva fornito alcuna 

165

Gestione di account 
di posta elettronica 
aziendale durante il 
periodo di malattia

RELAZIONE 2020II13informativa circa la ritenuta necessità di una autorizzazione per accedere alla posta 
elettronica in costanza di malattia, né circa la facoltà del datore di lavoro di provve-
dere − anche per mezzo del web agent − al cambio di password di accesso all’account 
di posta elettronica individuale ogni quattro mesi e, più in generale, in ordine alle 
regole generali sul funzionamento e al corretto utilizzo dell’account aziendale. Consi-
derato che il titolare, nel corso del procedimento, ha dichiarato di aver provveduto a 
comunicare al dipendente la password di accesso nel momento del ritorno in azienda 
e di avere disattivato l’account di posta elettronica aziendale intestato al reclamante 
successivamente all’interruzione del rapporto di lavoro con quest’ultimo, nel frat-
tempo intervenuto, il Garante ha ritenuto che, non essendo il trattamento più in 
essere, non vi fossero gli estremi per adottare provvedimenti inibitori né prescrittivi. 
Tuttavia, avendo accertato la violazione dell’art. 13 del RGPD, l’Autorità ha ammo-
nito il titolare del trattamento sulla necessità di conformare la gestione degli account 
di posta elettronica aziendale durante il rapporto di lavoro alle disposizioni ed ai 
principi in materia di protezione dei dati personali (provv. 19 maggio 2020, n. 91, 
doc. web n. 9441579).

13.5. I trattamenti di dati personali relativi alla persistente attivazione dell’ account di 
posta elettronica aziendale dopo la cessazione del rapporto di lavoro

Una parte significativa dei reclami e delle altre tipologie di istanze rivolte all’Au-
torità in materia di rapporti di lavoro continua a riguardare il persistente utilizzo 
da parte del datore di lavoro di account di posta elettronica aziendale di tipo indi-
vidualizzato (contenente il nome e/o il cognome della lavoratrice o del lavoratore) 
anche dopo che il rapporto di lavoro, in forza del quale l’account è stato assegnato, 
si è interrotto.

Nel caso oggetto di decisione, l’Autorità ha accertato che l’account di posta elet-
tronica aziendale di tipo individualizzato assegnato da una società ad un lavoratore 
era  rimasto  attivo  per  circa  dieci  mesi  dopo  la  cessazione  del  rapporto  di  lavoro, 
all’insaputa dell’interessato, ed i messaggi in arrivo erano stati reindirizzati sull’ac-
count dell’ex superiore gerarchico del reclamante. Ciò ha consentito al titolare del 
trattamento (datore di lavoro) di accedere alla corrispondenza elettronica pervenuta 
sulla casella di posta, proveniente da soggetti interni ed esterni all’ambito lavorativo. 
La società ha in questo modo appreso alcune informazioni personali relative all’in-
teressato riguardanti non solo i dati cd. esterni delle comunicazioni e gli eventuali 
file  allegati,  ma  anche  il  contenuto  delle  stesse  che,  come  accertato  dall’Autorità, 
riguardavano non soltanto l’attività professionale, ma anche aspetti della sfera perso-
nale del reclamante in relazione ai quali quest’ultimo e i terzi coinvolti (i cui diritti 
devono essere parimenti tutelati) vantavano legittime aspettative di riservatezza.

L’Autorità ha pertanto accertato la violazione di una pluralità di disposizioni del 
RGPD, in primo luogo degli articoli 12 e 15 per non aver dato corso all’istanza 
di accesso del reclamante ai dati contenuti nella casella di posta elettronica se non 
dopo la presentazione del reclamo. Posto che il trattamento in concreto effettuato 
è risultato difforme da quanto prospettato nel documento informativo fornito dal-
la società ai dipendenti, è stata accertata la violazione dell’obbligo di informativa 
(art. 13 del RGPD) che, come detto, nell’ambito del rapporto di lavoro è altresì 
espressione del principio generale di correttezza (art. 5, par. 1, lett. a), del RGPD). 
In  relazione  alla  persistente  attività  dell’account  di  posta  elettronica  aziendale  per 
un  periodo  significativo  di  tempo  dopo  la  cessazione  del  rapporto  di  lavoro  e  il 
conseguente accesso a contenuti sia professionali che privati riferiti all’interessato, il 

166

Reindirizzamento 
dell’account aziendale

L’ATTIVITÀ SVOLTA DAL GARANTEII13Garante ha ribadito che, come già stabilito con le linee guida per posta elettronica 
e internet adottate il 1° marzo 2007 (in G.U. 10 marzo 2007, n. 58), il datore di 
lavoro  deve  adottare  misure  tecnologiche  e  organizzative  volte  a  contemperare  il 
legittimo interesse del titolare ad accedere alle informazioni necessarie all’efficiente 
gestione della propria attività con l’aspettativa di riservatezza della corrispondenza 
dell’ex dipendente e di terzi. Dopo la cessazione del rapporto di lavoro, pertanto, 
la società avrebbe dovuto rimuovere l’account previa disattivazione dello stesso con 
la contestuale adozione di sistemi automatici volti ad informarne i terzi e a fornire 
a questi ultimi indirizzi alternativi riferiti alla propria attività professionale (ciò in 
applicazione  dei  principi  stabiliti  dall’art.  5,  par.  1,  lett.  a),  c)  e  e),  del  RGPD). 
Nel corso del procedimento la società ha provveduto ad adottare una policy interna 
conforme ai suesposti principi in applicazione del processo di responsabilizzazione 
previsto dal Regolamento, considerato che il contemperamento degli interessi effet-
tuato dal titolare del trattamento nell’ambito dell’attività di cd. accountability non 
può non tenere conto di quanto stabilito dall’Autorità con propri provvedimenti. 
All’esito della procedura di accertamento delle violazioni, il Garante ha altresì com-
minato una sanzione amministrativa pecuniaria (provv. 2 luglio 2020, n. 115, doc. 
web n. 9445180).

13.6. Diritto alla protezione dei dati personali e tutela della dignità dei lavoratori

È stata riaffermata l’importanza e la necessità di tutelare la dignità dei lavoratori 
− da intendersi come “valore costituzionale che permea di sé il diritto positivo” − at-
traverso il diritto alla protezione dei dati personali.

In particolare, a seguito di un reclamo nel quale è stata lamentata l’affissione della 
lettera di licenziamento senza giusta causa della reclamante nella bacheca aziendale 
posta  presso  il  punto  vendita  del  supermercato  dove  la  stessa  prestava  la  propria 
attività lavorativa, visibile a tutti i dipendenti, il Garante ha irrogato una sanzio-
ne amministrativa pecuniaria nei confronti del titolare del trattamento ritenendo 
illecito il trattamento, avvenuto in assenza di un’idonea base giuridica (art. 6, par. 
1, lett. b) e c), del RGPD). L’Autorità ha in proposito precisato che in materia di 
procedimento relativo alla risoluzione del rapporto di lavoro per giustificato motivo 
oggettivo è previsto l’obbligo di comunicazione nei confronti del lavoratore, non di 
terzi. La pubblicazione della lettera di licenziamento rende conoscibile a terzi le spe-
cifiche ragioni del recesso e le informazioni contenute nella stessa che, seppur non 
annoverabili, di regola, nell’ambito delle categorie particolari di dati (ex art. 9 del 
RGPD), sono da considerare meritevoli di particolare tutela, anche in ragione delle 
conseguenze sul piano economico e sociale che derivano dal recesso stesso. Il tratta-
mento è stato effettuato anche in violazione del principio di proporzionalità, in base 
al quale il datore di lavoro avrebbe potuto informare i dipendenti che la reclamante 
non faceva più parte della compagine aziendale con altre modalità, nel rispetto della 
riservatezza e della dignità, anche professionale, dell’interessata (v. art. 5, par. 1, lett. 
a) e c), del RGPD) (provv. 2 luglio 2020, n. 124, doc. web n. 9445567).

L’Autorità  ha  ribadito  la  centralità  della  protezione  dei  dati  per  la  tutela  della 
dignità di lavoratori e lavoratrici irrogando, a seguito di una segnalazione presentata 
da un’associazione sindacale, una sanzione pecuniaria ad una società di servizi di call 
center, impartendole specifiche prescrizioni. In particolare, all’esito dell’istruttoria è 
risultato che la società aveva imposto ai propri dipendenti, attraverso disposizioni in-
terne, di “esporre sul tavolo di lavoro oggetti prettamente personali quali medicinali, 
presidi medici, assorbenti, salviette umidificate, che il lavoratore utilizza nel corso 

167

Pubblicazione in 
bacheca della lettera di 
licenziamento

Dignità dei lavoratori in 
un call center

RELAZIONE 2020II1313

della prestazione lavorativa anche al di fuori delle ipotesi in cui è possibile recarsi 
previamente presso l’armadietto assegnato per prelevare tali oggetti di uso personale 
[…]. Ciò senza la possibilità di posizionare tali oggetti all’interno di astucci o co-
munque contenitori di piccole dimensioni al fine di sottrarli alla visibilità altrui (di 
colleghi e superiori gerarchici) con conseguente possibilità per costoro di apprendere 
o desumere stati o situazioni personali o informazioni relative allo stato di salute 
estranei al contenuto della prestazione lavorativa e lesive della dignità e riservatezza 
del dipendente”. In proposito è emerso che le particolari disposizioni impartite ai 
lavoratori (oggetto di segnalazione) non sono risultate conformi ai principi di liceità 
(v. art. 6, par. 1, lett. b ) e c), art. 9, par. 2, lett. b ), del RGPD) e minimizzazione dei 
dati (v. art. 5, par. 1, lett. a) e c), del RGPD), considerato che la legittima finalità di 
prevenire possibili accessi illeciti ai dati trattati per conto dei committenti nell’am-
bito della fornitura del servizio di call center può e deve essere perseguita astenendosi 
dal trattare dati personali dei lavoratori, anche di natura particolare, la cui sottoposi-
zione alla altrui conoscibilità comporta l’eliminazione di ogni spazio di riservatezza e 
di intimità sul luogo di lavoro, consentendo a terzi di apprendere sia lo stato di salute 
sia la sussistenza di condizioni normalmente tenute riservate dagli interessati nella 
vita di relazione, con conseguente violazione della dignità della persona, intesa come 
valore costituzionale che permea di sé il diritto positivo (v. Corte cost., 17 luglio 
2020, n. 293; si veda anche Corte cost., 19 dicembre 1991, n. 467; art. 1 CDFUE; 
art. 1 del Codice; v. altresì art. 88, par. 2, del RGPD). Tenuto conto di ciò, l’Au-
torità ha ingiunto alla società di conformare ai principi di liceità e minimizzazione 
previsti dal RGPD i trattamenti effettuati sulla base del regolamento aziendale in 
fase di elaborazione al momento della pronuncia, impedendo (mediante l’adozione 
di opportuni accorgimenti) l’acquisizione di informazioni correlate all’uso di oggetti 
strettamente personali (provv. 26 novembre 2020, n. 235, doc. web n. 9509515).

13.7. Esercizio dei diritti e rapporto di lavoro

Nell’esaminare alcuni reclami, è stato rammentato ai titolari del trattamento l’ob-
bligo di agevolare l’esercizio dei diritti riconosciuti agli interessati ai sensi dell’art. 12 
del RGPD, fornendo un chiaro ed adeguato riscontro agli stessi nel rispetto dei termini 
individuati dall’ordinamento. È stato precisato che, anche nel caso di inottemperanza 
alle istanze di esercizio dei diritti, grava sul titolare del trattamento l’obbligo di mani-
festare il diniego con la chiara indicazione dei motivi sottostanti, indicando altresì la 
possibilità di presentare reclamo al Garante o, in alternativa, ricorso giurisdizionale. 

In  sede  di  decisione  di  un  reclamo  avente  ad  oggetto  l’esercizio  del  diritto  di 
accesso ai dati relativi al reclamante, un dipendente coinvolto in un’indagine inter-
na effettuata dall’Organismo di vigilanza della banca (datore di lavoro), l’Autorità 
ha sottolineato che in capo al titolare del trattamento grava l’obbligo di fornire un 
tempestivo ed effettivo riscontro all’interessato. È stato altresì precisato che, in base 
all’art. 12, par. 4, del RGPD, il titolare del trattamento deve informare l’interessato 
anche qualora ritenga di non dare seguito alla richiesta, indicandone i motivi, infor-
mando l’interessato della facoltà di proporre reclamo al Garante o ricorso giurisdi-
zionale. L’Autorità ha ritenuto quindi non conforme agli artt. 5, par. 1, lett. a), 12, 
parr. 3 e 4, nonché 15 del RGPD la condotta della banca che, considerando l’istanza 
di accesso ripetitiva (in quanto già presentata), non aveva dato un riscontro, neanche 
informale,  all’interessato.  In  proposito  l’Autorità,  richiamata  la  giurisprudenza  di 
legittimità, ha ribadito che il diritto di accesso non può essere limitato alla cono-
scenza di dati nuovi ed ulteriori rispetto a quelli già conosciuti, ma deve consentire 

168

L’ATTIVITÀ SVOLTA DAL GARANTEIIEsercizio dei diritti in 
fase preassuntiva

Diritto di accesso e 
richiesta di informazioni 
da parte dell’Autorità

Diritto di accesso e 
alla cancellazione di 
dati nei confronti di un 
consulente tecnico di 
parte

all’interessato una verifica effettiva del trattamento che viene effettuato su tutti i dati 
a sé riferiti (provv. 23 aprile 2020, n. 76, doc. web n. 9426302).

L’obbligo  del  titolare  del  trattamento  di  fornire  un  tempestivo  riscontro  alle 
istanze di esercizio dei diritti previsto dall’art. 12, parr. 3 e 4, del RGPD è stato 
ribadito in un provvedimento adottato a seguito di un reclamo avente ad oggetto 
i diritti di accesso e di cancellazione concernente i dati forniti nell’ambito di una 
procedura di selezione per un posto di lavoro. Il titolare del trattamento, stabilito in 
un Paese terzo e nei confronti del quale la disciplina di protezione dei dati trovava 
applicazione ai sensi dell’art. 3, par. 2, del RGPD, è stato così ammonito per avere 
fornito un riscontro tardivo: l’Autorità ha pertanto ritenuto che tale condotta abbia 
violato l’art. 12, par. 3 e 4 nonché gli artt. 15 e 17 del RGPD, ammonendo la società 
sulla necessità di fornire riscontro tempestivamente alle istanze relative all’esercizio 
dei diritti presentate dagli interessati (provv. 24 giugno 2020, n. 111, doc. web n. 
9445163).

Nel decidere un reclamo con il quale è stata lamentata l’impossibilità di accedere 
ai dati riferiti al reclamante concernenti il rapporto di lavoro (contenuti in fogli di 
registrazione e tabulati estratti dal cronotachigrafo e “scaricati” dalla carta del con-
ducente relativa ai viaggi effettuati) è stata comminata una sanzione pecuniaria per 
l’omesso riscontro all’interessato come pure in relazione alla richiesta di informazio-
ni formulata dall’Autorità ai sensi dell’art. 157 del Codice. Sono stati ritenuti violati, 
per tali ragioni, gli artt. 12 e 15 del RGPD nonché 157 del Codice (provv. 2 luglio 
2020, n. 125, doc. web n. 9445710).

La necessità di consentire un esercizio effettivo dei diritti riconosciuti in capo agli 
interessati è stata ribadita dal Garante anche al di fuori del rapporto di lavoro: in 
particolare ciò è stato affermato in sede di decisione di un reclamo − collegato ad un 
diverso procedimento relativo al trattamento di dati in ambito lavorativo − avente 
ad  oggetto  l’esercizio  del  diritto  di  accesso  e  alla  cancellazione  di  dati  riferiti  alla 
reclamante raccolti, esaminando il pc di un soggetto terzo, da una società designata 
consulente tecnico di parte nell’ambito di un procedimento giudiziario rispetto al 
quale la reclamante era estranea. 

In tale occasione il Garante, nel precisare che le regole deontologiche relative a 
trattamenti di dati personali effettuati per svolgere investigazioni difensive o per fare 
valere o difendere un diritto in sede giudiziaria (che hanno sostituito il preesistente 
codice di deontologia) trovano applicazione anche nei confronti di chiunque effettui 
tali trattamenti − in particolare nei confronti di liberi professionisti o soggetti che 
in conformità alla legge prestino, su mandato, attività di assistenza o consulenza per 
le medesime attività −, ha rammentato che le linee guida in materia di trattamento 
di dati personali da parte di consulenti tecnici e dei periti ausiliari del giudice e del 
pubblico ministero (adottate dall’Autorità il 26 giugno 2008 e pubblicate in G.U. 
31 luglio 2008, n. 178) contengono anche specifiche indicazioni per i trattamenti 
di dati effettuati da soggetti nominati consulenti tecnici dalle parti private con rife-
rimento a procedimenti giudiziari.

Nel caso di specie l’Autorità ha rinvenuto nella condotta tenuta dalla società che 
non ha fornito un tempestivo ed effettivo riscontro all’interessata relativamente alle 
istanze di esercizio dei diritti di accesso e alla cancellazione dei dati una violazione 
dell’art. 12, parr. 3 e 4, del RGPD con riferimento agli artt. 15 e 17 del RGPD; per 
tale ragione, ha ammonito la stessa sulla necessità di fornire riscontro tempestiva-
mente alle istanze relative all’esercizio dei diritti, anche nel caso in cui ritenga di non 
ottemperare alle richieste (provv. 29 ottobre 2020, n. 203, doc. web n. 9487946).

169

RELAZIONE 2020II13.8. I trattamenti di dati personali dei candidati nell’ambito di procedure concorsuali

A seguito di una segnalazione con la quale si lamentava che i dati personali dei 
candidati di un concorso pubblico indetto da un’azienda ospedaliera − anche relativi 
alla salute (contenute in titoli di preferenza e certificazioni mediche allegate all’atto 
di presentazione della domanda di partecipazione) − fossero liberamente accessibi-
li online mediante il semplice collegamento alla piattaforma utilizzata nell’ambito 
della procedura concorsuale, l’Autorità ha avviato una complessa istruttoria sia nei 
confronti dell’azienda, sia della società fornitrice della piattaforma informatica. In 
particolare, è stato verificato che, attraverso il semplice collegamento alla piattafor-
ma per l’acquisizione e gestione delle domande, era possibile visualizzare un elenco 
di codici, assegnati ai candidati al momento dell’iscrizione al concorso. Essi consen-
tivano l’accesso a un’area del portale nella quale erano contenuti i documenti allegati 
alle domande di partecipazione al concorso e altri dati personali riferiti ai candidati. 
Peraltro, tali documenti erano liberamente modificabili, con potenziale pregiudizio 
per gli interessati, atteso che un’eventuale discrepanza fra quelli presentati dai candi-
dati e quelli esaminati dall’azienda avrebbe potuto determinare conseguenze gravi, 
quali  l’esclusione  dal  concorso  o  il  mancato  riconoscimento  di  eventuali  titoli  di 
preferenza. 

Il Garante ha rilevato che il trattamento dei dati personali dei candidati è stato ef-
fettuato in assenza di un’idonea base giuridica nonché senza che fossero state fornite 
agli interessati tutte le informazioni di cui all’art. 13 del RGPD. È stato poi accertato 
che l’impresa, titolare del trattamento sul quale ricade quindi una “responsabilità 
generale” sulle operazioni poste in essere (v. artt. 5, par. 2 e 24 del RGPD), non 
aveva disciplinato il rapporto con la società fornitrice ai sensi dell’art. 28 del RGPD, 
avendo omesso di impartire le necessarie istruzioni e di svolgere la necessaria attività 
di  vigilanza.  Considerato  che  l’incidente  di  sicurezza  nell’ambito  della  procedura 
concorsuale si è verificato in conseguenza della mancata adozione di misure tecniche 
e organizzative adeguate ad assicurare la riservatezza e l’integrità dei dati personali 
trattati mediante l’ausilio della piattaforma gestita dalla società fornitrice, il Garante 
ha rilevato violazioni imputabili, seppur con diverso grado di responsabilità, non 
solo al titolare del trattamento ma anche alla società. 

In occasione delle verifiche effettuate sulle circostanze da valutare ai sensi dell’art. 
83, par. 2, del RGPD ai fini della quantificazione della sanzione applicabile alla vi-
cenda in esame è stato altresì possibile accertare che, in violazione di quanto stabilito 
all’art. 28 del RGPD, i dati forniti in sede di presentazione della domanda dai singoli 
candidati fossero ancora accessibili sulla piattaforma gestita dal fornitore, nonostan-
te la sopravvenuta cessazione del rapporto contrattuale con l’azienda.

Per  tali  ragioni  sono  state  comminate  sanzioni  amministrative  pecuniarie  nei 
confronti sia dell’azienda che del fornitore, disponendo altresì, per quanto concerne 
quest’ultimo, la limitazione dei trattamenti in corso e vietando ogni ulteriore ope-
razione di trattamento con riguardo ai dati personali dei candidati ad eccezione di 
quanto necessario per l’accertamento, l’esercizio o la difesa dei diritti in sede giudizia-
ria (provv.ti 17 settembre 2020, n. 160 e n. 161, doc. web nn. 9461168 e 9461321). 

13.9. I trattamenti di dati personali nell’ambito delle procedure di acquisizione e gestio-
ne delle segnalazioni di illeciti (cd. whistleblowing )

L’Autorità  ha  affrontato  il  tema  dei  trattamenti  dei  dati  personali  nell’ambito 
delle procedure di acquisizione e gestione delle segnalazioni di illeciti da parte dei 

170

L’ATTIVITÀ SVOLTA DAL GARANTEII13dipendenti e di soggetti terzi, come previsto dalla disciplina del cd. whistleblowing.

In particolare, a seguito della notifica al Garante ai sensi dell’art. 33 del RGPD 
da parte di un ateneo dell’avvenuta diffusione sui motori di ricerca di dati personali 
comuni riferiti a due segnalanti (nominativi ed indirizzi e-mail ) per il tramite della 
piattaforma utilizzata dal medesimo ateneo per l’acquisizione e la gestione delle se-
gnalazioni, l’Autorità ha proceduto a ulteriori verifiche dalle quali è emerso che tali 
dati identificativi, presenti in alcune delle pagine web dell’applicativo, erano indiciz-
zati e liberamente ritracciabili da chiunque in rete con l’ausilio di comuni motori di 
ricerca. Gli accertamenti effettuati hanno messo in evidenza che i trattamenti posti 
in essere dall’ateneo in attuazione della disciplina di settore in materia di tutela dell’i-
dentità del dipendente che segnala illeciti (art. 54-bis, d.lgs. 30 marzo 2001, n. 165, 
modificato dalla l. 30 novembre 2017, n. 179), sebbene necessari per adempiere a 
un obbligo legale al quale è soggetto il titolare del trattamento (artt. 6, par. 1, lett. 
c), 9, par. 2, lett. b ), del RGPD, in relazione all’art. 54-bis, cit.) e per l’esecuzione 
di un compito di interesse pubblico contemplato dall’ordinamento (artt. 6, par. 1, 
lett. e) e 9, par. 2, lett. g ), del RGPD), fossero avvenuti in violazione della disciplina 
in materia di protezione dei dati. Ciò con particolare riguardo all’inidoneità delle 
misure tecniche e organizzative volte ad assicurare l’integrità e la riservatezza dei dati 
in riferimento sia al controllo degli accessi sia al trasporto e alla conservazione dei 
dati (artt. 5, par. 1, lett. f ) e 32 del RGPD). Contrariamente a quanto rappresentato 
dall’ateneo, infatti, la reperibilità sul web di tali dati personali è stata ritenuta indi-
cativa del fatto che le pagine web in questione fossero esposte su rete pubblica in as-
senza di misure tecniche che avrebbero dovuto consentire di limitare l’accesso ai soli 
soggetti autorizzati dotati di credenziali di autenticazione e di uno specifico profilo 
di autorizzazione. A tal riguardo, è stato considerato che il titolare del trattamento 
è tenuto comunque ad adottare apposite procedure per testare, verificare e valutare 
regolarmente l’efficacia delle misure tecniche e organizzative al fine di garantire la 
sicurezza del trattamento (art. 32, par. 1, lett. d ), del RGPD). 

Pertanto, nel caso di specie, in cui l’ateneo si era limitato a recepire le scelte pro-
gettuali del fornitore dell’applicativo whistleblowing, la riduzione dell’efficacia delle 
misure tecniche per il controllo degli accessi è stata ritenuta riconducibile alla sfera 
di responsabilità del titolare del trattamento.

L’Autorità ha altresì precisato che, anche tenuto conto della natura, dell’oggetto 
e della finalità del trattamento, nonché dell’elevato rischio per i diritti e le libertà 
dei segnalanti, il mancato utilizzo di strumenti di crittografia per il trasporto dei 
dati fosse in contrasto con l’art. 32 del RGPD (v. anche le linee guida in materia di 
tutela del dipendente pubblico che segnala illeciti adottate da Anac con delibera 28 
aprile 2015, n. 6). Peraltro, la necessità di adottare misure tecniche e organizzative 
adeguate in relazione alle procedure informatiche per l’acquisizione e gestione delle 
segnalazioni di presunti illeciti mediante protocolli sicuri di trasporto dei dati era 
stata evidenziata dal Garante anche in occasione del parere reso sullo schema di linee 
guida dell’Anac in materia di tutela degli autori di segnalazioni di reati o irregola-
rità di cui siano venuti a conoscenza in ragione di un rapporto di lavoro, ai sensi 
dell’art. 54-bis, d.lgs. n. 165/2001 (cfr. provv. 4 dicembre 2019, n. 215, doc. web 
n. 9215763).

Ad analoghe conclusioni è pervenuta l’Autorità anche in relazione alla mancata 
adozione di misure per la cifratura dei dati personali (dati identificativi del segnalan-
te, informazioni relative alla segnalazione nonché eventuale documentazione allega-
ta) conservati nel database utilizzato dal medesimo applicativo.

Per tali ragioni, rilevata l’illiceità del trattamento e considerata la particolare gra-
vità della violazione rispetto a trattamenti la cui disciplina di settore prevede, a tu-

171

RELAZIONE 2020II13tela dell’interessato, un elevato grado di riservatezza, e tenuto conto della rilevante 
inadeguatezza degli accorgimenti adottati sotto il profilo tecnico e organizzativo in 
relazione alle stringenti esigenze di sicurezza e particolare riservatezza proprie della 
gestione dei dati nell’ambito delle procedure di whistleblowing, l’Autorità ha com-
minato una sanzione amministrativa pecuniaria all’ateneo (provv. 23 gennaio 2020, 
n. 17, doc. web n. 9269618). 

13.10. I trattamenti di dati personali di dipendenti pubblici e di utenti mediante il 
sistema di prenotazione e gestione dei servizi

Con riguardo al tema dell’utilizzo di app nel settore pubblico, il Garante ha adot-
tato un provvedimento sanzionatorio nei confronti di un comune per illecito trat-
tamento di dati personali di utenti e, per quanto qui più precisamente interessa, di-
pendenti effettuato attraverso il sistema per la gestione delle prenotazioni dei servizi 
erogati al pubblico e delle code allo sportello (cfr. in merito anche par. 4.5.4). Tale 
decisione fa seguito a un precedente provvedimento con il quale era stato ingiunto 
al medesimo comune di conformare il trattamento alle disposizioni del RGPD e del 
Codice e di adottare adeguate azioni correttive volte ad eliminare le criticità tecniche 
e organizzative del sistema (provv. 7 marzo 2019, n. 81, doc. web n. 9121890). 

I trattamenti hanno interessato un’ingente mole di dati personali, anche parti-
colarmente delicati, in quanto relativi a prenotazioni di vari servizi e di prestazioni 
sanitarie. Il sistema consentiva, infatti, di acquisire e memorizzare sui server del co-
mune, per un ampio arco temporale, numerosi dati relativi alle prenotazioni riferiti 
sia agli utenti (tipo di prestazione, canale utilizzato, data e ora della prenotazione), 
sia al personale impiegato nella gestione degli appuntamenti; a quest’ultimo pro-
posito,  infatti,  il  sistema  registrava  e  generava  report  giornalieri  contenenti  anche 
informazioni di dettaglio sull’attività lavorativa (data, tipo di servizio, nominativo 
dell’addetto allo sportello, tempo di chiamata e tempo di attesa). Tutte le operazio-
ni erano effettuate senza che né gli utenti né i dipendenti avessero ricevuto, come 
previsto dal RGPD, un’informativa completa sui trattamenti effettuati tramite l’ap-
plicativo. Il Garante ha ritenuto inadeguate anche le misure tecniche e organizzative 
implementate  dall’ente,  il  quale  non  aveva  disciplinato  il  rapporto  con  la  società 
fornitrice del sistema di prenotazione. Inoltre è stata ritenuta non conforme al qua-
dro giuridico in materia di protezione dei dati la funzione che consente di produrre 
report sull’attività degli addetti allo sportello, introdotta senza le necessarie garanzie 
previste dallo Statuto dei lavoratori sui controlli a distanza.

Ai fini della quantificazione della sanzione amministrativa pecuniaria, l’Autorità 
ha valutato, tra l’altro, le scelte organizzative dell’ente, anche sotto il profilo della 
corretta individuazione della figura del Responsabile della protezione dei dati, sog-
getta ad avvicendamenti nel corso dell’istruttoria, circostanza che ha reso meno effi-
cace la cooperazione con il Garante (provv. 17 dicembre 2020, n. 280, doc. web n. 
9524175). Con separato provvedimento è stata comminata una sanzione ammini-
strativa anche alla società fornitrice del sistema per i trattamenti effettuati in qualità 
di autonomo titolare, in particolare con riguardo alla prenotazione di servizi sanitari 
da parte degli utenti e alla manutenzione del sistema per conto dei clienti (provv. 17 
dicembre 2020, n. 281, doc. web n. 9525315).

Dall’istruttoria è emerso che la maggior parte degli addebiti nei confronti dell’en-
te derivavano anche dalle specifiche caratteristiche del sistema il quale, nella versione 
standard (originariamente distribuita dalla società), non consentiva di configurare 
caso  per  caso  la  tipologia  dei  dati  trattati  e  i  tempi  massimi  di  conservazione,  e 

172

L’ATTIVITÀ SVOLTA DAL GARANTEII13quindi di rispettare i principi applicabili al trattamento dei dati (art. 5 del RGPD). 
Pertanto, tenuto conto del diffuso utilizzo del sistema da parte di numerosi soggetti 
pubblici  e  privati  (enti  istituzionali,  strutture  sanitarie  ed  imprese),  nei  confronti 
della medesima società fornitrice e dei fruitori dello stesso, è stato adottato un prov-
vedimento di avvertimento ai sensi dell’art. 58, par. 2, lett. a), del RGPD, volto a 
prevenirne l’impiego con le modalità censurate dal Garante, ingiungendo alla società 
di  avviare  i  necessari  aggiornamenti  per  conformarsi  alla  disciplina  in  materia  di 
protezione dati. A seguito del provvedimento di avvertimento, che nell’ambito dei 
poteri correttivi attribuiti dal RGPD all’autorità di controllo consente un’azione che 
fa leva sul principio di responsabilizzazione (art. 5, par. 2, del RGPD) prescindendo 
dall’accertamento  di  una  specifica  violazione  (e  quindi  dall’adozione  delle  conse-
guenze anche di natura sanzionatoria), i titolari del trattamento sono chiamati a ve-
rificare la conformità dei trattamenti in corso ai principi di protezione dei dati (art. 5 
del RGPD) e ad adottare le opportune misure tecniche e organizzative, impartendo 
le necessarie istruzioni al fornitore del servizio (cfr. artt. 5, par. 2 nonché 24, 25, 28 
e 32 del RGPD) (provv. 17 dicembre 2020, n. 282, doc. web n. 9525337). 

13.11. Diffusione online di dati personali dei lavoratori

Permangono numerosi i reclami nei confronti di amministrazioni, anche locali, 
e di altri enti in merito alla pubblicazione sui siti web istituzionali, talvolta anche 
nella sezione “Amministrazione trasparente”, di atti e documenti che contengono 
dati personali di dipendenti.

I soggetti pubblici, anche in qualità di datori di lavoro, possono trattare tali in-
formazioni se ciò è necessario “all’esecuzione di un contratto di cui l’interessato è 
parte” (ovvero il contratto di lavoro), “per adempiere un obbligo legale al quale è 
soggetto il titolare del trattamento” (ovvero gli specifici obblighi o compiti previsti 
dalla legge per finalità di gestione del rapporto di lavoro) oppure “per l’esecuzione di 
un compito di interesse pubblico o connesso all’esercizio di pubblici poteri di cui è 
investito il titolare del trattamento” (artt. 6, par. 1, lett. b ), c) ed e), e 9, par. 2, lett. 
b ) e g ), del RGPD, nonché art. 2-sexies del Codice). In ogni caso, i dati relativi alla 
salute (art. 4, par. 1, n. 15 e cons. 35 del RGPD), in ragione della loro particolare 
delicatezza, non possono essere diffusi (art. 2-septies, comma 8, e art. 166, comma 2, 
del Codice e art. 9, parr. 1, 2, 4, del RGPD). 

Per  quanto  concerne  il  trattamento  dei  dati  relativi  alle  condanne  penali  e  ai 
reati o a connesse misure di sicurezza, la normativa in materia di protezione dei dati 
prevede che esso possa avvenire soltanto sotto il controllo dell’autorità pubblica o 
in caso di trattamento autorizzato dal diritto dell’Unione o degli Stati membri che 
preveda  garanzie  appropriate  per  i  diritti  e  le  libertà  degli  interessati  (art.  10  del 
RGPD) ovvero qualora il trattamento sia autorizzato da una norma di legge o, nei 
casi previsti dalla legge, di regolamento (art. 2-octies del Codice).

In tale quadro, sono stati definiti alcuni reclami, di seguito illustrati, concernenti 
l’illecita diffusione di dati personali di lavoratori, specialmente sui siti web istitu-
zionali degli enti, nell’ambito delle pubblicazioni effettuate per asserite finalità di 
trasparenza dell’azione amministrativa. 

A fronte di un reclamo avente ad oggetto la pubblicazione sul sito web istituzio-
nale di un comune di un provvedimento e del testo integrale di una sentenza relativa 
a un caso di mobbing (contenente anche dati personali relativi alla salute di un lavo-
ratore), il Garante ha avviato un procedimento all’esito del quale è stato ribadito che 
non soddisfa i requisiti del consenso alla diffusione dei propri dati personali (com-

173

Pubblicazione
di una sentenza

RELAZIONE 2020II13Pubblicazione di dati 
relativi a condanne 
penali e reati

prendenti  informazioni  relative  a  vicende  professionali  e  giudiziarie  con  il  datore 
di lavoro) il generale contegno tenuto nel caso di specie dall’interessato. Né è stato 
ritenuto pertinente il richiamo all’art. 52 del Codice il quale trova applicazione nel 
diverso caso della riproduzione delle sentenze o di provvedimenti dell’Autorità giu-
diziaria esclusivamente a fini di informatica giuridica (titolo I, capo III del Codice); 
la pubblicazione della sentenza, detenuta dal comune in quanto parte del relativo 
procedimento giudiziario, non è stata infatti effettuata per dette finalità, bensì al fine 
(peraltro dichiarato) di “riscattare […] il danno all’immagine” subito dall’ammini-
strazione (suscettibile però di essere tutelato nelle forme previste dall’ordinamento), 
nonché per generiche finalità di trasparenza, che non hanno trovato però riscontro 
nella normativa vigente (provv. 13 febbraio 2020, n. 35, doc. web n. 9285411).

L’Autorità ha accolto due distinti reclami presentati dal medesimo interessato nei 
confronti di due enti locali che avevano pubblicato sui rispettivi siti web, nella sezio-
ne “Amministrazione trasparente” e nell’albo online, atti amministrativi riferibili al 
reclamante, identificabile mediante i riferimenti al numero di matricola o alle iniziali 
del cognome e del nome, diffondendo così anche dati personali relativi a condanne 
penali e alla commissione di reati. 

Contrariamente a quanto sostenuto dai due titolari del trattamento, il Garante, 
evidenziando che per identificazione non si intende solo la possibilità di risalire in 
via immediata all’identità di una persona, ma anche la potenziale identificabilità me-
diante riferimenti ad elementi ulteriori (sul punto, Gruppo Art. 29, parere 5/2014 
sulle tecniche di anonimizzazione del 10 aprile 2014, WP216), ha rilevato che la 
menzione delle iniziali del cognome e del nome della reclamante all’interno della 
determinazione era idonea a consentirne l’identificazione, quantomeno da parte dei 
dipendenti del comune e dei familiari o conoscenti della reclamante, anche in consi-
derazione delle dimensioni delle amministrazioni coinvolte e dei rimandi incrociati 
tra i vari documenti oggetto di pubblicazione. A tal riguardo, già nelle linee guida in 
materia di trattamento di dati personali contenuti anche in atti e documenti ammi-
nistrativi effettuato per finalità di pubblicità e trasparenza sul web da soggetti pub-
blici e da altri enti obbligati (provv. 15 maggio 2014, n. 243, doc. web n. 3134436), 
il Garante aveva chiarito che la prassi seguita da alcune amministrazioni di sostituire 
il nome e cognome dell’interessato con le sole iniziali è di per sé insufficiente ad 
anonimizzare i dati e che il rischio di identificare l’interessato è tanto più probabile 
quando (fra l’altro) accanto alle iniziali del nome e cognome permangono ulteriori 
informazioni di contesto che rendono comunque identificabile l’interessato, essendo 
necessario oscurare del tutto il nominativo e le altre informazioni riferite all’interes-
sato che ne possono consentire l’identificazione anche a posteriori.

Le due amministrazioni hanno inoltre sostenuto che la pubblicazione fosse ob-
bligatoria ai sensi della normativa sulla trasparenza e sulla pubblicità legale degli atti. 
A tal riguardo, richiamando le citate linee guida, il Garante ha ribadito che, laddove 
l’amministrazione riscontri l’esistenza di un obbligo normativo che impone la pub-
blicazione  dell’atto  o  del  documento  sul  proprio  sito  web  istituzionale,  essa  deve 
selezionare i dati personali da rendere pubblici, verificando caso per caso se ricorrono 
i presupposti per l’oscuramento di determinate informazioni in conformità al princi-
pio di minimizzazione dei dati quando le finalità perseguite nei singoli casi possono 
essere realizzate mediante dati anonimi o altre modalità che permettano di identifi-
care l’interessato solo in caso di necessità (art. 5, par. 1, lett. c), del RGPD). Pertanto, 
anche in presenza degli obblighi di pubblicazione ai sensi del d.lgs. n. 33/2013, i 
soggetti chiamati a darvi attuazione non possono comunque rendere “intelligibili i 
dati personali non pertinenti o, se sensibili o giudiziari, non indispensabili rispetto 
alle specifiche finalità di trasparenza della pubblicazione” (art. 7-bis, comma 4, d.lgs. 

174

L’ATTIVITÀ SVOLTA DAL GARANTEII13n.  33/2013).  Le  medesime  considerazioni  valgono  altresì  in  merito  agli  obblighi 
derivanti dall’art. 124, d.lgs. n. 267/2000, invocato per giustificare la pubblicazione 
di taluni degli atti amministrativi nella sezione “Albo pretorio” del sito web istituzio-
nale, atteso che anche a tali pubblicazioni si applicano i limiti sopra menzionati con 
riguardo al rispetto del principio di minimizzazione dei dati e alle cautele da adottare 
nel caso in cui gli atti da pubblicare contengano dati appartenenti a categorie parti-
colari o giudiziari. La pubblicazione della determinazione, con il previo oscuramen-
to dei dati relativi all’interessato, non avrebbe peraltro compromesso il principio di 
adeguata motivazione di cui all’art. 3, l. n. 241/1990, poiché la versione integrale 
della determinazione sarebbe in ogni caso restata agli atti dell’amministrazione, ac-
cessibile, da parte di soggetti qualificati, nei modi e nei limiti previsti dalla legge.

Infine, contrariamente a quanto sostenuto da uno dei titolari del trattamento, 
il Garante ha affermato che le informazioni relative a vicende connesse alla com-
missione di reati o a procedimenti penali che interessano una persona fisica sono 
soggetti al regime di cui all’art. 10 del RGPD, senza che rilevi la circostanza che tali 
informazioni non contengano riferimenti agli specifici reati commessi e allo stato in 
cui si trovino i procedimenti penali in questione.

Con riguardo all’illecito trattamento posto in essere da uno dei titolari, il Garan-
te, ai fini della commisurazione della sanzione (art. 83, par. 2, del RGPD), ha tenuto 
conto, tra l’altro, della circostanza che il titolare, prima di procedere alla pubblica-
zione, aveva provveduto a coinvolgere il proprio responsabile della protezione dei 
dati personali e a conformarsi in buona fede al parere dello stesso (provv.ti 2 luglio 
2020, nn. 118 e n. 119, rispettivamente doc. web nn. 9440025 e 9440042). 

In merito alla pubblicazione nella sezione “Amministrazione trasparente” del sito 
web istituzionale di un organigramma nel quale a taluni nominativi dei dipendenti 
di un ente pubblico strumentale veniva associato il riferimento alla legge 5 febbraio 
1992,  n.  104  (legge-quadro  per  l’assistenza,  l’integrazione  sociale  e  i  diritti  delle 
persone handicappate) e alla legge 12 marzo 1999, n. 68 (norme per il diritto al 
lavoro dei disabili), il Garante ha dichiarato l’illiceità del trattamento e applicato 
una sanzione amministrativa per violazione del generale divieto di diffusione di dati 
sulla salute (art. 2-septies, comma 8, del Codice). Contrariamente a quanto soste-
nuto dall’azienda, proprio in ragione della definizione di dato personale contenuta 
nel RGPD (art. 4, par. 1, n. 1, del RGPD), anche il mero riferimento alle menzio-
nate normative che, notoriamente, disciplinano benefici e garanzie per l’assistenza, 
l’integrazione sociale e lavorativa di persone disabili o di loro familiari, consente di 
ricavare informazioni sullo stato di salute di una persona (provv. 28 maggio 2020, n. 
92, doc. web n. 9434609).

13.12. I trattamenti di dati personali per finalità di gestione del rapporto di lavoro

L’attività  di  controllo  dell’Autorità  si  è  estesa  anche  ai  trattamenti  effettuati 
nell’ambito  di  procedimenti  disciplinari,  delle  procedure  di  protocollazione  degli 
atti e della pianificazione dei turni di servizio dei dipendenti.

In un caso un comune aveva notificato a un dipendente alcuni provvedimenti e 
documenti relativi a un procedimento disciplinare all’indirizzo di posta elettronica 
certificata utilizzato dal reclamante nell’ambito della propria attività professionale. 
A tal riguardo, il Garante ha chiarito che le disposizioni di legge che disciplinano le 
forme e i termini del procedimento disciplinare (cfr. art. 55-bis, comma 5, d.lgs. 30 
marzo 2001, n. 165), allorquando consentono la comunicazione della contestazione 
dell’addebito al dipendente tramite posta elettronica certificata (nonché, per le co-

175

Organigramma e 
pubblicazione di dati 
relativi alla salute

Procedimento
disciplinare

RELAZIONE 2020II13municazioni successive alla contestazione, anche mediante l’utilizzo della posta elet-
tronica), fanno riferimento agli indirizzi di posta elettronica messi a disposizione del 
lavoratore da parte del datore di lavoro ai fini della prestazione lavorativa, essendo 
ammesso l’invio di comunicazioni a un diverso indirizzo solo qualora quest’ultimo 
sia stato previamente comunicato dal dipendente al datore di lavoro. Ciò vale an-
che quando, come nel caso esaminato, l’indirizzo di posta elettronica certificata del 
dipendente sia reperibile su un albo professionale online, atteso che i dati personali 
pubblicati  in  pubblici  registri,  elenchi,  atti  o  documenti  conoscibili  da  chiunque 
possono essere trattati con i limiti e le modalità che le leggi di settore applicabili 
stabiliscono rispetto ad essi (cfr. art. 24, comma 1, lett. c), del Codice, nel testo an-
tecedente alle modifiche apportate dal d.lgs. n. 101/2018), nel rispetto del principio 
di limitazione della finalità (art. 5, par. 1, lett. b), del RGPD), in base al quale i dati 
personali devono essere raccolti per finalità determinate, esplicite e legittime, e suc-
cessivamente trattati secondo modalità non incompatibili con tali finalità (provv. 12 
marzo 2020, n. 56, doc. web n. 9429218). 

Sempre con riguardo alle modalità di notifica di atti relativi a procedimenti disci-
plinari, il Garante ha trattato un reclamo presentato da un dipendente di una città 
metropolitana nel quale si lamentava che una nota contenente una segnalazione, da 
cui avrebbe avuto origine un procedimento disciplinare nei propri confronti, sarebbe 
stata protocollata senza i necessari attributi di riservatezza, essendo stata resa dispo-
nibile a una pluralità di soggetti all’interno dell’amministrazione, alcuni dei quali 
avevano successivamente condiviso tale nota tramite messaggi di posta elettronica 
e  social  network.  Il  Garante,  nel  ricordare  che  nell’ambito  dei  trattamenti  di  dati 
personali effettuati mediante i sistemi informatici di gestione dei documenti è neces-
sario adottare procedure differenziate e/o riservate con riguardo, ad esempio, a tutti 
i documenti attinenti a procedimenti disciplinari, ha precisato che, analogamente, 
deve essere adottata tale procedura con riguardo agli atti prodromici all’attivazione 
dei medesimi procedimenti, in ragione delle informazioni delicate che possono essere 
contenute in tali atti. Nel caso di specie, è stato accertato che, per effetto della manca-
ta protocollazione in forma riservata dell’atto che conteneva informazioni particolar-
mente delicate riferite al reclamante − ossia dettagli relativi a comportamenti aventi 
rilevanza disciplinare −, si sono determinate le condizioni che hanno reso possibile 
la consultazione del documento a soggetti che, pur operando nell’ambito dell’orga-
nizzazione del titolare, non erano, in base alle mansioni svolte, autorizzati a trattare i 
dati personali in questione (provv. 29 ottobre 2020, n. 204, doc. web n. 9513059).

In  un  altro  caso,  un’organizzazione  sindacale  aveva  presentato  un  reclamo  per 
conto di un dipendente di un’azienda concessionaria del servizio di trasporto pubbli-
co locale, lamentando che essa, per prassi interna, affiggeva quotidianamente su una 
bacheca il documento relativo ai turni di servizio degli autisti contenente anche le 
causali delle assenze, con specifico riferimento alle condizioni di salute dei lavoratori 
o di loro familiari e conviventi. Il Garante, sul presupposto che i dati personali dei 
dipendenti trattati dal datore di lavoro per finalità di gestione del rapporto di lavoro 
non possono essere messi a conoscenza di soggetti diversi dalle parti del rapporto 
contrattuale, né possono essere trattati da coloro che, in ragione delle mansioni svol-
te, non siano autorizzati ad accedere a tali dati, ha ritenuto che − tenuto conto che 
i dati erano stati resi conoscibili a un novero determinato o, comunque, determina-
bile di soggetti − tali procedure fossero in contrasto con la disciplina in materia di 
protezione dei dati, comportando una comunicazione (art. 2-ter comma 4, lett. a), 
del Codice) illecita di dati personali, anche relativi allo stato di salute, a terzi non 
autorizzati (cfr. art. 4, par. 1, n. 10), del RGPD), in assenza quindi di un’idonea base 
giuridica. 

176

Affissione in bacheca 
di turni di servizio e 
causali assenza 

L’ATTIVITÀ SVOLTA DAL GARANTEII13In generale, le informazioni strettamente connesse allo svolgimento dell’attività 
lavorativa, quali le ragioni delle assenze (ferie, permessi individuali, assenza dal ser-
vizio nei casi previsti dalla legge o dai contratti collettivi di lavoro), possono essere 
trattate dal datore di lavoro in base a specifiche disposizioni normative che prevedo-
no anche l’obbligo per il dipendente di presentare apposita certificazione allo stesso 
e, a seconda dei casi, anche agli enti previdenziali. Tali obblighi sono funzionali non 
solo a giustificare i trattamenti normativi ed economici spettanti al lavoratore, ma 
anche a consentire al datore di lavoro, nelle forme di legge, di effettuare le necessarie 
verifiche e assumere le conseguenti determinazioni ovvero al fine di permettere ai 
dipendenti di godere dei benefici di legge, come nel caso delle agevolazioni previste 
per l’assistenza a familiari disabili, ai permessi retribuiti e ai congedi per gravi motivi 
familiari (v., sul punto, il par. 6 delle linee guida in materia di trattamento di dati 
personali di lavoratori per finalità di gestione del rapporto di lavoro alle dipendenze 
di datori di lavoro privati, provv. 23 novembre 2006, n. 53, doc. web n. 1364939 e, 
non diversamente, il par. 8 delle linee guida in materia di trattamento di dati perso-
nali di lavoratori per finalità di gestione del rapporto di lavoro in ambito pubblico, 
provv. 14 giugno 2007, n. 23, doc. web n. 1417809).

Tali trattamenti devono tuttavia avvenire mediante personale autorizzato e istruito 
in merito all’accesso ai dati (artt. 4, par. 10, 29, 32, par. 4, del RGPD), al ricorrere dei 
presupposti di liceità sopra indicati, in relazione alle funzioni svolte e alle istruzioni 
impartite, nella misura in cui i dati siano pertinenti per dare esecuzione al rapporto di 
lavoro nel quadro delle previsioni normative applicabili (cfr. artt. 5, par. 1, lett. c) e 88 
del RGPD). Entro tale cornice, gli altri addetti al servizio di trasporto non potevano 
considerarsi legittimati a trattare informazioni di dettaglio sulle assenze dei colleghi, 
in quanto, in base alle mansioni assegnate, non sono autorizzati ad accedere ai dati 
funzionali alla gestione delle assenze del personale e alla pianificazione dei turni di 
lavoro. Nell’erogazione del servizio di trasporto pubblico, l’azienda locale avrebbe 
potuto, nel rispetto della disciplina di protezione dei dati e in modo parimenti effi-
cace, affiggere in aree disponibili agli addetti al servizio, il solo documento riepilo-
gativo dei turni giornalieri (provv. 18 giugno 2020, n. 105, doc. web n. 9444865). 
In un’altra occasione il Garante ha censurato l’invio ad alcune testate giornalistiche, 
da parte della commissione straordinaria di un comune, di una nota nella quale si 
menzionavano vicende relative al rapporto di lavoro e richieste avanzate dal reclamante 
in via stragiudiziale, circostanza che ha dato luogo alla successiva indebita diffusione 
su dette testate dei dati personali (provv. 2 luglio 2020, n. 116, doc. web n. 9440000). 

13.13. Prerogative sindacali: legittimità dell’accesso a dati personali dei dipendenti da 
parte delle organizzazioni sindacali 

Il Garante è tornato a pronunciarsi sulla possibilità per i sindacati di conoscere i 
nominativi dei lavoratori che ricevono una retribuzione accessoria e i relativi importi 
nonché, in particolare, sulla legittimità delle richieste avanzate in tal senso dalle or-
ganizzazioni sindacali alla dirigenza scolastica.

La questione era stata già affrontata nel 2014 alla luce di una diversa disposizione 
presente nel Ccnl di settore. Considerato il nuovo quadro giuridico introdotto dal 
RGPD  e  l’intervenuta  modifica  del  Ccnl,  l’Ufficio,  anche  nell’ottica  di  prevenire 
trattamenti di dati non conformi da parte delle scuole, ha fornito specifici chiari-
menti all’Agenzia per la rappresentanza negoziale delle pubbliche amministrazioni 
(Aran), all’Avvocatura generale dello Stato e al Miur, con una nota la cui valenza ha 
una portata più generale rispetto allo specifico contesto scolastico.

177

Comunicazione a terzi

RELAZIONE 2020II13Nel ricordare che la messa a disposizione delle organizzazioni sindacali di dati 
personali di dipendenti in qualunque forma comporta una comunicazione di dati 
personali (art. 2-ter, comma 4, lett. a), del Codice), è stato precisato che, anche in 
tale contesto, ciò è ammesso in presenza di una norma di legge o, nei casi previsti 
dalla legge, di regolamento (art. 2-ter, commi 1 e 3 del Codice). Nei limiti e negli 
ambiti ad essi demandati da norme di legge o di regolamento, i contratti collettivi 
possono contenere specificazioni e disposizioni di dettaglio (cfr. cons. 41 e art. 88 
del RGPD; v. raccomandazione 1° aprile 2015, CM/Rec(2015)5, del Comitato dei 
ministri agli Stati membri sul trattamento di dati personali nel contesto occupazio-
nale, par. 7). La contrattazione collettiva disciplina, infatti, taluni aspetti del rap-
porto di lavoro espressamente individuati dalla legge (ad es., la corresponsione del 
trattamento accessorio) nonché le relazioni sindacali nei limiti previsti dalle norme 
di legge (art. 40, d.lgs. n. 165/2001). In ogni caso, in assenza di una disposizio-
ne normativa che soddisfi i requisiti previsti dalla disciplina di protezione dei dati, 
potranno essere forniti alle organizzazioni sindacali solo dati numerici o aggregati. 
Peraltro, le prerogative sindacali previste dalle disposizioni dei contratti collettivi ap-
plicabili per i singoli comparti dell’amministrazione (ad es., diritti di informazione 
preventiva o successiva) possono di regola essere soddisfatte rendendo note solamen-
te informazioni aggregate, senza far ricorso a dati personali. Per tali ragioni, salve le 
forme di conoscibilità degli atti amministrativi, nei limiti e con le modalità stabilite 
dalla disciplina di settore (artt. 22 ss., l. n. 241/1990 e art. 5, d.lgs. n. 33/2013), te-
nuto conto del quadro normativo vigente applicabile al cd. comparto scuola, è stato 
ritenuto che non sia consentito agli istituti scolastici comunicare alle organizzazioni 
sindacali i nominativi dei docenti o di altro personale e le somme liquidate a ciascu-
no per lo svolgimento di attività finanziate con il cd. fondo d’istituto.

178

L’ATTIVITÀ SVOLTA DAL GARANTEII1314

Le attività economiche

14.1. Il trattamento dei dati personali in ambito assicurativo 

Continua a registrarsi un significativo afflusso di istanze connesse al settore as-
sicurativo, ancorché in prevalenza relative a tematiche già esaminate e definite in 
passato dall’Autorità e illustrate anche in occasione di precedenti Relazioni annuali. 
L’Ufficio, in particolare, è tornato a occuparsi della questione relativa alla cono-
scibilità, da parte degli eredi del de cuius, dei nominativi dei beneficiari di polizze 
vita stipulate da quest’ultimo. Muovendo, infatti, da un recente orientamento giu-
risprudenziale che attribuisce ai premi versati natura di donazioni indirette, come 
tali riconducibili alla massa ereditaria, molti istanti, temendo una lesione dei propri 
diritti successori, hanno chiesto alle società con cui erano state stipulate dette polizze 
di poter accedere ai dati personali dei relativi beneficiari, onde verificare la propria 
eventuale legittimazione ad esperire verso costoro azione di riduzione o collazione. 
Ricevendo, tuttavia, riscontri solo parziali o documentazione oscurata in parte qua, 
gli istanti si sono rivolti al Garante al fine di ottenere quanto richiesto.

L’Ufficio, premessa la propria incompetenza a pronunciarsi sull’inquadramento 
giuridico che gli istanti avrebbero voluto fosse riconosciuto alle polizze in esame, ha 
ribadito che il diritto di cui all’art. 15 del RGPD permette all’interessato di accedere 
ai dati e alle informazioni che lo riguardano, ma non consente a quest’ultimo di 
ottenere anche i dati personali relativi a terzi. Lo stesso art. 2-terdecies del Codice, 
nel riconoscere ai soggetti ivi richiamati − compresi gli eredi, in linea di continuità 
con il previgente art. 9, comma 3, del medesimo Codice − la possibilità di esercitare 
i diritti previsti dagli artt. 15-22 del RGPD, ne ha circoscritto l’applicabilità ai soli 
dati personali del de cuius, escludendo la possibilità di accesso ai dati personali riferiti 
ad altri soggetti (le cui esigenze di tutela, al contrario, trovano conferma nello stesso 
art. 15, par. 4, del RGPD). 

Altra questione portata all’attenzione dell’Autorità, anch’essa già oggetto di di-
samina in passato, si riferisce alla differenza tra il diritto di accesso ai dati personali 
previsto dall’art. 15 del RGPD e il diverso diritto di accesso agli atti e ai documenti 
previsto dall’art. 146, d.lgs. n. 209/2005 (recante il codice delle assicurazioni priva-
te). Numerose istanze pervenute, infatti, chiedevano al Garante di intervenire presso 
alcune società di assicurazioni al fine di far acquisire ai richiedenti copia di docu-
mentazione assicurativa potenzialmente utilizzabile in sede giudiziaria. Nel richia-
mare l’orientamento già espresso in precedenti pronunce, l’Ufficio ha ribadito che 
l’esercizio del diritto di accesso ai dati personali permette agli interessati di conoscere 
i dati e le informazioni a sé riferite, ma non di ottenere anche l’accesso agli (o la co-
pia degli) atti e documenti che li contengono, specie se l’accesso documentale è già 
previsto e disciplinato da normative di settore eventualmente applicabili. Pertanto, 
pur restando nella facoltà dei richiedenti richiedere l’accesso ai dati personali a sé 
riferiti,  è  stata  ribadita  l’incompetenza  dell’Autorità  a  pronunciarsi  sulle  richieste 
volte a ottenere, come nei casi esaminati, l’accesso o la copia di atti o documenti 
detenuti dai titolari.

Meno significativo − ma non per questo meno importante − è stato poi il flusso di 
istanze relative all’accesso ai dati personali contenuti nelle perizie medico-legali, con 

179

Beneficiari di polizze 
vita

Documentazione
assicurativa

Perizie medico-legali

RELAZIONE 2020IIparticolare riguardo alle informazioni valutative (giudizi) ivi contenute. Anche in 
questo caso l’Ufficio, pur confermando − sulla scia di un consolidato orientamento 
del Garante − che le informazioni contenute nelle perizie medico-legali costituisco-
no dati personali suscettibili di accesso ai sensi della disciplina in materia di prote-
zione dei dati personali, ha tuttavia ribadito che il diritto di cui all’art. 15 del RGPD 
incontra precise limitazioni (cfr. artt. 23 del RGPD e 2-undecies del Codice), sovente 
ricorrenti  anche  in  ambito  assicurativo,  che  ne  circoscrivono  talora  l’esercizio.  In 
particolare, muovendo dal contesto di riferimento descritto dagli istanti − quasi sem-
pre di natura aspramente contenziosa o pre-contenziosa − si è ritenuta applicabile, 
in numerosi casi, la limitazione di cui alla lett. e) del suddetto art. 2-undecies del 
Codice, secondo cui il diritto di accesso non può essere esercitato con richiesta al 
titolare qualora dal suo esercizio possa derivare un pregiudizio effettivo e concreto 
allo  svolgimento  delle  investigazioni  difensive  o  all’esercizio  di  un  diritto  in  sede 
giudiziaria. Nelle sue valutazioni, l’Ufficio ha tenuto conto delle precedenti pronun-
ce adottate dall’Autorità in casi analoghi, nelle quali erano state escluse dal novero 
delle informazioni accessibili dagli interessati quelle concernenti le valutazioni e/o le 
considerazioni espresse in sede peritale e aventi carattere potenzialmente difensivo, 
di strategia contrattuale o procedimentale, ovvero comunque incidenti sulle ragioni 
del titolare (v., ex multis, provv.ti 22 gennaio 2001, doc. web n. 39961; 31 marzo 
2003, doc. web n. 1068357; 7 maggio 2003, doc. web n. 1079747; 2 luglio 2003, 
doc. web n. 1079919; 22 settembre 2003, doc. web n. 1081790; 19 aprile 2004, 
doc. web n. 1092649). Considerato, peraltro, che molte delle istanze pervenute ave-
vano ad oggetto, in verità, l’acquisizione in forma integrale (e senza oscuramenti) di 
copia integrale delle singole perizie, l’Ufficio ha provveduto a rimarcare, ancora una 
volta, l’alterità tra il diritto di accesso ai dati personali e il diritto di accesso agli atti 
e ai documenti che li contengono.

Alcune istanze hanno riguardato, spesso genericamente, la circolazione dei dati 
personali all’interno della cd. catena assicurativa; al riguardo, l’Ufficio, nel richiama-
re il provvedimento generale del 26 aprile 2007 (doc. web n. 1410057) per i profili 
compatibili con il novellato quadro di riferimento, ha ribadito che le peculiarità del 
settore in esame sono spesso alla base della (talora inevitabile) intensità dei flussi 
comunicativi che si registrano in questo ambito, sovente tale da giustificare un’am-
pia conoscibilità delle informazioni all’interno della medesima catena assicurativa; è 
stato precisato, tuttavia, che la circolazione dei dati personali degli interessati deve 
comunque avvenire nel rispetto della disciplina di legge, avuto specifico riguardo, 
per quanto di interesse nei singoli casi, alle responsabilità cui sono tenuti tutti i par-
tecipanti relativamente alle operazioni di trattamento dagli stessi effettuate nell’am-
bito di detta catena.

Particolare interesse, da ultimo, ha destato il progetto proposto dall’Associazione 
che raggruppa le compagnie assicurative (Ania) per prevenire e contrastare le frodi 
assicurative in rami diversi da quello della responsabilità civile autoveicoli (cd. set-
tore no auto). Tale progetto, nella descrizione fattane all’Autorità, prevederebbe la 
costituzione di una banca dati, accessibile tramite portale web, alimentata con i dati 
forniti dalle singole società di assicurazioni in relazione ai sinistri verificatisi negli ul-
timi 5 anni nei segmenti di rischio diversi da quello della r.c.a. (malattia; infortunio; 
incendio;  altri  beni;  responsabilità  civile  generale;  ecc.);  i  dati  raccolti  verrebbero 
elaborati per estrarre un indice sintetico di rischiosità (score) da assegnare a ciascun 
sinistro denunciato, offrendo così alle compagnie di assicurazione, per ogni singola 
chiave di interrogazione, utili indicazioni in merito a possibili comportamenti frau-
dolenti.

Il livello e la “profondità” di accesso alle informazioni da parte delle singole com-

180

Frodi assicurative

L’ATTIVITÀ SVOLTA DAL GARANTEII14pagnie verrebbero graduati sulla base di un meccanismo “semaforico”, funzionale 
a garantire una conoscibilità più dettagliata dei dati relativi ai sinistri solo in caso 
di  rischio  elevato.  L’accesso  alla  banca  dati  −  previsto  tanto  in  fase  assuntiva  che 
liquidativa − verrebbe garantito anche alle Autorità giudiziarie e di vigilanza per gli 
accertamenti e le verifiche di rispettiva competenza.

A seguito di un primo esame, l’Autorità ha ritenuto opportuno, in considera-
zione delle rilevanti dimensioni della banca dati, della sua potenziale pervasività sui 
diritti e sulle libertà degli interessati e delle criticità già emerse in occasione di prece-
denti incontri informali presso l’Ufficio, proseguire nell’attività istruttoria e di anali-
si, coinvolgendo anche altri interlocutori istituzionali (in specie, l’Ivass e il Consiglio 
nazionale dei consumatori e degli utenti). L’Autorità ha invitato Ania a effettuare la 
necessaria valutazione d’impatto (art. 35 del RGPD), all’esito della quale si è riser-
vata più mirate iniziative anche sulla base dei risultati forniti e della consultazione 
preventiva eventualmente attivata ai sensi dell’art. 36 del RGPD. 

L’esame del progetto, su cui sono state avviate istruttorie anche da parte di altre 

autorità (in particolare, l’Agcm), proseguirà nel 2021. 

14.2. Settore bancario-finanziario e sistemi di informazioni creditizie

Come ogni anno, notevole è stato l’afflusso di segnalazioni, reclami, quesiti e ri-
chieste di parere relativi ai trattamenti di dati personali effettuati da banche, società 
finanziarie, sistemi di informazione creditizia gestiti da soggetti privati, Centrale dei 
rischi pubblica gestita dalla Banca d’Italia e Centrale di allarme interbancaria. Le 
istanze pervenute hanno riguardato, come per il passato, anzitutto profili e questioni 
su cui il Garante si è ripetutamente espresso nel corso degli anni anche a mezzo di 
provvedimenti collegiali, tra cui le linee guida adottate il 25 ottobre 2007 (provv. 
25 ottobre 2007, n. 53, doc. web n. 1457247), i cui principi sono già stati ritenuti 
compatibili con il vigente quadro regolatorio (v. già Relazione 2018, p. 138).

In particolare, numerose richieste hanno riguardato il trattamento dei dati perso-
nali effettuato in occasione delle operazioni di identificazione e adeguata verifica del-
la clientela prescritte dalla normativa vigente in materia di antiriciclaggio e antiter-
rorismo che è stata più volte oggetto di disamina da parte del Garante per i profili di 
propria competenza (da ultimo con il parere del 24 luglio 2019, n. 150, sul d.lgs. n. 
125/2019, adottato in attuazione della cd. quinta direttiva: doc. web n. 9126288). 
L’Ufficio è tornato a ribadire che tutte le categorie di soggetti obbligate ai sensi del-
la vigente normativa di settore devono sia identificare l’interessato ed effettuare la 
cd. adeguata verifica prima di stipulare qualsiasi rapporto contrattuale o effettuare 
operazioni occasionali, sia eseguire una serie di interventi, tra cui il monitoraggio e 
il controllo continuativo del rapporto pendente. L’identificazione del cliente preve-
de la consegna di copia di un valido documento d’identità dell’interessato, mentre 
l’adeguata verifica richiede l’acquisizione di dettagliate informazioni e di specifica 
documentazione (anche sull’attività lavorativa svolta e sulla situazione economica e 
patrimoniale), variabile a seconda delle modalità in concreto adottate (verifica sem-
plificata, ordinaria o rafforzata). Nelle fattispecie esaminate, per i connessi profili di 
protezione dei dati personali, si è ritenuto che tanto i principi contenuti nei prov-
vedimenti adottati dal Garante nel corso del tempo, quanto la vigente disciplina in 
materia di protezione dei dati personali non fossero stati violati. 

Sempre numerosi sono stati i reclami e le segnalazioni in materia di esercizio dei 
diritti degli interessati, con specifico riguardo al diritto di accesso ai dati personali. In 
linea con il consolidato orientamento dell’Autorità in materia, è stato precisato che 

181

RELAZIONE 2020II1414

Sic

l’accesso ai dati personali è altro rispetto all’accesso ai documenti bancari disciplina-
to dall’art. 119, d.lgs. 1° settembre 1993, n. 385 (Testo unico delle leggi in materia 
bancaria  e  creditizia);  le  istanze  di  accesso  ai  dati,  pertanto,  non  devono  tendere 
all’acquisizione di copia di documenti bancari, non possono riguardare dati di terzi 
e devono conformarsi alla disciplina in materia di protezione dei dati (in specie, agli 
articoli 12 e ss. del RGPD).

Rilevante è stato il numero di istanze pervenute in materia di dati personali trattati 
nell’ambito dei sistemi di informazioni creditizie gestiti da soggetti privati (cd. Sic). 
Alcune di queste avevano ad oggetto il mancato rilascio del preavviso di inserimento 
nei Sic, altre i tempi di conservazione, altre, ancora, i presupposti per effettuare la 
segnalazione. L’Ufficio ha provveduto ad applicare i principi di legge e a richiamare 
le disposizioni del nuovo codice di condotta − strumento di autoregolamentazione 
ad adesione volontaria in grado di concorrere, nell’ambito qui considerato, alla cor-
retta applicazione del RGPD (art. 40) −, invitando i partecipanti e i gestori dei Sic, 
laddove necessario, ad aderire spontaneamente alle richieste formulate dagli interes-
sati. In numerosi casi le richieste (soprattutto di cancellazione dei dati dai Sic) sono 
state ritenute infondate, non essendo state riscontrate violazioni della normativa in 
materia di protezione dei dati personali.

Proprio l’applicazione delle disposizioni del nuovo codice di condotta sopra ri-
chiamato (che sostituiscono quelle contenute nel precedente codice deontologico) è 
stata tenuta in considerazione dal Garante rispetto ad alcune richieste di cancellazio-
ne delle segnalazioni positive inserite nei Sic in ragione della revoca del consenso al 
trattamento dei dati personali. In tali casi, infatti, il Garante ha rappresentato che il 
nuovo codice di condotta per i sistemi informativi gestiti da soggetti privati in tema 
di credito al consumo, affidabilità e puntualità nei pagamenti, prevede che “il tratta-
mento dei dati personali degli interessati da parte dei gestori e dei partecipanti al Sic 
secondo i termini e le condizioni stabilite nel codice di condotta risulta lecito ai sensi 
dell’art. 6, par. 1, lett. f ), del RGPD, in quanto è necessario per il perseguimento di 
legittimi interessi dei partecipanti all’utilizzo del Sic per le finalità di cui al presente 
codice di condotta. Pertanto, non è necessario acquisire il consenso dell’interessato”. 
Naturalmente, il cd. principio del legittimo interesse (quale base giuridica del citato 
trattamento per le finalità individuate nel codice di condotta e connesse alla corret-
ta valutazione del merito e del rischio creditizio, alla valutazione dell’affidabilità e 
della puntualità dei pagamenti dell’interessato, alla prevenzione del rischio di frode, 
ivi inclusa la prevenzione del rischio del furto di identità) deve essere richiamato 
nell’informativa sul trattamento dei dati personali resa dai partecipanti, anche per 
conto dei Sic, al momento della raccolta dei dati degli interessati (cfr. all. 3 al codice 
di condotta) ovvero dai gestori medesimi (art. 6, par. 2 e ss. del codice di condotta), 
i quali sono tenuti a pubblicarle sui rispettivi siti istituzionali. 

Nel corso dell’anno si sono intensificate anche le richieste di intervento rivolte 
al Garante in casi potenzialmente riconducibili al fenomeno del cd. furto d’iden-
tità. Tenuto  conto  della  diffusione  di  tecniche  sempre  più  sofisticate  (soprattutto 
informatiche e derivanti dal cd. phishing) volte ad appropriarsi di informazioni per-
sonali riservate al fine ultimo di compiere operazioni fraudolente, si è ricordato agli 
interessati che l’Autorità ha da tempo reso disponibile sul proprio sito una scheda 
informativa con la quale si sensibilizza l’utenza affinché adotti accorgimenti e cautele 
per evitare di incorrere in queste tipologie di comportamenti illeciti (v. doc. web n. 
5779914).  Preso  atto  del  disconoscimento  delle  operazioni  bancarie  o  finanziarie 
effettuato dagli interessati e delle denunce sporte dai medesimi nelle competenti sedi 
giudiziarie per l’accertamento delle fattispecie di reato rinvenibili nei fatti segnalati, 
l’Ufficio si è riservato − anche in considerazione di quanto stabilito dall’art. 140-bis 

182

L’ATTIVITÀ SVOLTA DAL GARANTEIINormativa emergenziale 
e merito creditizio

del Codice circa l’alternatività tra tutela amministrativa e tutela giurisdizionale − di 
assumere proprie determinazioni all’esito e sulla base delle risultanze degli accerta-
menti già attivati in sede giudiziaria sui casi segnalati.

Sono poi pervenuti all’attenzione dell’Ufficio casi, nuovi, in cui imprese indi-
viduali  e  professionisti  hanno  segnalato  la  possibile  violazione  della  normativa 
emergenziale adottata durante l’anno per arginare i danni economici prodotti dalla 
pandemia ancora in corso. In particolare, talune istanze hanno riguardato la lamen-
tata violazione dell’obbligo di sospensione delle segnalazioni a sofferenza presso la 
Centrale  dei  rischi  della  Banca  d’Italia  e  presso  i  cd.  Sic  disposta  dall’art.  37-bis 
(Sospensione temporanea delle segnalazioni a sofferenza alla Centrale dei rischi e ai 
sistemi di informazioni creditizie) del decreto-legge 8 aprile 2020, n. 23, Misure a 
sostegno della liquidità per le imprese danneggiate da Covid-19 (cd. d.l. Liquidità), 
convertito, con modificazioni, nella legge 5 giugno 2020, n. 40 (con disposizione 
successivamente modificata dall’art. 65, comma 4, del decreto-legge 14 agosto 2020, 
n. 104, Misure urgenti per il sostegno e il rilancio dell’economia (cd. d.l. Agosto), 
convertito − anch’esso con modificazioni − nella legge 13 ottobre 2020, n. 12). La 
richiamata disposizione ha stabilito che fino “al 31 gennaio 2021, le segnalazioni a 
sofferenza  effettuate  dagli  intermediari  alla  centrale  dei  rischi  della  Banca  d’Italia 
[…], riguardanti le imprese beneficiarie delle misure di sostegno finanziario di cui 
all’articolo 56, comma 2, del decreto-legge 17 marzo 2020, n. 18, convertito, con 
modificazioni, dalla legge 24 aprile 2020, n. 27, sono sospese a decorrere dalla data 
dalla quale tali misure sono state concesse. 2. Le disposizioni del comma 1 si appli-
cano anche ai sistemi di informazioni creditizie dei quali fanno parte altri archivi 
sul credito gestiti da soggetti privati e ai quali gli intermediari partecipano su base 
volontaria”. Nei casi esaminati, tuttavia, non sono emerse violazioni in quanto la 
particolare sospensione delle segnalazioni in esame, disposta ex lege, opera nella sola 
ipotesi in cui le misure previste dall’art. 56 siano state accordate, circostanza che, nei 
casi in questione, è risultata insussistente (nota 10 novembre 2020).

In un caso particolare l’istante ha manifestato dubbi sulla legittimità della proce-
dura adottata da un istituto di credito per il rilascio dei finanziamenti coperti dalla 
garanzia pubblica previsti dal cd. d.l. Liquidità. Nella fattispecie considerata, dopo 
il rifiuto del finanziamento richiesto, l’interessato ha ritenuto che la valutazione del 
merito creditizio effettuata dalla banca dovesse essere esclusa per l’accesso a tali tipo-
logie di finanziamento. Si è pertanto ricostruito il quadro normativo di riferimento, 
evidenziando che le modifiche apportate in sede di conversione in legge all’art. 13 
del d.l. Liquidità − relativo all’operatività del Fondo di garanzia per le Pmi e gli ul-
teriori soggetti ai quali è stata estesa l’applicazione delle fattispecie di finanziamento 
introdotte per fare fronte ai danni creati da Covid-19 (con particolare riguardo alla 
lett. g ) − prevedono espressamente, tra le condizioni in base alle quali è possibile ac-
cedere al beneficio della garanzia, che il soggetto finanziatore, sulla scorta dell’analisi 
in concreto della situazione finanziaria del debitore, possa ragionevolmente presu-
mere il rimborso integrale dell’esposizione alla scadenza. La verifica della complessi-
va posizione creditizia del richiedente, indispensabile per valutare la presenza in capo 
allo stesso di esposizioni “deteriorate”, pertanto, è testualmente prevista dalla norma 
in questione. Allo stesso modo, l’art. 37-bis − che sospende le segnalazioni a soffe-
renza effettuate dagli intermediari alla Centrale dei rischi della Banca d’Italia riguar-
danti le imprese beneficiarie delle misure di moratoria previste all’art. 56, comma 2, 
del d.l. Cura Italia − si limita a disporre la sospensione, senza pronunciarsi in ordine 
alla valutazione del merito creditizio degli interessati. Infine, il punto 8 dell’all. 4 
bis − recante il modulo da presentare al soggetto richiedente del fondo di garanzia 
(banca, intermediario finanziario, confidi) ai sensi del d.l. Liquidità, come conver-

183

RELAZIONE 2020II14Settore
bancario-finanziario
e “tracciamento”
delle operazioni

tito nella legge n. 40/2020 − contiene, tra le autodichiarazioni da rendere a cura del 
soggetto che intenda accedere ai finanziamenti, quella “di essere a conoscenza che 
il soggetto richiedente […], potrà inviare al Gestore documentazione riguardante i 
dati andamentali dell’impresa provenienti dalla Centrale rischi di Banca d’Italia o 
da altra società privata di gestione di sistemi di informazione creditizia”. Il modello 
stesso, quindi, fa espresso riferimento alla possibile valutazione del merito creditizio 
dell’interessato. Ritenuto che in concreto non fosse ascrivibile in capo all’istituto di 
credito coinvolto nella vicenda segnalata alcuna violazione della normativa di set-
tore, si è ritenuto di dover rammentare il motivo per cui gli intermediari svolgono 
ordinariamente verifiche circa le condizioni economico-finanziarie dei (potenziali) 
clienti ovvero, in generale, la salvaguardia del sistema bancario e la tutela del singolo 
richiedente un prestito nonché, nel caso dei finanziamenti introdotti dalla recen-
te normativa emergenziale (d.l. Liquidità e successive modifiche e integrazioni) e 
coperti dalla garanzia pubblica, l’esigenza di evitare il rischio di impiegare risorse 
pubbliche “a pioggia”. Si è poi evidenziato che l’obbligo di effettuare la valutazione 
del merito creditizio delle imprese e dei professionisti si ricava dal principio generale 
di “sana e prudente gestione” previsto dall’art. 5, d.lgs. 1° settembre 1993, n. 385 
(Testo unico delle leggi in materia bancaria e creditizia), declinato da una puntuale 
normativa secondaria (v. in particolare, le disposizioni di vigilanza della Banca d’Ita-
lia che, nell’erogazione del credito alla clientela, impongono alle banche, tra l’altro, 
di adottare regolamenti interni per la standardizzazione delle procedure di valutazio-
ne del merito creditizio).

Permane  l’attenzione  sul  tema  dell’adozione,  da  parte  degli  istituti  di  credito, 
delle  misure  previste  dal  provvedimento  del  12  maggio  2011,  n.  192  (doc.  web 
n. 1813953), in materia di circolazione delle informazioni e di tracciamento delle 
operazioni bancarie; continuano infatti a pervenire reclami con i quali gli interessati 
lamentano l’illecita comunicazione di dati bancari a terzi non autorizzati e se, nella 
maggior parte dei casi, il cd. tracciamento degli accessi ha consentito di verificare 
la legittimità degli accessi medesimi (e quindi del trattamento effettuato), in qual-
che caso, gli stessi istituti di credito coinvolti nel reclamo, già prima dell’avvio del 
procedimento dinanzi al Garante, avevano provveduto a sanzionare il dipendente 
responsabile di accessi indebiti, non giustificati da esigenze operative sui rapporti 
bancari intestati al cliente. 

In questo contesto, l’analisi di alcune tra le fattispecie pervenute all’attenzione 
dell’Autorità ha consentito di rilevare l’esigenza di prevedere l’adozione di ulteriori 
tipologie di alert per la rilevazione di comportamenti anomali o a rischio, che siano 
allineati alle recenti tecnologie e che consentano di operare sempre di più in chiave 
preventiva rispetto ad eventuali comportamenti illeciti posti in essere da dipendenti 
“infedeli”.

14.3. Codici di condotta in ambito privato

Nonostante le difficoltà connesse all’emergenza sanitaria, sono proseguite le ini-
ziative (rispetto alle quali il Garante ha esercitato una funzione al tempo stesso di 
stimolo e di controllo) miranti a redigere alcuni codici di condotta secondo le pre-
scrizioni degli artt. 40 e 41 del RGPD. 

Nella prima parte dell’anno è stato possibile completare l’iter del provvedimento 
nazionale contenente i requisiti per l’accreditamento degli organismi di monitorag-
gio: organo, quest’ultimo, previsto come corollario obbligatorio di ogni nuovo co-
dice e strumento indispensabile per assicurarne il corretto funzionamento, specie in 

184

L’ATTIVITÀ SVOLTA DAL GARANTEII14Informazioni
commerciali 

Sic

Altri codici di condotta 

relazione all’ammissibilità dei titolari del trattamento, alle verifiche sull’osservanza 
del codice e, soprattutto, alla gestione dei reclami relativi alle possibili violazioni del 
codice stesso. 

Dopo  le  osservazioni  formulate  dal  Cepd,  con  provvedimento  del  10  giugno 
2020, n. 98 (doc. web n. 9432569) si sono individuati i requisiti richiesti per gli 
organismi di monitoraggio (OdM): fra essi, particolarmente significativi (come con-
statato “sul campo” fin da questi primi mesi di applicazione delle nuove disposizioni) 
si sono rivelati quelli concernenti l’autonomia organizzativa e finanziaria, nonché 
quelli richiesti ai componenti degli OdM, riguardanti la competenza tecnica e l’as-
senza di conflitto di interessi. Nell’applicazione pratica, tali requisiti sono apparsi 
come potenzialmente confliggenti; proprio per questo il Garante ne ha promosso, 
fin dal primo caso concretamente esaminato, un’interpretazione non formalistica e 
volta a salvaguardare la presenza di entrambi questi requisiti come caratterizzanti 
l’Organismo nel suo complesso. 

In particolare, il Garante si è confrontato con i problemi applicativi appena evi-
denziati  in  relazione  all’OdM  del  codice  di  condotta  in  materia  di  informazioni 
commerciali.  Si  tratta  di  un  codice,  nato  per  revisione  del  preesistente  codice  di 
deontologia e buona condotta per il trattamento di dati personali effettuato a fini di 
informazioni commerciali, già approvato con riserva con il provv. 12 giugno 2019, 
n. 127 (doc. web n. 9119868). L’iter di accreditamento di tale OdM si è concluso 
con l’adozione del provv. 11 febbraio 2021, n. 59 (doc. web n. 9565426); definita la 
sua composizione, si sta ora completando l’esame del testo definitivo. 

Percorso in qualche misura parallelo è quello attualmente in corso relativamente 
al  codice  di  condotta  riferito  all’attività  dei  cd.  sistemi  di  informazioni  creditizie 
(Sic), anch’esso approvato con riserva il 12 settembre 2019, n. 163 (doc. web n. 
9141941).

Si sono anche seguiti, in collaborazione con le categorie interessate, alcuni pro-
getti  di  codici  di  condotta  in  ambiti  non  precedentemente  presidiati  da  appositi 
codici di deontologia. Ciò sul presupposto che lo strumento del codice di condotta 
possa aiutare i soggetti operanti in un ambito omogeneo a declinare in modo uni-
voco i principi di protezione dei dati, fornendo indicazioni e regole condivise per 
gestire le operazioni di trattamento tipiche di un determinato ambito economico, 
sociale, associativo, ecc. 

In questi casi, la linea di indirizzo seguita dall’Autorità è stata quella di verificare, 
anzitutto d’intesa con i promotori, se effettivamente vi fosse spazio (non coperto da 
altre disposizioni normative) per la redazione di un codice di condotta e, quindi, 
per disciplinare unitariamente alcune tipologie di trattamenti. Allo stato, seguendo 
questa impostazione, è in avanzata fase di redazione un codice per il settore delle 
agenzie per il lavoro.

14.4. Videosorveglianza in ambito privato 

Negli ultimi anni le problematiche concernenti il trattamento di dati personali 
attraverso l’utilizzo di impianti di videosorveglianza nell’ambito privato sono sensi-
bilmente aumentate in termini numerici. In particolare, le numerose controversie 
derivanti dall’utilizzo di sistemi di videosorveglianza per fini personali hanno preva-
lentemente interessato l’adozione di un raggio di ripresa degli apparecchi eccedente 
il legittimo ambito della singola proprietà privata che si intende tutelare. 

L’azione  dell’Autorità,  in  questi  casi,  è  stata  improntata  ad  un’attività  di  tipo 
essenzialmente educativo/conciliatorio con l’intento di illustrare al titolare del trat-

185

RELAZIONE 2020II14tamento il corretto utilizzo degli apparecchi di ripresa secondo parametri coerenti 
con il provvedimento generale del 2010 (in larga parte compatibile con il nuovo 
quadro regolatorio), le più recenti linee guida europee e le sentenze sull’argomen-
to della CGUE (tra cui determinante è la sentenza dell’11 dicembre 2014, causa 
C-212/13). Proprio al fine di fornire elementi di maggiore chiarezza, l’Ufficio ha 
recentemente contribuito alla formulazione di FAQ rese pubbliche tramite il sito 
internet del Garante che hanno costituito un valido ausilio agli utenti in relazione 
ai casi più ricorrenti. 

Medesimo approccio (pur con un numero di casi meno rilevante) ha riguardato 
sia l’ambito dei trattamenti svolti attraverso l’utilizzo di sistemi di videosorveglianza 
condominiale (che ha trovato nell’art. 1122-ter c.c. anche una base normativa chiara 
per quanto concerne le maggioranze assembleari necessarie per deliberare in mate-
ria), sia quelli effettuati da parte di esercizi pubblici o di altre imprese essenzialmente 
a fini di tutela del patrimonio aziendale. 

Per effetto del continuo sviluppo tecnologico e, in particolare, della miniaturiz-
zazione dei dispositivi, merita segnalare la crescente diffusione degli apparecchi di 
ripresa sugli automezzi e sui droni, la diffusione di impianti video controllati a di-
stanza e la richiesta di utilizzare tecnologie di riconoscimento facciale. In alcuni casi, 
l’Autorità si è richiamata ai principi già espressi con i numerosi provvedimenti (che 
continuano a costituire un significativo punto di riferimento) che avevano definito 
le richieste di verifica preliminare (cd. prior checking), istituto previsto dal previgente 
art. 17 del Codice.

14.5. Trattamenti di dati personali in ambiti e settori particolari

14.5.1. Concessionari di pubblici servizi 
L’attività di esame e valutazione delle segnalazioni, dei reclami e dei quesiti nel 
settore dei concessionari di pubblici servizi è stata particolarmente intensa. In gran 
parte ha riguardato, come in passato, il settore energetico (in particolare i fornitori 
operanti nel mercato libero), con una sostanziale incidenza, però, dal punto di vista 
numerico, dei reclami inerenti ad altri concessionari (società di gestione dei servizi 
idrici, del trasporto pubblico, dei servizi ambientali, dei servizi postali, dei conces-
sionari autostradali, ecc.).

I profili oggetto di contestazione hanno riguardato, in particolare, i presupposti 
di legittimità del trattamento (con specifico riferimento alla definizione degli ambiti 
dei trattamenti necessari per l’adempimento delle finalità contrattuali), i solleciti per 
finalità di recupero credito (tema sul quale l’Autorità si è già pronunciata: v. da ul-
timo vademecum pubblicato al doc. web n. 4893274), le segnalazioni di data breach 
(specialmente in ordine all’invio telematico di fatture e bollette), il funzionamento 
dei portali clienti online (soprattutto relativamente alle modalità di registrazione agli 
stessi) e le verifiche di affidabilità dei potenziali contraenti. 

Le istanze pervenute hanno costituito l’occasione per ribadire alcuni principi già 
espressi in provvedimenti di carattere generale, confermandone la compatibilità con 
il nuovo quadro normativo, nonché per puntualizzare la portata di alcune norme 
del RGPD con riferimento allo specifico settore di riferimento. In alcune occasioni, 
per  esempio,  è  stata  ribadita  la  legittimità  dei  trattamenti  posti  in  essere,  in  am-
bito energetico, al fine di determinare l’affidabilità dei potenziali clienti; ciò ove i 
trattamenti siano effettuati per il tramite di servizi forniti da società specializzate 
nello svolgimento di attività di informazione commerciale o dai gestori di sistemi 
informativi di rilevazione di rischi creditizi e alle condizioni di cui al RGPD (v. art. 

186

L’ATTIVITÀ SVOLTA DAL GARANTEII14134 del TULPS; d.m. 1° dicembre 2010, n. 269 e d.m. 25 febbraio 2015, n. 56; 
art. 6-bis, legge 14 settembre 2011, n. 148; art. 30-ter, d.lgs. n. 141/2010; v. anche 
l. n. 124/2017; cfr. anche provv. 12 giugno 2019, n. 127, codice di condotta per il 
trattamento dei dati personali in materia di informazioni commerciali, doc. web n. 
9119868; provv. 12 giugno 2019, codice di condotta per i sistemi informativi gestiti 
da soggetti privati in tema di crediti al consumo, affidabilità e puntualità nei paga-
menti, doc. web n. 9141941). In tali contesti, l’Autorità ha raccomandato ai titolari 
di valutare l’opportunità di intervenire, in base al principio di accountability, sui pro-
pri processi interni al fine di dare migliore e più compiuta attuazione al principio di 
trasparenza. In merito, da un lato i fornitori di energia sono stati invitati ad adottare, 
nell’ambito delle informazioni fornite ai sensi dell’art. 13 del RGPD, formulazioni 
più chiare, onde rendere più agevole per l’interessato la comprensione in linea ge-
nerale dei trattamenti svolti. Dall’altro, è stata richiamata l’esigenza di rimodulare 
in parte il contenuto dei riscontri resi ai sensi dell’art. 12, par. 3, del RGPD, al fine 
di indicare chiaramente il soggetto o i soggetti cui sono affidati i servizi di verifica 
dell’affidabilità del cliente nonché le motivazioni alla base delle valutazione ivi forni-
te; ciò anche al fine di consentire all’interessato medesimo di potersi direttamente ri-
volgere, in caso di informazioni inesatte o non aggiornate, ai titolari del trattamento 
(società di informazione commerciale o gestori di sistemi informativi di rilevazione 
del rischio creditizio) per esercitare i diritti di cui agli artt. 15-22 del RGPD (in par-
ticolare, il diritto di accesso e quello di rettifica dei propri dati).

Con riferimento ad altre istanze, soprattutto in relazione alla titolarità del trat-
tamento per la gestione dei servizi idrici, è stato più volte chiarito che la materia 
relativa ai cd. servizi tutelati (tra cui rientra anche la gestione dei servizi idrici) è 
espressamente  disciplinata  dalla  normativa  (cfr.,  per  lo  specifico  settore  idrico,  il 
d.lgs. n. 152/2006) la quale, tra l’altro, ha espressamente previsto, in diverse ipote-
si − al fine di garantire il rispetto del principio di unicità della gestione all’interno 
dell’ambito territoriale ottimale −, il subentro del gestore del servizio idrico integrato 
agli ulteriori soggetti operanti all’interno del medesimo ambito territoriale; tale su-
bentro, i cui effetti sono espressamente disciplinati dalla legge, produce efficacia non 
solo sul piano contrattuale, ma anche su quello della titolarità del trattamento, non 
necessitando di una nuova specifica adesione degli interessati al rapporto di fornitura 
(art. 6, par. 1, lett. b), del RGPD), né del rilascio di preventiva informativa da parte 
del titolare subentrante (v. art. 14, par. 5, del RGPD). 

Sono stati definiti alcuni episodi di trasmissione di documentazione (spesso sin-
gole fatture) a destinatari diversi dal diretto interessato in ragione di errore umano 
o di momentanei disallineamenti dei sistemi informatici adoperati: in tali occasioni 
è  stato  raccomandato  ai  titolari  coinvolti  di  intervenire  sul  piano  tecnico  e  orga-
nizzativo, anche mediante specifica formazione del personale incaricato, al fine di 
prevenire il ripetersi di fatti analoghi in futuro, prendendo comunque atto, nei casi 
istruiti, della corretta gestione, da parte dei medesimi titolari, delle procedure di no-
tifica all’Autorità ex art. 33 del RGPD (ove applicabile) e di annotazione dell’evento 
nell’apposito registro interno.

Il Garante ha infine proseguito la propria attività di vigilanza e di controllo con 
riferimento ai trattamenti di dati personali effettuati da parte dei venditori di energia 
elettrica e gas nel mercato libero nell’ambito dei cd. contratti non richiesti, anche 
mediante il ricorso a richieste ex art. 58, par. 1, lett. b), del RGPD. In tale settore, 
è stata rilevata, rispetto all’anno precedente, una notevole flessione dei reclami per-
venuti, in concomitanza con la sempre maggiore attenzione dei titolari in ordine 
all’implementazione di misure tecniche e organizzative volte a prevenire tali fatti-
specie. È emerso, in particolare, un generalizzato impegno da parte degli operatori 

187

Contratti non richiesti

RELAZIONE 2020II14di settore nell’adozione, ai sensi del principio di accountability, di misure analoghe 
a quelle prescritte dal Garante nei confronti di una società operante nel medesimo 
settore con il provv. 11 dicembre 2019, n. 231 (doc. web n. 9244358), con buoni 
risultati in termini non solo di riduzione dei reclami presentati all’Autorità, ma an-
che di minore gravità delle fattispecie dedotte in contestazione. Nella maggior parte 
delle  ipotesi  esaminate,  infatti,  le  misure  preventive  adottate  dai  fornitori  hanno 
consentito agli interessati di intercettare l’evento in una fase anteriore allo switching, 
con conseguenziale inibizione del passaggio al nuovo fornitore, riducendo i pochi 
casi di illiceità del trattamento ad ipotesi isolate, attribuibili ai comportamenti scor-
retti e truffaldini di singoli agenti.

14.6. Procedure IMI relative a trattamenti di dati personali in ambito economico 

Come già sottolineato (v. Relazione 2019, p. 157), dal 25 maggio 2018 le autorità 
di protezione dei dati accedono alla piattaforma IMI (Internal Market System Infor-
mation), uno strumento veloce, sicuro, flessibile e trasparente utilizzato per la gestio-
ne dei meccanismi di cooperazione e coerenza previsti dal Capo VII del RGPD. La 
partecipazione alle procedure di cooperazione tra le autorità di protezione dei dati in 
presenza di trattamenti transfrontalieri occupa ormai una parte rilevante dell’attività 
dell’Autorità, sia in termini di risorse impegnate che di quantità di lavoro svolto (cfr. 
anche parr. 12.9, 21.1 e parte IV, tab. 10-12). 

Per quanto riguarda il settore economico (e rinviando al par. 12.9 per un’indagi-
ne ravvicinata dedicata al settore delle comunicazioni elettroniche), si segnala che le 
procedure IMI riguardano casistiche eterogenee riferite ad una variegata pluralità di 
titolari del trattamento, considerata la granularità dell’ambito di riferimento, diver-
samente da altri settori − quali quello delle comunicazioni elettroniche e dei social 
media − in cui operano per lo più i cd. over the top. 

Si conferma la prevalenza delle procedure IMI ai sensi dell’art. 56 del RGPD 
volte all’identificazione dell’autorità capofila (Lead Supervisory Authority) e delle au-
torità interessate (Concerned Supervisory Authority) che rappresentano circa il 90% 
delle procedure trattate. 

Nel settore in esame, l’Autorità si è dichiarata “interessata” ai sensi dell’art. 4, n. 
22 del RGPD, in 127 casi (pari al 43%) assumendo invece la posizione di “autorità 
capofila” in un numero molto limitato di casi riguardanti imprese con stabilimen-
to unico o principale in Italia; in relazione a queste ultime fattispecie, esse si sono 
incentrare, in particolare, sul ritardo del titolare nel fornire riscontro all’istanza per 
l’esercizio  dei  diritti  dell’interessato  in  violazione  dell’art.  12,  par.  3,  del  RGPD; 
sulla mancata adozione di adeguate misure di sicurezza in violazione dell’art. 32 del 
RDPD (in fase di registrazione e conservazione di password ); sulla violazione dei 
dati personali consistenti nell’invio ad un terzo della corrispondenza intercorsa tra il 
titolare e l’interessato e nell’errata consegna ad un terzo di un pacco contenente foto 
personali dell’interessato.

Rimane invariato rispetto al 2019 il numero delle procedure IMI di consulta-
zione informale previste dall’art. 60, par. 1, del RGPD. A questo proposito si rileva 
come nel settore in questione le autorità di protezione dei dati ricorrano ancora in 
misura insufficiente a tale specifica procedura di cooperazione che consente lo scam-
bio di informazioni, valutazioni e documenti in ordine alle questioni oggetto della 
controversia. Ciò, nonostante l’invito più volte ribadito dal Comitato ad avviare una 
discussione fra le autorità di controllo coinvolte nel procedimento di cooperazione 
prima  della  fase  decisoria  vera  e  propria  che  si  esplica  con  il  “caricamento”  sulla 

188

L’ATTIVITÀ SVOLTA DAL GARANTEII14piattaforma IMI del progetto di decisione da parte dell’autorità capofila. La scelta 
di quest’ultima di coinvolgere, attraverso tale consultazione preventiva, le autorità 
interessate anticipando il dibattito in ordine al progetto di decisione vero e proprio è 
infatti volta ad evitare che le stesse, una volta sottoposto loro il progetto di decisione, 
sollevino in merito obiezioni pertinenti e motivate, peraltro nei tempi strettissimi 
previsti  dall’art.  60,  par.  4,  del  RGPD. Tale  approccio  consente,  già  in  una  fase 
prodromica,  di  raggiungere  un  consenso  in  ordine  al  progetto  di  decisione  fra  le 
autorità che partecipano al procedimento di co-decisione previsto dal meccanismo 
dello sportello unico, limitando contemporaneamente il ricorso al meccanismo di 
coerenza previsto dall’art. 65, par. 1, lett. a), del RGPD per la composizione delle 
controversie da parte del Comitato. 

Si è invece registrato un lieve aumento rispetto al 2019 delle procedure di coo-
perazione giunte alla fase decisoria. Rispetto ai progetti di decisione “caricati” sulla 
piattaforma IMI dalle competenti autorità capofila si è ritenuto, complessivamente, 
di condividerli, limitandosi a sollevare solo commenti o richieste di chiarimenti ove 
ritenuto opportuno. Solo in un caso, in relazione ad un progetto di decisione adot-
tato dall’autorità di controllo francese (Cnil) in qualità di autorità capofila nei con-
fronti di una società di e-commerce, l’Autorità, in quanto interessata ai sensi dell’art. 
4, par. 22, lett. b), del RGPD, ha sollevato un’obiezione “pertinente e motivata” ai 
sensi del successivo art. 60, par. 4. In particolare, attraverso tale obiezione l’Autorità 
ha sottoposto all’attenzione della Cnil l’opportunità di riconoscere l’esistenza di una 
violazione del principio di minimizzazione dei dati di cui all’art. 5, par. 1, lett. c), del 
RGPD, anche con riguardo al trattamento eccedente dei dati contenuti nelle tessere 
sanitarie di clienti italiani per finalità antifrode, pur tenendo conto che tale viola-
zione era avvenuta in un arco temporale limitato (circa tre settimane) e che tali dati 
erano stati in seguito distrutti dalla società. Successivamente, la Cnil ha trasmesso 
alle autorità interessate, sempre attraverso IMI, il progetto di decisione revisionato 
ai sensi dell’art. 60, par. 5, con il quale ha preso positivamente in considerazione i 
rilievi formulati, dando seguito alle obiezioni sollevate dal Garante e da altre auto-
rità di protezione dei dati. Non essendo state formulate ulteriori osservazioni si è 
raggiunto il consenso in ordine a tale progetto di decisione che è divenuto pertanto 
vincolante per le autorità coinvolte nel procedimento come previsto dall’art. 60, par. 
6, del RGPD.

Si segnala altresì che sono stati “caricati” sulla piattaforma IMI due progetti di 
decisione proposti dal Garante in qualità di “capofila”. Nel primo caso, concernente 
un reclamo proposto da un cittadino tedesco che lamentava l’illecito trattamento 
dei  dati  personali  per  finalità  di  telemarketing  nonché  la  violazione  del  diritto  di 
cancellazione dei dati e di opposizione al trattamento previsti dagli artt. 17 e 21 
del  RGPD,  l’Autorità,  preso  atto  del  riscontro  fornito  dalla  società  resistente  nel 
corso dell’istruttoria, ha archiviato il procedimento non ravvisando una violazione 
della disciplina in materia di dati personali. Nel secondo, concernente un reclamo 
proposto (anche in questo caso) da un cittadino tedesco volto a segnalare un asserito 
illecito trattamento di dati personali in violazione dell’art. 32 del RGPD (il titolare 
gli avrebbe inviato, nella e-mail di conferma della registrazione al proprio sito web, 
la password “in chiaro”), l’Autorità, ritenute adeguate le misure di sicurezza adottate 
(che risultano comunque essere state rafforzate), ha deliberato la chiusura del pro-
cedimento, pur invitando il titolare del trattamento ad una scrupolosa e continua 
verifica degli standard di sicurezza utilizzati. Entrambi i progetti di decisione non 
sono stati oggetto di obiezioni pertinenti e motivate ai sensi dell’art. 60, par. 4, del 
RGPD da parte delle autorità interessate e pertanto è prossima l’adozione del relati-
vo provvedimento ai sensi dell’art. 60, par. 8, del RGPD. 

189

RELAZIONE 2020II14Brexit

In due casi riguardanti trattamenti transfrontalieri con impatto esclusivamente 
locale (vale a dire esclusivamente nazionale) di cui all’art. 56, par. 2, del RGPD − 
posti in essere nell’ambito di rapporti di lavoro privato da titolari aventi stabilimen-
to principale in altro Stato membro − l’Autorità ha attivato la specifica procedura 
IMI nei confronti delle competenti autorità capofila le quali hanno dichiarato di 
non avere interesse a trattare i casi secondo il meccanismo di One stop shop previsto 
dall’art. 60 del RGPD. L’Autorità, quindi, all’esito delle istruttorie che sono tuttora 
in corso, adotterà autonome decisioni nell’esercizio dei poteri di cui agli artt. 57 e 58 
del RGPD, sempre limitatamente ai trattamenti con impatto esclusivamente locale, 
avendo cura di trasmetterle alle autorità capofila nell’ambito della mutua assistenza.
Per quanto riguarda l’assistenza reciproca fra le autorità di controllo ex art. 61 
del RGPD, si conferma l’utilizzo della relativa procedura IMI allo scopo di ottenere 
informazioni sulle normative nazionali in tema di protezione dei dati o su questioni 
relative all’applicazione di particolari disposizioni del RGPD (ad es. sulla figura del 
Rpd esterno, prevista dall’art. 37; sull’applicabilità delle deroghe al divieto di tratta-
mento di dati particolari previste dall’art. 9, par. 2, lett. d ), del RGPD).

Infine, si sottolinea che, in conseguenza della scadenza del periodo di transizio-
ne della Brexit, dal 31 dicembre 2020 l’autorità di controllo inglese (Information 
Commissioner Office-ICO) non è più coinvolta nelle procedure di cooperazione eu-
ropea gestite attraverso la piattaforma IMI. Ne consegue che in merito ad alcuni 
casi tuttora pendenti, rispetto ai quali l’autorità di controllo inglese allo stato non è 
più capofila, il Garante è chiamato ora ad acquisire, anche attraverso contatti con i 
vari titolari, informazioni circa lo stabilimento principale eventualmente fissato in 
altro Stato membro in vista dell’individuazione dell’attuale autorità capofila (attra-
verso la procedura IMI di cui all’art. 56 del RGPD). Qualora invece lo stabilimento 
principale del titolare rimanga nel Regno Unito, non trovando più applicazione il 
meccanismo di One Stop Shop, il Garante, in quanto autorità competente ai sensi 
dell’art. 55 del RGPD, si interfaccerà direttamente con il titolare per il tramite del 
rappresentante designato ai sensi dell’art. 27 del RGPD o, in mancanza, attraverso 
contatti con lo stabilimento locale nel territorio italiano, ove esistente. Ciò ferma 
restando l’opportunità di avviare un coordinamento fra le autorità di protezione dei 
dati europee per stabilire piani di enforcement comuni e condivisi nei confronti di big 
player stabiliti nel Regno Unito che offrano servizi in più Paesi UE.

14.7. Accreditamento e certificazioni 

Anche a fronte della intensa attività di collaborazione già avviata negli anni pre-
cedenti con le altre autorità europee per la protezione dei dati sul tema dell’accredi-
tamento degli organismi di certificazione e della certificazione dei trattamenti (cfr. 
Relazione 2019, p. 158), il Garante ha approvato, previo parere favorevole del Co-
mitato reso ai sensi dell’art. 64, par. 1, lett. c), del RGPD, i “Requisiti aggiuntivi di 
accreditamento degli organismi di certificazione” con il provvedimento del 29 luglio 
2020 (in G.U. 12 agosto 2020, n. 201 e doc. web n. 9445086).

Tali requisiti, che integrano quelli individuati dalla norma tecnica EN-ISO/IEC 
17065:2012, sono previsti dall’art. 43, parr. 1, lett. b), e 3, del RGPD, ai fini dell’ac-
creditamento  degli  organismi  che  intendono  rilasciare  certificazioni  sulla  base  di 
schemi nazionali o sigilli europei approvati ai sensi dell’art. 42, par. 5, del RGPD. 
Gli stessi sono stati elaborati in conformità alle linee guida 4/2019 in materia di 
accreditamento  degli  organismi  di  certificazione  a  norma  dell’art.  43  del  RGPD, 
adottate il 4 giugno 2019 dal Comitato e tengono conto del proficuo rapporto col-

190

L’ATTIVITÀ SVOLTA DAL GARANTEII14Qualificazione 
soggettiva ai fini 
privacy degli OdV

laborativo con l’Ente nazionale di accreditamento (Accredia) consolidatosi nel 2019 
con la sottoscrizione della relativa Convenzione (cfr. Relazione 2019, p. 159) e pro-
seguito nel corso del 2020. 

Accredia verificherà quindi il soddisfacimento da parte degli organismi di certifi-
cazione dei criteri di onorabilità, indipendenza e imparzialità, attestando l’assenza di 
conflitti di interesse con i titolari o responsabili che intendono certificarsi; l’adeguata 
qualifica, formazione e il costante aggiornamento delle risorse umane; l’adozione di 
efficienti processi di gestione di eventuali reclami, nonché di procedure per la perio-
dica sorveglianza sui prodotti, processi e servizi certificati.

Con il citato provvedimento l’Autorità ha anche sottolineato l’importanza dello 
strumento della certificazione quale elemento di responsabilizzazione dei titolari o 
dei responsabili che possono così dimostrare la conformità al RGPD dei trattamenti 
svolti, accrescendo in tal modo anche la fiducia degli interessati riguardo alla gestio-
ne dei loro dati personali.

La nota del 12 maggio 2020 (doc. web n. 9347842) si è incentrata sulla que-
stione  della  qualificazione  soggettiva  ai  fini  privacy  degli  Organismi  di  Vigilanza 
(OdV), di cui al d.lgs. 8 giugno 2001, n. 231, recante disciplina della responsabilità 
amministrativa delle persone giuridiche, delle società e delle associazioni anche prive 
di personalità giuridica, a norma dell’articolo 11 della legge 29 settembre 2000, n. 
300. Le disposizioni contenute in tale normativa prevedono che l’ente (persona giu-
ridica, società o associazione) non risponde per reati commessi nel suo interesse o a 
suo vantaggio da soggetti che ricoprono funzioni apicali e da persone sottoposte alla 
loro direzione o vigilanza, se dimostra di avere “adottato ed efficacemente attuato, 
prima della commissione del fatto, modelli di organizzazione e di gestione idonei a 
prevenire i reati della specie di quello verificatosi” e di avere “affidato a un organismo 
dell’ente dotato di autonomi poteri di iniziativa e di controllo” il compito di vigilare 
sul funzionamento e l’osservanza di detti modelli e di curarne l’aggiornamento (art. 
6, comma 1, lett. a) e b), d.lgs. cit.). Tali organismi, pertanto, hanno il compito di 
vigilare sull’osservanza dei modelli di organizzazione e di gestione adottati dall’ente 
allo scopo di prevenire i reati commessi nell’interesse o a vantaggio dello stesso ente. 
Pur prendendo atto con il citato parere che l’OdV è dotato di autonomi poteri 
di iniziativa e controllo, si è ritenuto che lo stesso non possa essere considerato quale 
autonomo titolare del trattamento (art. 4, par. 1, n. 7, del RGPD) con riferimento 
all’attività svolta in favore dell’ente; ciò tenuto conto che i compiti allo stesso affidati 
sono  stabiliti  dalla  legge  ma,  di  fatto,  disciplinati  dall’organo  di  vertice  dell’ente 
che predispone il modello di organizzazione e gestione definendo anche gli aspetti 
relativi al funzionamento dell’OdV, compresa l’attribuzione delle risorse, i mezzi e le 
misure di sicurezza (art. 6, commi 1 e 2, d.lgs. n. 231/2001).

Analogamente, l’OdV non può essere considerato responsabile del trattamento, 
inteso come soggetto chiamato ad effettuare un trattamento “per conto del titolare”, 
ovvero una “persona giuridicamente distinta dal Titolare, ma che agisce per conto di 
quest’ultimo” (art. 28 del RGPD), dal momento che l’OdV non è distinto dall’ente, 
ma è parte dello stesso.

Si è quindi ritenuto che l’OdV − a prescindere dalla circostanza che abbia una 
composizione monosoggettiva o plurisoggettiva e sia composto da membri interni o 
esterni all’ente − debba essere considerato nel suo complesso come “parte dell’ente”. 
Ne  deriva  che  sarà  l’ente,  in  qualità  di  titolare  del  trattamento,  nell’ambito  delle 
misure tecniche e organizzative da porre in essere in linea con il principio di accoun-
tability (art. 24 del RGPD), a designare i singoli membri dell’OdV quali soggetti 
autorizzati (art. 2-quaterdecies del Codice) al trattamento dei dati personali, provve-
dendo anche ad impartire loro le relative istruzioni.

191

RELAZIONE 2020II14Condominio e pandemia

15

Il trattamento dei dati personali 
nell’ambito del condominio

In relazione ai numerosi reclami, segnalazioni e quesiti relativi a questioni ineren-
ti il trattamento dei dati personali in ambito condominiale, l’attività dell’Autorità è 
stata orientata, da una parte, a fornire i necessari chiarimenti; dall’altra, a promuo-
vere la consapevolezza da parte dei titolari e dei responsabili del trattamento degli 
obblighi previsti (anche in tale settore) dalla nuova normativa.

Nel confermare quanto già a suo tempo stabilito dal Garante nel provvedimento 
del 18 maggio 2006 sul tema (doc. web n. 1297626), è stato quindi ribadito − te-
nendo anche conto che i condomini devono essere considerati contitolari di un me-
desimo trattamento − che le informazioni personali riferibili a ciascun partecipante 
possono essere condivise all’interno della compagine condominiale purché le stesse 
vengano trattate per il perseguimento delle finalità di gestione ed amministrazione 
del condominio e nel rispetto, qualora i relativi adempimenti siano posti in essere 
anche tramite soggetti terzi, di quanto previsto dagli artt. 28 e 29 del RGPD.

Un  altro  aspetto  che  ha  particolarmente  interessato  l’Autorità  in  ragione  del-
lo  stato  di  emergenza  epidemiologica  ha  riguardato  la  possibilità  di  raccogliere  e 
condividere,  anche  nel  contesto  condominiale,  informazioni  in  ordine  alla  salute 
degli interessati come misura di prevenzione dal contagio. In merito, nel richiamare 
l’attenzione  sugli  approfondimenti  condotti  nel  corso  dell’anno  sul  tema  (v.  doc. 
web n. 9293264), il Garante ha ritenuto necessario puntualizzare che la suddetta 
finalità di prevenzione può essere perseguita dai soli soggetti che istituzionalmente 
sono chiamati a svolgere queste funzioni (cfr. comunicato stampa 2 marzo 2020, 
doc. web n. 9282117). In termini generali, è stata colta l’occasione per rammentare 
che possono formare oggetto di trattamento nell’ambito delle menzionate finalità di 
amministrazione del condominio i “dati personali di natura sensibile […], nella mi-
sura indispensabile al perseguimento delle medesime finalità” (cfr. punto 2.4) e che 
il trattamento dei dati relativi allo stato di salute degli interessati deve essere svolto 
nel rispetto dei principi di liceità e correttezza, finalità, nonché di minimizzazione 
dei dati (artt. 4, par. 1, n. 15, 5 e 9 del RGPD). 

Da ultimo, il Garante, richiamando in diverse occasioni l’attenzione degli inte-
ressati sulle previsioni introdotte con la legge 11 dicembre 2012, n. 220, recante la 
“Riforma in materia di condominio negli edifici” (cfr., in particolare, quelle conte-
nute negli artt. 1130, comma 1, nn. 6 e 7, 1129, comma 2, e 1130-bis, comma 1, 
c.c.), che sono state oggetto anche nel corso di quest’anno di numerose istanze, ha 
avuto, ancora una volta, modo di ribadire che eventuali responsabilità derivanti da 
inadempimenti in ordine alle attribuzioni e ai compiti affidati all’amministratore di 
condominio in base alle norme del codice civile (art. 1117 cod. civ. ss.) concernono 
specifici  profili  di  carattere  civilistico  rispetto  ai  quali  non  è  riconosciuta  alcuna 
competenza all’Autorità (cfr. Relazione 2019, p. 160).

192

L’ATTIVITÀ SVOLTA DAL GARANTEII16

Violazione dei dati personali 

Dal 1° gennaio al 31 dicembre 2020 sono pervenute all’Autorità 1.387 notifiche 
di violazione dei dati personali ai sensi dell’art. 33 del RGPD o dell’art. 26, d.lgs. n. 
51/2018 che hanno avuto ad oggetto, come titolari del trattamento, soggetti pubbli-
ci (nel 29% dei casi) e privati (nel 71% dei casi). 

I casi più significativi hanno riguardato enti pubblici come l’Inps, interessato da 
violazioni dei dati personali nel periodo di avvio dei cd. bonus 600 euro e babysitter; 
diversi enti locali; la sanità, con la diffusione di dati relativi al Covid-19; il sistema 
scolastico e le università; il settore delle telecomunicazioni, energetico e bancario; 
enti pubblici non economici di rilievo nazionale; operatori privati nel settore ban-
cario e dei servizi.

I fenomeni più frequentemente riscontrati sono consistiti in attacchi informati-
ci di tipo Distributed Denial of Service, che hanno compromesso temporaneamente 
la  disponibilità  di  importanti  servizi  online  interferendo  con  le  infrastrutture  di 
rete; nella diffusione di malware di tipo ransomware, che ha compromesso la di-
sponibilità dei dati all’interno dei sistemi server, delle postazioni di lavoro e dei 
database di numerose organizzazioni pubbliche e private, per lo più senza incidere 
sulla riservatezza delle informazioni; nella realizzazione di accessi non autorizzati ai 
dati trattati; nella diffusione accidentale di dati personali a causa di erronee confi-
gurazioni dei sistemi software di gestione della posta elettronica; in accessi abusivi 
alle  aree  di  videoconferenza,  particolarmente  significativi  in  una  fase  in  cui  tali 
strumenti conoscevano una ampia e rapida diffusione legata all’emergenza pande-
mica e alla necessità di assicurare lo svolgimento di attività lavorative e didattiche 
a distanza.

L’attività istruttoria svolta a seguito delle notifiche di violazione dei dati personali 
ha avuto come duplice obiettivo quello di valutare le misure adottate dal titolare del 
trattamento (o che lo stesso intendeva adottare) per porre rimedio alla violazione dei 
dati personali o per attenuarne i possibili effetti negativi per gli interessati, nonché 
la necessità di effettuare la comunicazione della violazione agli interessati, fornen-
do loro indicazioni specifiche sulle misure che possono adottare per proteggersi da 
eventuali conseguenze pregiudizievoli.

Con riferimento ad alcune violazioni dei dati personali per cui i titolari del trat-
tamento avevano ritenuto di non dover informare gli interessati coinvolti, l’Autorità, 
dopo aver valutato la probabilità che le violazioni presentassero un rischio elevato, ha 
richiesto ai titolari di provvedervi senza ritardo. 

Nei  casi  in  cui  è  emersa  una  possibile  inadeguatezza  delle  misure  di  sicurezza 
adottate dal titolare, sono stati acquisiti gli elementi necessari a individuare le lacune 
organizzative e tecniche da cui hanno avuto origine le violazioni notificate. Tale atti-
vità di approfondimento, resa più difficoltosa a causa della sospensione delle attività 
ispettive (cfr. par. 18.2), ha portato all’adozione di alcuni provvedimenti collegiali di 
tipo prescrittivo e, nei casi più gravi, sanzionatorio.

Da dicembre 2020 il Garante ha messo a disposizione dei titolari del trattamento 
uno  strumento  di  autovalutazione  (self  assessment)  che  consente  di  individuare  le 
azioni da intraprendere a seguito di una violazione dei dati personali derivante da un 
incidente di sicurezza, aiutandoli nell’assolvimento degli obblighi di notifica all’au-

193

RELAZIONE 2020IIInps

Data breach in sanità e 
ricerca

torità di controllo e di comunicazione all’interessato (artt. 33 e 34 del RGPD e artt. 
26 e 27, d.lgs. n. 51/2018).

In occasione dell’avvio delle procedure per la richiesta di erogazione di prestazio-
ni a sostegno del reddito legate alla situazione emergenziale da Covid-19 e previste 
dal decreto-legge 17 marzo 2020, n. 18 (cd. bonus Covid), si sono verificate alcune 
violazioni di dati personali sul portale dell’Inps che hanno comportato la visualiz-
zazione, da parte di terzi, di dati personali riferiti a una ampia platea di beneficiari 
che hanno tentato di accedere contemporaneamente ai servizi online. A questo pro-
posito, l’Istituto ha notificato al Garante due distinte violazioni di dati personali: 
la prima, riguardante l’accesso ai dati personali di utenti del portale www.inps.it da 
parte di terzi non autorizzati, determinato da una non corretta configurazione delle 
funzionalità di caching del servizio CDN (Content Delivery Network) utilizzato; la 
seconda, riguardante l’accesso ai dati personali di utenti che hanno richiesto l’eroga-
zione del bonus per l’acquisto di servizi di baby-sitting, con visualizzazione, modifica, 
cancellazione o invio all’Inps di domande, contenenti dati personali riferiti a minori, 
anche con disabilità, da parte di terzi non autorizzati. Contestualmente, l’Autorità 
ha ricevuto numerosi reclami e segnalazioni da parte di utenti concernenti ulteriori 
e diversi profili e criticità.

Nelle more dello svolgimento della complessa istruttoria, il Garante ha ritenu-
to che le descritte violazioni dei dati personali fossero suscettibili di presentare un 
rischio elevato per i diritti e le libertà delle persone fisiche, ai sensi dell’art. 34 del 
RGPD (in particolare, in considerazione del ruolo centrale rivestito dall’Istituto nel 
sistema previdenziale e assistenziale nazionale nel panorama delle grandi banche dati 
pubbliche, dell’impatto che le decisioni adottate, in relazione al trattamento di dati 
personali, hanno avuto sulla collettività e della natura delle violazioni), e ha ingiunto 
all’Inps di comunicare i data breach rilevati agli interessati coinvolti, rappresentando 
agli stessi la natura delle violazioni e le conseguenze che ne sarebbero potute deri-
vare, nonché fornendo − unitamente ai dati di contatto del Rpd o di altro centro di 
competenza − indicazioni specifiche sulle misure che potevano adottare per proteg-
gersi da eventuali conseguenze pregiudizievoli (provv. 14 maggio 2020, n. 86, doc. 
web n. 9344061).

Numerose le notifiche di data breach pervenute ai sensi dell’art. 33 del RGPD 
con riferimento ai trattamenti di dati personali effettuati in ambito sanitario dalle 
quali sono scaturite numerose istruttorie.

Con provvedimento del 1° ottobre 2020, n. 174 (doc. web n. 9469345), il Ga-
rante ha sanzionato un ospedale che aveva notificato una violazione dei dati per-
sonali in relazione al sistema dedicato al servizio di consultazione online dei referti 
(nel caso di specie concernente immagini radiologiche associate a dati identificativi 
e referti clinici di 74 altri utenti). Nel provvedimento il Garante ha evidenziato che, 
seppure la condotta oggetto dell’istruttoria fosse iniziata prima della data di piena 
applicazione  del  Regolamento,  al  fine  della  determinazione  della  norma  applica-
bile  sotto  il  profilo  temporale  doveva  essere  richiamato  il  principio  di  cui  all’art. 
1, comma 2, l. n. 689/1981, secondo cui devono essere prese in considerazione le 
disposizioni vigenti al momento della commessa violazione: nel caso di specie, con-
siderata la natura permanente della condotta contestata, il momento di cessazione 
della condotta illecita è risultata essere successiva al 25 maggio 2018, data in cui il 
Regolamento è divenuto pienamente applicabile.

Il Garante ha altresì accertato che, a causa di un errore umano nella configura-
zione  di  un  sistema  informatico,  protrattosi  per  un  ampio  arco  temporale,  si  era 
verificata la possibilità che gli utenti del servizio di consultazione online dei referti 
potessero  visualizzare  i  dati  relativi  alla  salute  di  altri  74  utenti  (specificatamente 

194

L’ATTIVITÀ SVOLTA DAL GARANTEIIle  immagini  radiologiche  associate  a  dati  identificativi  e  referti  clinici)  e  che  tale 
evenienza si era effettivamente verificata con riferimento a 39 utenti. Pur essendo il 
titolare intervenuto sul sistema informatico, il trattamento è risultato in violazione 
del principio di integrità e sicurezza dei dati.

In altra vicenda il Garante ha ammonito una azienda sanitaria in relazione all’in-
vio  di  una  segnalazione  di  malattia  infettiva  per  un  caso  di  scabbia  di  un  mino-
renne (cd. caso indice) che, contrariamente a quanto previsto dalle disposizioni di 
settore,  consentiva  di  identificare  l’interessato  (in  quanto  effettuata  con  un’unica 
comunicazione sia all’istituto scolastico, sia a una associazione, entrambi frequentati 
dall’interessato). Il Garante ha ritenuto effettuata una comunicazione di dati relativi 
alla salute di un paziente minore in assenza di un idoneo presupposto giuridico e, 
quindi, in violazione dei principi di base del trattamento di cui all’art. 5, del RGPD, 
nonché in violazione dell’art. 9 del Regolamento (provv. 1° ottobre 2020, n. 176, 
doc. web n. 9486446).

In considerazione del fatto però che l’episodio risultava essere stato isolato e de-
terminato da un evento sicuramente colposo; che l’Autorità aveva preso conoscenza 
dell’evento a seguito della notifica di violazione dei dati personali effettuata dallo 
stesso titolare; che non erano pervenuti reclami o segnalazioni al Garante sull’acca-
duto e che, nei confronti dell’operatore che aveva inviato la segnalazione, l’azienda 
aveva già valutato, nell’ambito di apposito procedimento, le responsabilità discipli-
nari, l’Autorità ha qualificato il fatto come violazione minore, ai sensi del cons. 148 
del  RGPD  e  delle  linee  guida WP  253,  riguardanti  l’applicazione  e  la  previsione 
delle sanzioni amministrative pecuniarie ai fini del RGPD.

In un altro caso, il Garante ha adottato un provvedimento di ammonimento nei 
confronti di una struttura del servizio sanitario locale per aver inviato una comu-
nicazione in merito al rispetto degli obblighi vaccinali ai genitori dei bambini in 
posizione di non regolarità vaccinale con piena visibilità gli indirizzi e-mail dei sedici 
genitori destinatari della comunicazione (provv. 9 gennaio 2020, n. 1, doc. web n. 
9261234). Come già indicato dal Garante, le informazioni relative alla non regola-
rità vaccinale devono essere qualificate idonee a rivelare lo stato di salute dei minori, 
poiché tra i soggetti non in regola con l’obbligo vaccinale non è possibile escludere 
che siano ricompresi minori rientranti nei casi di esonero, omissione o differimento 
connesse a situazioni di morbilità, pregresse o attuali, temporanee o permanenti (cfr. 
nota del Presidente Soro 20 ottobre 2017, doc. web n. 7055771). L’invio di una 
comunicazione mediante un unico messaggio di posta elettronica indirizzato a un 
numero plurimo di destinatari inseriti nel campo copia conoscenza, ha, in assenza 
di qualsivoglia presupposto normativo, rivelato reciprocamente, alle famiglie coin-
volte, lo stato di inadempimento rispetto agli obblighi vaccinali relativi ai minori. Il 
Garante ha così ammonito il titolare ritenendo che la finalità della comunicazione 
potesse essere utilmente raggiunta inserendo gli indirizzi dei destinatari nel campo 
denominato copia conoscenza nascosta.

Con  riferimento  ai  casi  di  diffusione  online  di  dati  sulla  salute,  il  Garante  ha 
ammonito anche una società per aver reso conoscibili a chiunque i dati relativi a 
prestazioni sanitarie effettuate da un interessato presso una determinata azienda sa-
nitaria, pubblicandole in una pagina web accessibile senza alcuna procedura di au-
tenticazione. Il Garante ha ritenuto che la società abbia effettuato una diffusione di 
dati relativi alla salute di un paziente in assenza di un idoneo presupposto giuridico 
e, quindi, in violazione dei principi di base del trattamento di cui all’art. 5, par. 1. 
lett. a) e f ), del RGPD, nonché in violazione degli artt. 9 e 32 del Regolamento. 
Anche in questo procedimento, le circostanze del caso concreto (si è trattato di un 
episodio unico e isolato, determinato da un comportamento colposo della società, 

195

RELAZIONE 2020II16Data breach in ambito 
bancario 

l’indirizzo web seppure pubblico, non risultava facilmente raggiungibile in quanto 
doveva essere noto l’indirizzo Ip del server, i file in questione erano in un formato 
non facilmente fruibile, senza la disponibilità di un opportuno programma di visua-
lizzazione, assenza di reclami o segnalazioni sull’accaduto) hanno consentito al Ga-
rante di qualificare la violazione come minore (art. 83, par. 2, cons. 148 del RGPD e 
linee guida WP 253) e di ammonire la società affinché provvedesse a rispettare le ri-
chiamate previsioni del RGPD (provv. 9 luglio 2020, n. 142, doc. web n. 9446166).
Sempre nel corso del 2020, le istruttorie avviate a seguito di comunicazioni di 
violazioni di dati personali effettuate da aziende e strutture sanitarie in diversi casi 
hanno avuto ad oggetto l’erronea comunicazione della documentazione clinica a un 
soggetto diverso dall’interessato (cfr. provv.ti 18 giugno 2020, n. 103, doc. web n. 
9451705 e 2 luglio 2020, n. 123, doc. web n. 9440096).

Anche il settore bancario risulta essere uno di quelli maggiormente esposti al fe-
nomeno dei data breach. Numerose sono state infatti le violazioni dei dati personali 
che gli istituti di credito hanno notificato all’Autorità ai sensi dell’art. 33 del RGPD. 
In alcuni casi, laddove l’Autorità ha ritenuto di non poter disporre l’archiviazione, ai 
necessari approfondimenti tecnico-informatici ha fatto seguito un’istruttoria ai fini 
dell’individuazione delle fattispecie di illiceità che sono state poi oggetto della co-
municazione, ai sensi dell’art. 166, comma 5, del Codice, di avvio del procedimento 
per l’adozione dei provvedimenti correttivi di cui all’art. 58, par. 2 e delle sanzioni 
di cui all’art. 83 del RGPD. 

In particolare, l’Ufficio è stato impegnato nell’attività istruttoria relativa ad alcu-
ni significativi data breach che hanno interessato importanti gruppi bancari (taluni 
dei quali ancora in corso approfondimento). Una delle istruttorie è stata definita 
con provvedimento del 14 gennaio 2021, n. 4 (doc. web n. 9582744) nei confronti 
di istituti di credito afferenti ad un medesimo gruppo bancario. Si è trattato di una 
violazione dei dati personali che ha coinvolto (oltre a numerosi enti e società) circa 
300 persone fisiche, violazione che si è verificata a seguito dell’invio, tramite posta 
elettronica certificata, da parte del responsabile del trattamento (una società facente 
parte del medesimo gruppo bancario), di estratti conto a clienti diversi dagli intesta-
tari dei rapporti bancari cui gli estratti medesimi si riferivano. L’incidente si è verifi-
cato a causa di un malfunzionamento del software per l’invio di e-mail tramite Pec il 
cui “rilascio nell’ambiente di produzione” è avvenuto sulla base di test che sono stati 
effettuati solo parzialmente e in assenza di controllo da parte delle strutture aziendali 
preposte. L’Autorità, sulla base dei riscontri forniti dai titolari e dal responsabile del 
trattamento nel corso dell’istruttoria, ha ritenuto che, sebbene l’incidente si sia veri-
ficato nell’ambito dell’operatività del responsabile del trattamento (i cui dipendenti 
hanno agito in parziale violazione delle istruzioni ricevute), lo stesso coinvolgesse 
pienamente i titolari del trattamento. Questi ultimi − cui è attribuita la responsabi-
lità generale del trattamento da essi posto in essere direttamente o che altri abbiano 
effettuato per loro conto − hanno omesso di verificare, in relazione alla natura, al 
contesto, alle finalità e ai rischi del trattamento realizzato nell’ambito del processo 
di gestione delle modifiche ai sistemi informatici l’effettiva conformità dello stesso 
ai principi di integrità e riservatezza di cui all’art. 5, par. 1, lett. f ), e agli obblighi 
in materia di sicurezza del trattamento di cui all’art. 32, parr. 1 e 2, lett. b) e d ), del 
RGPD. 

Merita sottolineare che l’Autorità, nel determinare l’ammontare della sanzione 
pecuniaria inflitta ai titolari del trattamento, ha tenuto in particolare considerazione, 
tra gli altri criteri previsti dall’art. 83, par. 2, del RGPD, l’atteggiamento ampiamen-
te collaborativo manifestato dai titolari del trattamento, sia in termini di osservanza 
degli obblighi di cui agli artt. 33 e 34 del RGPD, sia nel senso dell’efficacia delle 

196

L’ATTIVITÀ SVOLTA DAL GARANTEII16attività profuse (seppure ex post) al fine di porre rimedio a quanto accaduto e atte-
nuarne così gli effetti negativi (art. 83, par. 2, lett. f ), del RGPD) nei confronti degli 
interessati coinvolti. 

In un altro caso, il Garante ha ingiunto a un istituto bancario − che aveva se-
gnalato  di  aver  inviato  documentazione  bancaria  a  soggetti  diversi  dagli  effettivi 
destinatari − di comunicare la violazione dei dati personali agli interessati coinvolti, 
fornendo  almeno  le  informazioni  di  cui  all’art.  34,  par.  2,  del  RGPD  (provv.  10 
dicembre 2020, n. 264, doc. web n. 9557555).

L’Autorità ha fornito i propri contributi in relazione a diversi casi transfronta-
lieri  di violazione di dati personali che hanno coinvolto interessati in diversi Paesi 
dell’Unione europea, fra cui l’Italia. Fra i principali, si ricordano i casi di un pri-
mario operatore di trasporto aereo e di una catena alberghiera, per i quali l’autorità 
di controllo capofila ha adottato la decisione finale nel secondo semestre del 2020, 
nonché il caso Twitter che ha portato all’avvio della procedura di risoluzione delle 
controversie e all’adozione della prima decisione del Cepd a norma dell’art. 65 del 
RGPD (cfr. par. 21.1).

Data breach
transfrontalieri 

197

RELAZIONE 2020II1617

Il trasferimento di dati personali 
all’estero

L’attività del Garante nel settore dei trasferimenti di dati personali verso Paesi 
terzi è stata prevalentemente rivolta alle novità introdotte a seguito dell’adozione, da 
parte della CGUE, della pronuncia cd. Schrems II (cfr. causa C-311/18) e dei do-
cumenti del Comitato europeo per la protezione dei dati, recanti raccomandazioni 
sulle misure volte a garantire, nel contesto dei trasferimenti transfrontalieri di dati, il 
rispetto del RGPD (cfr. par. 21.1).

Al riguardo, di particolare rilievo è stata l’attività di collaborazione tra il Garante 
e le altre autorità di controllo europee, posta in essere nell’ambito di una task force 
incaricata di coordinare l’esame di 101 reclami presentati nei confronti di diversi 
titolari  del  trattamento  stabiliti  negli  Stati  membri  del  See  in  merito  all’utilizzo, 
tramite i loro siti internet, di servizi prestati da Google e Facebook che comportano 
il trasferimento dei dati personali degli utenti verso gli Stati Uniti. In tale ambito, e 
con specifico riferimento ai reclami pervenuti al Garante, è stata avviata una preli-
minare attività istruttoria, tuttora in corso, volta ad acquisire maggiori elementi in 
merito alle garanzie adottate dai titolari e dai responsabili coinvolti a seguito della 
dichiarazione della CGUE in ordine all’invalidità della decisione della Commissione 
n. (UE) 2016/1250 (cd. Scudo UE-USA - Privacy Shield ) ai fini del trasferimento 
all’estero dei dati degli interessati.

È proseguita l’attività di valutazione delle istanze pervenute in ordine all’appro-
vazione di Norme vincolanti di impresa (cd. Binding corporate rules - Bcr) ai sensi 
dell’art. 47 del RGPD, volte a chiedere il coinvolgimento dell’Autorità in qualità di 
Bcr Lead. In particolare, il ruolo del Garante quale capofila della procedura europea 
di cooperazione è stato formalizzato con riferimento ad un procedimento inerente 
ad un gruppo multinazionale d’imprese, leader nel settore delle infrastrutture digi-
tali, previa verifica della sussistenza dei requisiti di cui al WP 263 (documento del 
Gruppo Art. 29, dell’11 aprile 2018). In tale veste, è stata effettuata una prima arti-
colata analisi dei documenti pervenuti, anche grazie a frequenti interlocuzioni con 
il gruppo finalizzate ad apportare al testo delle Bcr proposto le modifiche necessarie 
a  ricomprendere  tutti  gli  elementi  indicati  dal WP  256  (documento  del  Gruppo 
Art. 29, del 6 febbraio 2018) e, più in generale, a conformare lo stesso al RGPD; 
ciò anche al fine della sua successiva trasmissione, ai sensi dell’art. 57, par. 1, lett. 
g ), del RGPD, alle autorità di controllo che saranno individuate quali co-reviewer 
nell’ambito della relativa procedura europea di cooperazione. 

Il Garante ha infine continuato a fornire chiarimenti su vari quesiti pervenuti 
in merito a quanto previsto nel Capo V del RGPD (cfr. Relazione 2019, p. 162) 
concernenti,  tra  l’altro,  l’utilizzo  delle  deroghe  in  specifiche  situazioni  (v.  art.  49 
del RGPD), l’applicazione delle clausole tipo di protezione dei dati ex art. 46, par. 
1, lett. c), del RGPD, le norme vincolanti d’impresa e la loro approvazione ai sensi 
dell’art. 47 del RGPD.

198

L’ATTIVITÀ SVOLTA DAL GARANTEII18

L’attività ispettiva 

18.1. I poteri di indagine e il regolamento del Garante n. 1/2019 

La complessiva cornice normativa all’interno della quale si inscrivono i poteri di 
indagine del Garante (già puntualmente descritti nella Relazione 2018, p. 170 ss.) 
a seguito del RGPD e delle significative modifiche al Codice introdotte dal decreto 
legislativo 10 agosto 2018, n. 101, come pure di quelle introdotte con il regolamen-
to del Garante n. 1/2019 (concernente le procedure interne aventi rilevanza esterna, 
finalizzate allo svolgimento dei compiti e all’esercizio dei poteri demandati al Garan-
te, doc. web n. 9107633), ha ulteriormente valorizzato le attività ispettive nonché le 
attività di revisione, previste dall’art. 58, par. 1, lett. b), del RGPD. Il rafforzamento 
dei poteri istruttori delle autorità di protezione dei dati si caratterizza per alcune no-
vità riguardanti le modalità di svolgimento delle attività di controllo realizzate a cura 
del Dipartimento attività ispettive, se del caso con l’ausilio della Guardia di finanza 
(v. par. 18.2), prevedendo che, con ordine di servizio sottoscritto dal dirigente, sia 
possibile, in particolare:

-  controllare, estrarre ed acquisire copia dei documenti, anche in formato elet-

tronico;

-  richiedere informazioni e spiegazioni;
-  accedere alle banche dati e agli archivi; 
-  acquisire copia delle banche dati e degli archivi su supporto informatico. 

18.2. La programmazione dell’attività ispettiva e i principali settori oggetto di controllo

La pandemia ha penalizzato fortemente lo svolgimento delle attività ispettive in 
loco (in ipotesi anche nella forma delle ispezioni congiunte, ora previste dall’art. 62 
del RGPD), sia quelle delegate al Nucleo speciale tutela privacy e frodi tecnologiche 
della Guardia di finanza, sia quelle da svolgersi a cura dell’Ufficio: ventuno sono 
state così le ispezioni in loco effettuate nei primi mesi dell’anno, prima della sospen-
sione dovuta all’emergenza sanitaria. Tuttavia, per far fronte alle difficoltà logistiche 
che ne sono derivate, sulla base di uno specifico ordine di servizio dirigenziale del 
1° giugno 2020, sono state avviate verifiche da remoto in relazione ai trattamenti di 
dati personali effettuati tramite siti web. 

Le ispezioni sono state effettuate sulla base di programmi elaborati secondo linee 
di indirizzo stabilite dal Collegio, con delibere di programmazione recanti gli ambiti 
del controllo e gli obiettivi numerici da conseguire. Come di consueto, le linee gene-
rali della programmazione dell’attività ispettiva sono state rese pubbliche attraverso 
il sito web dell’Autorità (Newsletter 18 febbraio 2020, n. 462, doc. web n. 9266789; 
Newsletter 26 ottobre 2020, n. 469, doc. web n. 9469615) e l’Ufficio, sulla base dei 
criteri stabiliti dal Garante, ha individuato le categorie dei titolari dei trattamenti da 
sottoporre a controllo negli ambiti di seguito indicati:

- 

- 

trattamenti di dati personali effettuati da enti pubblici relativamente alla cd. 
medicina di iniziativa;
trattamenti di dati relativi alla salute effettuati da società multinazionali ope-

199

RELAZIONE 2020II- 
- 

- 

- 

- 

- 
- 

- 

- 

ranti nel settore farmaceutico e sanitario;
trattamenti di dati personali effettuati nel quadro dei servizi bancari online;
trattamenti dei dati personali effettuati mediante applicativi per la gestione 
delle segnalazioni di condotte illecite (cd. whistleblowing);
trattamenti  dei  dati  personali  effettuati  da  intermediari  per  la  fatturazione 
elettronica;
trattamenti di dati personali effettuati da enti pubblici in tema di rilascio di 
certificati anagrafici e di stato civile, attraverso l’accesso all’Anagrafe nazionale 
della popolazione residente (Anpr);
trattamenti di dati personali effettuati da società ed enti pubblici per la gestio-
ne e la registrazione delle telefonate nell’ambito del servizio di call center;
trattamenti di dati personali effettuati da società per attività di marketing;
trattamenti di dati personali effettuati da società con particolare riferimento 
all’attività di profilazione degli interessati che aderiscono a programmi di fide-
lizzazione;
trattamenti di dati personali effettuati da società rientranti nella filiera della 
cd. food delivery;
trattamento di dati personali effettuati da società in tema di banche dati cd. 
reputazionali;

- 

-  data breach.
Le verifiche, nel corso delle quali specifica attenzione è stata prestata ai profili 
sostanziali del trattamento (che spiegano significativi effetti sulle persone interessa-
te) nonché al rispetto del generale principio di responsabilizzazione posto in capo al 
titolare del trattamento dall’art. 5 del RGPD, si sono incentrate sui seguenti aspetti:
l’adozione di misure di sicurezza da parte di soggetti, pubblici e privati, che 
effettuano trattamenti di categorie particolari di dati personali;
la liceità e correttezza dei trattamenti di dati personali, con particolare riferi-
mento al rispetto dell’obbligo di informativa, alla pertinenza e non eccedenza 
nel trattamento, alla libertà e validità del consenso, nei casi in cui questo è 
necessario, nonché alla durata della conservazione dei dati nei confronti di 
soggetti, pubblici o privati, appartenenti a categorie omogenee.

- 

Le attività ispettive, avviate anche sulla base delle precedenti programmazioni, 

hanno così riguardato le seguenti categorie di titolari del trattamento:

- 

- 

società  di  intermediazione  immobiliare  di  rilevanza  nazionale,  in  relazione 
al trattamento di dati personali della clientela, anche qualora svolto tramite 
siti web, al fine di verificare, nell’ambito dei diversi servizi offerti, le categorie 
di dati raccolti e le tipologie di trattamenti effettuati, tra cui, in particolare, 
l’eventuale attività di marketing nei confronti degli interessati o di comuni-
cazione dei dati personali a soggetti terzi, nonché le modalità ed i tempi di 
conservazione dei dati trattati;
tour operator di rilevanti dimensioni, in relazione al trattamento di dati perso-
nali della clientela, anche qualora svolto tramite siti web, al fine di verificare, 
nell’ambito dei diversi servizi offerti, le categorie di dati raccolti e le tipologie 
di trattamenti effettuati, tra cui, in particolare, l’eventuale attività di marke-
ting  nei  confronti  degli  interessati  o  di  comunicazione  dei  dati  personali  a 
soggetti terzi, le modalità ed i tempi di conservazione dei dati trattati;

-  circoli sportivi, in relazione al trattamento di dati personali della clientela, an-
che qualora svolto tramite siti web, al fine di verificare le categorie di dati rac-
colti (eventualmente, anche di tipo particolare ai sensi dell’art. 9 del RGPD) 
e le modalità di rilascio dell’informativa e dell’acquisizione del consenso della 
clientela, l’eventuale attività di marketing nei confronti degli interessati o di 

200

L’ATTIVITÀ SVOLTA DAL GARANTEII18comunicazione dei dati personali a soggetti terzi, nonché l’eventuale utilizzo 
di impianti di videosorveglianza.

In relazione a quanto emerso dagli accertamenti, effettuati anche nei confronti 
di  singoli  titolari  del  trattamento  per  esigenze  istruttorie  connesse  a  segnalazioni 
e  reclami  pervenuti,  sono  state  formulate  proposte  di  adozione  di  provvedimenti 
inibitori e/o prescrittivi per conformare il trattamento alla legge, a fronte delle quali 
il Garante ha adottato alcuni provvedimenti particolarmente significativi oggetto di 
illustrazione in più luoghi della Relazione.

18.3. La collaborazione con la Guardia di finanza

Come anticipato, il Garante ha continuato ad avvalersi della preziosa e consoli-
data collaborazione della Guardia di finanza per lo svolgimento delle attività di con-
trollo oggetto di un Protocollo di intesa che, a seguito di una proficua collaborazione 
ed interlocuzione tra i due Enti, è stato rinnovato il 30 marzo 2021. Tale aggiorna-
mento si è reso indispensabile sia per adeguare il testo alle sopravvenute modifiche di 
carattere normativo, sia per tener conto del nuovo assetto organizzativo dei Reparti 
speciali che, a decorrere dal luglio 2018, ha visto la soppressione del Nucleo speciale 
privacy e l’istituzione del Nucleo speciale tutela privacy e frodi tecnologiche.

Tale rinnovata collaborazione, che prevede l’aumento del personale distaccato pres-
so il Garante da quattro a sei unità, consentirà all’Autorità, anche grazie all’apporto 
della nuova unità speciale che ingloba le competenze in ambito tecnologico, di avva-
lersi di un efficace sostegno allo svolgimento delle proprie funzioni ispettive, conosci-
tive ed informative sui fenomeni che riguardano, nei contesti pubblici e privati, il trat-
tamento dei dati personali. Il nuovo Protocollo d’intesa introdurrà, dal punto di vista 
strategico, la possibilità per il Garante di avvalersi di personale specializzato del Corpo 
anche per la conduzione di ispezioni congiunte con altre autorità di controllo dell’UE.
Da un punto di vista più strettamente operativo, invece, l’adozione del Protocollo 
ha finora consentito: un ampliamento delle verifiche ispettive dell’Autorità attraverso 
ulteriori controlli puntuali presso i vari titolari del trattamento presenti sul territorio 
nazionale; una semplificazione dei flussi documentali tra l’Ufficio e il Nucleo speciale 
tutela privacy e frodi tecnologiche (grazie all’uso sistematico di strumenti di trasmis-
sione telematici); l’introduzione di modalità di verifica online di possibili violazioni 
della normativa in materia di protezione dei dati personali (attraverso l’esame diretto 
di siti web, senza necessità, nella fase preliminare di controllo, di ispezioni in loco). 

Le informazioni e i documenti acquisiti nell’ambito degli accertamenti effettuati 
dal Corpo sono trasmessi all’Autorità per le successive verifiche in ordine alla liceità 
del trattamento e al rispetto dei principi previsti dalla legge; ove nell’ambito dell’i-
spezione emergano violazioni di rilevanza penale, la Guardia di finanza procede di-
rettamente alla segnalazione della notizia di reato all’Autorità giudiziaria.

Come previsto dal Protocollo d’intesa, è proseguita l’attività di formazione del 
personale del Corpo al fine di approfondire la conoscenza del complessivo quadro 
normativo in materia di protezione dei dati personali (soprattutto in ragione delle 
più recenti innovazioni legislative) e dei provvedimenti dell’Autorità.

Si può quindi osservare che, grazie alla sinergia ormai collaudata con il Nucleo 
speciale, il Garante ha potuto giovarsi di un dispositivo di controllo flessibile ed ar-
ticolato, in grado di integrare l’attività ispettiva svolta direttamente dal competente 
Dipartimento dell’Autorità, consentendo così lo svolgimento, efficace e tempestivo, 
delle necessarie verifiche in loco sull’intero territorio nazionale.

201

RELAZIONE 2020II1819

L’attività sanzionatoria del Garante

L’applicabilità del RGPD − con particolare riferimento al rigoroso regime delle 
sanzioni amministrative pecuniarie previsto dall’art. 83 del RGPD − e l’approvazio-
ne del decreto legislativo n. 101/2018 − che pure individua fattispecie penalmente 
rilevanti agli artt. 167-171 (rispetto alle quali devono registrarsi otto comunicazioni 
di notizie di reato effettuate dall’Autorità nel 2020: cfr. parte IV, tab. 1 e 8) − hanno 
profondamente modificato il quadro sanzionatorio in materia di protezione dei dati 
personali.

Dal punto di vista operativo, mentre nel 2018 l’Autorità ha dovuto gestire l’atti-
vità straordinaria di definizione agevolata dei procedimenti sanzionatori in materia 
di protezione dei dati personali pendenti alla data del 25 maggio 2018, nel 2019 e 
nel 2020 il Garante ha dovuto provvedere alla gestione straordinaria dell’avvio delle 
procedure di riscossione coattiva per tutti i procedimenti sanzionatori che non fos-
sero stati definiti in via agevolata o per i quali non fossero state presentate nuove me-
morie difensive. Al riguardo, occorre rammentare che l’art. 18, d.lgs. n. 101/2018 
aveva introdotto la facoltà per i trasgressori, in deroga all’art. 16, l. 24 novembre 
1981, n. 689, di definire in via agevolata, mediante il pagamento in misura ridotta 
di una somma pari a due quinti del minimo edittale, i procedimenti sanzionatori 
riguardanti le violazioni di cui agli artt. 161, 162, 162-bis, 162-ter, 163, 164, 164-
bis, comma 2 e agli artt. 33 e 162, comma 2-bis, che non risultassero, alla data di 
applicazione del RGPD, già definiti con l’adozione dell’ordinanza-ingiunzione. Tale 
pagamento, per quanti interessati, andava effettuato entro il termine del 18 dicem-
bre 2018. Per coloro che, invece, non avessero voluto avvalersi di tale facoltà, restava 
la  possibilità  di  presentare  nuove  memorie  difensive  entro  l’ulteriore  termine  del 
16 febbraio 2019. In assenza di entrambe le condizioni, cioè in caso di inerzia dei 
trasgressori, l’art. 18, comma 2, d.lgs. n. 101/2018, prevedeva che l’atto con il quale 
sono stati notificati gli estremi della violazione o l’atto di contestazione immediata 
assumessero il valore dell’ordinanza-ingiunzione di cui all’art. 18, l. n. 689/1981, 
senza obbligo di ulteriore notificazione.

Come anticipato al par. 18.1, si è avviata un’attività di analisi e revisione degli 
atti di accertamento ispettivo condotti da altri organi accertatori (principalmente, il 
Nucleo speciale tutela privacy e frodi tecnologiche della Guardia di finanza) al fine di 
individuare possibili violazioni e adottare quindi i necessari provvedimenti correttivi 
e sanzionatori. 

19.1. La rilevazione di criticità a seguito di accertamenti ispettivi

Le modifiche normative e regolamentari sopra richiamate hanno mutato in ma-
niera rilevante le attività relative alla rilevazione di violazioni amministrative del Co-
dice nel corso di accertamenti ispettivi. Prima del 25 maggio 2018, oltre al personale 
dell’Ufficio addetto all’attività ispettiva, poteva rilevare e contestare una violazione 
del Codice chiunque rivestisse, nell’esercizio delle proprie funzioni, la qualifica di 
ufficiale o agente di polizia giudiziaria, in base a quanto previsto dall’art. 13, l. n. 
689/1981. Oggi l’Autorità è l’unico organo competente ad avviare i procedimenti 

202

L’ATTIVITÀ SVOLTA DAL GARANTEIIamministrativi  sanzionatori a fronte dell’accertamento di possibili violazioni e ad 
irrogare le relative sanzioni. Di conseguenza, le risultanze degli accertamenti ispet-
tivi condotti dal Nucleo speciale o da altri enti esterni sono sottoposte all’esame del 
Dipartimento attività ispettive che, valutata la configurabilità di possibili violazioni 
del RGPD e del Codice, propone l’avvio dei relativi procedimenti sanzionatori e/o 
l’adozione di altre misure correttive ai competenti dipartimenti dell’Autorità. Sono 
state così rilevate n. 87 possibili violazioni delle disposizioni del RGPD e del Codice 
nei confronti di n. 22 distinti soggetti, prevalentemente in relazione a trattamenti 
effettuati per finalità di marketing e profilazione, anche in relazione a minori di età. 
Al riguardo, sono state trasmesse le risultanze per la successiva valutazione e formale 
contestazione da parte del Dipartimento competente, ai sensi dell’art. 22, comma 1, 
reg. Garante n. 1/2019. Le suddette violazioni, in ordine di frequenza riscontrata, 
sono così suddivise:

-  n. 16 casi di omessa o inidonea informativa per i dati raccolti presso l’interes-

sato (art. 13 del RGPD);

-  n. 15 casi di violazione dei principi generali applicabili al trattamento di dati 

personali (art. 5 del RGPD);

-   n. 11 casi di violazione delle condizioni per la liceità del trattamento (art. 6 

del RGPD);

-  n. 11 casi di violazione delle condizioni per il consenso dell’interessato (art. 7 

del RGPD);

-  n. 8 casi di mancata o inidonea valutazione di impatto sulla protezione dei 

dati (art. 35 del RGPD);

-  n. 6 casi di omessa o irregolare tenuta del registro delle attività di trattamento 

(art. 30 del RGPD);

-  n. 4 casi di omessa o inidonea designazione del responsabile del trattamento 

(art. 28 del RGPD);

-  n. 4 casi di trattamento sotto l’autorità del titolare o del responsabile svolto in 

assenza di istruzioni (art. 29 del RGPD);

-  n. 4 casi di omessa o inidonea designazione del Responsabile della protezione 

dei dati (art. 37 del RGPD);

-  n. 3 casi di omessa o inidonea informativa per dati che non siano stati ottenuti 

presso l’interessato (art. 14 del RGPD);

-  n. 2 casi di violazione delle condizioni applicabili al consenso dei minori in 

relazione ai servizi della società dell’informazione (art. 8 del RGPD);

-  n. 1 caso di violazione relativa al trattamento di categorie particolari di dati 

personali (art. 9 del RGPD);

-  n. 1 caso di violazione del principio di responsabilità del titolare del tratta-

mento (art. 24 del RGPD);

-  n. 1 caso di mancata adozione di misure tecniche e organizzative adeguate a 

garantire un livello di sicurezza adeguato al rischio (art. 32 del RGPD).

Alcune di tali violazioni hanno riguardato il trattamento di dati personali di sog-
getti minori di età effettuato ai fini dello svolgimento dell’attività di marketing; in 
particolare, è stata rilevata la non conformità del trattamento all’art. 8, par. 3, del 
RGPD e all’art. 2-quinquies, d.lgs. n. 101/2018, in ragione del fatto che il titolare 
del trattamento non aveva provveduto all’adozione di meccanismi di verifica dell’età 
dell’utente minorenne (cfr. linee guida 05/2020 sul consenso adottate il 4 maggio 
2020, punto 7.1.3).

203

RELAZIONE 2020II1919.2. Riscossione coattiva delle sanzioni 

Come accennato, il decreto legislativo n. 101/2018 ha introdotto talune impor-
tanti novità anche in relazione alla definizione agevolata delle violazioni in materia 
di protezione dei dati personali, a decorrere dal 19 settembre 2018. L’art. 18 del 
citato decreto, in particolare, ha consentito la definizione in maniera agevolata di 
taluni procedimenti sanzionatori (riguardanti le violazioni degli artt. 161, 162, 162-
bis, 162-ter, 163, 164, 164-bis, comma 2, 33 e 162, comma 2-bis, del Codice) non 
ancora definiti al 25 maggio 2018.

Alla data di entrata in vigore del decreto, rientravano nell’ambito di applicazio-
ne dello stesso circa n. 1.688 procedimenti sanzionatori, per un totale complessivo 
di importi contestati pari a 26.955.734 euro. In relazione a tali procedimenti era 
quindi ammesso il pagamento in misura ridotta, entro novanta giorni dalla data di 
entrata in vigore del decreto legislativo n. 101/2018 (pertanto, entro il 18 dicembre 
2018), di una somma pari a due quinti del minimo edittale. 

In  realtà,  tale  procedura  di  definizione  agevolata  non  ha  registrato  un’elevata 
adesione da parte dei soggetti coinvolti e solo un ristretto numero di soggetti ha 
presentato nuove memorie difensive entro il termine del 16 febbraio 2019, previsto 
dall’art. 18, d.lgs. n. 101/2018.

Ciò ha comportato che, nel corso del 2020, l’Autorità ha effettuato ulteriori n. 
308  iscrizioni  a  ruolo  relativamente  ai  residui  procedimenti  sanzionatori  definiti 
automaticamente per effetto delle previsioni di cui al citato art. 18 (in ragione del 
mancato esercizio della facoltà di definizione agevolata o di presentazione di nuove 
memorie da parte dei trasgressori). In relazione a tali procedimenti, l’importo com-
plessivamente iscritto a ruolo nel 2020 è stato pari a 5.414.800 euro. 

Ricapitolando, l’attuazione delle disposizioni relative al mancato esercizio da par-
te dei trasgressori della facoltà di definizione agevolata dei procedimenti sanzionatori 
pendenti, prevista dall’art. 18, d.lgs. n. 101/2018, ha condotto, complessivamente, 
alla chiusura di n. 1.094 procedimenti sanzionatori ed alla conseguente iscrizione a 
ruolo delle sanzioni dovute per un totale pari a euro 17.345.867. 

Oltre a quanto sopra evidenziato, l’Autorità ha provveduto ad avviare la riscossio-
ne coattiva delle sanzioni irrogate con alcuni provvedimenti di ordinanza-ingiunzio-
ne, prevalentemente a seguito di decisioni favorevoli adottate dall’Autorità giudizia-
ria presso la quale gli stessi erano stati impugnati (cfr. par. 20.3). 

19.3. Versamenti relativi alle sanzioni amministrative 

Il totale incassato nel 2020 sul capitolo del Tesoro per sanzioni comminate dal 
Garante è pari a € 38.448.895,38. Di questi, € 2.185.782,06 vengono dalla riscos-
sione coattiva e € 36.263.113,32 da pagamenti spontanei dei contravventori.

Gli importi relativi alle sanzioni applicate dal Garante sono versati sul bilancio 
dello Stato. Sulla base di quanto previsto dall’art. 166, comma 7, del Codice, tali 
proventi, nella misura del 50% del totale annuo, sono riassegnati al fondo stanziato 
per  le  spese  di  funzionamento  dell’Autorità  previsto  dall’art.  156,  comma  8,  del 
Codice, per essere destinati alle specifiche attività di sensibilizzazione ed ispettive, 
nonché di attuazione del RGPD.

204

L’ATTIVITÀ SVOLTA DAL GARANTEII1919.4. Il quadro sanzionatorio introdotto dal RGPD

La complessiva riforma della normativa in materia di protezione dati si caratteriz-
za, come è noto, per un più rigoroso assetto delle sanzioni amministrative pecuniarie 
che rappresentano un elemento centrale con il quale le autorità di controllo − come 
pure accaduto al Garante in talune occasioni nel corso del 2020 (cfr., in particolare, 
par. 11.1) − possono articolare le misure correttive a fronte delle violazioni poste 
in essere da parte del titolare o del responsabile del trattamento. Se una puntuale 
ricostruzione del nuovo assetto normativo con riguardo alle sanzioni è rinvenibile 
nella Relazione 2018 (alla quale si fa pertanto rinvio: cfr. p. 181) merita qui rilevare 
che l’applicazione coerente nella cornice europea delle norme in materia di sanzioni 
amministrative pecuniarie rappresenta un elemento cruciale del nuovo regime intro-
dotto dal RGPD.

In tale prospettiva, ai sensi dell’art. 70, par. 1, lett. e), del RGPD, il Comitato 
ha la facoltà di pubblicare linee guida, raccomandazioni e curare la redazione delle 
migliori prassi al fine di promuovere l’applicazione coerente del RGPD; più preci-
samente, l’art. 70, par. 1, lett. k), del RGPD, specifica che è prevista l’elaborazione 
di linee guida riguardanti la previsione di sanzioni amministrative pecuniarie. A tal 
fine, l’Autorità partecipa attivamente alla Task force fining istituita ai fini della predi-
sposizione di tali linee guida nell’ambito dei lavori del Comitato per un’armonizzata 
applicazione dei criteri di valutazione fissati dall’art. 83, par. 2, del RGPD.

205

RELAZIONE 2020II1920

Il contenzioso giurisdizionale

20.1. Considerazioni generali

Tutte le controversie che riguardano l’applicazione della normativa in materia di 
protezione dei dati personali devono essere notificate al Garante, anche se non sono 
relative all’impugnazione di provvedimenti dell’Autorità (art. 152 del Codice e art. 
10, comma 6, d.lgs. n. 150/2011, come modificato dall’art. 17, d.lgs. n. 101/2018).
Gli effetti di tali disposizioni hanno inciso notevolmente sul numero delle noti-
fiche effettuate al Garante relative a tale tipologia di giudizi: a fronte dei 16 ricorsi 
notificati nel 2018 e dei 49 nel 2019, nel 2020 sono stati notificati all’Autorità e da 
questa trattati 56 ricorsi.

Permane comunque la rilevanza dell’obbligo per le cancellerie − purtroppo non 
sempre puntualmente adempiuto − di trasmettere al Garante copia dei provvedi-
menti emessi dall’Autorità giudiziaria in relazione a quanto previsto dal Codice o in 
materia di criminalità informatica (art. 154, comma 6, del Codice).

Salvo quanto si dirà al par. 20.4, tale strumento, unitamente alle notifiche dei 
ricorsi, è funzionale al monitoraggio dell’evoluzione della giurisprudenza in materia 
di protezione dei dati personali e consente altresì di assolvere al meglio il compito di 
“consulenza” a vantaggio di Parlamento e Governo segnalando gli interventi norma-
tivi ritenuti necessari per la tutela dei diritti degli interessati (come previsto dall’art. 
154, comma 1, lett. f ), del Codice).

20.2. I profili procedurali

In tema di incompetenza funzionale si sono avute due pronunce. In un primo 
caso, la Corte di appello di Firenze, con sentenza 23 dicembre 2019, n. 3102, deci-
dendo sull’impugnazione di una sentenza del Tribunale di Prato in relazione all’omes-
so rispetto dell’obbligo di notificazione del trattamento di dati biometrici, ha dichia-
rato l’inammissibilità dell’appello, in quanto, ai sensi dell’art. 152, comma 13, d.lgs. 
n. 196/2003, avverso la sentenza si sarebbe dovuto proporre ricorso per cassazione.

In un altro caso, la Corte di cassazione ha dichiarato inammissibile il ricorso pro-
posto dal Garante a seguito dell’annullamento di una cartella di pagamento emessa 
a  carico  di  una  società  per  omessa  informativa,  poiché  la  diretta  ricorribilità  per 
cassazione  è  prevista  per  le  controversie  relative  all’applicazione  delle  disposizioni 
del Codice e non, come nel caso di specie, per quelle relative alla riscossione della 
relativa sanzione alla quale si applica la disciplina generale della responsabilità am-
ministrativa prevista (in generale) dalla legge n. 689/1981.

Non si sono riscontrate pronunce che hanno dichiarato un difetto di competenza 

territoriale né per materia.

20.3. Le opposizioni ai provvedimenti del Garante

L’anno 2020 ha registrato un notevole incremento nella proposizione delle op-
posizioni a provvedimenti dell’Autorità, 171 a fronte dei 109 ricorsi del 2019. Di 

206

L’ATTIVITÀ SVOLTA DAL GARANTEIIOpposizioni a 
ordinanze-ingiunzioni

Definizione agevolata 
delle violazioni

queste, 130, di cui 119 cartelle esattoriali emesse ex art. 18 d.lgs. n. 101/2018, si 
riferiscono a opposizioni a ordinanze-ingiunzioni, in sensibile crescita rispetto alle 
50 del 2019. Di seguito si dà conto delle sentenze di maggior rilievo.

Complessivamente l’Autorità, avuto notizia di 56 decisioni giurisdizionali rela-
tive a opposizioni a provvedimenti del Garante (delle quali 33 relative a ordinanze- 
ingiunzioni, di cui 11 cartelle di pagamento), si è sempre costituita tramite l’Avvo-
catura dello Stato territorialmente competente.

Tra le decisioni che hanno avuto ad oggetto cartelle esattoriali emesse ai sensi 
dell’art. 18, d.lgs. n. 101/2018, in un caso il Tribunale di Bologna, con sentenza 9 
giugno 2020, n. 863, ha respinto il ricorso proposto ex artt. 152, d.lgs. n. 196/2013 
e 10, comma 3, d.lgs. n. 150/2011 da un ente ospedaliero avverso la cartella esat-
toriale, notificata al suddetto istituto ed emessa dall’Agenzia delle entrate, nonché 
avverso l’atto di contestazione del Garante del 19 marzo 2018, trasformatosi in ordi-
nanza-ingiunzione ai sensi dell’art. 18, d.lgs. n. 101/2018. Nella fattispecie, circa la 
richiesta di disapplicazione del menzionato art. 18, il giudice ha confermato la linea 
difensiva  proposta  dall’Autorità  escludendo  che  il  meccanismo  ivi  previsto  possa 
costituire una violazione del diritto di difesa poiché le esigenze di semplificazione e 
di deflazione delle impugnazioni avverso le violazioni alla disciplina della protezio-
ne dei dati personali rappresentate dalla normativa introdotta sono state affiancate 
dall’attribuzione al contravventore della facoltà di scelta se pagare una sanzione in 
misura ridotta pari ai due quinti del minimo e porre fine al procedimento, ovvero 
esercitare pienamente il suo diritto di difesa presentando al Garante una ulteriore 
memoria difensiva, che modificasse ovvero anche meramente ripercorresse le argo-
mentazioni già svolte nella precedente memoria prima di presentare eventualmente 
ricorso all’Autorità giurisdizionale. Secondo il Tribunale, la circostanza che il ricor-
rente non si sia avvalso delle molteplici facoltà che la legge ha previsto va ascritta 
a esclusiva responsabilità dello stesso, non potendo l’opponente lamentare la non 
conoscenza della norma in esame, poiché secondo la costante giurisprudenza suc-
cessiva alla sentenza della Corte costituzionale n. 364/1988, l’ignoranza della legge 
è scusabile quando è inevitabile ed in questo caso il testo del d.lgs. n. 101/2018 
è  stato  pubblicato  in  G.U.  4  settembre  2018,  n.  205.  Peraltro,  con  comunicato 
stampa del 1° ottobre 2018 il Garante aveva altresì fornito indicazioni operative per 
chiarire ai soggetti pubblici e privati come usufruire della definizione agevolata dei 
procedimenti sanzionatori pendenti. Alla luce delle sopra esposte considerazioni, il 
Tribunale ha concluso che l’art. 18, d.lgs. n. 101/2018 non si pone in contrasto con 
il RGPD.

Per le medesime ragioni, il Tribunale ha ritenuto manifestamente infondata la 
prospettata eccezione di illegittimità costituzionale dell’art. 18, d.lgs. n. 101/2018 
− nella parte in cui prevede che l’atto con il quale sono stati notificati gli estremi 
della violazione o l’atto di contestazione immediata di cui all’art. 14, l. n. 689/1981 
assuma il valore di ordinanza-ingiunzione e nella parte in cui ammette la sola facoltà 
(e non l’obbligatorietà) della notifica del provvedimento stesso − per violazione degli 
artt. 3, 23, 24, 25, 97, 111 Cost. e 6 CEDU. 

Rispetto a quanto rilevato in precedenza, il Tribunale ha solo aggiunto che “la 
delega è stata conferita in termini ragionevolmente ampi per consentire un adegua-
mento al Regolamento 679/2016 dell’Unione europea dell’intero quadro normativo 
nazionale  e  in  particolare  del  sistema  sanzionatorio  con  la  previsione  di  sanzioni 
penali, civili e amministrative efficaci, dissuasive e proporzionate alla gravità delle 
violazioni. Dunque, non appare censurabile per eccesso di delega l’art. 18, che preve-
de, con finalità deflattiva, la possibilità per il contravventore di definire le infrazioni 
pregresse in modo particolarmente vantaggioso economicamente e comunque con 

207

RELAZIONE 2020II20la  piena  salvaguardia  del  diritto  di  difesa,  con  il  solo  onere  di  inviare  una  nuova 
memoria difensiva”. 

Sulla base delle stesse argomentazioni il Tribunale ha ritenuto poi inammissibili 
le doglianze di merito prospettate dall’istituto con specifico riferimento all’ordinan-
za-ingiunzione ex art. 18, d.lgs. n. 101/2018; non essendo stata pagata la sanzione 
in misura ridotta, né presentate le memorie, il verbale di contestazione ha assunto 
infatti “il valore dell’ordinanza-ingiunzione” di cui all’art. 18, l. n. 689/1981, senza 
obbligo di ulteriore notificazione.

In linea con la decisione testé sintetizzata, lo stesso Tribunale di Bologna, con 
sentenza del 9 giugno 2020, n. 862, ha rigettato il ricorso presentato da una so-
cietà avverso altra cartella di pagamento. Nella fattispecie, il Tribunale si è pronun-
ciato  in  via  preliminare  sull’applicabilità  alla  vicenda  in  esame  dell’art.  18,  d.lgs. 
n. 101/2018 e sull’intervenuta prescrizione del diritto a riscuotere del Garante. Il 
Tribunale ha poi escluso la fondatezza della doglianza avanzata dalla ricorrente in 
ordine alla presunta violazione del diritto di difesa, ritenendo che l’art. 18, d.lgs. n. 
101/2018 non si pone in contrasto con il RGPD. Per le medesime ragioni illustrate 
con sentenza n. 683/2020, il Tribunale non ha poi accolto le doglianze della società 
relative alla lamentata omessa notificazione dell’ordinanza-ingiunzione e alla man-
canza del titolo esecutivo.

Argomentazioni similari sono state esposte dal Tribunale di Milano, con sentenza 
del 10 dicembre 2020, che ha dichiarato inammissibile il ricorso presentato da un 
comune avverso una cartella di pagamento, non ritenendo, preliminarmente, rav-
visabile nel meccanismo previsto dall’art. 18, d.lgs. n. 101/2018, la violazione dei 
principi di cui agli artt. 18, l. n. 689/1981 e 3, l. n. 21/1990, essendo pienamente 
garantiti il contraddittorio e l’obbligo di motivazione da parte del Garante. Anche 
la questione di costituzionalità dell’art. 18, d.lgs. n. 101/2018 non è stata ritenuta 
configurabile in relazione all’eccesso di delega ai sensi dell’art. 13, l. n. 163/2017.

Infine, tenuto conto della data del deposito del ricorso, il giudice lo ha considera-
to tardivo e, dunque, inammissibile, poiché il Garante è esentato, ai sensi del citato 
art. 18, dall’onere di provvedere alla notifica del provvedimento, che assume il valore 
di ordinanza-ingiunzione decorso il termine di cui al comma 1 della medesima nor-
ma (novanta giorni dalla data di entrata in vigore del decreto legislativo).

Sulla stessa linea, il Tribunale di Verona ha respinto un ricorso proposto da un 
centro diagnostico specialistico ritenendo infondata la contestazione circa l’illegitti-
mità del procedimento amministrativo sanzionatorio conclusosi senza l’adozione di 
un provvedimento formale, in quanto ha ritenuto applicabile nel caso de quo l’art. 
18, d.lgs. n. 101/2018, poiché la società ricorrente non ha provveduto al pagamento 
della sanzione comminata nel verbale di accertamento, né nella misura ridotta né per 
l’intero, e non ha presentato una nuova memoria difensiva, non potendosi conside-
rare tale quella presentata dalla ricorrente prima dell’entrata in vigore della suddetta 
norma (15 ottobre 2020, n. 1588).

Di diverso orientamento, la decisione del Tribunale di Verbania che, in un ricorso 
avverso una cartella esattoriale proposto da una società, ha ritenuto che la trasfor-
mazione del verbale di contestazione in ordinanza-ingiunzione prevista dall’art. 18, 
d.lgs. n. 101/2018, avrebbe potuto essere evitata, oltre che con il pagamento della 
sanzione in misura ridotta, con la produzione di nuove memorie, intendendosi per 
tali  anche  quelle  depositate  tempestivamente  (rispetto  alla  notifica  del  verbale  di 
contestazione) nel procedimento sanzionatorio, come avvenuto nel caso di specie. 
Pertanto, il ricorso è stato accolto e la cartella annullata per inesistenza di un’ordi-
nanza-ingiunzione su cui fondare il ruolo esecutivo (9 settembre 2020, n. 385).

In altra sentenza, il Tribunale di Cremona, nel giudizio proposto da un comune 

208

L’ATTIVITÀ SVOLTA DAL GARANTEII20avverso una cartella esattoriale, ha ritenuto che la mancata determinazione dell’im-
porto dovuto a titolo di sanzione nell’atto di contestazione (nel caso di specie conte-
nente solo il minimo e il massimo previsti per la violazione rilevata) rende necessaria 
l’adozione da parte del Garante di un provvedimento di ordinanza-ingiunzione per 
quantificare l’importo stesso al fine di definire il procedimento ai sensi dell’art 16, 
l. n. 689/1981, come indicato nelle FAQ relative all’interpretazione ed applicazione 
dello speciale procedimento introdotto dal d.lgs. n. 101/2018 pubblicate nel sito 
dell’Autorità.

Secondo  il  giudice,  la  quantificazione  e  l’irrogazione  rimessi  ad  un  successivo 
atto mai notificato hanno lasciato il ricorrente privo della possibilità di esercitare 
compiutamente il diritto di difesa e di tutela giurisdizionale contro gli atti della p.a. 
garantiti dagli artt. 24 e 113 Cost.; con ciò gravemente inficiando l’intero procedi-
mento sanzionatorio e per l’effetto privando la cartella esattoriale impugnata di un 
legittimo fondamento giuridico.

In tal senso, la cartella risulta in concreto essere il primo atto idoneo a porre il 
soggetto in grado di esercitare validamente il proprio diritto di difesa e pertanto, in 
considerazione delle motivazioni suesposte, il ricorso è stato accolto disponendo la 
nullità della cartella esattoriale (8 settembre 2020, n. 366).

Altra decisione ha accolto il ricorso proposto da una società avverso la cartella 
esattoriale  emessa  per  omessa  informativa  in  quanto  la  condotta  prevista  nell’art. 
161, d.lgs. n. 196/2003 e contestata con avviso di accertamento effettuato nell’anno 
2014 non è più sanzionata in via amministrativa, essendo stato tale articolo di legge 
abrogato dal successivo d.lgs. n. 101/2018 e spiegando la suddetta abrogazione ef-
fetti retroattivi. Avverso tale decisione pende giudizio in Cassazione (Trib. Macerata, 
18 novembre 2020, n. 15).

Con sentenza 3 settembre 2020, n. 18288, la Corte di cassazione è intervenuta 
sulla questione del cumulo delle sanzioni con riferimento al regime sanzionatorio 
antecedente a quello introdotto con il RGPD. In particolare, la Cassazione, in rifor-
ma della sentenza di primo grado e confermando il provvedimento del 5 dicembre 
2013, n. 549 (doc. web n. 2954335), ha stabilito che la fattispecie prevista dall’art. 
164-bis, comma 2, del Codice costituisce non un’ipotesi aggravata rispetto alle viola-
zioni semplici ivi richiamate, ma una figura di illecito del tutto autonoma, atteso che 
essa prevede la possibilità che vengano infrante dal contravventore, anche con più 
azioni e in tempi diversi, una pluralità di ipotesi semplici, unitariamente considerate 
dalla norma con riferimento a “banche di dati di particolare rilevanza o dimensioni”, 
sicché, in caso di concorso di violazioni di altre disposizioni unitamente a quella in 
esame, ne deriva un’ipotesi di cumulo materiale delle sanzioni amministrative. Tale 
orientamento era stato già espresso dalla Cassazione nella sentenza n. 17143/2016.
Alcune sentenze hanno avuto ad oggetto ordinanze-ingiunzioni emesse nei con-
fronti dei medici di base per la violazione delle misure di sicurezza indicate nell’art. 
33 del Codice, avendo i sanitari interessati consentito al collega medico in sostitu-
zione di accedere al sistema informatico (denominato TS-progetto tessera sanitaria, 
attraverso l’applicativo FPF), fornendo allo stesso user id e password di accesso e con-
sentendo così il rilascio di certificati medici telematici con credenziali non proprie.

Nei  casi  in  esame  i  giudici  hanno  rilevato  che  il  medico,  “assumendo  la  veste 
giuridica di titolare ai sensi dell’art. 4, comma 1, lett. f ), del Codice […] avrebbe 
dovuto fornire al medico sostituto diverse credenziali di accesso applicativo”, doven-
dosi attenere al disciplinare tecnico contenuto nell’allegato B) del Codice, in base al 
quale “ad ogni incaricato sono assegnate o associate individualmente una o più cre-
denziali per l’autenticazione […] 6. Il codice per l’identificazione, laddove utilizzato, 
non può essere assegnato ad altri incaricati, neppure in tempi diversi” (Trib. Roma, 

209

Cumulo materiale delle 
sanzioni

Misure di sicurezza e 
medici di base

RELAZIONE 2020II20Trasparenza
amministrativa

Informativa e consenso

15 gennaio 2019, n. 24202; 7 gennaio 2020, n. 279 e n. 300; 15 gennaio 2020, n. 
34346; 22 gennaio 2020, n. 445 e 12 marzo 2020, n. 3798 che hanno confermato, 
rispettivamente, le ordinanze-ingiunzioni 16 maggio 2018, n. 302; 3 maggio 2018, 
n. 263; 22 maggio 2018, nn. 332, 333, 336 e 343).

Tre pronunce hanno riguardato la pubblicazione di dati nei siti web di ammini-

strazioni pubbliche.

In un primo caso, il Tribunale di Parma, nel giudizio di rinvio dopo la cassazio-
ne della sentenza di primo grado (Cass. 7 agosto 2019, n. 21148, pronunciatasi in 
relazione a Trib. Parma, 22 dicembre 2017, n. 1651), ha accolto il ricorso di un co-
mune avverso il provvedimento del 25 giugno 2015, n. 382 (doc. web n. 4242968), 
ravvisando la base normativa della pubblicazione nel sito web dello stesso di dati per-
sonali riferiti ai candidati non ammessi ad un concorso, al fine di assicurare la traspa-
renza ed efficienza della procedura di reclutamento, nell’art. 19, d.lgs. n. 165/2001, 
ritenendo rispettato il principio di proporzionalità in ragione del contenuto delle 
informazioni pubblicate (24 giugno 2020, n. 575). Avverso la decisione è stato pre-
sentato ricorso alla Corte di cassazione.

In altro caso, la Corte di cassazione, confermando la sentenza del Tribunale di 
Sciacca del 6 giugno 2016, n. 308, di rigetto del ricorso proposto da un comune che 
aveva mantenuto visibili sul proprio albo pretorio online per oltre un anno, e quindi 
oltre il termine di legge di quindici giorni, determinazioni dirigenziali contenenti 
dati personali di una dipendente, ha statuito che, a fronte del fatto che il comune si 
fosse avvalso dell’opera di un consulente esterno per configurare il sito internet in 
conformità alla normativa vigente, il titolare del trattamento è la persona giuridica, 
non il legale rappresentante o l’amministratore, e che il Codice deroga al principio 
della imputabilità personale della sanzione di cui alla legge n. 689/1981, configuran-
do nello specifico regime sanzionatorio ivi dettato un’autonoma responsabilità della 
persona giuridica.

Tale responsabilità non può ritenersi oggettiva ma, analogamente a quanto previ-
sto dal d.lgs. n. 231/2000 in tema di responsabilità da reato degli enti, va configurata 
come “colpa di organizzazione”, da intendersi, in senso normativo, come rimprovero 
derivante dall’inottemperanza da parte dell’ente dell’obbligo di adottare le cautele, 
organizzative e gestionali, necessarie a prevenire la commissione degli illeciti (cfr. sez. 
un. penali n. 38343/2014). È stato confermato, pertanto, il provvedimento del 26 
marzo 2015, n. 193 (doc. web n. 4000337).

In altro caso, il Tribunale di Vallo della Lucania ha confermato l’ordinanza-in-
giunzione 19 febbraio 2015, n. 101 (doc. web n. 3986654) con cui il Garante ha 
sanzionato un comune per aver posto in essere un illecito trattamento di dati per-
sonali attraverso la pubblicazione, sul sito web istituzionale, di ordinanze sindaca-
li con le quali venivano disposti trattamenti sanitari obbligatori, con l’indicazione 
dell’identità degli interessati e dei motivi dei ricoveri. Il Tribunale ha precisato che, 
nel  caso  in  cui  il  trattamento  dei  dati  personali  venga  effettuato  da  una  persona 
giuridica, la titolarità si innesta in capo alla medesima nel suo complesso e non alla 
persona fisica cui materialmente sia demandato, quale organo della persona giuridi-
ca, lo svolgimento di una determinata attività; titolare del trattamento è, dunque, la 
persona giuridica.

Una pronuncia ha confermato la sanzione comminata ad una società con il prov-
vedimento del 9 novembre 2017, n. 464 (doc. web n. 7830163) per aver omesso di 
rendere l’informativa tramite il proprio sito internet, ritenendo che la circostanza ad-
dotta dalla ricorrente, secondo cui il titolare del trattamento si fosse avvalso di terzi 
non investiti dell’incarico di responsabili nello svolgere le attività che implicano rac-
colta di dati personali, non esime il titolare da responsabilità per l’eventuale inade-

210

L’ATTIVITÀ SVOLTA DAL GARANTEII20guatezza dell’opera dagli stessi prestata. È stata invece annullata la sanzione irrogata 
alla medesima società per avere conservato le immagini riprese dal proprio impianto 
di videosorveglianza per un periodo superiore di dieci giorni a quello consentito, 
poiché il provvedimento generale 8 aprile 2010 emesso dal Garante in materia di 
videosorveglianza, avendo portata generale e astratta ed essendo finalizzato a dettare 
le linee guida applicabili alla materia in esame, non appare presidiato dalla sanzione 
di cui all’art. 162, comma 2-ter, applicata a carico dell’istante (Trib. Napoli, sez. dist. 
di Ischia, 30 novembre 2020, n. 158).

In materia di consenso, in sede di riassunzione ex art. 392 c.p.c. è stato rigettato 
il ricorso in opposizione avverso l’ordinanza-ingiunzione 20 giugno 2013, n. 304 
(doc. web n. 2629849) per la violazione degli artt. 23 e 24 del Codice da parte di 
una società che aveva omesso di documentare la richiesta di consenso al trattamento 
dei dati personali sensibili dei clienti delle sue strutture termali.

Per quanto riguarda il rito, alla luce dell’ordinanza della Corte di cassazione n. 
25671/2018, il giudice ha considerato che, ai fini dell’esame del ricorso in opposi-
zione a ordinanza-ingiunzione e dell’eventuale rigetto dello stesso, non è necessaria 
la produzione in giudizio del verbale di contestazione ad opera dell’amministrazione 
opposta,  pur  sempre  gravata  degli  oneri  probatori  dell’attore  sostanziale,  essendo 
compito del giudice valutare la fondatezza della sanzione irrogata alla luce della re-
stante documentazione in atti e, in particolare, del verbale delle operazioni di accer-
tamento in base al quale è stata poi formulata la contestazione. Nella specie, dagli 
atti non risultava la documentazione relativa all’acquisizione del consenso, essendo 
insufficiente l’informativa con la quale si comunicava la necessità del conferimento 
dei dati per poter eseguire correttamente la prestazione e la circostanza che il loro 
mancato conferimento avrebbe potuto comportare la mancata erogazione del servi-
zio.

Il Tribunale di Roma, nel confermare le ordinanze-ingiunzioni del Garante del 
26  luglio  2018,  nn.  442  e  443  (docc.  web  nn.  9052099  e  9054309)  emesse  nei 
confronti di una società per l’invio di comunicazioni promozionali alla casella Pec di 
diversi professionisti in assenza di specifico consenso degli stessi, ha ritenuto ormai 
preclusa la valutazione dell’illegittimità della contestazione, essendo spirato il termi-
ne per impugnare l’atto presupposto, accogliendo quindi le sole doglianze relative ai 
vizi formali delle impugnate ordinanze di applicazione delle sanzioni amministrati-
ve. Nel merito, si è ribadito che l’agevole reperibilità degli indirizzi Pec utilizzati non 
giustifica il loro trattamento per qualsiasi scopo ma solo per le finalità che ne hanno 
determinato la pubblicazione; in proposito, si è affermato che la libera consultabilità 
in via telematica degli indirizzi Pec non implica la legittimità della diversa attività 
di estrazione degli stessi, consentita alle sole p.a. per le comunicazioni relative agli 
adempimenti di loro competenza. Tale utilizzo, disciplinato dall’ordinamento, ri-
schia di essere pregiudicato dall’invio di comunicazioni promozionali che esulano 
dalle finalità per le quali sono resi disponibili gli indirizzi Pec, ponendosi in vio-
lazione dei principi di correttezza e liceità delle operazioni di trattamento, come è 
avvenuto nel caso di specie con l’estrazione massiva di indirizzi Pec per l’invio di 
comunicazioni con finalità promozionale (18 dicembre 2019, n. 24555).

In  una  pronuncia,  confermando  il  provvedimento  dell’11  aprile  2019,  n.  95 
(doc. web n. 9116053), avente ad oggetto i trattamenti di dati personali effettuati 
da una società nell’ambito della sua attività di marketing/teleselling svolta tramite call 
center per conto di più committenti, il Tribunale di Vibo Valentia ha evidenziato 
l’importanza  di  rendere  un’idonea  informativa  e  di  ottenere  il  consenso  al  tratta-
mento da parte degli interessati che non può ritenersi soddisfatto dalla compilazione 
manuale dell’operatore sulla scorta delle dichiarazioni verbali rese, ma deve risultare 

211

RELAZIONE 2020II20Controllo a distanza
dei lavoratori

Profilazione

su supporto materiale che consenta di acclarare che effettivamente esso è stato reso; 
l’assenza della registrazione, che in teoria avrebbe permesso di accertare quantomeno 
il consenso verbale, impedisce tale accertamento (5 marzo 2020, n. 172).

In due casi il Tribunale di Sondrio ha accolto, con motivazioni pressoché identi-
che, i ricorsi con i quali due società hanno impugnato, rispettivamente, le sanzioni 
loro comminate dal Garante con i provvedimenti 21 giugno 2018, n. 393 e 14 giu-
gno 2018, n. 386 (docc. web nn. 9039215 e 9038679) per omessa notificazione ai 
sensi dell’art. 37, comma 1, lett. a), d.lgs. n. 196/2003 in riferimento ad un sistema 
di geolocalizzazione installato a bordo dei mezzi. Il Tribunale, con le decisioni di cui 
si tratta, ha ritenuto che le ricorrenti non fossero titolari del trattamento, in quanto il 
sistema di geolocalizzazione a bordo dei propri mezzi, che avrebbe imposto l’obbligo 
di notifica, era in capo ad una terza società, che in realtà lo avrebbe fornito ed istalla-
to, ritenendo assorbite dall’accoglimento nel merito tutte le altre questioni sollevate 
dall’Autorità (sentenze 2 novembre 2020).

Un caso ha avuto ad oggetto la violazione delle disposizioni degli artt. 13, 20 e 
37 del Codice da parte di un istituto previdenziale per aver fatto uso di un software 
che attribuisce in modo automatico un punteggio convenzionale ai certificati medici 
prodotti dai lavoratori al fine di indirizzare in modo mirato e più efficiente il sistema 
dei controlli medico-legali. A fronte dell’avvio di una interlocuzione da parte del 
Garante e delle contestazioni da questi elevate, l’ente ha sospeso l’utilizzo del siste-
ma; pur non essendo stato emesso alcun provvedimento prescrittivo o inibitorio, si 
è dato corso al procedimento sanzionatorio.

Le condotte sanzionate dal Garante si riferiscono al sistema normativo previgente 
all’entrata in vigore del d.lgs. n. 101/2018 e si sono sostanziate nell’avere effettuato 
un  trattamento  dei  dati  sensibili  senza  aver  fornito  idonea  informativa;  nell’aver 
effettuato un trattamento illecito di dati personali, anche idonei a rivelare lo stato 
di salute in mancanza dei necessari presupposti e nell’aver effettuato attività di pro-
filazione con i dati personali dei lavoratori, anche idonei a rivelare lo stato di salute, 
senza notificare preventivamente tale trattamento all’Autorità.

Nel confermare il provvedimento ingiuntivo del 29 novembre 2018, n. 492 (doc. 
web n. 9078812), il Tribunale, in riferimento alla questione della titolarità del trat-
tamento, ha richiamato l’indirizzo manifestato dalle Sezioni Unite della Cassazione 
(22 settembre 2017, n. 22082). 

Riguardo all’eccezione di prescrizione dell’illecito di cui all’art. 37, in linea con 
la giurisprudenza in tema di sanzioni amministrative, ha ribadito che la permanenza 
dell’illecito omissivo è configurabile con riferimento a quelle condotte che l’autore 
avrebbe potuto porre in essere utilmente anche dopo la prima omissione (v. Cass. 
civ., Sez. II, 31 maggio 2019, n. 15025), situazione che certamente si attaglia al caso 
di specie. 

Circa poi il riferimento all’attività di controllo demandata all’istituto previden-
ziale, il medesimo Tribunale ha evidenziato come nel caso considerato non rilevasse 
l’attività di controllo medico-legale, quanto la valutazione della specifica operazione 
di raccolta di dati, prodromica al controllo ed indubbiamente funzionale ad una sua 
maggiore efficienza, ma non dovuta per legge né necessitata, sì da doversi escludere 
la ricorrenza dell’esimente di cui all’art. 24 del Codice. 

È stata altresì ritenuta non condivisibile l’argomentazione dell’ente previdenziale 
secondo cui il trattamento della sola frequenza e durata delle malattie (priva delle 
relative diagnosi) non determinerebbe un trattamento dei dati riferiti allo stato di 
salute degli interessati. 

Altrettanto ha stabilito in relazione all’asserita assenza di attività idonea a pro-
filare l’utenza oggetto di detto trattamento, rimandando sul punto alla definizione 

212

L’ATTIVITÀ SVOLTA DAL GARANTEII20di profilazione contenuta nel RGPD. Nel caso di specie si è con ogni evidenza di 
fronte ad una raccolta di dati idonei a definire un profilo dell’interessato, trattati con 
strumenti  elettronici,  attraverso  una  procedura  funzionale  ma  non  indispensabile 
alla realizzazione degli scopi dell’Ente.

Infine, per quanto concerne l’asserito mancato accesso alla definizione agevolata 
di cui all’art. 18, d.lgs. n. 101/2018, è stato sottolineato che tale agevolazione ha ad 
oggetto i procedimenti sanzionatori pendenti alla data di applicazione del RGPD 
(non ricorrente nel caso di specie). Sulla vicenda pende ricorso in Cassazione.

In  un’altra  pronuncia,  che  ha  confermato  l’ordinanza-ingiunzione  del  22  feb-
braio 2018, n. 106 (doc. web n. 8995033) nei confronti di una società che aveva 
installato un sistema biometrico basato sulla rilevazione delle impronte digitali per 
la registrazione della presenza dei dipendenti, omettendo l’assolvimento sia dell’ob-
bligo di presentazione di apposita istanza di verifica preliminare per il trattamento 
dei dati biometrici, sia dell’obbligo di notificazione al Garante, il Tribunale di Biella, 
con sentenza del 3 marzo 2020, n. 4, ritenuto irrilevante qualsivoglia rapporto ne-
goziale interno tra la società e l’impresa venditrice del dispositivo, ha precisato che 
la responsabilità dell’autore dell’infrazione non è esclusa dal mero stato di ignoranza 
sul precetto normativo o sulla sanzione, occorrendo che “tale stato sia incolpevole, 
cioè  non  superabile  dall’interessato  con  l’uso  dell’ordinaria  diligenza”  (Cass.  civ., 
Sez. II, 28 febbraio 2019, n. 6018). Escludendo la scusabilità dell’errore sul fatto de-
dotto dalla società, il Tribunale ha ritenuto l’osservanza degli obblighi in questione 
condotta esigibile da parte della società anche in ragione della posizione di garanzia 
ricoperta dal datore di lavoro quale titolare del trattamento dei dati personali dei 
propri dipendenti, a fortiori, in considerazione della “professionalità qualificata” del-
lo stesso.

Nel confermare l’ordinanza-ingiunzione del 13 gennaio 2011, n. 9 (doc. web n. 
1893533), il Tribunale di Torre Annunziata, con sentenza 20 febbraio 2020, n. 424, 
ha ritenuto ammissibile la domanda di querela di falso incidentale all’interno del 
giudizio di opposizione ad ordinanza-ingiunzione, “avendo il querelante impugnato 
il verbale di accertamento perché ritenuto privo della descrizione di fatti rilevanti ai 
fini della emanazione dell’ordinanza-ingiunzione opposta” (Cass. civ., 3705/2013; v. 
anche Cass. civ., Sez. un., n. 17355/2009), rigettandola poi nel merito tenuto conto 
che “le prove offerte non consentivano di ritenere raggiunta la prova di quanto so-
stenuto dal querelante”.

Con sentenza del 14 febbraio 2020, n. 237, il Tribunale di Perugia ha ridotto la 
sanzione comminata ad una società con l’ordinanza del 19 luglio 2018, n. 428 (doc. 
web n. 9047331) per la violazione delle disposizioni di cui all’art. 32, comma 1, 
del Codice (sanzionata dall’art. 162-bis), avendo la stessa conservato dati di traffico 
telefonico e telematico trattati per finalità di accertamento e repressione dei reati per 
un periodo superiore a ventiquattro mesi (traffico telefonico) e dodici mesi (traffico 
telematico); nonché per la violazione delle disposizioni di cui all’art. 17 del Codice 
(sanzionata dall’art. 162, comma 2-bis) per aver conservato dati di traffico telemati-
co senza aver adottato le misure prescritte nel provvedimento del 17 gennaio 2008 
in materia di sicurezza dei dati.

Richiamando il parere n. 4/2007 del 20 giugno 2007 del Gruppo Art. 29, la 
decisione evidenzia (tra l’altro) che i cartellini di traffico telematico conservati dalla 
società contengono necessariamente le informazioni relative all’indirizzo Ip e Mac 
del cliente e dunque sono idonei ad identificarlo, unitamente al dispositivo dal quale 
è stata effettuata la connessione.

Nel sottolineare che, diversamente da quanto addotto dalla società, il mancato 
funzionamento  di  uno  script  non  poteva  giustificare  l’omessa  cancellazione  e  che 

213

Ulteriori casi

RELAZIONE 2020II2020

non erano stati predisposti i controlli di routine necessari per evitare il malfunziona-
mento, il Tribunale ha rimarcato il dovere di diligenza cui era tenuto l’operatore in 
virtù dell’attività esercitata. Quanto alla condotta, il Tribunale ha chiarito che il bene 
tutelato dalle norme in questione non necessariamente richiede l’utilizzo illecito dei 
dati ma, al contrario, deve ritenersi leso dalla mera detenzione e conservazione degli 
stessi in violazione delle norme del Codice. Infine, il Tribunale ha provveduto ad una 
riduzione della sanzione poiché, ancor prima della notifica dei verbali di infrazione e 
dell’apertura del procedimento innanzi all’Autorità, la società aveva recepito tutte le 
indicazioni e raccomandazioni formulate dalla Guardia di finanza in sede ispettiva, 
conformando tempestivamente i processi aziendali in materia di privacy alle disposi-
zioni normative e regolamentari.

Con sentenza del 13 novembre 2019, il Tribunale di Roma ha rigettato l’ecce-
zione del ricorrente relativa alla nullità della notifica dell’ordinanza-ingiunzione del 
5 aprile 2018, n. 202 (doc. web n. 9008692) comminata ad un’azienda ospedaliera 
per non aver designato ai sensi dell’art. 30 del Codice gli incaricati del trattamento 
dei dati sanitari, omettendo così di adottare le misure minime di sicurezza di cui agli 
artt. 33 e ss. e alle regole nn. 1-10, 12-74, 15 e 27-29 del disciplinare tecnico di cui 
all’all. B) del medesimo Codice.

Nel caso di specie, la relata di notifica dell’ordinanza-ingiunzione allegata alla Pec 
non era stata sottoscritta con firma digitale dal dirigente preposto (trattandosi invero 
di un documento analogico su cui è stata apposta una firma autografa, poi scansio-
nato). Il Giudice ha tuttavia osservato che la parte ricorrente non aveva lamentato né 
uno specifico pregiudizio al suo diritto di difesa, né l’eventuale difformità tra la copia 
informatica per immagine dell’ordinanza-ingiunzione notificata a mezzo Pec e quella 
cartacea originale, di cui peraltro era stata depositata copia autentica con la compar-
sa di costituzione dell’autorità resistente; inoltre, ha affermato che la notificazione 
dell’ordinanza-ingiunzione non è un requisito dell’atto, ma assolve solo alla funzione 
di far decorrere il termine per l’opposizione giudiziale, di talché la mancanza della 
notifica, o la sua eventuale invalidità, non inficia la validità e l’efficacia dell’atto che 
essa è destinata a portare a conoscenza del contravventore, ma, semplicemente, im-
pedisce il decorso del termine di decadenza per l’opposizione. Ne consegue che, ove 
il contravventore − venuto a conoscenza dell’ordinanza-ingiunzione, come nel caso 
in esame − intenda impugnarla davanti al giudice, non è ravvisabile un suo interesse 
a censurare la mancanza o l’invalidità della relativa notifica. È stata tuttavia accolta 
l’ulteriore doglianza del mancato rispetto del termine per la contestazione della vio-
lazione, di cui all’art. 14, l. n. 689/1981. È pendente ricorso alla Corte di cassazione.
In  un’altra  vicenda,  il Tribunale  di  Lecce,  annullando  l’ordinanza-ingiunzione 
19 luglio 2018, n. 430 (doc. web n. 9039443) con cui il Garante aveva sanzionato 
una  società  per  il  mancato  riscontro  alle  richieste  di  informazioni  formulate  dal 
segretario generale ai sensi dell’art. 157 del Codice, ha ritenuto che l’Autorità non 
aveva comprovato l’avvenuta notifica a mezzo Pec alla ricorrente della contestazione 
della violazione prodromica alla pronuncia dell’ordinanza-ingiunzione opposta. In 
particolare, il Tribunale ha precisato che “in giudizio sono state depositate telemati-
camente non le ricevute di accettazione e consegna della notifica effettuata tramite 
Pec in formato .email o .msg (che un editor di posta elettronica avrebbe consentito 
di aprire e verificare cosa, quando e a chi fosse stata effettuata la notifica, atteso che 
la ricevuta di consegna completa contiene i medesimi files che il destinatario della 
notifica ha ricevuto tramite Pec dal mittente), ma semplici scansioni di documenti 
(neppure attestati conformi ai relativi originali digitali) […], inidonei a comprovare 
l’effettiva ricezione della Pec da parte della destinataria ed il relativo contenuto” (13 
gennaio 2020, n. 53).

214

L’ATTIVITÀ SVOLTA DAL GARANTEIIOpposizioni
a provvedimenti

Complessivamente l’Autorità ha avuto notizia di 12 decisioni relative a opposi-
zioni a propri provvedimenti, costituendosi nei relativi giudizi tramite l’Avvocatura 
dello Stato territorialmente competente.

Il Tribunale di Milano, 21 settembre 2020, n. 4597, ha accolto il ricorso pro-
posto dal gestore di un motore di ricerca generalista ritenendo non sussistente il 
diritto del ricorrente, in capo al quale era già stato riconosciuto il diritto di ottenere 
l’estensione dell’ordine di deindicizzazione con riferimento a notizie non veritiere 
né  attuali  sul  proprio  conto  da  parte  della  società  anche  in  relazione  ai  risultati 
della ricerca visualizzati al di fuori dei confini dell’Unione europea, e annullando il 
provvedimento del 26 ottobre 2017, n. 445 (doc. web n. 7323489). Il Giudice ha 
preso le mosse dalla sentenza 24 settembre 2019 − causa C 507/17 della CGUE − 
che, a fronte di Stati terzi che non tutelano o disciplinano diversamente il diritto 
alla deindicizzazione ed in assenza di espresse convenzioni tra gli Stati in tal senso, 
non ha ritenuto sussistente un potere dell’autorità di controllo di imporre il rispetto 
della normativa in materia dei dati personali al di fuori dei confini europei. Nella 
fattispecie in esame, l’organo giudicante ha ritenuto che il Garante abbia applicato 
una norma di derivazione europea al di fuori del perimetro riconosciuto dalla de-
cisione della CGUE.

In altra pronuncia la Suprema Corte, confermando il provvedimento del 18 ot-
tobre 2012, n. 296 (doc. web n. 2174351), annullato in primo grado, ha affermato 
che l’art. 10, comma 2, d.lgs. n. 150/2011, quando richiama la “residenza” del tito-
lare ai fini della competenza territoriale per le controversie in materia di protezione 
dei dati personali, si riferisce, in modo diretto e giuridicamente proprio, alla sola 
persona fisica e, pertanto, se il titolare del trattamento è una persona giuridica o una 
p.a., è necessario avere riguardo al foro generale delle persone giuridiche, pubbliche 
e private, previsto dall’art. 19 c.p.c. Pertanto, salvo che la legge disponga altrimen-
ti, qualora sia convenuta una persona giuridica, è competente il giudice del luogo 
dove essa ha sede, nonché il giudice del luogo in cui essa ha uno stabilimento e un 
rappresentante autorizzato a stare in giudizio per l’oggetto della domanda, tenuto 
conto che i terzi possono considerare come sede della persona giuridica, se diversa 
dalla sede risultante dal registro, anche quella “effettiva” (artt. 16 e 46 c.c.) ovvero 
“il luogo in cui hanno concreto svolgimento le attività amministrative e di direzione 
dell’ente ed ove operano i suoi organi amministrativi o i suoi dipendenti, ossia il luo-
go deputato o stabilmente utilizzato per l’accentramento dei rapporti interni e con i 
terzi in vista del compimento degli affari e della propulsione dell’attività dell’ente”. 
Deve  quindi  ritenersi  che  il  luogo  ove  risiede  il  titolare  del  trattamento  alluda  a 
una nozione collegata ad una localizzazione “dinamica” e non “statica” del titolare, 
espressa quindi dal suo agire rilevante secondo il Codice, identificandosi il luogo di 
residenza del titolare del trattamento nel luogo in cui il trattamento avviene in modo 
autonomo e quindi si manifesta in concreto (v. art. 79, par. 2 e cons. 22 del RGPD). 
La Suprema Corte si è soffermata anche sull’illecito trattamento di dati personali, 
riconducibile ad un’ipotesi di responsabilità oggettiva, anche alla luce dell’esplicito 
rinvio compiuto dalla legge all’art. 2050 c.c. (art. 15, d.lgs. n. 196/2003, applica-
bile pro tempore). Pertanto, il danneggiato che lamenti la lesione dell’interesse non 
patrimoniale può limitarsi a dimostrare l’esistenza del danno e del nesso di causalità 
rispetto al trattamento illecito (non essendo in re ipsa) anche tramite presunzioni 
semplici, mentre spetta al danneggiante, titolare del trattamento, eventualmente in 
solido col responsabile, dimostrare di aver adottato tutte le misure idonee per evitare 
il danno. 

Questo schema è parzialmente confermato anche nel RGPD (art. 82, par. 3) che, 
sulla base del principio di responsabilizzazione (accountability), addossa al titolare 

215

RELAZIONE 2020IIdel trattamento − eventualmente in solido con il responsabile − il rischio tipico di 
impresa (2050 c.c.). In particolare, il titolare del trattamento, per non incorrere in 
responsabilità, deve dimostrare che l’evento dannoso non gli è in alcun modo impu-
tabile e non può limitarsi alla prova negativa di non aver violato le norme (e quindi 
di essersi conformato ai precetti), occorrendo la prova positiva di aver valutato auto-
nomamente il rischio di impresa, purché tipico, cioè prevedibile, e deve avere attuato 
le misure organizzative e di sicurezza tali da eliminare o ridurre il rischio connesso 
alla sua attività (17 settembre 2020, n. 19328).

In tema di competenza giurisdizionale sulle controversie riguardanti l’applicazio-
ne della normativa in materia di protezione dei dati personali, il Consiglio di Stato, 
con  sentenza  22  giugno  2020,  n.  3980,  ha  respinto  l’appello  proposto  da  un’as-
sociazione avverso la sentenza del TAR Lazio, 14 gennaio 2020, n. 382. Con tale 
pronuncia, il TAR aveva dichiarato il difetto di giurisdizione amministrativa nella 
causa concernente l’impugnazione da parte dell’associazione medesima di un codi-
ce di condotta approvato con provvedimento del 12 settembre 2019 (doc. web n. 
9141941), ritenendo che, anche a seguito della modifica dell’art. 152, comma 1, del 
Codice, operata dal d.lgs. n. 101/2018, trattandosi nel caso di specie di impugna-
zione di un provvedimento adottato dal Garante, sussiste la giurisdizione esclusiva 
del giudice ordinario, indipendentemente dalla posizione soggettiva dedotta in giu-
dizio, di interesse legittimo piuttosto che di diritto soggettivo, coerentemente con la 
considerazione che, in materia di accesso ai dati personali e di protezione degli stessi 
vi è una inestricabile interferenza tra diritti soggettivi e interessi legittimi, con netta 
prevalenza, peraltro, dei primi rispetto ai secondi, condividendo sul punto l’orienta-
mento della Corte di cassazione (sez. un., 14 aprile 2011, n. 8487).

La Corte di cassazione, in altra decisione, si è pronunciata sul ricorso proposto 
da un dipendente di un’azienda ospedaliera che ha impugnato la sentenza emessa 
dal Tribunale di Roma il 7 ottobre 2014, n. 7822 (cfr. Relazione 2015, p. 145), 
di rigetto del ricorso avverso il provvedimento in materia di trattamento dati sullo 
stato di salute, consistente in una comunicazione di carattere interno di dati sanitari 
riferiti al ricorrente (provv. 23 dicembre 2010, doc. web n. 1800931). Tutti i motivi 
di ricorso prospettati sono stati ritenuti esorbitanti dal giudizio di legittimità e sono 
stati dichiarati, pertanto, inammissibili (31 luglio 2020, n. 16560).

Il Tribunale di Perugia ha rigettato il ricorso avverso il provvedimento con il qua-
le il procedimento era stato definito (nota 21 febbraio 2019) ritenendo che la banca 
nei  confronti  della  quale  il  reclamo  era  stato  presentato  detenesse  correttamente 
l’utenza  telefonica  fornita  dall’interessato  all’atto  dell’apertura  del  conto  corrente 
e divenuta successivamente ad uso esclusivo della coniuge del titolare dello stesso. 
Ciò sull'assunto che fosse onere di quest’ultimo comunicare alla banca una nuova 
utenza personale sulla quale poter essere contattato, non potendo la banca essere 
tenuta a conoscere il successivo cambio di intestazione in assenza di una formale 
comunicazione in tal senso. Il Tribunale ha altresì ritenuto di non poter dare seguito 
alle  richieste  di  aggiornamento  dei  dati  personali  provenienti  da  soggetto  diverso 
dal titolare del rapporto ai sensi dell’art. 16 del RGPD e che la banca non avesse al-
cun obbligo di cancellazione dell’utenza telefonica fornita dall’interessato, in quanto 
necessaria per rintracciarlo in presenza di uno scoperto di conto corrente, poiché 
il “diritto alla cancellazione” può essere ottenuto solo se i dati non sono più neces-
sari rispetto alle finalità per le quali sono stati raccolti o altrimenti trattati, ai sensi 
dell’art. 17 del RGPD (Trib. Perugia, 3 giugno 2020, n. 645).

In un altro caso è stato proposto ricorso avverso il provvedimento di non luogo 
a provvedere del Garante del 29 aprile 2019 che ha ritenuto di non poter accertare 
le violazioni della reclamante in materia di trattamento dei dati sensibili da parte 

216

L’ATTIVITÀ SVOLTA DAL GARANTEII20Accesso agli atti 

del datore di lavoro del defunto marito alla luce del tempo trascorso e prendendo 
atto del riscontro fornito alla richiesta di accesso ai dati personali. In particolare, il 
Giudice, ha stabilito che la domanda di applicazione della sanzione amministrativa 
pecuniaria proposta dalla parte fosse inammissibile, trattandosi di materia di esclu-
siva competenza dell’autorità amministrativa (nella specie, del Garante) e potendo 
l’Autorità giudiziaria, ai sensi dell’art. 10, d.lgs. n. 150/2011, solo prescrivere le mi-
sure necessarie per la protezione dei dati personali (Trib. Milano, 22 ottobre 2020, 
n. 6614).

Con  la  sentenza  del Tribunale  di Treviso,  27  febbraio  2020,  è  stato  accolto  il 
ricorso avverso il provvedimento di archiviazione che aveva ritenuto legittimo il di-
niego di una banca nei confronti dell’erede a conoscere il nome del beneficiario di 
polizze assicurative, poiché si tratta di un dato necessario per esercitare azioni eredi-
tarie, riconoscendo la prevalenza del diritto di difesa rispetto a quello concernente la 
riservatezza dei dati personali. Avverso tale decisione il Garante ha proposto ricorso 
in Cassazione.

Il Tar Lazio, 5 ottobre 2020, n. 10080, nel rigettare il ricorso avverso un provve-
dimento del Garante di accoglimento dell’accesso agli atti di un procedimento am-
ministrativo e sanzionatorio nei confronti della ricorrente, ha riconosciuto l’interesse 
della società istante (controinteressata nel giudizio) all’accesso, consistente nella tu-
tela della correttezza della dinamica concorrenziale “essendo contraria alle regole di 
correttezza la violazione delle regole giuridiche discendenti dal rapporto contrattuale 
intercorrente tra le due società per la fornitura di un servizio WLR (Wholesale line 
rental )”. D’altro canto, è stata condivisa la stretta limitazione dei dati accessibili, a 
tutela della riservatezza di tutti i soggetti coinvolti. Il Tribunale ha anche rilevato che 
nel provvedimento impugnato non è stato riconosciuto l’accesso al procedimento 
sanzionatorio in astratto, perché tale procedimento coinvolge esclusivamente la par-
te interessata e ad esso sono giuridicamente estranei i terzi, bensì a quei documenti, 
pure emersi nel procedimento sanzionatorio, che sono risultati potenzialmente lesivi 
degli interessi della società istante, senza la necessità di dimostrare l’effettività della 
lesione, non potendosi escludere l’accesso a documenti anche solo potenzialmente 
lesivi, essendo l’accesso strumentale anche alla conoscenza della effettiva lesività.

20.4. L’intervento del Garante nei giudizi relativi all’applicazione del Codice

Conformemente agli indirizzi giurisprudenziali e al parere espresso dall’Avvoca-
tura generale dello Stato, il Garante, nei giudizi diversi da quelli direttamente atti-
nenti a pronunce dell’Autorità, ha limitato la propria attiva presenza ai soli casi in 
cui sorge, o può sorgere, la necessità di difendere o comunque far valere particolari 
questioni di diritto.

In questo quadro, l’Autorità ha comunque seguito con attenzione tutti i conten-
ziosi nei quali non ha ritenuto opportuno intervenire, chiedendo alle Avvocature 
distrettuali dello Stato di essere comunque informata sullo svolgimento delle vicende 
processuali e di ricevere comunicazione in merito agli esiti.

Al riguardo si consideri che la notifica al Garante dei ricorsi in materia di pro-
tezione dei dati personali che non riguardano provvedimenti dell’Autorità amplia 
la casistica di possibile intervento, anche in relazione a questioni di legittimità co-
stituzionale o di compatibilità europea di leggi, pure con riferimento alla CDFUE, 
nonché alle norme di adeguamento al RGPD, in relazione a disposizioni la cui difesa 
per conto della Presidenza del Consiglio dei ministri è affidata all’Avvocatura era-
riale. La legittimazione attiva dell’Autorità nei giudizi in cui non è parte ed il potere 

217

RELAZIONE 2020II20di intervento al fine di sostenere principi rilevanti nell’applicazione della disciplina 
in materia di protezione dei dati personali sembrerebbero potersi desumere anche 
dall’art. 154-ter del Codice, nella parte in cui ora riconosce al Garante la legittima-
zione ad agire nei confronti del titolare o del responsabile del trattamento tout court, 
senza alcuna qualificazione, “in caso di violazione delle disposizioni in materia di 
protezione dei dati personali”, quindi anche nei confronti dell’autorità pubblica.

Il nuovo art. 154-ter del Codice, attribuendo la rappresentanza in giudizio del 
Garante all’Avvocatura generale dello Stato ai sensi dell’art. 1, r.d. n. 1611/1933, 
prevede che, nei casi di conflitto di interesse, il Garante, sentito l’Avvocato generale 
dello Stato, può stare in giudizio tramite propri funzionari iscritti nell’elenco specia-
le degli avvocati dipendenti di enti pubblici ovvero avvocati del libero foro.

Pertanto  l’Autorità  ha  svolto  approfondimenti  sia  sulla  possibilità  di  istituire 
un’avvocatura  interna,  sia  sull’istituzione  di  un  elenco  di  avvocati  del  libero  foro 
all’interno del quale scegliere a chi affidare di volta in volta il patrocinio delle con-
troversie, in ragione dell’eventuale conflitto di interessi che dovesse presentarsi quan-
do la controparte è un’autorità pubblica. Ciò tenendo conto dei recenti e rigorosi 
orientamenti del Consiglio di Stato (parere 9 aprile 2018, n. 2017) e della Corte dei 
conti (deliberazione 22 maggio 2018, n. 105) che impongono alle amministrazioni 
pubbliche di procedimentalizzare la scelta del professionista al quale affidare di volta 
in volta l’incarico di rappresentanza in giudizio, affinché sia garantito il rispetto dei 
principi di economicità, efficacia, imparzialità, parità di trattamento, trasparenza, 
proporzionalità e pubblicità, di cui all’art. 4 del codice dei contratti pubblici (d.lgs. 
n. 50/2016). 

Occorre infine ribadire che, come si è sopra ricordato (cfr. par. 20.1), in base al 
nuovo testo del Codice, l’Autorità giudiziaria deve comunicare al Garante la pen-
denza di una controversia, trasmettendo copia degli atti introduttivi (art. 10, comma 
9, d.lgs. 1° settembre 2011, n. 150, come modificato dall’art. 17, d.lgs. 10 agosto 
2018,  n.  101). Tale  comunicazione  consente  al  Garante,  “nei  casi  in  cui  non  sia 
parte in giudizio”, di “presentare osservazioni, da rendere per iscritto o in udienza, 
sulla controversia in corso con riferimento ai profili relativi alla protezione dei dati 
personali”.

218

L’ATTIVITÀ SVOLTA DAL GARANTEII2021

Le relazioni comunitarie
e internazionali

Anche l’attività internazionale del Garante, fondata sulle numerose riunioni all’e-
stero cui l’Ufficio normalmente partecipa, ha dovuto subire rilevanti cambiamenti 
a causa della pandemia; dal mese di marzo, a seguito delle restrizioni imposte alle 
missioni internazionali per contenere la diffusione del Covid-19 e della impossibilità 
di svolgere le riunioni dei gruppi di cui il Garante è parte (a livello UE e internazio-
nale), le attività si sono infatti svolte da remoto. Ciò non ha impedito la prosecuzio-
ne dei diversi tavoli di lavoro, che hanno continuato a svolgere (e anzi, non di rado 
incrementato) le proprie attività.

La modalità da remoto ha infatti consentito non solamente una più ampia par-
tecipazione da parte dei delegati dei diversi Paesi, ma anche una maggiore frequenza 
di riunioni che ha permesso la trattazione di numerosi dossier con l’adozione di un 
numero considerevole di documenti. Non solo: l’emergenza sanitaria ha ridisegnato 
le agende di lavoro, posto che, accanto alle attività già programmate, molti sono 
stati gli interventi concernenti le misure imposte a livello globale per fronteggiare la 
pandemia.

21.1. La cooperazione tra le autorità di protezione dati nello Spazio economico europeo: 
il Comitato europeo per la protezione dati

Il Comitato europeo per la protezione dei dati (Cepd o Comitato) − che riunisce 
le autorità nazionali di controllo dei singoli Stati membri, dei tre Paesi parti dell’Ac-
cordo sullo Spazio economico europeo (See) e il Garante europeo per la protezione 
dei dati (Gepd), con l’intervento, senza diritto di voto, della Commissione europea − 
ha svolto un’attività particolarmente intensa, sia con riferimento al consueto lavoro 
volto a favorire il processo di adeguamento al RGPD e a dare piena attuazione allo 
stesso, sia in risposta alle molte questioni emerse a seguito della pandemia.

Riunitosi sotto la presidenza di Andrea Jelinek nella sua composizione plenaria 
per due volte in presenza (28 gennaio e 18 febbraio), il Comitato ha proseguito da 
remoto i propri lavori dal mese di aprile in poi per altre 22 volte, continuando ad av-
valersi dei diversi sottogruppi (suddivisi per materia), che si sono a loro volta riuniti 
in più di 130 incontri online (le notizie relative alle attività del Cepd, le linee guida 
e tutti i documenti, ivi compresa la numerosa corrispondenza intercorsa tra il Comi-
tato e diversi stakeholder, sono rinvenibili al sito internet: https://edpb.europa.eu).

Il Comitato ha adottato in procedura scritta una prima dichiarazione (19 marzo 
2020) con la quale, muovendo dalla premessa che le norme di protezione dei dati 
non mettono a rischio le misure volte a contenere la pandemia, ha richiamato l’at-
tenzione sulla necessità di garantire in ogni caso la liceità dei trattamenti dei dati 
effettuati e sul fatto che qualunque misura anche restrittiva delle libertà adottata in 
un contesto eccezionale come quello in corso, debba essere proporzionata e limitata 
al periodo dell’emergenza. La dichiarazione si sofferma in particolare su alcune que-
stioni relative ai trattamenti dei dati di localizzazione nonché su quelli effettuati in 
ambito lavorativo. Questa dichiarazione è stata solo il primo degli interventi effet-
tuati dal Cepd riguardo all’emergenza sanitaria nel corso del 2020. 

219

Lotta al Covid-19 e 
protezione dei dati

RELAZIONE 2020IILinee guida 3/2020 sul 
trattamento dei dati 
relativi alla salute a fini 
di ricerca scientifica

Linee guida 4/2020 
su geolocalizzazione 
e tracciamento 
nel contesto 
dell’emergenza da 
Covid-19

Le linee guida 3/2020 sul trattamento dei dati relativi alla salute a fini di ricerca 
scientifica nel contesto dell’emergenza legata al Covid-19, adottate il 21 aprile 2020, 
considerato l’imponente impegno della comunità scientifica internazionale nella ri-
cerca di rimedi efficaci e sicuri contro il virus, attengono ad alcuni profili riguardanti 
il trattamento di dati relativi alla salute per fini di ricerca ai sensi dell’art. 4, n. 15), 
del RGPD, considerando in particolare la base giuridica del trattamento, la necessità 
di assicurare garanzie adeguate per tale trattamento e l’esercizio dei diritti dell’inte-
ressato. Nelle linee guida il Cepd ricorda che il RGPD prevede norme speciali per il 
trattamento dei dati relativi alla salute a fini di ricerca scientifica, applicabili anche 
nel contesto della pandemia da Covid-19, e che il legislatore nazionale di ciascuno 
Stato membro ha il potere di emanare norme specifiche ai sensi dell’art. 9, par. 2, 
lettere i) e j ), del RGPD (interpretate alla luce dei principi dell’art. 5 del RGPD e 
della giurisprudenza della CGUE) al fine di consentire tali trattamenti. Le deroghe e 
le limitazioni relative alla protezione dei dati di cui agli artt. 9, par. 2, lett. j ), e 89, 
par. 2, del RGPD devono pertanto applicarsi solo nella misura strettamente necessa-
ria al perseguimento dello scopo. Occorre inoltre stabilire se debba essere effettuata 
una valutazione d’impatto sulla protezione dei dati ai sensi dell’art. 35 del RGPD e 
devono essere stabiliti periodi di conservazione proporzionati, tenendo conto della 
durata e dello scopo della ricerca.

Nella  plenaria  del  21  aprile,  il  Cepd  ha  altresì  adottato  le  linee  guida  4/2020 
sull’utilizzo della geolocalizzazione e di altri strumenti di tracciamento nel conte-
sto dell’emergenza legata al Covid-19 volte a chiarire le condizioni e i principi da 
rispettare ai fini di un impiego proporzionato degli strumenti che utilizzano i dati 
di localizzazione e il tracciamento dei contatti, in rapporto a due ambiti specifici: a) 
l’utilizzo dei dati di localizzazione a supporto della risposta alla pandemia tramite la 
definizione di modelli della diffusione del virus, al fine di valutare l’efficacia com-
plessiva delle misure di isolamento e quarantena; b) l’impiego del tracciamento dei 
contatti per informare le persone potenzialmente entrate in contatto ravvicinato con 
soggetti successivamente confermati positivi, allo scopo di interrompere tempestiva-
mente la trasmissione del contagio. Le linee guida sottolineano che tanto il RGPD 
quanto la direttiva e-privacy contengono specifiche disposizioni sull’utilizzo di dati 
anonimi o personali a supporto delle autorità pubbliche e di altri soggetti, a livello 
nazionale ed europeo, nelle attività di monitoraggio e contenimento della diffusione 
del Covid-19. Tutte le misure adottate dagli Stati membri o dall’UE che comportino 
il trattamento di dati personali per il contrasto del Covid-19 devono essere conformi 
ai principi generali di efficacia, necessità e proporzionalità. Il Cepd ribadisce e sotto-
linea che l’impiego di app per il tracciamento dei contatti dovrebbe avvenire su base 
volontaria e non comportare il tracciamento degli spostamenti individuali, facendo 
invece perno sulle informazioni di prossimità relative agli utenti. Il Cepd ha adottato 
anche una guida per le app di tracciamento dei contatti, allegata alle linee guida vere 
e proprie; essa intende fornire indicazioni generali ai progettisti e agli sviluppatori 
delle app di tracciamento, sottolineando che ogni valutazione deve essere compiuta 
caso per caso.

I menzionati interventi del Cepd erano stati anticipati da una lettera della Presi-
dente Jelinek, indirizzata alla Commissione europea e adottata il 14 aprile 2020, sul 
progetto di linee guida della Commissione in materia di app a supporto della lotta 
contro la pandemia dovuta al Covid-19 volte ad integrare la raccomandazione della 
Commissione sulle app per il tracciamento dell’8 aprile. La lettera, che accoglie con 
favore l’iniziativa della Commissione di sviluppare un approccio coordinato nella 
lotta al virus e l’approccio volontaristico prescelto, sottolinea la necessità di garantire 
che la messa a punto delle app di tracciamento avvenga nel rispetto dei principi di 

220

L’ATTIVITÀ SVOLTA DAL GARANTEIIprotezione dati, in particolare di minimizzazione, accountability, valutazione di im-
patto e sulla base di adeguati meccanismi di privacy by design e by default, garantendo 
la trasparenza del codice sorgente a vantaggio della comunità scientifica.

Numerose le lettere con cui il Cepd ha risposto a diverse sollecitazioni da parte 
di Istituzioni e parlamentari europei sui profili di protezione dati emersi nell’ambito 
delle strategie per il contenimento del Covid-19. Tra queste, la risposta alla Rappre-
sentanza USA che aveva invitato il Cepd a chiarire gli aspetti relativi ai trasferimenti 
di dati nell’ambito della lotta al Covid-19 (24 aprile 2020) e la risposta alle richieste 
di chiarimento da parte della parlamentare europea Sophie in ‘t Veld in ordine al 
trattamento dei dati di localizzazione nel contesto della lotta contro il Covid-19. 
Ulteriori due lettere sono state adottate, in risposta alla parlamentare europea Dˇ uriš 
Nicholsonová (24 aprile 2020 e 17 luglio 2020), rispettivamente sulle linee guida 
comuni per la lotta al Covid-19 e sulle app per la lotta al Covid-19. Sempre in rispo-
sta alle richieste di chiarimento della parlamentare europea Sophie in ‘t Veld, il Cepd 
si è espresso anche sulle misure di contrasto della pandemia, adottate in taluni Stati 
membri e riguardanti la raccolta dei dati di prenotazione forniti dagli avventori di 
esercizi pubblici, quali ristoranti, musei, cinema e teatri ai fini del tracciamento dei 
contatti (15 dicembre 2020).

Sempre nell’ambito delle attività del Cepd concernenti le strategie di contrasto 
alla pandemia, si segnala altresì l’adozione della dichiarazione del 16 giugno 2020 
nella quale si invitano gli Stati membri a valutare con attenzione le misure da intra-
prendere in occasione della riapertura delle frontiere (raccolta di informazioni sulla 
salute e sugli spostamenti sul territorio attraverso questionari, somministrazione di 
eventuali test, utilizzo di app su base volontaria) e a rispettare i principi di liceità, 
trasparenza, finalità, minimizzazione, sicurezza. Nella stessa data è stata adottata una 
dichiarazione sulla interoperabilità delle app per il controllo dei contagi Covid-19, 
secondo la quale la possibilità di condivisione di dati relativi a persone cui è stata 
diagnosticata o riscontrata la positività al test (dati di infezione) con applicazioni 
interoperabili dovrebbe essere attivata solo con un’azione volontaria da parte dell’u-
tente e che l’interoperabilità non deve essere utilizzata per estendere la raccolta di 
dati personali al di là del necessario. Le app in questione e la loro interoperabilità 
sono soltanto alcune delle misure temporanee a disposizione per combattere la dif-
fusione del virus la cui efficacia e proporzionalità devono essere comunque verificate 
dai titolari dei trattamenti.

Il Cepd è intervenuto anche a seguito della lettera di alcune Ong che avevano 
manifestato  forti  preoccupazioni  riguardo  al  decreto  ungherese  contenente  restri-
zioni all’esercizio dei diritti previsti dal RGPD ai fini del contrasto all’emergenza 
Covid-19 (decreto 4 maggio 2020, n. 179) che parevano non prevedere un termine 
per la cessazione dello stato di emergenza. La lettera di risposta alle Ong adottata il 
3 giugno 2020 è accompagnata da una dichiarazione nella quale si ribadisce che il 
RGPD consente i trattamenti di dati nell’ambito della lotta al Covid-19 e prevede 
alcune limitazioni all’esercizio dei diritti di cui all’articolo 23 purché proporzionate, 
necessarie e nel rispetto dell’essenza dei diritti fondamentali; sottolinea che le restri-
zioni imposte in uno stato di emergenza per una durata non precisamente limitata, 
che si applichino retroattivamente o siano soggette a condizioni indefinite, non ri-
spettano il criterio della prevedibilità della legge e che qualunque tipo di sospensione 
generale dei diritti (ad es. applicabile a trattamenti indipendentemente dalla loro 
finalità e senza limiti di tempo) non sarebbe compatibile con la salvaguardia dell’es-
senza degli stessi. Le questioni relative all’applicazione dell’articolo 23 sono state poi 
oggetto di un maggiore approfondimento da parte del Comitato e confluite in più 
ampie linee guida adottate nella plenaria del 15 dicembre 2020.

221

Limitazioni all’esercizio 
dei diritti

RELAZIONE 2020II21Linee guida 10/2020 
sulle limitazioni ex art. 
23 del RGPD

Valutazione del RGPD 

Linee guida in 
materia di titolare e 
responsabile

Le linee guida 10/2020 sulle limitazioni ai sensi dell’articolo 23 del RGPD, adot-
tate il 12 febbraio 2021, ricordano le condizioni che regolano l’uso di tali restrizioni 
alla luce della CDFUE e del RGPD e forniscono un’analisi approfondita dei criteri per 
l’applicazione delle restrizioni, delle valutazioni che devono essere effettuate, di come 
gli interessati possono esercitare i loro diritti dopo la revoca delle restrizioni e delle 
conseguenze di eventuali violazioni dell’articolo 23. Nelle linee guida si ricorda che 
qualsiasi restrizione deve rispettare l’essenza del diritto che viene limitato e che non 
possono essere giustificate restrizioni suscettibili di svuotare il diritto fondamentale alla 
protezione dei dati personali del suo contenuto di base. Il documento analizza in che 
modo le misure legislative che stabiliscono le restrizioni devono soddisfare il requisito 
di prevedibilità ed esaminano i motivi delle restrizioni elencate dalla norma in questio-
ne e gli obblighi e i diritti che possono essere limitati; esso si sofferma altresì sul test 
di necessità e proporzionalità che le restrizioni devono superare in base all’articolo 23. 
Accanto alle molte sollecitazioni che hanno portato all’adozione di numerosi do-
cumenti sul contemperamento tra diritto alla salute e protezione dei dati nell’ambito 
delle misure di contenimento della pandemia, il Cepd ha proseguito la sua attività di 
interpretazione e guida su norme e concetti-chiave del RGPD.

Il Cepd ha ultimato nel corso dell’anno il proprio contributo alla procedura di 
valutazione del RGPD che la Commissione era chiamata ad effettuare entro il 25 
maggio 2020 (e successivamente ogni quattro anni), ai sensi dell’art. 97 del RGPD. 
Il Cepd, sulla base dei riscontri forniti dalle autorità di controllo, ha lavorato alla 
predisposizione di un proprio documento, poi adottato il 18 febbraio 2020, che, ol-
tre a sintetizzare i contributi nazionali, offre alcune valutazioni di carattere generale 
sull’implementazione del RGPD (cfr. Relazione 2019, p. 183).

Nell’ambito  dell’attività  volta  a  fornire  chiarimenti  sui  concetti-chiave  del 
RGPD, meritano menzione le linee guida in materia di titolare e responsabile volte 
ad aggiornare il parere 2/2010 del Gruppo Art. 29. Le linee guida, adottate il 2 set-
tembre 2020 nella loro prima versione, destinata ad essere modificata nel corso del 
2021 con l’adozione del testo finale all’esito della consultazione pubblica conclusasi 
il 19 ottobre 2020, che costituiscono un documento completamente nuovo rispetto 
al parere del Gruppo Art. 29. Corposo e ricco di esempi pratici, tiene in particolare 
considerazione le implicazioni delle norme sulla contitolarità di cui all’art. 26, così 
come gli obblighi del responsabile del trattamento alla luce dell’art. 28, nonché della 
giurisprudenza della CGUE. Le linee guida si dividono in due parti: l’una volta a 
spiegare i diversi concetti di cui all’art. 4 del RGPD (titolare, responsabile, contito-
lare, terzo e destinatario) e l’altra che chiarisce le principali conseguenze derivanti 
dall’assunzione dei diversi ruoli (in particolare di titolare, responsabile e contitolare). 
Le linee guida contengono un executive summary e una flow chart che fornisce indi-
cazioni pratiche e riepilogative dell’articolato documento. 

Con riferimento al rapporto tra titolare e responsabile del trattamento occorre 
inoltre segnalare l’adozione da parte del Comitato (19 maggio 2020) del parere sul 
progetto di clausole contrattuali standard (SCC) predisposte dall’Autorità slovena (e 
sottoposte al meccanismo di coerenza) per regolare il rapporto tra titolare e respon-
sabile sulla base dell’art. 28, par. 6, del RGPD. Il parere mira a garantire l’applica-
zione coerente del menzionato art. 28, che impone ai titolari e ai responsabili del 
trattamento l’obbligo di stipulare un contratto o un altro atto giuridico che stabilisca 
i rispettivi obblighi delle parti e che in base all’art. 28, par. 6, del RGPD può essere 
basato, in tutto o in parte, sulle SCC adottate da un’autorità di controllo. Il Cepd ha 
formulato una serie di raccomandazioni che devono essere prese in considerazione 
affinché il progetto di SCC sia considerato idoneo a costituire clausole contrattuali 
standard ai sensi dell’art. 28, par. 8, del RGPD.

222

L’ATTIVITÀ SVOLTA DAL GARANTEIILinee guida in materia 
di consenso

Meccanismo di 
cooperazione e 
coerenza

Sempre con riferimento all’interpretazione di norme-chiave del RGPD, il 4 mag-
gio 2020, il Comitato ha adottato una nuova versione delle linee guida sul consenso 
che contengono alcune precisazioni sull’ambito dei trattamenti di dati online, volte 
a chiarire che i cd. cookie walls non permettono di configurare un consenso libero da 
parte dell’interessato e che il cd. scroll costituisce una pratica inidonea a configurare 
una valida manifestazione di consenso (cfr. 12.4).

Il Cepd ha proseguito le proprie attività per assicurare un approccio uniforme an-
che nell’applicazione delle regole sulla cooperazione tra le autorità di protezione dei 
dati nei casi in cui il trattamento abbia carattere transfrontaliero: si tratta di attività 
che, come si è visto, impegna in modo crescente le risorse delle autorità di controllo 
(cfr., in relazione al Garante, i parr. 12.9 e 14.6 nonché, per indicatori numerici, la 
parte IV, tab. 10-12). Come noto, gli articoli 60 e ss. del RGPD disciplinano, da un 
lato, gli obblighi di cooperazione in capo alle autorità di protezione dei dati dell’UE 
(e del See) e, dall’altro, il meccanismo che, attraverso l’intervento del Cepd, è volto 
a garantire la coerenza delle azioni dalle stesse poste in essere. 

La cooperazione tra le autorità avviene in larga misura grazie al sistema IMI (cfr. 
Relazione 2019, p. 184), le cui potenzialità e caratteristiche sono state, in fasi succes-
sive, parzialmente modificate per venire incontro alle peculiarità della cooperazione 
richiesta dal RGPD anche alla luce dell’esperienza via via acquisita. 

L’utilizzo del sistema IMI è altresì necessario − come chiarito da ultimo nella più 
recente modifica del regolamento interno del Cepd avvenuta l’8 ottobre 2020 − per 
assicurare il coinvolgimento del Comitato anche nei casi in cui debba essere richiesta 
una sua decisione vincolante ai sensi dell’art. 65 del RGPD, ovvero quando l’autori-
tà capofila decida di non tenere in considerazione le obiezioni pertinenti e motivate 
presentate, ai sensi dell’art. 60, par. 4, del RGPD, da una o più autorità interessate. 
Al fine di consentire un’applicazione coerente di tale disposizione, il Cepd ha adot-
tato l’8 ottobre 2020 una prima versione delle linee guida 9/2020 sulle obiezioni 
pertinenti e motivate e le ha sottoposte a consultazione pubblica. Leggermente ri-
viste e modificate nella loro versione definitiva (adottata il 9 marzo 2021), le linee 
guida si incentrano sulla nozione di obiezione “pertinente e motivata” e sottolineano 
la  necessità  di  sostanziare  le  obiezioni  con  chiari  riferimenti  giuridici  e/o  fattuali 
da inoltrare all’autorità capofila nel rispetto dei tempi previsti dall’art. 60, par. 4, 
del RGPD, possibilmente accompagnandole con suggerimenti testuali di modifica. 
Le autorità interessate devono anche dimostrare in modo esplicito nell’obiezione, a 
pena dell’inammissibilità della stessa, “l’importanza dei rischi posti dal progetto di 
decisione” per i diritti e le libertà fondamentali degli interessati e, se del caso, per 
la libera circolazione dei dati personali all’interno dell’Unione (art. 4, n. 24), del 
RGPD).

Le linee guida hanno trovato applicazione in occasione dell’adozione della prima 
decisione vincolante adottata dal Cepd il 9 novembre 2020 in un caso relativo ad un 
data breach notificato a inizio 2019 (decisione 01/2020 ai sensi dell’art. 65, par. 1, 
lettera a), del RGPD relativa alla controversia sul progetto di decisione dell’Autorità 
di controllo irlandese concernente Twitter International) (cfr. cap. 16). La decisione 
ha consentito al Comitato di valutare le obiezioni presentate da diverse autorità di 
protezione dei dati (tra cui quella italiana) e, tra le varie presentate, di considerare ac-
coglibili quelle relative alla natura insufficientemente dissuasiva dell’ammenda non-
ché di chiedere all’autorità capofila di rivalutare gli elementi su cui si basa il calcolo 
dell’importo dell’ammenda da infliggere alla società. 

Sempre  in  materia  di  cooperazione,  il  Cepd  è  intervenuto  con  una  nota 
informativa, adottata il 15 dicembre 2020 e rivista il 13 gennaio 2021 (alla luce della 
sottoscrizione dell’Accordo sugli scambi e la cooperazione firmato dall’UE e dal Re-

223

RELAZIONE 2020IICoordinated 
Enforcement Framework

Accreditamento
degli OdM

gno Unito il 30 dicembre 2020) per chiarire gli effetti della Brexit sui casi transfron-
talieri che vedevano l’Autorità del Regno Unito come autorità capofila o interessata. 
La nota ricorda che dal 1º gennaio 2021 il meccanismo dello sportello unico non è 
più applicabile al Regno Unito e che, pertanto, titolari e responsabili del trattamento 
attualmente non stabiliti nel See potranno continuare a beneficiare dell’interlocuzio-
ne unica consentita dal meccanismo dello sportello unico (con l’autorità di controllo 
capofila) solo ove riorganizzino le proprie attività con la costituzione di un nuovo 
stabilimento principale nel See ai sensi dell’art. 4, n. 16), del RGPD. Ove invece 
gli stessi rimangano stabiliti nel Regno Unito ma svolgano attività di trattamento 
soggette all’applicazione dell’art. 3, par. 2, del RGPD, la nota ricorda l’obbligo per 
gli stessi di designare un rappresentante nell’Unione a norma dell’art. 27 del RGPD. 
Al fine di intensificare le occasioni di cooperazione per garantire l’applicazione e 
l’attuazione coerente del RGPD, il Comitato ha adottato il 20 ottobre 2020 il cd. 
quadro di attuazione coordinata (Coordinated Enforcement Framework - CEF), un 
piano volto a fornire una metodologia concordata per coordinare le attività annuali 
ricorrenti delle autorità di protezione dei dati su un tema predefinito con l’obiettivo 
di  facilitare  azioni  comuni  che  possano  essere  flessibili  ma  coordinate,  attraverso 
azioni di sensibilizzazione e raccolta di informazioni o indagini a tappeto nell’ambi-
to di un medesimo settore (cd. sweep) e indagini congiunte. Il quadro di attuazione 
coordinata − che dovrebbe coprire il periodo di tempo di un anno − lascia ovvia-
mente impregiudicato il meccanismo di sportello unico e potrebbe essere assicurato, 
tra l’altro, attraverso forme di cooperazione volontaria. La prima azione coordinata 
dovrebbe essere avviata già nel corso del 2021. 

Il Comitato si è altresì occupato di assicurare un approccio uniforme tra le auto-
rità di protezione dei dati nella definizione ed applicazione dei requisiti di accredi-
tamento per gli organismi di monitoraggio dei codici di condotta. L’accreditamento 
dell’organismo di monitoraggio costituisce una condizione necessaria per l’approva-
zione di un codice di condotta, con la sola eccezione del trattamento effettuato da 
autorità pubbliche e da organismi pubblici per il quale non è necessaria l’istituzione 
di tale organismo. In base al RGPD, infatti, fatti salvi i compiti e i poteri dell’autori-
tà di controllo competente, la verifica dell’osservanza delle disposizioni di un codice 
di condotta, è effettuata da un organismo di monitoraggio in possesso del livello 
adeguato di competenze riguardo al contenuto del codice e del necessario accredita-
mento rilasciato a tal fine dalla medesima autorità. Il RGPD non fissa un unico in-
sieme di requisiti per l’accreditamento di tali organismi, bensì demanda all’autorità 
di controllo competente la redazione dei propri requisiti per l’accreditamento degli 
organismi  di  monitoraggio  sulla  base  dell’articolo  41,  par.  2,  del  RGPD.  Questi 
ultimi sono quindi adottati da ciascuna autorità di controllo competente in linea 
con il parere espresso dal Cepd, in ottemperanza al meccanismo di coerenza. Tale 
meccanismo, unitamente alle indicazioni fornite nelle linee guida 1/2019, assicura 
che i requisiti di accreditamento siano definiti dalle autorità di controllo competenti 
secondo un approccio armonizzato, di modo che gli organismi di monitoraggio pos-
sano effettuare la verifica dell’osservanza delle disposizioni dei codici di condotta in 
modo competente, coerente e indipendente, facilitando così la corretta attuazione 
di tali strumenti in tutta l’Unione e, di conseguenza, contribuendo alla corretta ap-
plicazione del RGPD. In tale contesto, l’Autorità ha predisposto il proprio progetto 
di  requisiti  per  l’accreditamento  degli  organismi  di  monitoraggio,  su  cui  il  Cepd 
ha reso il parere (favorevole), previsto dall’art. 64, par. 1, lett. c), del RGPD, il 25 
maggio 2020 (parere 13/2020); il Garante ha quindi modificato il proprio progetto 
di requisiti, in conformità alle osservazioni espresse, e ha definitivamente approvato i 
requisiti per l’accreditamento degli organismi di monitoraggio dei codici di condotta 

224

L’ATTIVITÀ SVOLTA DAL GARANTEII21Procedura per le 
“sessioni informali sui 
codici di condotta”

Requisiti per 
l’accreditamento 
degli organismi di 
certificazione

con provvedimento del 10 giugno 2020, n. 98 (doc. web n. 9432569: cfr. par. 14.3).
Nel corso dell’anno, il Comitato si è espresso altresì in ordine ai progetti di re-
quisiti  di  accreditamento  presentati  dalle  Autorità  di  controllo  spagnola  (parere 
1/2020), belga (parere 2/2020), francese (parere 3/2020), tedesca (parere 10/2020), 
irlandese (parere 11/2020), finlandese (parere 12/2020), olandese (parere 18/2020), 
danese (parere 19/2020), greca (parere 20/2020) e polacca (parere 21/2020). 

Sempre in materia di codici di condotta, il 10 novembre 2020, il Cepd ha adot-
tato un documento interno che definisce la procedura per le “sessioni informali sui 
codici di condotta”. Si tratta di una procedura di cooperazione informale tra le au-
torità di protezione dei dati a cui può fare ricorso l’autorità di controllo che inten-
de sottoporre al Cepd un progetto di decisione per l’approvazione di un codice di 
condotta transnazionale in conformità all’art. 40, par. 7, del RGPD. La procedura è 
intesa a favorire l’analisi e la valutazione coordinata del progetto di codice da parte di 
tutte le autorità di controllo prima dell’attivazione della procedura formale finalizzata 
all’adozione del parere obbligatorio del Cepd previsto dal meccanismo di coerenza 
ai sensi dell’art. 64, par. 1, lett. b), del RGPD. Le sessioni si terranno pertanto al di 
fuori della sfera del mandato del Cepd e saranno guidate dall’autorità di controllo 
competente per il progetto di codice; a tali sessioni parteciperà anche il segretariato 
del Cepd e, su invito dell’autorità di controllo competente, potrà assistere la Com-
missione europea, tenuto conto del ruolo che il RGPD affida a quest’ultima, a norma 
dell’art. 40, ai fini della validità generale dei codici di condotta all’interno dell’UE.

Altrettanto importante è stata l’attività del Cepd volta ad assicurare la coerenza 
nell’applicazione del RGPD con riferimento alla definizione dei requisiti di accredi-
tamento degli organismi di certificazione da parte delle autorità di controllo com-
petenti ai sensi dell’art. 43, par. 3, del RGPD. Il Regolamento prevede che il rilascio 
di certificazioni in materia di protezione dati sia effettuato da organismi accreditati 
a svolgere tali funzioni dall’autorità di controllo competente o dall’organismo na-
zionale di accreditamento o da entrambi. In tutti i casi, in base alle linee guida del 
Cepd sull’accreditamento degli organismi di certificazione, al fine di contribuire ad 
un approccio armonizzato all’accreditamento, tali requisiti dovrebbero basarsi sulla 
norma tecnica internazionale EN-ISO/IEC 17065:2012 ed essere integrati dai re-
quisiti “aggiuntivi” stabiliti dalle autorità di controllo nazionali ai sensi dell’art. 43, 
par. 1, lett. b), del RGPD, in linea con il parere espresso dal Cepd in ottemperanza 
al meccanismo di coerenza. Nel definire i requisiti aggiuntivi, le autorità di control-
lo si avvalgono del modello comune definito dal Cepd in allegato alle linee guida 
sull’accreditamento degli organismi di certificazione n. 4/2018.

Nel corso dell’anno, il Cepd ha reso il parere previsto dall’art. 64, par. 1, lett. 
c), del RGPD in ordine ai progetti di requisiti per l’accreditamento degli organi-
smi di certificazione predisposti dalle Autorità di controllo del Regno Unito (pare-
re 4/2020), del Lussemburgo (parere 5/2020), dell’Irlanda (parere 14/2020), della 
Germania (parere 15/2020), della Repubblica Ceca (parere 16/2020), dell’Olanda 
(parere 21/2020), della Grecia (parere 22/2020), della Danimarca (parere 26/2020) 
e dell’Austria (parere 30/2020). Sempre nel 2020, il Cepd ha esaminato il progetto 
di requisiti per l’accreditamento predisposto dal Garante e ha espresso il parere pre-
visto dal meccanismo di coerenza il 23 luglio 2020 (parere 23/2020). A seguito del 
parere favorevole del Cepd, il Garante ha modificato il proprio progetto di requisiti 
in  conformità  alle  osservazioni  ivi  contenute  e,  con  provvedimento  del  29  luglio 
2020, n. 148 (doc. web n. 9445086: cfr. par. 14.7), ha definitivamente approvato i 
requisiti per l’accreditamento degli organismi di certificazione. 

Il  compito  dell’accreditamento  in  Italia  è  svolto  da  Accredia,  secondo  quanto 

previsto dal legislatore. 

225

RELAZIONE 2020II21Procedura di 
approvazione di criteri 
di certificazione riferiti 
a una certificazione 
comune europea 

Trasferimento dati 
all’estero: la sentenza 
Schrems II

Sempre  in  materia  di  certificazione,  il  Cepd  ha  adottato  un  documento  sulla 
procedura di approvazione di criteri di certificazione riferiti a una certificazione co-
mune, il sigillo europeo per la protezione dei dati (28 gennaio 2020). Il documento 
mira ad agevolare il Cepd nel valutare ed esprimere il proprio parere in modo tem-
pestivo e coerente in ordine all’approvazione di criteri per le certificazioni europee. 
Il RGPD prevede infatti che il Cepd approvi criteri di schemi di certificazione eu-
ropei (cfr. artt. 43, par. 3 e 63), ma non definisce una procedura specifica per la 
loro approvazione. Al riguardo, il documento prevede che le autorità di controllo 
(competenti per il luogo ove si colloca la sede principale del titolare dello schema o 
dell’organismo di certificazione che gestisce lo schema) possano presentare al Cepd, 
per l’approvazione ai sensi dell’art. 70, par. 1, lett. o), del RGPD, i criteri relativi a 
una certificazione valida nell’intera UE (cfr. art. 42, par. 5, del RGPD) ove ritengano 
che questi soddisfino i requisiti stabiliti per una certificazione europea conforme al 
RGPD, tenendo conto delle linee guida del Cepd 1/2018 relative alla certificazione. 
In questo caso, prende avvio una fase informale di valutazione dei criteri di certi-
ficazione,  modellata  sulla  procedura  di  approvazione  delle  Bcr,  volta  a  consentire 
la valutazione coordinata dei criteri di certificazione da parte delle altre autorità di 
controllo. La valutazione consiste, in particolare, nel verificare che i criteri tengano 
in debita considerazione le norme nazionali applicabili. Al termine della fase di coo-
perazione informale, l’autorità di controllo competente, consultandosi con il titolare 
dello schema, può decidere se presentare i criteri di certificazione al Cepd per l’ap-
provazione formale in conformità all’art. 63 del RGPD. In questo caso, la procedura 
di approvazione da parte del Cepd potrà concludersi con l’approvazione o con il 
rigetto della richiesta. In caso di approvazione del sigillo UE, la richiesta seguirà la 
procedura di adozione del parere di cui all’art. 64, par. 2, del RGPD, trattandosi di 
una questione che produce effetti in più di uno Stato membro. Il parere del Cepd, 
una volta adottato, produrrà i suoi effetti in tutti gli Stati membri e non sarà neces-
sario darvi alcun seguito a livello nazionale. 

In tema di trasferimenti di dati all’estero, attore principale sulla scena europea 
è  stata,  nel  2020,  la  CGUE  che,  il  16  luglio,  con  la  sentenza  Schrems  II  (causa 
C-311/18,  Data  Protection  Commissioner  v.  Facebook  Ireland  Ltd,  Maximillian 
Schrems), ha confermato la validità della decisione della Commissione europea n. 
2010/87/CE relativa alle clausole contrattuali tipo per il trasferimento di dati perso-
nali a responsabili del trattamento stabiliti in Paesi terzi e ha invalidato la decisione 
della Commissione n. 2016/1250/CE relativa all’adeguatezza della protezione offer-
ta dal regime dello scudo UE-USA per la privacy (cd. Privacy Shield ).

La Corte, per la prima volta, si è soffermata sulla natura delle clausole contrat-
tuali previste (ora) dall’art. 46, par. 2, del RGPD e sulla loro effettiva capacità di 
assicurare, attraverso gli impegni che esportatore e importatore assumono contrat-
tualmente in termini di garanzie per la protezione dei dati personali trasferiti, un 
livello di tutela sostanzialmente equivalente a quello riconosciuto nell’Unione. In 
particolare, la Corte ha sottolineato che tali clausole “mirano unicamente a fornire ai 
titolari del trattamento o ai responsabili del trattamento stabiliti nell’Unione garan-
zie contrattuali che si applicano in modo uniforme in tutti i Paesi terzi e, pertanto, 
indipendentemente  dal  livello  di  protezione  garantito  in  ciascuno  di  essi.  Poiché 
tali clausole tipo di protezione dei dati non possono, tenuto conto della loro natu-
ra, fornire garanzie che vadano al di là di un obbligo contrattuale di vegliare a che 
sia rispettato il livello di protezione richiesto dal diritto dell’Unione, esse possono 
richiedere,  in  funzione  della  situazione  esistente  nell’uno  o  nell’altro  Paese  terzo, 
l’adozione di misure supplementari da parte del titolare del trattamento al fine di 
garantire il rispetto di tale livello di protezione” e ciò in particolare quando il diritto 

226

L’ATTIVITÀ SVOLTA DAL GARANTEIIdi tale Paese terzo permetta alle proprie autorità pubbliche ingerenze nei diritti delle 
persone interessate che vadano oltre quanto strettamente necessario per conseguire 
l’obiettivo legittimo perseguito e non esista contro tali ingerenze una tutela giuridica 
efficace. Nell’utilizzo delle clausole contrattuali tipo, ruolo rilevante giocano quin-
di, in prima battuta, l’esportatore − che, con l’ausilio dell’importatore (che meglio 
conosce la disciplina del proprio Paese), deve valutare l’ordinamento del Paese terzo 
alla  luce  del  caso  di  specie  e  individuare,  qualora  necessario,  le  “garanzie  supple-
mentari” rispetto a quelle offerte dalle clausole − e, in seconda battuta, le autorità 
di protezione dei dati: sono infatti queste ultime ad essere chiamate a verificare, su 
reclamo o d’ufficio, che le misure supplementari adottate assolvano al loro compito 
e,  ove  ciò,  “alla  luce  del  complesso  delle  circostanze  proprie  [del]  trasferimento”, 
non avvenga, sono tenute a sospendere o a vietare un trasferimento di dati personali 
verso un Paese terzo “a meno che esista una decisione di adeguatezza validamente 
adottata dalla Commissione”. Al riguardo, nel chiarire che “fino a che tale decisione 
non sia stata dichiarata invalida dalla Corte, l’autorità di controllo competente non 
può sospendere o vietare un trasferimento di dati personali”, la Corte si è quindi 
soffermata sul caso specifico dei trasferimenti effettuati verso gli Stati Uniti − oggetto 
del reclamo originario presentato da Maximillian Schrems all’Autorità irlandese con 
riguardo ai trasferimenti posti in essere dalla società Facebook Ireland verso la società 
statunitense del medesimo gruppo − e ha considerato necessario valutare anche la 
decisione di adeguatezza “Scudo per la privacy” (così come aveva fatto, nella causa 
C-362/14, Maximillian Schrems v. Data Protection Commissioner, con riferimento 
al regime posto in essere dal Safe Harbour, su cui cfr. Relazione 2015, p. 161). Guar-
dando in particolare alla normativa interna degli Stati Uniti in materia di accesso 
e di utilizzo dei dati da parte delle autorità statunitensi di intelligence nell’ambito 
dell’attuazione di taluni programmi di sorveglianza (in particolare FISA 702 e E.O. 
12333), la Corte ha stabilito quindi che le limitazioni al diritto alla protezione dei 
dati personali che risultano da siffatta normativa non possono considerarsi propor-
zionate. Parimenti la Corte ha considerato che la normativa in questione non confe-
risce agli interessati (stranieri) diritti azionabili dinanzi ai giudici nei confronti delle 
autorità  statunitensi  e  che  il  meccanismo  di  mediazione  preso  in  considerazione 
dalla decisione 2016/1250 non fornisce a tali persone un mezzo di ricorso dinanzi ad 
un organo indipendente e capace di adottare decisioni vincolanti nei confronti dei 
servizi di intelligence statunitensi. In assenza di questi elementi, essenziali per garan-
tire il livello di protezione sostanzialmente equivalente a quello richiesto nel diritto 
dell’Unione, la Corte ha deciso quindi di invalidare la decisione di adeguatezza. 

Tenuto conto dell’inevitabile impatto della sentenza sui trasferimenti di dati in 
Paesi terzi, il Comitato ha fornito primi chiarimenti sugli effetti della stessa, già il 23 
luglio 2020, con un documento recante le FAQ in merito alla sentenza della CGUE 
nella  causa  C-311/18  −  Data  Protection  Commissioner  contro  Facebook  Ireland 
Ltd e Maximillian Schrems e, successivamente, il 10 novembre 2020, indicazioni 
più dettagliate nelle raccomandazioni 01/2020 relative alle misure che integrano gli 
strumenti di trasferimento al fine di garantire il rispetto del livello di protezione dei 
dati personali dell’UE. Entrambi i documenti, e soprattutto le raccomandazioni, si 
ripromettono di aiutare gli esportatori (titolari del trattamento o responsabili del 
trattamento, enti privati o enti pubblici) a valutare la legislazione del Paese terzo 
applicabile al trasferimento da porre in essere al fine di individuare, ove necessario, 
le misure supplementari appropriate da adottare per consentire il rispetto delle ga-
ranzie contenute nello strumento di trasferimento prescelto. Le raccomandazioni, 
partendo da un richiamo al principio dell’accountability, forniscono un decision tree 
attraverso cui l’esportatore è accompagnato nell’individuazione degli strumenti più 

227

Trasferimenti dei dati 
all’estero e misure 
supplementari 

RELAZIONE 2020II21adeguati al trasferimento dei dati in un Paese terzo. Sei sono i passi da percorrere: 
1. definire l’ambito del trasferimento (Know your transfer); 2. verificare lo strumen-
to  più  adatto  al  trasferimento  in  questione  (laddove  non  ci  sia  una  decisione  di 
adeguatezza della Commissione: clausole contrattuali tipo, clausole ad hoc, regole 
vincolanti di impresa, ecc.); 3. valutare se vi sia qualcosa nella legge o nella prassi del 
Paese terzo che possa incidere sull’efficacia delle garanzie contenute nello strumento 
di trasferimento utilizzato; 4. identificare ed adottare le misure supplementari con-
siderate necessarie per assicurare che il livello di protezione assicurato nell’Unione 
sia mantenuto nel Paese terzo; 5. adottare ogni eventuale passo procedurale necessa-
rio per l’adozione degli strumenti in questione; 6. rivalutare a intervalli adeguati la 
disciplina applicabile ai dati trasferiti per verificare che il livello di tutela assicurato 
dallo strumento di trasferimento prescelto e dalle misure supplementari sia mante-
nuto. In allegato al documento sono illustrati anche alcuni scenari/esempi relativi a 
possibili misure supplementari da adottare nel caso in cui la legislazione di un Paese 
terzo impedisca il rispetto delle garanzie già contenute negli strumenti di trasferi-
mento utilizzati: le misure suggerite sono anzitutto di natura tecnologica, ma ve ne 
sono anche di natura contrattuale e organizzativa. Il documento è stato sottoposto a 
consultazione pubblica e sarà rivalutato e, ove del caso, rivisto, alla luce delle osser-
vazioni ricevute. 

La decisione della CGUE nel caso Schrems II ha informato anche il progetto di 
decisione  di  esecuzione  relativa  alle  clausole  contrattuali  tipo  per  il  trasferimento 
di dati personali a Paesi terzi ai sensi del RGPD con cui la Commissione, il 12 no-
vembre 2020, ha proposto quattro nuovi differenti set di clausole contrattuali (ti-
tolare-titolare;  titolare-responsabile;  responsabile-sub-responsabile;  responsabile-ti-
tolare). Le clausole, nel riprendere per quanto possibile le precedenti, contengono 
garanzie in linea con il RGPD e includono ulteriori obblighi per le parti coinvolte 
funzionali a rafforzare la tutela dei dati personali nei casi in cui la legislazione del 
Paese terzo consenta l’accesso agli stessi da parte di soggetti pubblici. 

Sul progetto di decisione è stato espresso, il 14 gennaio 2021, il parere congiunto 
del Cepd e del Gepd (cfr. parere congiunto 2/2021 sulla decisione di esecuzione del-
la Commissione europea relativa alle clausole contrattuali tipo per il trasferimento di 
dati personali a Paesi terzi). Il parere contiene una serie di commenti generali e reca 
anche un allegato nel quale sono contenute specifiche proposte di emendamento 
delle clausole tipo proposte. 

Come  anticipato,  sebbene  riferita  a  trasferimenti  di  dati  effettuati  tra  soggetti 
privati, la sentenza Schrems II esplica i propri effetti anche con riferimento ai trasfe-
rimenti di dati posti in essere da soggetti pubblici, sia quando questi si avvalgono di 
responsabili (o sub-responsabili) del trattamento stabiliti in Paesi terzi, sia quando i 
dati sono trasferiti a soggetti pubblici nel Paese terzo. Con riferimento a tale ultima 
tipologia di trasferimenti, il Cepd ha rivisto, all’esito della consultazione pubblica, 
le proprie linee guida per il trasferimento di dati a soggetti pubblici nei Paesi terzi o 
ad organizzazioni internazionali adottate nel febbraio 2020 (linee guida 2/2020: cfr. 
Relazione 2019, p. 192). Le modifiche introdotte, alla luce dei commenti ricevuti − 
in maggior misura da parte di organizzazioni internazionali −, chiariscono anzitutto 
che le linee guida si applicano anche alla modifica degli accordi internazionali con-
clusi prima del 24 maggio 2016 (v. art. 96 del RGPD) e tengono conto delle specifi-
cità delle organizzazioni internazionali quando queste operano quali importatori dei 
dati. È ora espressamente richiamata la possibilità di prevedere, direttamente negli 
accordi relativi al trasferimento dei dati, il loro utilizzo ulteriore a fini di archivia-
zione, di ricerca scientifica, storica o a fini statistici e la possibilità di porre in essere 
eventuali restrizioni ai diritti degli interessati solo ove le stesse siano in linea con 

228

Clausole contrattuali 
standard per il 
trasferimento dei dati 
all’estero

Trasferimenti di dati 
tra soggetti pubblici 
e a organizzazioni 
internazionali 

L’ATTIVITÀ SVOLTA DAL GARANTEII21quelle elencate nel RGPD. In particolare, nel caso la limitazione derivi dalla necessi-
tà di rispettare un interesse pubblico rilevante, le linee guida chiariscono che analogo 
interesse pubblico deve essere riconosciuto anche dall’ordinamento nazionale dello 
Stato membro interessato o dal diritto dell’Unione. Si evidenzia nel documento che, 
per l’autorizzazione di accordi amministrativi tra i soggetti pubblici ai sensi dell’art. 
46, par. 3, lett. b), del RGPD, dovrà essere applicata la procedura di coerenza di cui 
all’art. 64, par. 2, del RGPD. 

Alla luce della sentenza Schrems II, le linee guida richiamano l’attenzione sulla 
necessità per le autorità pubbliche europee di effettuare, prima di concludere defi-
nitivamente gli accordi in questione, una valutazione del livello di protezione nel 
Paese dell’importatore − sia esso un organismo pubblico nel Paese terzo o un’orga-
nizzazione internazionale −, compresa una verifica circa la possibilità che le garanzie 
concordate siano rispettate in pratica. Sono state anche rafforzate le indicazioni in 
ordine  alle  restrizioni  ai  trasferimenti  ulteriori  dei  dati,  in  modo  da  escludere  la 
comunicazione di dati personali ad altre autorità pubbliche del Paese terzo dell’orga-
nismo pubblico ricevente ove la stessa sia non necessaria e proporzionata in una so-
cietà democratica. Infine, le sezioni dedicate ai meccanismi di tutela dei diritti degli 
interessati e di vigilanza sono state formulate in modo da richiedere chiaramente che 
tali meccanismi offrano all’interessato garanzie sostanzialmente equivalenti a quelle 
previste dall’articolo della Carta UE.

Analoga attenzione agli effetti della sentenza Schrems II è stata rivolta dal Cepd 
e dalle autorità di protezione dei dati con riferimento all’utilizzo delle regole vin-
colanti di impresa (Binding corporate rules, Bcr). Come noto, al fine di assicurare la 
coerente applicazione del RGPD, il Cepd è tenuto a fornire un proprio parere in 
merito a ciascun progetto di decisione recante l’approvazione di Bcr presentato dalle 
autorità competenti (individuate sulla scorta dei criteri indicati nel WP 263 rev. 01: 
v. Relazione 2018, p. 190). Tali pareri non sono volti ad autorizzare o approvare 
singoli trasferimenti ma accertano che le garanzie contenute nelle Bcr offrano un 
livello adeguato di tutela alla luce degli elementi richiesti dall’art. 47 del RGPD e 
dai documenti di lavoro relativi alle Bcr per titolari e per responsabili (WP 256, rev. 
01, e WP 257, rev. 01: cfr. Relazione 2017, p. 167). Tale aspetto − evidenziato già 
nei pareri relativi alle Bcr per titolari del trattamento e per responsabili del tratta-
mento adottati prima del luglio 2020 (pareri nn. 6/2020, 8/2020, 9/2020) − è sta-
to ulteriormente sottolineato in quelli successivi alla sentenza (pareri nn. 24/2020, 
25/2020, 27/2020, 28/2020, 29/2020, 32/2020) al fine di ribadire come, in occa-
sione dell’utilizzo delle Bcr quale strumento di trasferimento nei casi specifici, deve 
verificarsi che il quadro normativo applicabile consenta all’importatore di rispettare 
gli impegni assunti con l’adesione alle Bcr. Ove ciò non sia possibile, l’esportatore 
dovrà − come nel caso delle clausole contrattuali tipo − individuare garanzie supple-
mentari che gli consentano di rispettare tali impegni o astenersi dal trasferire i dati. 
Il  1°  febbraio  2020,  con  l’entrata  in  vigore  dell’accordo  di  recesso  ratificato 
dall’UE e dal Regno Unito, quest’ultimo è divenuto un Paese terzo e il Cepd, nel 
corso dell’anno, è intervenuto più volte per chiarire gli effetti con riferimento al tema 
dei trasferimenti di dati. Sebbene grazie alla clausola ponte contenuta nell’Accordo 
sugli scambi e la cooperazione firmato dall’UE e dal Regno Unito il 30 dicembre 
2020, i trasferimenti di dati personali tra soggetti ai quali si applica il RGPD e sog-
getti stabiliti nel Regno Unito non saranno considerati come trasferimenti verso un 
Paese terzo fino al 30 giugno 2021, dopo tale data ogni trasferimento di dati persona-
li verso il Regno Unito sarà possibile solo attraverso l’utilizzo di uno degli strumenti 
previsti dal Capo V del RGPD e, ove necessario, delle misure supplementari che ne 
consentano il rispetto in concreto (cfr. nota informativa sui trasferimenti di dati verso 

229

Bcr

Brexit e trasferimento 
dei dati all’estero

RELAZIONE 2020II21il Regno Unito ai sensi del RGPD dopo il periodo di transizione, adottata il 15 di-
cembre 2020 e aggiornata il 13 gennaio 2021). Entrambe le Parti si stanno adoperan-
do per consentire l’utilizzo del più agevole tra questi strumenti, ovvero le decisioni di 
adeguatezza, e in quest’ottica la Commissione ha già presentato, il 19 febbraio 2021, 
due proposte di decisione per l’adeguatezza del Regno Unito, rispettivamente ai sensi 
dell’art. 45 del RGPD e dell’art. 36 della direttiva 2016/680 sulle quali il Comitato 
ha espresso i propri pareri il 13 aprile 2021 (pareri nn. 14 e 15/2021). 

Per assicurare una transizione più agevole per gli operatori, il Cepd ha adottato, 
nel luglio 2020, una nota informativa con la quale ha chiarito che le Bcr autorizzate 
dall’Autorità di protezione dei dati del Regno Unito in vigenza di direttiva possono 
essere  utilizzate  senza  discontinuità  (e  senza  “approvazioni”  da  parte  della  nuova 
Lead ) ove le stesse vengano aggiornate (secondo le regole inserite nelle stesse Bcr) 
con riferimento ad alcuni elementi essenziali che sono indicati in un Annex dello 
stesso statement (tra cui, in particolare, indicazione della nuova Lead alla luce delle 
modifiche organizzative introdotte dai gruppi e modifiche adeguate in ogni parte 
delle Bcr in cui alla Lead si faccia riferimento; nuova società del gruppo che assume 
su di sé la responsabilità nel caso di violazione delle Bcr da parte di una società del 
gruppo stabilita fuori dall’UE e sua adeguata capacità economica; legge UE appli-
cabile al contratto e giurisdizione per l’esercizio dei diritti in linea con l’art. 79 del 
RGPD). Le Bcr approvate in vigenza di RGPD sono state invece nuovamente ap-
provate dalla nuova Lead SA, a seguito di nuovo parere del Cepd (parere 32/2020). 
Per le Bcr che erano in corso di valutazione, i gruppi interessati sono stati invitati ad 
individuare una nuova Bcr Lead e proseguire (ove già avviate) le procedure di appro-
vazione in linea con il WP 263. 

È proseguita l’attività del Cepd anche riguardo all’applicazione delle norme del 
RGPD nel settore finanziario attraverso il sottogruppo Financial Matters coordinato 
dal Garante.

Sempre in ambito finanziario, il Cepd è tornato ad occuparsi del rapporto tra 
la normativa anti-riciclaggio e di contrasto al finanziamento del terrorismo (AML/
CFT) e i principi di protezione dati. In particolare, a seguito della pubblicazione 
da parte della Commissione del proprio Piano di azione per una politica integrata 
dell’Unione in materia di prevenzione del riciclaggio di denaro e del finanziamento 
del terrorismo del 7 maggio 2020, il Cepd ha adottato una dichiarazione (15 dicem-
bre 2020) per esprimere l’interesse e la disponibilità del Comitato ad essere coinvolto 
nel processo di revisione della normativa AML/CFT. Questo per far sì che tale pro-
cesso di revisione rappresenti l’occasione per definire i principi di protezione dei dati 
da  rispettare,  assicurando  allo  stesso  tempo  l’efficienza  del  sistema  di  contrasto  al 
riciclaggio, anche attraverso trattamenti proporzionati e non ridondanti da parte de-
gli istituti finanziari chiamati a svolgere il monitoraggio sulle transazioni “sospette”.
Una delle questioni centrali affrontate dal Cepd è stata il rapporto tra il RGPD 
e la direttiva (UE) 2015/2366 sui servizi di pagamento (cd. PSD2), due normative 
chiave della legislazione europea degli ultimi anni. Le importanti novità nel sistema 
dei pagamenti dettate dalla PSD2 − che consente a nuovi soggetti di attuare servizi 
che un tempo erano prerogativa esclusiva delle banche, permettendo ad essi l’ac-
cesso ad una mole considerevole di dati finanziari (non solo dei clienti, ma anche 
di soggetti terzi) − ha reso necessaria una riflessione sul corretto rapporto tra le due 
discipline. Il Cepd, che si era già occupato di alcune questioni legate alla PSD2 con 
la risposta a una lettera dell’europarlamentare Sophie in’t Veld, fornendo prime in-
dicazioni su alcuni punti controversi del rapporto tra tale direttiva e il RGPD (cfr. 
Relazione 2018, p. 193), ha adottato le linee guida 6/2020 nella plenaria del 17 
luglio 2020. A seguito della consultazione pubblica cui il testo è stato sottoposto le 

230

Protezione dei dati, 
attività finanziaria e 
anti-riciclaggio

Linee guida 6/2020 sul 
rapporto tra PSD2 e 
RGPD

L’ATTIVITÀ SVOLTA DAL GARANTEII21linee guida sono state adottate nella loro versione finale il 15 dicembre 2020. Esse 
si soffermano, in particolare, sulle basi giuridiche del trattamento effettuato dai for-
nitori di servizi di pagamento, sulla questione degli “ulteriori trattamenti” alla luce 
degli artt. 66 e 67 della PSD2 (che restringono considerevolmente la possibilità che 
i dati siano trattati per finalità ulteriori rispetto a quelle originariamente previste), 
sul tema del trattamento dei dati sensibili anche con riferimento alle cd. silent third 
parties (ad es. i beneficiari di ordini di pagamenti), sui principi di minimizzazione 
dei dati, sicurezza, trasparenza e accountability, nonché sui principi da rispettare con 
riferimento alle attività di profilazione.

A seguito della menzionata sentenza Schrems II della CGUE, il Cepd ha adottato 
una serie di raccomandazioni sulle garanzie essenziali europee relativamente alle mi-
sure di sorveglianza. Le raccomandazioni aggiornano quelle individuate dal Gruppo 
Art. 29 dopo la prima sentenza Schrems (WP 237) e devono considerarsi comple-
mentari alle raccomandazioni sulle misure supplementari agli strumenti di trasferi-
mento dei dati nei Paesi terzi. Nello specifico, tali raccomandazioni forniscono agli 
esportatori di dati elementi utili a stabilire se il quadro giuridico nel Paese terzo in 
materia di accesso ai dati da parte delle autorità pubbliche per fini di sorveglianza, 
siano queste agenzie di intelligence o di law enforcement, configuri un’ingerenza giu-
stificata nei diritti alla vita privata e alla protezione dei dati personali e non sia quindi 
in contrasto con gli impegni assunti dall’esportatore e dall’importatore attraverso lo 
strumento utilizzato per il trasferimento fra quelli previsti dall’art. 46 del RGPD. 
Anche la Commissione, nel valutare l’adeguatezza del livello di protezione ai sensi 
dell’art. 45 del RGPD, dovrà verificare, tra gli elementi da considerare per determi-
nare se la legislazione di un Paese terzo fornisce nel suo complesso un livello di pro-
tezione dei dati sostanzialmente equivalente a quello garantito all’interno dell’UE, 
che le garanzie essenziali europee siano soddisfatte. Le garanzie essenziali europee 
individuate nelle raccomandazioni, in quanto elementi fondamentali per determi-
nare il livello di ingerenza nei diritti fondamentali al rispetto alla vita privata e alla 
protezione dei dati, sono strettamente collegate e vanno tenute in considerazione nel 
loro complesso, non potendo essere valutate singolarmente.

Il 29 gennaio 2020, il Cepd ha adottato una lettera indirizzata al Consiglio d’Eu-
ropa sulla bozza di secondo Protocollo addizionale alla Convenzione di Budapest. 
Nel novembre 2019 il Cepd aveva già fornito il proprio contributo alla consultazio-
ne pubblica lanciata dal Comitato Cybercrime del Consiglio d’Europa (T-CY) sulla 
bozza del menzionato Protocollo addizionale e, attraverso alcuni suoi rappresentan-
ti, aveva presentato la propria posizione nel corso della Octopus Conference tenutasi 
a Strasburgo il 20-22 novembre 2019 (cfr. Relazione 2019, p. 194). Tale contributo 
era stato tuttavia limitato al testo provvisorio del Protocollo che allora non includeva 
le previsioni relative alla protezione dei dati, successivamente divenute oggetto di 
negoziazione. A tale riguardo, la lettera sottolinea l’importanza di integrare rigorose 
salvaguardie volte ad assicurare un alto livello di protezione dei dati nel testo del Pro-
tocollo stesso. La lettera evidenzia altresì la necessità di garantire piena coerenza tra il 
Protocollo addizionale e la Convenzione 108, nonché la compatibilità del Protocollo 
stesso con i Trattati UE e la Carta europea dei diritti fondamentali. Infine, viene au-
spicato l’avvio di una consultazione specifica sulle garanzie di protezione dati prima 
della finalizzazione del Protocollo addizionale, ribadendo la disponibilità a fornire 
un contributo costruttivo e oggettivo alle negoziazioni.

Con un’altra lettera, adottata il 10 giugno 2020, il Cepd ha fornito riscontro a 
un gruppo di parlamentari europei sul presunto uso di Clearview AI da parte delle 
autorità di law enforcement e dei servizi di intelligence nell’UE. Secondo alcune no-
tizie di stampa (apparse a gennaio sui media), la società statunitense raccoglierebbe 

231

Le “garanzie essenziali 
europee”

Il secondo Protocollo 
addizionale alla 
Convenzione di 
Budapest

Clearview AI 

RELAZIONE 2020II21mediante  scraping  fotografie  e  immagini  del  viso  pubblicate  online,  in  particolare 
sui  social  network,  e  fornirebbe  alle  Forze  dell’ordine  e  alle  agenzie  di  intelligence 
di tutto il mondo un servizio di riconoscimento facciale. A seguito di tali notizie, 
diverse autorità di protezione dei dati europee hanno avviato indagini sull’uso di 
tali tecnologie nel proprio Paese. Nella lettera il Cepd sottolinea i rischi derivanti in 
generale dall’uso della tecnologia di riconoscimento facciale per i diritti e le libertà 
fondamentali, ricordando che il quadro giuridico applicabile per il trattamento dei 
dati  biometrici  da  parte  delle  autorità  di  law  enforcement  è  quello  previsto  dalla 
direttiva (UE) 2016/680. La lettera richiama l’attenzione sul fatto che l’eventuale 
utilizzo di un servizio come Clearview AI comporterebbe, nell’ambito di un’indagi-
ne di polizia o penale, la condivisione di dati personali con un soggetto privato al di 
fuori dell’Unione e un confronto biometrico con le fotografie e immagini del viso 
contenute in una banca dati privata, popolata su larga scala, in modo arbitrario e 
indiscriminato. Alla luce della legislazione dell’UE e degli Stati membri e fatte salve 
le risultanze degli approfondimenti in corso da parte delle autorità di protezione dei 
dati nazionali, il Cepd nutre notevoli dubbi sulla liceità dell’utilizzo di tale servizio 
da  parte  delle  autorità  di  law  enforcement  anche  sotto  il  profilo  del  rispetto  delle 
stringenti  garanzie  previste  dalla  direttiva  (UE)  2016/680  per  il  trasferimento  di 
dati al di fuori dell’Unione. Sebbene le questioni relative al trattamento di dati nel 
settore della sicurezza nazionale rientrino solo in parte nell’ambito di applicazione 
del diritto dell’UE (e quindi nella competenza del Cepd), nella lettera si sottolinea 
altresì che il trattamento di questi dati da parte dei servizi di intelligence deve essere 
sempre effettuato in conformità alla Convenzione 108 e alla Convenzione europea 
dei diritti dell’uomo come interpretata dalla CEDU.

Ulteriori preoccupazioni sono state espresse dal Cepd in una lettera di risposta al 
parlamentare europeo Moritz Körner (3 dicembre 2020) riguardante l’Accordo tra 
l’UE e gli USA sul trattamento e il trasferimento dei dati di messaggistica finanziaria 
nell’ambito del Terrorist Finance Tracking Program (il cd. accordo TFTP). In parti-
colare, il Cepd ha sollevato dubbi in merito all’effettiva possibilità per gli interessati 
di chiedere la correzione o la cancellazione dei propri dati personali trattati dal Di-
partimento del tesoro degli USA e alla massiccia quantità di dati di messaggistica 
finanziaria regolarmente trasferiti e conservati dalle autorità statunitensi, ribadendo 
la necessità di una revisione dell’accordo.

Con riferimento alle nuove tecnologie, in data 28 gennaio 2020 il Cepd ha adot-
tato le linee guida sul trattamento dei dati personali nel contesto dei veicoli connessi 
e della mobilità correlata alle applicazioni (Guidelines 1/2020). Il documento è stato 
sottoposto  a  consultazione  pubblica  e  adottato,  nella  sua  versione  definitiva,  il  9 
marzo 2021. Con detto documento il Cepd ha inteso affrontare il tema del tratta-
mento dei dati personali relativo all’uso non professionale dei veicoli connessi da 
parte di vari soggetti. In particolare, il trattamento riguarda i dati personali trattati 
all’interno del veicolo e scambiati tra il veicolo e i dispositivi personali ad esso col-
legati (es., lo smartphone dell’utente) o raccolti all’interno del veicolo e trasmessi ad 
entità esterne per ulteriori elaborazioni (es. costruttori di veicoli, gestori di infra-
strutture, compagnie di assicurazione, autoriparatori). Le linee guida si riferiscono 
altresì alle molteplici applicazioni mobili indipendenti dal veicolo, quali quelle in 
materia  di  gestione  della  mobilità,  gestione  del  veicolo,  sicurezza  stradale,  intrat-
tenimento, assistenza alla guida e benessere. Sull’assunto che la maggior parte dei 
dati generati da un veicolo connesso si riferiscono a una persona fisica identificata 
o identificabile (costituendo quindi dati personali), il documento si rivolge priori-
tariamente alla larga platea di soggetti che potrebbero trattarli (produttori di veicoli 
e  di  apparecchiature,  fornitori,  riparatori  e  concessionari  di  automobili,  fornitori 

232

Accordo UE-USA ai fini 
del TFTP

Veicoli connessi

L’ATTIVITÀ SVOLTA DAL GARANTEII21Regolamento e-privacy 
e autorità di controllo

Linee guida sul 
targeting degli utenti di 
social media

di servizi per veicoli, fornitori di intrattenimento, operatori di telecomunicazioni, 
gestori di infrastrutture stradali e autorità pubbliche) richiamando l’attenzione sui 
rischi connessi a tali tipologie di trattamento e alle misure da adottare per assicurare 
il rispetto della disciplina in materia di protezione dei dati personali. 

Il 19 novembre 2020 è stata adottata dal Cepd una dichiarazione sul regolamen-
to e-privacy e sul futuro ruolo delle autorità di controllo nella quale si sottolinea 
la necessità di affidare il controllo delle disposizioni recate dal regolamento e-pri-
vacy e relative al trattamento dei dati personali alle autorità di protezione dei dati, 
trattandosi di ambiti connessi rispetto ai quali le rispettive discipline non possono 
formare oggetto di applicazione isolata. Il documento evidenzia la necessità che il 
regolamento e-privacy non debba abbassare il livello di protezione offerto dall’attuale 
direttiva  2002/58/CE,  ma  piuttosto  integrare  il  RGPD,  fornendo  ulteriori  tutele 
per la riservatezza e la protezione dei dati in relazione a tutti i tipi di comunicazione 
elettronica. La dichiarazione richiama l’attenzione su alcuni orientamenti emersi in 
occasione delle discussioni svoltesi in seno al Consiglio concernenti le preoccupazio-
ni per la frammentazione della vigilanza, la complessità procedurale e la mancanza di 
coerenza e certezza del diritto per le persone e le imprese. In relazione alle discussioni 
in corso relative all’ulteriore trattamento dei metadati delle comunicazioni elettro-
niche, il Cepd ha ribadito il suo sostegno all’approccio del regolamento e-privacy, 
basato su ampi divieti, eccezioni ristrette e sull’uso del consenso, sottolineando che 
i metadati delle comunicazioni elettroniche possono essere trattati senza consenso 
dopo che sono stati effettivamente resi anonimi.

Il 2 settembre 2020 il Cepd ha adottato le linee guida sul targeting degli utenti di 
social media (linee guida 8/2020). Partendo dalla constatazione che il targeting degli 
utenti dei social media crea rischi per i diritti e le libertà fondamentali delle persone 
e può coinvolgere una varietà di attori (fornitori di social media, loro utenti, desti-
natari e altri soggetti che possono essere coinvolti nel processo di targeting), le linee 
guida − sulla scorta del RGPD e della giurisprudenza della CGUE − si pongono 
quale obiettivo principale quello di chiarire i principi applicabili e la base giuridica, 
individuare i principali attori, i loro ruoli e le relative responsabilità, identificando 
anche i potenziali rischi per i diritti e le libertà delle persone partendo da esempi 
concreti  (distinguendo  tra targeting  sulla  base  dei  dati  forniti, targeting  sulla  base 
dei dati osservati e targeting sulla base dei dati dedotti). Le linee guida forniscono 
indicazioni anche in ordine alle circostanze in cui risulta necessario porre in essere 
una valutazione d’impatto sulla protezione dei dati, ai casi in cui il targeting porta 
all’applicazione dell’art. 9 del RGPD e all’obbligo per i contitolari di concludere un 
accordo ai sensi dell’art. 26 del RGPD, tenendo conto del grado di responsabilità del 
targeter e del fornitore del servizio di social media. 

Numerose  le  lettere  adottate  dal  Cepd  in  risposta  alle  sollecitazioni  di  diversi 
stakeholder con riferimento al trattamento dei dati nell’ambito delle nuove tecno-
logie. Tra di esse si ricorda la risposta del 29 gennaio 2020 alla richiesta dell’euro-
parlamentare Sophie in’t Veld relativa all’uso di algoritmi iniqui − nella quale viene 
fornita un’analisi delle problematiche, dal punto di vista della protezione dei dati, 
che possono emergere dall’impiego degli algoritmi, in particolare la mancanza di tra-
sparenza e i possibili profili discriminatori che da essi possono derivare − nonché una 
sintetica panoramica delle norme del RGPD e delle linee guida rilevanti adottate dal 
Cepd. La lettera chiarisce che più che sull’elaborazione di una normativa specifica 
sugli algoritmi (con riferimento alla protezione dei dati) è opportuno focalizzarsi 
sull’implementazione delle norme esistenti, in particolare sui requisiti di trasparen-
za, accountability e valutazione d’impatto privacy, anche in vista dell’elaborazione di 
possibili future linee guida su tale tema.

233

RELAZIONE 2020II2121

Le sanzioni 
amministrative

Europol Cooperation 
Board

Gruppo di 
coordinamento della 
supervisione del SIS II

Con una dichiarazione adottata il 19 febbraio 2020, il Cepd si è infine espresso 
sulle implicazioni per la protezione dei dati derivanti da fusioni o acquisizioni di 
grandi società che operano nella rete. In particolare con riferimento all’annuncio 
di acquisizione della società Fitbit da parte di Google, il Cepd ha sottolineato la 
necessità che le Parti conducano in modo trasparente una completa valutazione dei 
requisiti  di  protezione  dei  dati  e  delle  implicazioni  in  tale  ambito  derivanti  della 
fusione, provvedendo a mitigare i possibili rischi per la protezione dei dati prima di 
notificare la fusione alla Commissione europea. 

Come è noto, il RGPD impone un rigoroso regime sanzionatorio; in proposito, 
il Cepd sta lavorando su linee guida che forniscano una base chiara per la fissazione 
delle sanzioni da parte delle autorità di controllo, fondate sui criteri di valutazione 
stabiliti nel RGPD al fine di garantire una coerente applicazione delle sanzioni da 
parte della autorità di protezione dei dati.

21.2. La cooperazione delle autorità di protezione dei dati nel settore libertà, giustizia e 
affari interni

In virtù del nuovo quadro normativo introdotto dal regolamento (UE) 2016/794, 
entrato in vigore il 1° maggio 2017, la supervisione sull’attività svolta dall’Agenzia 
dell’Unione europea per la cooperazione nell’attività di contrasto (Europol) è svolta 
dal Gepd. Rimane di competenza delle autorità nazionali di protezione dei dati la 
vigilanza sulla comunicazione di dati ad Europol da parte delle autorità di contrasto 
(law enforcement) e la verifica circa il rispetto dei diritti degli interessati. Al fine di assi-
curare una stretta cooperazione tra il Gepd e le autorità nazionali è stato istituito, con 
funzioni consultive, un Consiglio di cooperazione (Europol Cooperation Board-ECB) 
che nel 2020 si è riunito due volte in videoconferenza (il 16 giugno e il 24 novembre). 
Nel corso della prima riunione, il Consiglio ha invitato un rappresentante della 
Commissione europea a presentare la valutazione d’impatto iniziale per la revisio-
ne del regolamento Europol e ha invitato due rappresentanti dell’ICANN (Internet 
Corporation  for  Assigned  Names  and  Numbers)  per  uno  scambio  di  opinioni  sulla 
banca dati WHOIS, tenuta da ICANN. L’ECB ha continuato a lavorare all’aggior-
namento del manuale delle unità nazionali dell’Europol e sulla guida all’accesso; ha 
altresì adottato, con procedura scritta, la raccomandazione e il parere sulla soluzione 
europea di tracciamento (20 febbraio 2020) e una nota informativa e di discussione 
interna in tema di interconnessione attraverso l’interoperabilità (3 marzo 2020).

Nella seconda riunione, il Gepd ha informato l’ECB sulle sue attività di vigilan-
za, ed in particolare: sull’ispezione annuale inizialmente programmata per novembre 
2020 poi rinviata a causa della pandemia; sul follow-up delle raccomandazioni, dopo 
le ispezioni del 2017 e del 2018; sulle violazioni dei dati e su una consultazione sulle 
richieste di accesso degli interessati nel Regno Unito. Inoltre, sono stati presentati i 
risultati principali delle risposte ricevute dalle Unità Nazionali Europol (EUN), in 
seguito all’indagine adottata dall’ECB con procedura scritta l’8 luglio 2020.

Nel corso della riunione, è stata approvata una versione modificata della guida 

all’accesso, adottata con procedura scritta nel mese di settembre.

Infine, i membri dell’ECB hanno condiviso informazioni relative alle attività di 
vigilanza svolte dalle loro autorità di protezione dei dati in relazione alle attività di 
Europol, e discusso sia il progetto di relazione di attività 2019-2020 che quello rela-
tivo al programma di lavoro 2021-2023. 

Il sistema d’informazione Schengen (SIS II) è il sistema d’informazione centraliz-
zato su larga scala che viene utilizzato come strumento d’ausilio per i controlli sulle 

234

L’ATTIVITÀ SVOLTA DAL GARANTEII21persone e sugli oggetti alle frontiere esterne dello spazio Schengen. Secondo quanto 
previsto dal quadro giuridico del SIS II (regolamento CE 1987/2006 e decisione 
del Consiglio 2007/533/GAI), la supervisione coordinata del sistema è di compe-
tenza del Gruppo di coordinamento della supervisione SIS II, di cui fanno parte le 
autorità di protezione dati dei Paesi membri − che assicurano la supervisione delle 
autorità nazionali competenti per il sistema SIS II − e il Gepd − che supervisiona il 
trattamento dati posto in essere dall’Agenzia europea per la gestione operativa dei 
sistemi IT su larga scala nello spazio di libertà, sicurezza e giustizia (EU-LISA), cui è 
rimessa la gestione del sistema centrale. 

Nel corso del 2020 il Gruppo di coordinamento della supervisione SIS II si è riu-
nito due volte in videoconferenza (il 17 giugno e il 25 novembre; la documentazione 
rilevante può essere consultata presso il sito del Gruppo alla pagina: https://edps.
europa.eu/data-protection/european-it-systems/schengen-information-system_en). 
Durante la riunione di giugno, in cui sono stati eletti Gert Vermeulen alla carica 
di presidente e Clara Guerra a quella di vicepresidente, il Gruppo ha discusso dei 
risultati delle ispezioni SIS e VIS che hanno avuto luogo nei locali di EU-LISA e del 
numero sempre crescente di istanze di accesso al sistema da parte degli interessati 
(principalmente riguardanti segnalazioni di respingimento). 

Nel corso della seconda riunione, la Commissione europea ha informato il Grup-
po sul Nuovo patto sulla migrazione e l’asilo − con il quale si intende, attraverso 
l’avvio di iniziative legislative e non legislative, rafforzare le misure alle frontiere − e 
sulla proposta di regolamento sullo screening che si applicherebbe a tutti i cittadini 
non UE che attraversano una frontiera esterna senza autorizzazione, ai richiedenti 
asilo durante i controlli alla frontiera o che arrivano sul territorio degli Stati membri 
dopo un’operazione di ricerca e salvataggio in mare. 

Il gruppo ha discusso anche delle modalità per la composizione dei team di esper-
ti per le valutazioni periodiche sull’applicazione del Sistema Schengen nei diversi Pa-
esi membri e delle difficoltà incontrate da molte autorità che non riescono a mettere 
a disposizione propri esperti per mancanza di risorse adeguate.

Il Gruppo di supervisione del sistema Eurodac (i cui documenti sono rinvenibili 
sul sito internet alla pagina: https://edps.europa.eu/data-protection/european-it-sy-
stems/eurodac_en) è competente ad assicurare il rispetto della protezione dei dati 
personali all’interno del sistema istituito per la comparazione delle impronte digitali 
dei richiedenti asilo. 

Il Gruppo si è riunito in videoconferenza due volte nel 2020 (il 18 giugno e il 
26 novembre). Nel corso delle due riunioni − in cui si è proceduto all’elezione di 
Evelyne Schuurmans (DPA Paesi Bassi) per la posizione di vice presidente − è stato 
presentato e discusso il monitoraggio del sistema effettuato da EU-LISA e il gruppo 
ha sottolineato l’importanza di rimuovere tempestivamente dal sistema i dati perso-
nali dei richiedenti asilo allorché l’esigenza di protezione internazionale venga meno. 
Il Rpd di EU-LISA ha presentato gli ultimi aggiornamenti che hanno visto un in-
cremento del 4% dei dati inseriti nel sistema Eurodac rispetto all’anno precedente, 
nonostante l’impatto significativo dell’emergenza da Covid-19 e che ha comporta-
to un complessivo rallentamento del sistema. È continuato il lavoro sull’opuscolo 
destinato alle autorità nazionali e volto a informare gli interessati sui loro diritti e, 
in proposito, il Gruppo è stato aggiornato in merito allo stato di avanzamento del-
la collaborazione con l’Agenzia per i diritti fondamentali (FRA) per la traduzione 
dell’opuscolo in più lingue.

Nel suo programma di lavoro 2019-2021, il Gruppo ha concordato di lavorare 
sul follow-up degli sviluppi politici e legislativi relativi al sistema Eurodac e di conti-
nuare a favorire lo scambio di esperienze e assistenza reciproca. 

235

Gruppo di supervisione 
del sistema Eurodac

RELAZIONE 2020II21Gruppo di 
coordinamento della 
supervisione del VIS 

SID

Il Gruppo di supervisione VIS è competente per il monitoraggio del sistema d’in-
formazione visti, istituito dalla decisione 2004/512/CE e volto a creare uno spazio di 
libertà, sicurezza e giustizia senza frontiere interne tramite lo scambio di dati relativi 
ai visti d’ingresso nello Spazio Schengen tra gli Stati che ne fanno parte. Il funzio-
namento del VIS è disciplinato dal regolamento (CE) 767/2008 e consiste in una 
banca dati centrale a livello europeo alla quale sono connesse le interfacce nazionali 
delle autorità degli Stati Schengen competenti per i visti, tra cui gli uffici consolari e 
i valichi di frontiera esterni degli Stati. 

Nel corso del 2020, il Gruppo di supervisione (i cui documenti sono rinveni-
bili  sul  sito  internet:  https://edps.europa.eu/data-protection/european-it-systems/
visa-information-system_en) si è riunito in videoconferenza due volte, il 18 giugno 
ed il 26 novembre.

Nel corso della prima riunione, Caroline Gloor Scheidegger (DPA svizzera) e Ele-
ni Maragkou (DPA ellenica) sono state confermate rispettivamente come presidente 
e vicepresidente del VIS SCG per un mandato di altri due anni. Il Gruppo ha discus-
so della proposta di modifica del regolamento VIS presentata dalla Commissione nel 
maggio 2018 e delle modifiche piuttosto importanti in essa contenute, come l’abbas-
samento dell’età per il rilevamento delle impronte digitali per i richiedenti bambini 
da 12 anni a 6 anni e la conservazione di una copia del documento di viaggio del 
richiedente nel VIS per sostenere le procedure di rimpatrio. La Commissione è stata 
invitata nell’ultima riunione a presentare al Gruppo la proposta VIS e le sue principa-
li modifiche. Il Gruppo ha altresì discusso, nell’ambito del suo programma di lavoro 
2019-2021, la natura, la portata e il contenuto per la predisposizione di un quadro 
comune per i controlli di sicurezza del sistema tenendo conto dell’esperienza analoga 
con il sistema d’informazione Schengen e il sistema Eurodac in questo contesto. 

Durante la seconda riunione, il Gruppo è stato informato circa lo stato di avan-
zamento della revisione del regolamento VIS e sui recenti aggiornamenti riguardo 
alla gestione del sistema centrale VIS da parte di EU-LISA. Enisa ha poi aggiornato 
il Gruppo sullo stato di attuazione dell’EES (Enter Exit System), che ha subito ritardi 
a causa della pandemia.

Il Gruppo ha altresì discusso dei meccanismi di cancellazione dei dati dal VIS in 
caso di acquisto della cittadinanza o di annullamento del rifiuto di un visto (art. 25 
del regolamento (UE) 767/2008) che intervengano prima dei 5 anni previsti ordi-
nariamente per la conservazione dei dati nel VIS. È stata fatta circolare una bozza di 
documento, sulla base della quale ciascun partecipante è stato invitato a fare appro-
fondimenti a livello nazionale, al fine di individuare buone pratiche e indicazioni, sia 
di tipo organizzativo che tecnico, per assicurare la tempestiva cancellazione dei dati 
nel VIS nelle ipotesi previste dalla norma.

Il Sistema informativo doganale (SID) è volto a consentire la cooperazione tra 
le autorità nazionali competenti per la prevenzione, la ricerca e il perseguimento di 
gravi  infrazioni  delle  leggi  nazionali  in  materia  (decisione  2009/917/GAI  e  della 
decisione quadro 2008/977/GAI) e quelle competenti a contrastarne le violazioni di 
natura amministrativa (sulla base del regolamento (CE) n. 515/1997, consolidato 
nel 2008). Per i trattamenti effettuati in ambito di polizia e giustizia, la supervi-
sione è attribuita all’Autorità comune di controllo dogane (ACC Dogane) mentre 
per la cooperazione di tipo amministrativo la competenza è attribuita al Gruppo di 
coordinamento della supervisione del Sistema informativo doganale (sito internet 
alla  pagina:  https://edps.europa.eu/data-protection/supervision-coordination/cu-
stoms-information-systems_en). 

Anche  la  riunione  del  Gruppo  di  coordinamento  della  supervisione  del  Siste-
ma d’informazione doganale si è tenuta in videoconferenza il 15 giugno 2020. Il 

236

L’ATTIVITÀ SVOLTA DAL GARANTEIIGruppo ha continuato a lavorare all’aggiornamento della guida all’accesso del SID 
a seguito dell’entrata in vigore del RGPD e della scadenza del termine per il recepi-
mento della direttiva (UE) 2016/680. Le persone, i cui dati personali sono raccolti, 
detenuti o altrimenti trattati nel SID, hanno diritto alla correzione dei dati inesatti 
e alla cancellazione dei dati memorizzati illegalmente. La predetta guida ha lo scopo 
di aiutare le persone interessate a identificare l’autorità competente e le modalità di 
esercizio di tali diritti in relazione al SID. Inoltre, il Gruppo ha convenuto di avviare 
un lavoro specifico che esamini la preparazione del personale delle autorità che acce-
dono ai dati del SID al fine di fornire una formazione specifica sulla protezione dei 
dati. I membri del Gruppo hanno aggiornato i loro colleghi con informazioni sulle 
loro ispezioni nazionali o altri sviluppi rilevanti a livello nazionale. Infine, è stato 
adottato il programma di lavoro per l’anno 2020-2022.

21.3. La partecipazione dell’Autorità in seno al Consiglio d’Europa, all’OCSE e ad altri 
gruppi di lavoro internazionali

È proseguita l’attività dell’Autorità nell’ambito del Consiglio d’Europa, in par-
ticolare  attraverso  la  partecipazione  al  Comitato  consultivo  della  Convenzione 
108/1981 (cd. T-PD), del quale la rappresentante del Garante ha conservato la pre-
sidenza per il terzo mandato consecutivo (confermato nelle elezioni della plenaria di 
novembre).

Nonostante la cancellazione di una riunione plenaria (prevista per il 1°-3 luglio) e 
dell’incontro del Bureau del Comitato (T-PD Bureau) del 25-27 marzo 2020 a causa 
delle restrizioni per il contrasto alla pandemia, i lavori del T-PD sono proseguiti in 
una prima fase attraverso scambi scritti e quindi, per la seconda plenaria dell’anno 
(18-20 novembre) e le successive riunioni del Bureau (28-30 settembre e 16-18 di-
cembre 2020), con modalità telematiche. Anche nel caso del Consiglio d’Europa la 
modalità remota ha permesso un’ampia partecipazione da parte dei delegati − 182 in 
totale nel caso della plenaria − che costituisce un traguardo significativo per l’eviden-
te attenzione ai lavori del T-PD prestata da Parti e Osservatori.

Anche  il  T-PD  è  intervenuto  sulla  questione  della  tutela  dei  dati  personali 
nell’ambito della gestione della crisi sanitaria. Il 30 marzo 2020 è stata pubblicata 
una  dichiarazione  congiunta  della  presidente  del T-PD  e  del  Commissario  per  la 
protezione  dei  dati  del  Consiglio  d’Europa  sulla  necessità  di  assicurare  il  rispetto 
dei principi di protezione di dati anche nell’ambito dell’emergenza da Covid-19. La 
dichiarazione parte dal presupposto che la Convenzione 108 offre margini di flessi-
bilità che permettono di contemperare l’esigenza di garantire la salute pubblica con 
il rispetto dei diritti fondamentali e sottolinea la necessità che situazioni particolari 
(come  l’emergenza  sanitaria)  debbano  essere  affrontate  con  misure  proporzionate 
che non portino ad una acritica limitazione delle libertà fondamentali. Si sofferma 
inoltre sulle restrizioni ed eccezioni ai principi di protezione dati previste dalla stessa 
Convenzione  e  sottolinea  che  in  ogni  caso  occorre  predisporre  procedure  volte  a 
consentire un tempestivo pieno rispristino delle garanzie non appena venga meno 
la situazione emergenziale. Lo statement si sofferma anche sulla questione del trat-
tamento dei dati in ambito lavorativo e nella didattica a distanza, nonché sui dati 
di localizzazione, richiamando i principi dettati dalla raccomandazione (2019)2 in 
materia di dati relativi alla salute e dalle linee-guida rispettivamente in materia di big 
data e di intelligenza artificiale adottate nel 2017 e 2019 dal T-PD.

Questo prima statement è stato seguito da un’altra dichiarazione congiunta della 
presidente  del T-PD  e  del  Commissario  per  la  protezione  dei  dati  del  Consiglio 

237

T-PD

Convenzione 108+ e 
lotta alla pandemia

RELAZIONE 2020II21Trasferimenti dei dati 
e tutela delle persone 
nell’ambito delle 
attività di intelligence

Convenzione 108+

d’Europa,  del  28  aprile  2020,  che  ha  riguardato  l’impiego  da  parte  degli  stati  di 
nuove tecnologie nella lotta al Covid-19, in particolare delle applicazioni di traccia-
mento. La dichiarazione sottolinea la necessità di effettuare preliminarmente una 
verifica dell’idoneità ad assicurare il perseguimento della finalità mediante tali tecni-
che, la cui efficacia deve peraltro collocarsi all’interno di strategie integrate. Altresì 
importante è reputata l’esigenza di assicurare la volontarietà del ricorso alle app di 
tracciamento, anche al fine di incrementare, insieme alla trasparenza e ad un sistema 
sicuro di trattamento dei dati, una piena fiducia rispetto all’impiego di tali applica-
zioni. La necessità di una preliminare valutazione di impatto, di garantire che siano 
trattati solamente i dati strettamente necessari, per una finalità specifica e determi-
nata, di assicurare la cancellazione dei dati una volta esaurito il legittimo scopo del 
trattamento, nonché di garantire l’esercizio dei diritti degli interessati, in particolare 
quello di non essere sottoposto a decisioni automatizzate senza avere la possibilità 
di esprimere il proprio punto di vista, sono gli aspetti imprescindibili perché il trat-
tamento dei dati sotteso all’impiego delle applicazioni di tracciamento possa dirsi 
conforme ai principi di protezione dati previsti dalla Convenzione 108+.

Lo strumento della dichiarazione congiunta è stato altresì utilizzato in tema di 
trasferimenti di dati per finalità di intelligence, in particolare a seguito della sentenza 
Schrems II (v. supra). Lo statement del commissario per la protezione dei dati del 
Consiglio d’Europa e della presidente del T-PD del 7 settembre 2020 si è concen-
trato in particolare sulla necessità che siano meglio garantiti i diritti delle persone 
nell’ambito dei trasferimenti dei dati e che sia assicurato un effettivo controllo sui 
trattamenti effettuati nell’ambito delle attività di intelligence. La Convenzione 108+ 
può giocare un ruolo cruciale in tal senso in quanto standard internazionale sulla 
protezione dei dati nell’era digitale nonché strumento praticabile per facilitare i tra-
sferimenti internazionali di dati garantendo un livello adeguato di protezione per le 
persone a livello globale.

Il T-PD ha continuato a seguire con attenzione il processo di firma e ratifica del 
Protocollo emendativo della Convenzione 108/1981, adottato il 18 maggio 2018 e 
aperto alla firma il 10 ottobre dello stesso anno (cd. Convenzione 108+), volto ad at-
tualizzare i principi dell’originaria Convenzione alla luce del mutato scenario tecnolo-
gico e globale. Nel 2020 è giunto a 33 il numero di nuovi stati firmatari del Protocollo 
emendativo (tra cui l’Italia, che lo ha sottoscritto il 5 marzo 2019), e a 9 il numero di 
ratifiche. L’auspicio è che vi sia un numero crescente di tempestive ratifiche, compresa 
quella dell’Italia, tenendo presente che il Protocollo emendativo può entrare in vigore 
(oltre che nel caso della ratifica di tutte le attuali Parti della Convenzione 108), anche 
ove nei 5 anni successivi all’apertura alla firma si raggiunga la ratifica di almeno 38 
Parti. Si sottolinea che 5 Parti, nel ratificare il Protocollo, si sono avvalse dell’art. 37.3 
dichiarandone l’applicabilità temporanea in vista della sua entrata in vigore.

Sempre  con  riferimento  alla  Convenzione  108+,  il T-PD  ha  continuato  il  la-
voro  sui  meccanismi  di  valutazione  (evaluation)  dei  futuri  candidati  ad  accedere 
alla 108+, la cui competenza sarà attribuita al futuro Comitato convenzionale, e di 
periodico riesame ( follow up) per verificare la persistente aderenza ai principi della 
Convenzione degli Stati che già ne faranno parte. Il T-PD ha proseguito tale attività 
tenendo conto del fatto che, se da una parte l’entrata in vigore della Convenzione 
consentirebbe una riflessione approfondita su tali procedure, dall’altra, la loro fina-
lizzazione appare di fatto più urgente, in base all’art. 36.2 del Protocollo emenda-
tivo. Tale norma prevede infatti che a partire dall’apertura alla firma del Protocollo 
qualunque  nuova  richiesta  di  accedere  alla  108  debba  essere  accompagnata  dalla 
richiesta di accessione alla 108+, rendendosi così necessaria una pronta predisposi-
zione dei meccanismi valutativi previsti da quest’ultima.

238

L’ATTIVITÀ SVOLTA DAL GARANTEII21Particolarmente tempestiva ed opportuna, considerata la grande diffusione della 
didattica a distanza determinata a livello globale dalla necessità di disporre la chiusura 
delle scuole per contrastare la pandemia, è stata l’adozione da parte del Comitato 
delle linee guida sulla protezione dei dati dei minori nei contesti educativi. Queste 
linee guida si rivolgono ai legislatori, alle scuole e all’industria affinché, in un settore 
delicato come quello scolastico, siano garantiti i diritti fondamentali dei minori, che 
non devono essere compromessi dalla crescente digitalizzazione la quale, pur offren-
do opportunità importanti per l’istruzione, deve essere accompagnata da adeguate 
garanzie per i diritti delle persone. Le linee guida raccomandano il rigoroso rispetto 
dei principi di protezione dei dati previsti dalla Convenzione 108+, e tra questi il 
principio di finalità (che deve essere esclusivamente scolastica e non commerciale), la 
trasparenza, la necessità di una adeguata base normativa del trattamento e la sicurezza 
dei dati. Particolare attenzione è rivolta all’esercizio dei diritti considerati imprescin-
dibili anche al fine di garantire un equilibrato e libero sviluppo dei minori, scevro dai 
condizionamenti significativi che possono derivare da forme crescenti di profilazione 
(anche da parte dei cd. giganti della rete) delle attività online in ambito scolastico. 

Il T-PD ha proseguito gli approfondimenti in materia di riconoscimento facciale. 
Dopo la discussione sul report dei due esperti scientifici sulle implicazioni tecniche 
e giuridiche di tale tecnologia alla luce dei criteri previsti per i dati biometrici dalla 
Convenzione  modernizzata  (art.  6  della  108+),  è  stata  avviata  la  predisposizione 
di specifiche linee guida. Queste ultime, poi adottate in occasione della Giornata 
europea per la protezione dei dati (28 gennaio 2021), forniscono una serie di mi-
sure di riferimento che governi, sviluppatori di sistemi di riconoscimento facciale, 
produttori, aziende e p.a. dovrebbero adottare per garantire che l’impiego di que-
ste tecnologie non pregiudichi la dignità della persona, i diritti umani e le libertà 
fondamentali. Le linee guida a fronte dei pericoli che possono derivare da tecniche 
particolarmente  invasive  come  il  riconoscimento  facciale,  richiamano  la  necessità 
di un dibattito pubblico e di un approccio ispirato al principio di precauzione. Il 
documento segnala i particolari rischi derivanti dal riconoscimento facciale volto a 
rilevare i tratti della personalità, i sentimenti o le reazioni emotive dall’immagine del 
volto, stabilendone il divieto nelle procedure di assunzione di personale, nell’accesso 
ai servizi assicurativi e all’istruzione. Analogamente, non dovrebbe essere consentito 
l’uso del riconoscimento facciale al solo scopo di determinare il colore della pelle di 
una persona, le convinzioni religiose o di altro tipo, il sesso, l’origine etnica, l’età, 
le condizioni di salute o le condizioni sociali. Le linee guida si soffermano altresì 
sull’uso di sistemi di riconoscimento facciale da parte delle Forze dell’ordine, che 
dovrebbe essere consentito solamente ove strettamente necessario per prevenire un 
rischio imminente e grave alla sicurezza pubblica. Esse si rivolgono agli sviluppatori 
di tecnologie di riconoscimento facciale affinché prestino specifica attenzione all’at-
tendibilità degli algoritmi e all’accuratezza dei dati trattati, al fine di evitare disparità 
e possibili ricadute discriminatorie e raccomandano ad aziende e p.a. che intendano 
avvalersi di tecniche di riconoscimento facciale di garantire il rispetto dei principi di 
protezione dati.

Un ruolo importante a tutela dei diritti delle persone possono svolgerlo le auto-
rità di protezione dei dati che, in base all’art. 15.3 della Convenzione 108+, devono 
essere consultate riguardo a proposte legislative e amministrative che comportino il 
trattamento dei dati personali mediante tecnologie di riconoscimento facciale, non-
ché prima di possibili sperimentazioni o utilizzi.

Il T-PD ha continuato a seguire le negoziazioni per la stesura del secondo Proto-
collo addizionale alla Convenzione di Budapest, che toccherà, tra gli altri, anche il 
tema dell’accesso diretto da parte delle autorità di law enforcement ai dati trattati da 

239

Linee guida sulla 
protezione dei dati 
dei minori nei contesti 
educativi

Riconoscimento facciale

Convenzione
di Budapest

RELAZIONE 2020II21

soggetti privati. Ha a tal proposito riaffermato la posizione già espressa in passato 
secondo cui il regime di protezione dei dati di detto Protocollo deve essere in linea 
con la Convenzione 108+ anche per garantire piena coerenza tra i diversi strumenti 
del Consiglio d’Europa e ha invocato trasparenza nelle negoziazioni proprio per ga-
rantire il proprio contributo alla elaborazione delle parti del protocollo che abbiano 
un impatto sulla protezione dei dati.

È proseguito il lavoro di revisione della raccomandazione in materia di profilazio-
ne (2010)13 volto ad aggiornarne il testo anche al fine di dar conto dei cambiamenti 
nel frattempo intervenuti nell’ambito dell’intelligenza artificiale (peraltro oggetto di 
specifiche linee guida adottate dal T-PD il 25 gennaio 2019) e della necessità di am-
pliare i riferimenti alle forme di profilazione effettuate in ambito pubblico, nonché 
di tener conto delle più recenti e frequenti forme di manipolazione degli utenti della 
rete fondate sulla raccolta di dati personali. 

Il T-PD ha dato inizio anche all’esame di nuovi argomenti presenti nel program-
ma di lavoro che saranno oggetto di future linee guida: sulla base di report di esper-
ti scientifici sono stati avviati approfondimenti sul trattamento dei dati personali 
nell’ambito delle campagne politiche, sulla identità digitale, nonché sull’art. 11 della 
Convenzione 108+ relativo ai criteri che devono accompagnare le possibili restri-
zioni ed eccezioni ai principi della stessa Convenzione per garantire che, anche in 
questo caso, sia assicurato il rispetto dell’essenza del diritto alla protezione dei dati. 
È stato altresì affrontato il tema degli scambi automatizzati di dati tra Stati per 
finalità amministrative e di tassazione, già oggetto di un parere del T-PD del 2014 
(T-PD (2014)05), per tener conto delle novità nel frattempo intervenute.

È stata inoltre definita la bozza di dichiarazione del Comitato dei ministri sulla 
necessità di intensificare gli sforzi per la protezione della privacy dei minori in ambi-
to digitale, frutto del lavoro congiunto dei segretariati del T-PD e del Comitato sui 
diritti dei minori (CDENF) in vista della sua trasmissione al Comitato dei ministri.
Si segnala infine che il Comitato dei ministri ha adottato in procedura scritta 
la raccomandazione (2020)1 sull’impatto degli algoritmi sui diritti umani sulla cui 
bozza il T-PD aveva fornito parere (T-PD (2019)09).

In occasione della Giornata europea della protezione dei dati (28 gennaio 2020) 
è stato assegnato il Premio Stefano Rodotà istituito dal T-PD per ricordare il grande 
giurista, già Presidente del Garante e Chair del Gruppo Art. 29. Il Premio, destinato 
a ricercatori e studenti e volto a valorizzare progetti di ricerca innovativi nel campo 
della protezione dei dati personali, è stato assegnato a Camilla Tabarrini per il suo 
articolo “Comprendere la “Big Mind”. Il GDPR sana il divario di intelligibilità uo-
mo-macchina?”.

È proseguita l’attività del CAHAI, il Comitato ad hoc, istituito dal Comitato dei 
ministri del Consiglio d’Europa ed incaricato di esaminare la fattibilità di un quadro 
giuridico per lo sviluppo, la progettazione e l’applicazione dell’intelligenza artificiale, 
basato sugli standard del Consiglio d’Europa sui diritti umani, la democrazia e lo 
stato di diritto. In particolare, l’attività del CAHAI si è articolata in diversi gruppi 
di lavoro tra cui il Policy Development Group (CAHAI-PDG) di cui Guido Scorza, 
componente del Collegio, è rappresentante per l’Italia. Il CAHAI-PDG, riunitosi il 
15-16 ottobre 2020, ha discusso di un documento di lavoro volto, tra l’altro, ad iden-
tificare i possibili strumenti giuridici per poter delineare il quadro di regole sull’intel-
ligenza artificiale. Tra le ipotesi in discussione si segnala la possibilità che sia in futuro 
avviata la preparazione di una convenzione internazionale in materia di intelligenza 
artificiale che fissi i principi generali per garantire il rispetto dei diritti umani. Nelle 
more della realizzazione di tale ambizioso progetto, potrebbero essere parallelamente 
predisposti più agevoli strumenti di soft law, anche in ambito settoriale. 

240

L’ATTIVITÀ SVOLTA DAL GARANTEIIOCSE-DGP 

Linee guida dell’OCSE 
sulla privacy

È proseguita l’intensa attività dell’Autorità in ambito OCSE, in particolare attra-
verso la partecipazione al DGP (Working Party on Data Governance and Privacy), di 
cui il rappresentante del Garante è vicepresidente dal 2012 (già WPSPDE - Working 
Party on Security and Privacy in Digital Economy) ed ha conservato la vicepresidenza 
per il 2021 (confermata nelle elezioni della plenaria di novembre).

Il  lavoro  svolto  in  piena  pandemia  da  Covid-19  è  stato  quanto  mai  prezioso 
in  termini  di  risposte  globali  che  un’organizzazione  internazionale  come  l’OCSE 
ha  potuto  fornire  in  relazione  all’impatto  dell’emergenza  da  Covid-19  sulla  data 
governance e privacy. In particolare, si è tenuto un high level workshop (15 aprile), 
organizzato congiuntamente dal DGP dell’OCSE e dalla Global Privacy Assembly 
(GPA),  in  precedenza  nota  come  International  Conference  of  Data  Protection  and 
Privacy Commissioners, per discutere le tendenze emergenti e le prime lezioni apprese 
sull’emergenza  da  Covid-19.  Dal  seminario  è  emerso  che  la  risposta  mondiale  al 
Covid-19 ha dato origine ad una serie di sfide in materia di governance dei dati che 
destano  notevoli  preoccupazioni.  Ad  esempio,  sono  state  sollevate  preoccupazio-
ni circa l’uso innovativo delle tecnologie digitali − in particolare le tecnologie che 
tracciano i movimenti della popolazione (tracing app) − combinato con un’ampia 
condivisione di dati personali come possibile strumento di contenimento della pan-
demia. Queste misure possono avere un impatto sproporzionato sulla privacy delle 
persone  e  alimentare  incertezze  sul  trattamento  dei  dati  mediante  le  menzionate 
app. Tale lavoro è proseguito nel corso dell’anno in una serie di workshop tematici 
e tavole rotonde (che hanno accompagnato l’intensificarsi del livello di emergenza 
globale); particolarmente significativo il workshop del 16 settembre 2020, su Covid e 
data protection, volto a consentire la condivisione delle conoscenze tra i responsabili 
politici, le autorità per la protezione dei dati e altre parti interessate in relazione alle 
sfide per la privacy e la protezione dei dati connesse alla pandemia. 

Le due riunioni plenarie del DGP, tenutesi virtualmente il 21 e 22 aprile 2020 ed 
il 9 e 17 novembre 2020, cui si sono come di consueto aggiunte le relative riunioni 
del Bureau (il gruppo ristretto del DGP), sono state caratterizzate da un’altissima 
partecipazione delle delegazioni dei Paesi membri, agevolata dalla partecipazione da 
remoto e dalla forte motivazione data dal comune obiettivo di vincere la pandemia 
nel  rispetto  dei  diritti  individuali.  Il  lavoro  si  è  concentrato  sulla  revisione  delle 
linee guida dell’OCSE sulla privacy del 2013 (Recommendation of the Council concer-
ning Guidelines Governing the Protection of Privacy and Transborder Flows of Personal 
Data), accelerato al fine di progredire nella realizzazione dell’Interim report relativo ai 
risultati del questionario sul gradimento delle Privacy Guidelines. Da tale documento 
è emerso che: tutti i Paesi considerano ancora le Privacy Guidelines del 2013 uno 
strumento utile; dal 2013 si registra un trend crescente di Paesi che hanno aggiornato 
la propria normativa in materia di protezione dei dati; per molti Paesi la sfida princi-
pale per attuare quanto previsto dalle Privacy Guidelines resta l’insufficienza di risor-
se. Partendo da tali risultati il segretariato del Gruppo ha presentato un nuovo draft 
che include: le risposte di 31 Paesi al citato questionario, i commenti dei delegati dei 
Paesi membri e degli esperti del PGEG (Privacy Guidelines Expert Group, Gruppo di 
esperti che ha guidato la revisione cui il Garante partecipa sin dalla sua costituzione); 
i principali punti emersi dalle varie tavole rotonde tematiche susseguitesi nel corso 
del 2019/2020 − con particolare riferimento ai workshop sulla data localisation, sul 
trusted government access, sui regulatory sandboxes, sulla data portability e sull’impatto 
del Covid-19 −; infine, una lista di possibili azioni di follow-on. 

È emerso un supporto generale per: un’ulteriore guida per l’attuazione di speci-
fiche parti delle Privacy Guidelines; la revisione effettiva del solo Memorandum sup-
plementare (Supplementary Explanatory Memorandum); un ulteriore lavoro analitico 

241

RELAZIONE 2020IIRaccomandazione OCSE 
sulla protezione dei 
minori online

Data Governance

Accesso affidabile dei 
governi ai dati
dei privati

(Regulatory sandboxes e PETs); un lavoro su tematiche trasversali (es. identificazione 
di collegamenti tra privacy, consumers e policy di concorrenza). 

Per quanto riguarda il tema dell’accountability, da sempre centrale nelle Privacy 
Guidelines, il lavoro di revisione ha confermato quanto sia cruciale il rispetto di tale 
principio e ha evidenziato la necessità di lavorare ad un’ulteriore guida volta a favo-
rire la sua concreta attuazione.

Il  WP-DGP  ha  parimenti  portato  avanti  la  revisione  della  Raccomandazione 
OCSE sulla protezione dei minori online (Recommendation on Children in the Di-
gital  Environment),  adottata  dal  Consiglio  OCSE  nel  2012.  Nel  corso  dell’anno, 
il Gruppo ha lavorato sulla nuova tipologia di rischi per i minori anche alla luce 
dell’emergenza da Covid-19, correlata al crescente uso di smartphone e altri smart 
devices. Dalla discussione è altresì emerso che la corretta gestione dei dati personali, 
in particolare nella didattica a distanza, rappresenta il presupposto indispensabile 
per rendere lo strumentario digitale una risorsa per la garanzia del diritto allo studio, 
al riparo da rischi di abusi o violazioni senza abbassare la guardia sulla protezione dei 
dati personali dei minori, soggetti più fragili e vulnerabili. All’esito di più consul-
tazioni e dei commenti formulati dai delegati del DGP e del Committee on Digital 
Economy Policy (CDEP) sono state redatte una nuova bozza di raccomandazione e 
di linee guida per i fornitori di servizi digitali con il supporto del Gruppo informale 
di esperti (inclusi i rappresentanti dei Paesi membri dell’OCSE e delle economie 
partner, BIAC, CSISAC nonché di altre organizzazioni internazionali e università). 
Quanto  ai  prossimi  passi,  a  seguito  del  contributo  ricevuto  dai  delegati  DGP 
e CDEP, nonché all’esito delle consultazioni cui la bozza di raccomandazione sarà 
sottoposta, la stessa sarà presentata al DGP e al CDEP per l’esame e l’approvazione 
finale; sarà quindi trasmessa al Consiglio OCSE, tramite il Comitato esecutivo, per 
l’adozione, indicativamente nel secondo trimestre del 2021. Ad avvenuta adozio-
ne della nuova raccomandazione, al fine di supportare l’attuazione del documento 
stesso, il segretariato del DGP ha proposto di sviluppare un documento di accom-
pagnamento, stante la difficoltà di attuazione, riconosciuta dai delegati del DGP sin 
dall’inizio del lavoro di analisi avviato nel 2017.

Tra gli altri temi che il DGP ha trattato con particolare attenzione nel 2020 si 
segnala quello del Data Governance: Enhanced Access and Sharing of Data (EASD): 
si  è  in  particolare  discusso  della  bozza  di  raccomandazione,  che  presenta  termini 
e concetti consolidati, nonché delle opzioni per garantire la coerenza e la costante 
pertinenza delle attuali raccomandazioni OCSE su accesso e condivisione dei dati. 
Al  riguardo  i  vari  Paesi  hanno  convenuto  sulla  necessità  di  rafforzare  l’elemento 
della fiducia (trust) che, soprattutto nella fase attuale di emergenza globale, diventa 
strumento fondamentale per il data sharing consapevole e per i flussi di dati. Scopo 
principale dell’EASD resta quello di elaborare principi generali e policy guidance su 
come i governi possono rafforzare l’accesso e la condivisione di dati sia per massi-
mizzare i benefici che per individuare i rischi potenziali (ad es. affrontare temi sociali 
condivisi globalmente come l’emergenza da Covid-19). L’importante lavoro in fieri 
− condotto dal DGP con la collaborazione di altri Comitati, quali il CDEP ed il 
Committee for Scientific and Technological Policy (CSTP), nonché del Public Gover-
nance Committee (PGC) − sarà adottato per procedura scritta, previa consultazione 
degli stakeholders interessati. 

Si segnala l’importante lavoro sull’accesso affidabile dei governi ai dati dei privati 
(trusted government access to data), fortemente voluto dalla delegazione giapponese 
nell’ambito del processo di revisione delle Privacy Guidelines. Al riguardo il CDEP 
ha discusso in una sessione chiusa del 19 novembre 2020 la proposta del DGP di 
seguire i lavori ed ha elaborato e adottato una dichiarazione di alto livello che ri-

242

L’ATTIVITÀ SVOLTA DAL GARANTEII21conosce l’importanza della questione, il ruolo del CDEP nell’affrontarla e i punti 
comuni tra i Paesi dell’OCSE. La dichiarazione ha altresì comportato l’istituzione di 
un Gruppo di redazione ad hoc per ulteriori approfondimenti sul tema dell’accesso 
governativo al fine di sviluppare uno strumento OCSE basato su ampie aree di con-
senso (ad es. dichiarazione ministeriale, raccomandazione, ecc.). Il lavoro parte dalla 
constatazione che i flussi transfrontalieri di dati sono parte integrante dell’economia 
digitale globale e passaggio inevitabile per cogliere appieno i vantaggi della digitaliz-
zazione. Pertanto si rendono necessarie una governance adeguata e idonee garanzie 
sull’accesso da parte dei governi ai dati personali detenuti dai privati allo scopo di 
creare fiducia e ridurre al minimo i rischi connessi ai flussi dei dati.

21.4. Le Conferenze internazionali ed europee

L’Autorità  ha  preso  parte  online  alla  Conferenza  internazionale  delle  autorità 
di protezione dati (Global Privacy Assembly, 13-15 ottobre 2020), che ha dedicato 
una particolare attenzione alla riflessione sulla strategia della stessa GPA e ai profili 
di protezione dati in relazione alla lotta alla pandemia. Nello specifico, la prima 
sessione è stata dedicata alla direzione strategica da dare alla GPA, come stabilito 
nella relativa risoluzione del 2019, mettendo in evidenza i risultati del primo anno 
di strategia politica e i piani futuri. La Conferenza è stata l’occasione per illustrare 
come  la  GPA  sia  stata  ascoltata  nel  corso  del  2020  in  diversi  contesti  attraverso 
un forte impegno esterno e come la stessa possa essere ancora più attiva median-
te  dichiarazioni  congiunte  su  questioni  globali  emergenti,  come  avvenuto  per  la 
pandemia da Covid-19 (si veda ad es. il grande lavoro sinergico GPA/OCSE). La 
seconda giornata è stata dedicata al tema della pandemia da Covid-19 ed è stato 
messo in luce come l’attuale emergenza sanitaria abbia introdotto modalità di rac-
colta dati che in precedenza non figuravano nelle agende dei membri del GPA. La 
sanità elettronica e la condivisione dei dati nel settore pubblico come nel settore 
privato sono ormai diventate priorità in larga parte degli ordinamenti poiché tutti 
i governi cercano di affrontare rapidamente ed efficacemente l’emergenza sanitaria. 
Sono stati quindi presentati i principali risultati delle attività della Task force GPA 
Covid-19, istituita a maggio 2020 ed incaricata di esaminare le sfide emergenti in 
materia di protezione dei dati e privacy poste nel contesto della pandemia, facili-
tando la condivisione di informazioni con la comunità dei membri GPA al fine 
di identificare opportunità di coinvolgimento rilevanti per influenzare il dibattito 
internazionale sulla privacy in merito alla risposta globale al Covid-19. È seguita 
una presentazione del Privacy Commissioner for Personal Data di Hong Kong che 
ha elaborato un Compendio delle migliori pratiche da adottare durante la riunione 
annuale della GPA. In tale contesto si è inserito l’intervento del Garante, in qualità 
di co-sponsor della risoluzione su Covid-19 e privacy, che ha illustrato l’esperienza 
italiana nel difficile equilibrio tra lotta al Covid-19 e protezione dei dati personali. 
All’esito dei lavori, oltre alla menzionata risoluzione sulle sfide per la protezione 
dei dati da affrontare nell’ambito della gestione dela pandemia, sono state adottate 
altre risoluzioni in particolare sui seguenti temi: a) riconoscimento facciale; b) il 
ruolo della protezione dei dati nella gestione degli aiuti umanitari internazionali; 
c) accountability nello sviluppo e utilizzo dell’intelligenza artificiale; d) comunicati 
congiunti in merito a questioni globali.

Con il coordinamento della DG JUST Unit della Commissione europea e del 
segretariato del Comitato si è svolto a novembre in videoconferenza un incontro fra 
rappresentanti delle autorità di protezione dati e delle autorità di tutela del consu-

243

Global Privacy
Assembly

CPC-DPA
Joint Workshop

RELAZIONE 2020II2121

AUDITOR

matore. Nel corso del meeting i relatori hanno evidenziato come l’emergenza causata 
dal Covid-19 abbia determinato una crescita esponenziale del mercato digitale, con 
un parallelo aumento delle infrazioni alle norme sulla tutela dei consumatori. Inoltre 
è stato evidenziato come i due approcci regolamentari, quello del RGPD e quello re-
lativo alle norme sulla protezione dei consumatori, presentino aree di sovrapposizio-
ne e si fondino su principi comuni in materia di trasparenza e corretta informazione, 
ma al contempo si differenziano, soprattutto per il fatto che il RGPD tutela un di-
ritto fondamentale della persona (non riducibile alla sola veste di consumatore). Pur 
sussistendo spazi di collaborazione, le due discipline vanno comunque considerate 
in maniera olistica come idonee a fornire una tutela integrata. Sono stati posti in 
evidenza i punti di contatto e le differenze tra i due sistemi, sintetizzabili come segue:
-  con riguardo alle sanzioni, il sistema di cooperazione per la tutela dei consu-
matori (CPC), di cui ora al regolamento (UE) 2017/2394, non ne prevede 
di proprie ma applica quelle previste in ogni Stato membro per la violazione 
delle disposizioni di competenza; 
sussistono differenze sia nei meccanismi di cooperazione previsti dai due si-
stemi, sia in relazione ai requisiti necessari per considerare un’infrazione tran-
sfrontaliera (coinvolgimento di 2/3 della popolazione UE nel caso del sistema 
CPC; solamente di due stati membri nel caso del RGPD).

- 

Sono state presentate diverse esperienze nazionali da parte sia di autorità operanti 
nell’ambito della concorrenza che della protezione dei dati. Per l’Italia, l’Agcm ha 
presentato il caso Facebook del 2018 e gli esiti della sentenza del TAR di gennaio 
2020 (oggetto di conferma da parte del Consiglio di Stato con la sentenza del 29 
marzo 2021, n. 2631). Il caso presentato da Agcm ha fornito un esempio del fatto 
che una medesima condotta − l’uso di dati personali in occasione dell’offerta di un 
servizio gratuito − è suscettibile di valutazione alla luce di due diversi quadri regola-
mentari. Tra gli esempi di collaborazione tra autorità, è stato menzionato il rapporto 
finale  dell’indagine  conoscitiva  sui big data  condotta  congiuntamente  da  Agcom, 
Agcm e Garante, pubblicato nel febbraio 2020.

Il 15 giugno 2020 si è svolto in modalità virtuale il secondo workshop sul progetto 
AUDITOR (Evaluation and Certification Schemes for Security Products, consultabile 
all’indirizzo www.auditor-cert.eu) al fine di coinvolgere sul tema le autorità di pro-
tezione dati europee. Si tratta di un progetto, iniziato nel novembre 2017 e finan-
ziato dal Ministero dell’economia ed energia tedesco con l’obiettivo di sviluppare 
un catalogo di criteri per fornire ai provider di servizi cloud uno strumento di certifi-
cazione volto a dimostrare la compliance delle operazioni di trattamento ai requisiti 
della protezione dei dati personali (RGPD) anche in vista di una sua presentazione 
quale proposta per un European Data Protection Seal. Tale catalogo, sviluppato sulla 
base del Trusted Cloud Data Protection Profile Certification (TCDPPC) e basato sul 
Bundesdatenschutzgesetz, è stato esteso per considerare i requisiti del RGPD oltre a 
standard internazionali quali ISO 27001, ISO 27002, ISO 27018. Lo scheme owner 
è il Competence Center Trusted Cloud e l’oggetto della certificazione è individuato nel 
“processing operations of personal data in the context of cloud services”. 

21.5. I progetti per l’applicazione del RGPD finanziati dall’UE: SMEDATA e twinning 
con l’Albania

SMEDATA

Nel 2020 si è concluso il Progetto SMEDATA, cofinanziato all’80% dalla Com-
missione europea con l’obiettivo di garantire l’effettiva applicazione del RGPD at-
traverso la sensibilizzazione, la moltiplicazione della formazione e lo sviluppo soste-

244

L’ATTIVITÀ SVOLTA DAL GARANTEIInibile delle capacità per le piccole e medie imprese (Pmi) e le professioni legali (v. 
anche par. 23.4). Nel corso dell’anno, gli obiettivi di progetto sono stati:

- 

- 

- 

- 

- 

il Workshop, tenutosi il 17 gennaio presso la Facoltà di giurisprudenza di Roma 
Tre, al fine di testare il contenuto e la funzionalità dell’applicazione mobile 
“GDPR in your pocket”;
la cd. formazione dei formatori (Training the trainers), svolta in collaborazione 
con l’Università degli studi di Roma Tre, mediante due eventi di formazione 
in videoconferenza gratuiti di alto livello (il 17-18 e il 24-25 settembre) sul-
le  più  rilevanti  tematiche  della  protezione  dati  aventi  l’obiettivo  di  fornire 
strumenti teorici e pratici completi e aggiornati per quanti svolgono attività 
di formazione e sensibilizzazione per il personale di piccole e medie imprese.
All’iniziativa, che ha visto la partecipazione del vice presidente dell’Autorità, 
prof.ssa  Ginevra  Cerrina  Feroni,  del  Componente  del  Collegio  avv.  Guido 
Scorza, di personale del Garante, di docenti dell’Università degli studi Roma 
Tre e di esperti in ambito privacy (complessivamente 21 relatori), hanno par-
tecipato più di 2.000 iscritti. Numerosi i focus di approfondimento su temi 
specifici (come la sicurezza del trattamento, i rischi per i diritti degli interessa-
ti, la valutazione d’impatto privacy, la gestione dei data breach, l’attività ispet-
tiva e sanzionatoria del Garante), alternati alla presentazione di casi pratici;
la Conferenza internazionale per le Pmi e le loro organizzazioni: più di 280 
rappresentanti di piccole e medie imprese ed esperti in protezione dei dati per-
sonali hanno preso parte alla Conferenza internazionale finale nell’ambito del 
progetto SMEDATA, tenutasi online il 28 ottobre 2020. L’evento ha presenta-
to i risultati delle attività svolte nell’ambito del progetto, volto a sensibilizzare 
i rappresentanti delle Pmi sulla protezione dei dati personali. Sono state anche 
discusse le attuali sfide al trattamento dei dati personali, compresi gli aspetti 
imposti dalla pandemia Covid-19. La Conferenza è stata aperta dalla vice pre-
sidente del Garante prof.ssa Ginevra Cerrina Feroni, dal presidente del CPDP, 
sig. Ventsislav Karadjov, e dal prof. Luca Pietromarchi, Rettore dell’Università 
Roma Tre. La Conferenza comprendeva quattro panel, ai quali hanno parteci-
pato relatori internazionali, sui seguenti argomenti:
l’esperienza del progetto SMEDATA: risultati dell’attività di sensibilizzazione 
e di moltiplicazione della formazione sul RGPD per le Pmi;
il trattamento dei dati personali nelle Pmi, anche alla luce dei requisiti imposti 
dalla pandemia Covid-19: esperienze a confronto;

-  buone pratiche per il corretto trattamento dei dati personali da parte delle 

Pmi;

-  pseudonimizzazione, sicurezza e data breach.
Il Garante, con il coinvolgimento della Ludwig Boltzmann Gesellschaft - Institute 
of Human Rights (BIM) (in qualità di junior partner) e Csi-Piemonte (Consorzio per 
il sistema informativo), è impegnato quale leader del progetto della durata annuale 
iniziato nell’ottobre 2020 in un gemellaggio (Twinning) che ha come beneficiario 
l’Information  and  Data  Protection  Commissioner  albanese.  L’obiettivo  generale  del 
progetto consiste nel rafforzare la capacità dell’Autorità di controllo albanese nell’as-
solvimento dei suoi compiti sia nel settore pubblico che in quello privato; quello 
specifico è di supportare l’Autorità di controllo albanese e allineare ulteriormente la 
legislazione nazionale (in particolare la legge n. 9887/2008 sulla protezione dei dati 
personali, nel testo vigente) con l’acquis dell’Unione nel settore della protezione dei 
dati personali. Il progetto è suddiviso in tre componenti, ciascuna delle quali coor-
dinata da un membro del Consorzio, concernenti l’allineamento della legislazione 
nazionale con il RGPD e la direttiva 680/2016, nonché un’intensa attività di for-

245

Gemellaggio
con l’Albania 

RELAZIONE 2020II21mazione e sensibilizzazione del personale dell’Autorità di protezione dati albanese.

Ancorché i gemellaggi − finanziati dall’UE con l’obiettivo di carattere generale 
di  assicurare  uno  sviluppo  moderno  ed  efficiente  delle  amministrazioni  dei  Paesi 
beneficiari  −  siano  normalmente  svolti  attraverso  missioni  degli  esperti  effettuate 
nella sede del beneficiario, la situazione di emergenza sanitaria ha determinato lo 
svolgimento delle attività da remoto.

246

L’ATTIVITÀ SVOLTA DAL GARANTEII21Collaborazione 
con organismi di 
standardizzazione

22

L’attività di normazione tecnica 
internazionale e nazionale

Il Garante ha proseguito la collaborazione in tema di elaborazione di norme tec-
niche internazionali nell’ambito del Working Group 5 del sottocomitato SC27, che 
si occupa della sicurezza delle informazioni all’interno del comitato tecnico JTC1 
dell’organizzazione internazionale per la normazione (ISO). Il gruppo di lavoro ha 
seguito gli aspetti di sicurezza nella gestione delle identità relativamente alle tecno-
logie biometriche e alla protezione dei dati personali. Armonizzando la propria po-
sizione con quelle delle altre autorità di protezione dati tramite il Cepd, che ha una 
liason in proposito con ISO, l’Autorità ha seguito lo sviluppo delle norme tecniche 
di seguito riportate: 

-  ISO 27570 - Privacy guidelines for smart cities, che fornisce linee guida sull’u-

tilizzo degli standard privacy nell’ambito smart cities;

-  ISO 27555 - Establishing a PII deletion concept in organizations, che fornisce 
linee guida per la cancellazione dei dati personali, che includono la classifica-
zione dei dati, la definizione dei tempi di cancellazione/periodi di manteni-
mento, di classi di cancellazione e di requisiti di implementazione, nonché si 
soffermano su processi e responsabilità; 

-  ISO 27556 - User-centric framework for the handling of PII based on privacy 
preference, che definisce un quadro di riferimento per la gestione delle scelte 
riguardanti le informazioni personali con un approccio user-centric;

-  ISO TS 27006 - Requirements for bodies providing audit and certification of 
privacy information management systems according to ISO/IEC 27701 in combi-
nation with ISO/IEC 27001, che definisce requisiti aggiuntivi alla ISO 17021 
e 27006 per gli organismi di certificazione che e svolgono audit e rilasciano 
certificazioni secondo la nuova ISO 27701 (Privacy Information Management 
System);

-  ISO TS 27559 - Privacy enhancing data de-identification framework, che for-
nisce una guida sull’implementazione della de-identificazione e la valutazione 
dei rischi di reidentificazione e relativi al ciclo di vita dei dati de-identificati;
-  ISO 27557 - Organizational privacy risk management, che fornisce linee guida 
per la gestione del rischio privacy delle organizzazioni titolari e responsabili 
del  trattamento  integrando  la  valutazione  dell’impatto  sugli  interessati  nel 
privacy risk management program delle medesime;

-  ISO TS 27560 - Consent Receipt and Record Standard, che definisce una strut-

tura e formato comune per consent receipt e consent record.

Collaborazione è stata assicurata nell’ambito del Project Committee (PC) 317 di 
ISO,  istituito  dal  Technical  Management  Board  a  febbraio  2018,  per  lo  sviluppo 
di una norma tecnica internazionale su Consumer protection: Privacy by design for 
consumer goods and services e nell’ambito del comitato tecnico 215 di ISO durante i 
lavori dell’Ad Hoc Group Application of AI Technologies in Health Informatics e per la 
stesura del report conclusivo.

L’Autorità ha continuato a collaborare all’elaborazione di norme tecniche euro-
pee nell’ambito del comitato tecnico JTC13 del CEN CENELEC che si occupa di 
Data Protection, Privacy and Identity Management. 

Del pari, è stato seguito lo sviluppo delle norme tecniche di seguito riportate:

247

RELAZIONE 2020II22

-  EN  17529  -  Privacy  Protection  by  design  and  by  default,  su  mandato  della 
Commissione europea (Direzione generale sicurezza e affari interni) per l’ela-
borazione di norme tecniche per la privacy by design and by default, con i rela-
tivi rapporti tecnici Privacy management in products and services − Biometric for 
access control including face recognition e Privacy management in products and 
services − Videosurveillance products and services;

-  Personal data protection requirements for processing operations, basato sulla pras-
si di riferimento UNI 43.2:2018 “Guideline for personal data management wi-
thin ICT according to Regulation EU 679/2016 (GDPR) - Requirements for the 
protection and conformity assessment of personal data within ICT” riguarda il 
tema della standardizzazione a supporto dell’articolo 42 del RGPD;

-  Requirements for professional profiles related to personal data processing and pro-
tection, basato sulla norma UNI 11697, definisce requisiti armonizzati a livel-
lo europeo e in accordo con il European Qualifications Framework (EQF) dei 
professionisti che svolgono attività nell’ambito del trattamento e della prote-
zione dati personali. 

Infine, prosegue la proficua collaborazione con le diverse commissioni tecniche 
UNINFO (Ente Nazionale di Normazione per le Tecnologie e loro Applicazione), 
l’Ente di normazione federato all’Uni (Ente nazionale italiano di unificazione).

248

L’ATTIVITÀ SVOLTA DAL GARANTEII23

L’attività di comunicazione, 
informazione e di rapporto con il 
pubblico

23.1. La comunicazione del Garante: profili generali

In un anno segnato dalla pandemia, l’attività di comunicazione si è concentrata 
sui numerosi pareri che l’Autorità è stata impegnata a rendere, in tempi rapidissimi, 
sulle misure di contenimento del contagio, al fine di assicurare che il trattamento 
dei dati, in particolare di quelli sulla salute, avvenisse nel rispetto delle persone. In 
tale categoria rientrano i diversi provvedimenti adottati sul sistema di tracciamento 
dei contagi (app Immuni); sui test sierologici; sulla raccolta dei dati sanitari di di-
pendenti e clienti; sulla raccolta dei rifiuti Covid-19; sulla ricetta elettronica; sulla 
sperimentazione clinica e sulla ricerca medica. L’attività di comunicazione del Ga-
rante ha riguardato anche gli effetti che l’emergenza sanitaria ha determinato sulla 
collettività, dal ricorso ai sistemi di didattica a distanza, al lavoro agile, al processo 
penale, amministrativo e tributario telematico. 

Attraverso tutti i provvedimenti adottati nel corso dell’anno, ed in sintonia con 
le altre autorità europee, il Garante ha ricercato sempre un giusto bilanciamento tra 
diritto alla salute e diritto alla protezione dei dati personali.

In questo scenario pandemico, in cui la tutela del diritto alla protezione dei dati 
personali è diventata ancora più cruciale, l’azione di comunicazione istituzionale del 
Garante è stata ulteriormente potenziata. Per aiutare singoli, imprese, enti, pubbli-
che amministrazioni e mass media ad attuare le numerose misure anti-Covid-19, che 
hanno avuto impatto sul diritto alla protezione dei dati personali, è aumentata la 
produzione di schede informative e vademecum. A tutti gli interventi del Garante è 
stata data grande visibilità, anche grazie al rafforzamento della presenza sui social me-
dia e alla sperimentazione di nuovi contenuti e canali multimediali, con particolare 
attenzione alla realizzazione di campagne e prodotti video destinati al web. Continui 
i contatti con i media nazionali e, in misura crescente, con quelli stranieri, per assicu-
rare una compiuta interpretazione dei provvedimenti adottati dall’Autorità, fornire 
risposte  e  materiale  documentale.  Rilevante  è  stata  anche  l’attività  di  scrittura  di 
comunicati stampa condivisa con il Comitato e altre autorità di protezione dei dati 
nonché la gestione comune dei casi di valenza transnazionale.

Con  la  diffusione  della  pandemia  da  Covid-19  si  è  registrato  un  incremento 
dell’attività di cybercrime in tutto il mondo, con una particolare diffusione di attac-
chi ransomware. Lo stesso ricorso massivo al lavoro agile, alla didattica a distanza, alla 
telemedicina, al commercio elettronico ha accresciuto enormemente la quantità dei 
dati personali in rete. Secondo gli esperti il 2020 è stato un annus horribilis a causa 
degli attacchi alle infrastrutture strategiche e verso il settore della ricerca e delle isti-
tuzioni scolastiche, registrando anche un incremento degli attacchi rivolti alle stesse 
istituzioni governative. 

Sul tema della cybersicurezza il Garante ha svolto un’intensa attività di informa-
zione e prevenzione concentrando il proprio impegno sulle diverse forme di cyber-
crime: dal ransomware al furto d’identità, dalle frodi informatiche, come il phishing, 
alle intrusioni informatiche e alle violazioni di dati (data breach). E proprio di cyber-
crime, prevenzione contro gli attacchi informatici e tutela dei diritti fondamentali di 
fronte alle forme sempre più evolute di sorveglianza massiva da parte dei governi, si 

249

RELAZIONE 2020IIè discusso a gennaio, al convegno intitolato “Spazio cibernetico bene comune: prote-
zione dei dati, sicurezza nazionale”, organizzato in occasione della Giornata europea 
per la protezione dei dati personali.

L’attività di divulgazione dell’Autorità ha promosso l’uso trasparente degli algo-
ritmi e la limitazione nell’utilizzo dei dati biometrici, segnalando i gravi rischi e le 
criticità derivanti dalle derive autoritarie nelle raccolte massive di dati, anche attra-
verso app, nonché l’influenza negativa delle fake news sulla vita delle democrazie.

Da sempre impegnata a garantire la massima tutela ai minori, anche online, l’Au-
torità ha seguito con particolare attenzione il rapporto tra minori e social network, con 
speciale riguardo a TikTok, la piattaforma di video sharing usata da milioni di utenti, 
in gran parte giovanissimi (alla quale ulteriore risonanza ha dato il tragico evento che 
ha visto coinvolta la bambina di Palermo). Il Garante ha chiesto e ottenuto la costi-
tuzione di una specifica task force nell’ambito del Comitato (doc. web n. 9249688), 
segnalando  le  vulnerabilità  del  social  network.  Successivamente  è  stato  avviato  un 
procedimento formale nei confronti di TikTok, con la contestazione di una serie di 
violazioni e l’adozione di un provvedimento d’urgenza, ai sensi dell’art. 66 del RGPD 
contenente un ordine di limitazione del trattamento dei dati personali degli utenti di 
cui non è possibile accertare l’età ex art. 58, par. 2, lett. f ), del RGPD (cfr. par. 9.4). 
Sempre sul fronte dei social network, il Garante è intervenuto su altri rischi le-
gati al cyberbullismo e al sexting come pure su fenomeni particolarmente pericolosi 
quali il deepfake, il revenge porn e l’hate speech, richiamando alla necessità di un uso 
responsabile della rete e dello sviluppo di un’educazione digitale in grado di rendere 
tutti, adulti e giovani, consapevoli delle grandi opportunità, ma anche dei rischi che 
caratterizzano la dimensione digitale.

Nell’attività di divulgazione non sono stati tralasciati altri importanti ambiti: il 
telemarketing selvaggio, da tempo ormai nella lente dell’Autorità; i cookie; la conser-
vazione dei dati di traffico telefonico e telematico (data retention); il trasferimento 
dei  dati  tra  l’Unione  europea  e  gli  Stati  Uniti  dopo  la  sentenza  della  CGUE  cd. 
Schrems II; il contrasto all’evasione fiscale; il reddito di cittadinanza; il bonus Covid; 
la sanità digitale; il whistleblowing; il mondo del lavoro; il censimento permanente 
della popolazione; i sistemi di videosorveglianza; la scuola; il giornalismo.

A febbraio è stato pubblicato il Rapporto finale dell’indagine conoscitiva sui big 
data, che il Garante ha condotto congiuntamente ad Agcom e Agcm. La ricerca ha 
approfondito, anche attraverso audizioni e richieste di informazioni a imprese, asso-
ciazioni di categoria ed esperti della materia, i cambiamenti derivanti dal ricorso ai 
big data sugli utenti che forniscono i dati, sulle aziende che li utilizzano e, dunque, 
sui mercati. Il Rapporto è suddiviso in cinque capitoli più uno conclusivo; il quarto 
riporta la posizione del Garante sul possibile impatto derivante dall’utilizzo dei big 
data sul diritto alla protezione dei dati personali e sulle misure e cautele da adottare; 
il testo integrale è consultabile sul sito web anche in versione inglese (doc. web n. 
9264297).

A marzo 2020 sono stati pubblicati i risultati del Privacy Sweep 2019; l’indagine 
annuale del Global Privacy Enforcement Network (GPEN) si è concentrata sulla ge-
stione dei data breach da parte di soggetti pubblici e privati con il coinvolgimento di 
16 autorità di protezione dei dati, tra le quali il Garante. Dall’indagine, che ha preso 
in esame diversi aspetti della violazione dei dati personali, ivi compresa la gestione 
delle notifiche e l’implementazione di misure volte a prevenire il ripetersi della vio-
lazione, è emerso che, riguardo alla gestione dei data breach, ci sia una conoscenza 
approfondita, ma limitata a pochi organismi. 

Sempre riguardo ai data breach, il Garante ha reso disponibile sul proprio sito una 
pagina tematica, con indicazioni normative, schede informative e documentazione 

250

L’ATTIVITÀ SVOLTA DAL GARANTEII23L’attività di 
comunicazione
del Comitato

di  approfondimento,  finalizzata  a  chiarire  gli  aspetti  principali  sull’adempimento 
previsto dal RGPD e contenente istruzioni per procedere alla notifica attraverso il 
servizio telematico predisposto dall’Autorità (https://www.garanteprivacy.it/regola-
mentoue/databreach). 

È proseguita l’attività svolta nell’ambito della rete di comunicatori del Comitato, 
istituita per assicurare una coordinata attività di comunicazione tra i Paesi dell’UE. 
Si è partecipato alla definizione e alla realizzazione del corporate video del Comitato 
e alla scrittura di schede informative specifiche come le FAQ relative all’art. 65 del 
RGPD, prima nella versione comune in lingua inglese e quindi nella traduzione ita-
liana. Si è partecipato alla stesura del piano di comunicazione (EDPB 2020 Comms 
Plan) e alla definizione di regole di comunicazione condivise tra le autorità, al fine di 
affrontare in maniera coordinata e collaborativa anche casi di comunicazione di crisi, 
qualora sussistano posizioni divergenti su temi rilevanti di carattere transfrontaliero.
Nell’ambito del gruppo di comunicazione del Cepd, l’Autorità ha partecipato al 
gruppo ristretto del Data Protection Day Taskforce per lo sviluppo condiviso di ini-
ziative comuni su scala europea da lanciare in occasione della Giornata europea della 
protezione dei dati personali 2021. Tale collaborazione ha portato alla realizzazione 
di  un  video  istituzionale  multilingua  utilizzato  dal  Cepd  e  dalle  singole  autorità 
nazionali. Sono stati inoltre forniti numerosi aggiornamenti, con informazioni sia 
puntuali sia di carattere statistico, sull’attività del Garante, così da consentire un’at-
tività di comparazione del lavoro tra le autorità europee e assicurare una più efficace 
collaborazione sui settori critici.

Allo scopo di sensibilizzare la comunità sulle tematiche della protezione dei dati 
e della privacy, per spiegare il valore dei dati e l’importanza di proteggerli nonché 
illustrare il ruolo dell’Autorità, il Garante ha inaugurato una nuova e più emozionale 
forma di comunicazione realizzando un video istituzionale dal titolo “I tuoi dati sono 
un tesoro”, andato in onda sulle reti televisive e reso disponibile sui social media.

Largo spazio è stato dedicato dai media all’attività del Garante. Il Servizio rela-
zioni con i mezzi di informazione ha selezionato oltre 59.000 articoli nazionali di 
interesse dell’Autorità e 2.300 articoli provenienti da testate e siti web esteri. Dalla 
rassegna  stampa  elaborata  quotidianamente  è  emerso  che  le  pagine  dei  maggiori 
quotidiani e periodici nazionali, dei principali quotidiani locali e dei media online 
che hanno trattato i temi legati alla privacy sono state 16.590, delle quali 6.234 de-
dicate esclusivamente all’attività dell’Autorità.

Il 2020 è stato anche l’anno in cui il Garante ha rinnovato la sua immagine coor-
dinata e adottato un nuovo logo per raccontare un passaggio decisivo nel ruolo che è 
chiamato a svolgere nel nostro Paese: quello di una Istituzione sempre più strategica, 
dinamica e operativa in un mondo in cui i dati e la rete sono gli elementi cardine 
di ogni attività e in cui la persona appare sempre più esposta e vulnerabile. Il nuo-
vo logo vuole rappresentare graficamente l’innovazione nella continuità: l’acronimo 
GPDP per rendere immediatamente associabile l’Autorità al suo nome ufficiale; un 
linguaggio più distintivo, caratterizzato dal simbolo del pixel all’interno delle lettere 
“G” e la “D” che riconduce immediatamente al mondo digitale; un design tipografi-
co forte e moderno che denota la capacità di intervenire nei processi di cambiamento 
in atto.

23.2. I prodotti informativi

Nell’anno sono stati diffusi 54 comunicati stampa e 11 Newsletter e sono state 
trasmesse 11 puntate della rubrica “Il Bollettino del Garante della Privacy”, in onda 

251

RELAZIONE 2020II23su Radio Radicale, contributo informativo che illustra i principali provvedimenti 
adottati dal Garante e, più in generale, le tematiche legate alla protezione dei dati 
personali (cfr. parte IV, tab. 2). La Newsletter del Garante, giunta al XXII anno di 
diffusione (per un totale di 471 numeri e di 1.607 notizie), è stata rinnovata nella 
sua veste grafica. Nata in forma cartacea, oggi è inviata esclusivamente via e-mail a 
redazioni, professionisti, amministrazioni pubbliche, imprese e singoli che ne fanno 
esplicita richiesta o si iscrivono autonomamente online attraverso la funzione “Iscri-
viti alla Newsletter”, attiva sul sito istituzionale. Al 31 dicembre la lista di distribu-
zione contava circa 15.000 destinatari effettivi. La Newsletter continua a costituire 
un valido strumento funzionale alla divulgazione dei più importanti provvedimenti 
adottati dall’Autorità, alla sua attività in ambito nazionale, europeo ed internazio-
nale, ed alle molteplici iniziative legate alla protezione dei dati personali e alla tutela 
dei diritti fondamentali, fornendo un vasto panorama di questioni e problematiche. 
Tra i numerosi provvedimenti adottati dal Garante, la redazione opera una scelta e 
rielabora in chiave giornalistica quelli di maggiore interesse generale. Nel corpo di 
ciascuna notizia sono inseriti link che rimandano direttamente ai provvedimenti ci-
tati, facilitando così l’approfondimento dell’argomento trattato. Ogni numero della 
Newsletter è composto da 3-4 notizie che, nella versione online, sono corredate da 
immagini illustrative. Sul sito è possibile consultare l’archivio tematico che racco-
glie i 22 anni di articoli prodotti dalla redazione nonché l’archivio dei comunicati 
stampa. 

23.3. Il sito istituzionale, i prodotti multimediali e le pubblicazioni

La nuova corporate identity del Garante adottata nel 2020 è parte di una serie di 
iniziative di comunicazione che prevede, nel 2021, il lancio di un sito web rinnova-
to e l’impiego di nuovi strumenti, linguaggi, contenuti e canali per raggiungere la 
comunità e supportare l’azione dell’Autorità, nello spirito del nuovo Regolamento 
europeo, che vede nella comunicazione e nell’informazione un elemento fondamen-
tale dell’azione di tutela dei dati personali. 

È stato portato a termine il progetto di revisione completa del thesaurus tematico 
del sito web del Garante per aggiornare le voci alle novità normative e tecnologiche, 
riorganizzarle e ridurne il numero, allo scopo di migliorare le performance della ri-
cerca. 

Nell’anno è stato ulteriormente incrementato il numero delle notizie e dei pro-
dotti grafici e multimediali da destinare alla diffusione sul web e sui canali social 
istituzionali  del  Garante  aperti  su  Linkedin,  YouTube, Telegram  e  Instagram.  In 
particolare, è proseguita la sperimentazione di stories per Instagram (anche attraver-
so l’impiego di specifici tool ) e di video brevi destinati soprattutto alla diffusione 
virale su Instagram, Telegram e Igtv. Tutti i prodotti multimediali sono stati rea-
lizzati con un bassissimo costo e utilizzando esclusivamente personale del Servizio 
relazioni esterne e media, che ne ha curato tutte le fasi della creazione (scrittura e 
adattamento testi, progetto grafico, impaginazione, sceneggiatura, sviluppo anima-
zione e selezione/costruzione degli elementi visivi, scelta delle musiche e sincroniz-
zazione, registrazione dei testi, adattamento audio, montaggio e post-produzione). 
I profili dell’Autorità sui social network sono stati costantemente implementati con 
nuovi contenuti. Complessivamente i tre profili aperti hanno raggiunto oltre 49.000 
follower. Sul social network Youtube le visualizzazioni complessive hanno raggiunto 
quota 409.000. 

Per le sue campagne informative, il Garante ha ideato e realizzato prodotti di-

252

L’ATTIVITÀ SVOLTA DAL GARANTEII23vulgativi con contenuti caratterizzati da chiarezza e sinteticità espressiva, grafica in-
novativa e forte vocazione social, che rappresentano un canale comunicativo che il 
Garante privilegia per veicolare le informazioni. Sono stati realizzati 7 vademecum 
digitali pubblicati e diffusi sui social (dedicati al phishing, al deepfake, alle app, alle 
foto  e  ai  filmati  online,  al  ransomware,  al  Covid-19)  e  3  infografiche  (dedicate  al 
bilancio sull’applicazione del RGPD, alle novità sul Fascicolo sanitario elettronico, 
al ransomware). 

Numerose  anche  le  sezioni  e  le  pagine  tematiche  del  sito  create  o  totalmente 
ristrutturate con interventi su contenuti, grafica, usabilità e organizzazione dei con-
tenuti: coronavirus e protezione dei dati; uso dei dati di localizzazione e degli stru-
menti per il tracciamento dei contatti nel contesto dell’emergenza da Covid-19; Fa-
scicolo sanitario elettronico; riconoscimento facciale; wearable device; referti online; 
dossier sanitario; ransomware; phishing; pseudonimizzazione; diritto all’oblio; fintech; 
IoT; cyberbullismo; videosorveglianza; intelligenza artificiale; big data; app; cookie; 
cybersecurity; deepfake; telemarketing.

Numerose e molto apprezzate le pagine FAQ messe a punto dal Garante sulle 
problematiche connesse all’emergenza sanitaria in vari ambiti (sanità, lavoro, scuola, 
ricerca, enti locali) predisposte per chiarire dubbi e fornire indicazioni sintetiche per 
un corretto trattamento dei dati personali da parte di pubbliche amministrazioni. 
Nella parte finale dell’anno, il Garante ha varato una nuova serie di prodotti in-
formativi che affrontano, con un linguaggio semplice, il tema del diritto di accesso. 
L’iniziativa  fa  parte  di  un  più  ampio  progetto  dell’Autorità,  che  punta  ad  offrire 
strumenti per comprendere facilmente quali diritti sono riconosciuti alle persone in 
materia di protezione dei dati personali e ad illustrare le modalità per un concreto 
esercizio di tali diritti. Le schede prodotte saranno pubblicate sul sito internet del 
Garante alla pagina https://www.garanteprivacy.it/home/diritti. 

Riguardo alla produzione editoriale è stato pubblicato in versione online il vo-
lume  “Spazio  cibernetico  bene  comune:  protezione  dei  dati,  sicurezza  nazionale” 
(doc. web n. 9251880), che raccoglie i contributi degli studiosi e degli esperti inter-
venuti al Convegno organizzato dall’Autorità in occasione della celebrazione della 
XIV Giornata europea per la protezione dei dati personali, svoltosi quest’anno in 
modalità streaming.

In collaborazione con l’International Association of Privacy Professionals (IAPP), 
è stato pubblicato il volume “Privacy 2030. Una nuova visione per l’Europa” (doc. 
web n. 9457003), che raccoglie le riflessioni e gli appunti del consigliere Giovan-
ni  Buttarelli,  già  Segretario  generale  dell’Autorità  e  poi  Garante  europeo  della 
protezione dei dati, prematuramente scomparso nel 2019. Edito in formato elet-
tronico, Privacy 2030 costituisce il testamento spirituale di uno dei pionieri della 
protezione dati contenente un forte richiamo a trasformare un diritto del singolo 
in un diritto collettivo, in grado di fare la differenza nelle sfide sociali, culturali, 
politiche e ambientali che ci attendono o che si vanno configurando. 

Buttarelli si chiede, e ci chiede, come rendere possibile un nuovo umanesimo 
tecnologico e combattere il culto della massimizzazione dei dati; attraverso questi 
interrogativi, intendeva stimolare un ampio dibattito pubblico che non fosse limi-
tato ai giuristi e alle autorità di protezione dati. Per questo la pubblicazione, che si 
apre con la prefazione del Presidente del Garante, si compone di due sezioni distinte: 
l’una basata sugli scritti e le riflessioni di Buttarelli, che si conclude con una sorta di 
decalogo per la privacy del nuovo decennio; l’altra, fondata su contributi di studiosi 
di fama ed esperti internazionali (fra cui Marc Rotenberg, il fondatore dell’Electronic 
Privacy Information Center, e Shoshana Zuboff, studiosa e autrice di un recente sag-
gio sul Capitalismo della sorveglianza), i quali partono dal pensiero e dalle proposte 

253

RELAZIONE 2020II23di Buttarelli per elaborare un’analisi più ampia sui rischi per libertà e diritti nell’epo-
ca del digitale e sulle soluzioni possibili o auspicabili.

23.4. Manifestazioni e convegni

La campagna di comunicazione ha accompagnato l’attività di formazione svolta 
nell’ambito del progetto SMEDATA (cfr. par. 21.5) − co-finanziato da fondi della 
Commissione europea e nato nel 2018 da una partnership tra il Garante, il Dipar-
timento di giurisprudenza dell’Università degli studi Roma Tre e l’Autorità per la 
protezione dati della Bulgaria − che si è concluso il 28 ottobre 2020, con una con-
ferenza internazionale i cui lavori sono accessibili sul canale Youtube dell’Autorità 
(all’indirizzo https://www.youtube.com/watch?v=I9hp3RBh8M4&t=68s). 

Con  l’obiettivo  di  riportare  al  centro  dell’attenzione  la  funzione  dell’informa-
tiva relativa al trattamento dei dati personali, il Garante ha deciso di patrocinare e 
promuovere, nell’ambito del primo legal hackathon italiano online lanciato da Legal 
Hackers Roma, una sfida, aperta alla partecipazione di chiunque abbia le necessarie 
competenze giuridiche e di design. La competizione ha avuto come oggetto quello di 
ridurre, di almeno il 50%, la lunghezza delle cd. informative privacy di una qualsiasi 
delle grandi piattaforme social e web, anche utilizzando icone, simboli e altre solu-
zioni grafiche. HacktheDoc si è svolto online dal 10 al 12 dicembre.

Numerose anche le partecipazioni del Presidente e dei Componenti a convegni 
ed eventi di rilievo nazionale e internazionale. Tra le più importanti, il 15 maggio 
2020,  Antonello  Soro,  presidente  del  Garante  in  carica  fino  al  28  luglio  2020,  è 
intervenuto al webinar organizzato dall’Università degli studi di Perugia su “Emer-
genza  coronavirus:  spunti  per  un  bilanciamento  tra  tutela  della  salute  e  garanzia 
delle libertà fondamentali”, soffermandosi sulle caratteristiche del sistema di contact 
tracing italiano e sul contributo dell’Autorità nel procedimento legislativo al fine di 
garantire il rispetto dei diritti e delle libertà individuali. 

Il nuovo presidente del Garante, Pasquale Stanzione, partecipando il 13 novem-
bre al “Premio Vincenzo Dona 2020: What’s next”, ha sottolineato che sulla sinergia 
tra salute, innovazione e privacy si giocherà una sfida sempre più determinante per 
la nostra società e che dobbiamo impegnarci a vincere nel segno, ancora una volta, 
della centralità della persona e della sua dignità. Al convegno “Banche e sicurezza”, 
organizzato dall’Abi il 2 dicembre, il presidente Stanzione ha evidenziato il ruolo 
della protezione dati che, ostacolando le condizioni per la concentrazione del potere, 
non solo informativo, si è dimostrata una valida alleata tanto della disciplina consu-
meristica quanto di quella concorrenziale. Alla 15ª edizione del Consumers’ Forum 
Workshop, tenuto il 9 dicembre sul tema “LockUp Economy  e cittadini. Mercati e 
regole al tempo della pandemia, tra sostenibilità e solidarietà”, il Presidente del Ga-
rante ha ribadito l’importanza dell’educazione digitale, un necessario presupposto 
di  scelte  libere  e  consapevoli,  tanto  difficili  quanto  indispensabili  al  tempo  della 
zero-price economy, in cui servizi apparentemente gratuiti sono invece pagati al caro 
prezzo dei dati personali e, quindi, della libertà individuale. Al web event, organiz-
zato  in  collaborazione  con  Il  Sole  24  Ore  Eventi-Radiocor,  hanno  partecipato  le 
maggiori Authority italiane. 

Il  12  novembre,  la  vice  presidente  Ginevra  Cerrina  Feroni  è  intervenuta  nel 
ciclo di webinar organizzati dalla Fondazione Centro di iniziativa giuridica Pietro 
Calamandrei “Verso il Digital Services Act - Dialoghi sul futuro dei servizi digitali”, 
e il 14 dicembre, sempre in streaming, ha partecipato al Seminario italo-spagnolo V 
Congresso internazionale, presiedendo la sessione “Il cittadino e le innovazioni: i 

254

L’ATTIVITÀ SVOLTA DAL GARANTEII23diritti nella società digitale”. 

Agostino Ghiglia, componente del Garante, ha aperto il webinar “Le novità che 
impattano nel futuro delle imprese”, organizzato da Associazione ICT Dott Com − 
Privacy & GDPR il 20 novembre, illustrando il ruolo dell’Autorità nel rapporto con 
le imprese ed i professionisti. 

Nell’ambito  della  settimana  dell’Internet  Governance  Forum  Italia,  Youth  IGF 
Italy, Guido Scorza, componente del Garante, è intervenuto il 7 e il 9 ottobre, nella 
sessione dedicata a “La Carta dei diritti di Internet” e al Report “The Age of Inter-
dependence. Principi e sfide”, soffermandosi, a conclusione dei lavori, sul concetto 
di privacy. Il 9 dicembre Scorza ha partecipato anche all’Internet Festival di Pisa, 
dedicato quest’anno a “Il mondo digitale tra codice informatico e regole giuridiche”, 
intervenendo nel dibattito su “L’uomo e la macchina tra data protection e contact 
tracing”, mentre dal 10 al 12 dicembre ha preso parte all’evento HacktheDoc, primo 
hackathon online di legal design lanciato con l’obiettivo di rendere le privacy policy 
qualcosa che tutti possano leggere e capire.

23.5. L’assistenza al pubblico e la predisposizione di nuovi strumenti informativi

L’Autorità  ha  svolto  la  propria  attività  di  assistenza  al  pubblico,  per  il  tramite 
dell’Urp, continuando a promuovere la conoscenza e la crescita della consapevolezza 
in merito alle tematiche connesse alla disciplina sulla protezione dei dati personali. 
Notevole  è  stato  l’incremento  delle  richieste  di  chiarimento  ricevute,  a  conferma 
dell’attenzione nei confronti delle questioni afferenti ai trattamenti di dati personali 
nei diversi contesti, in particolare in quello sanitario, maggiormente interessato dalle 
misure  disposte  dalle  pubbliche  autorità  ai  fini  del  contenimento  dell’emergenza 
sanitaria da Covid-19.

La situazione pandemica ha influito, oltre che sull’entità e sull’oggetto delle istan-
ze pervenute, anche sulle modalità di assistenza al pubblico che, a partire dagli inizi 
di marzo, nel rispetto della normativa emergenziale, è stata fornita esclusivamente 
tramite i canali telefonico e telematico, essendo stata preclusa l’attività di ricevimen-
to degli utenti presso la sede del Garante.

Ai fini del potenziamento degli strumenti informativi a disposizione del pubbli-
co, sono state predisposte FAQ in materia di videosorveglianza (https://www.garan-
teprivacy.it/faq/videosorveglianza) allo scopo di fornire chiarimenti sulla disciplina 
applicabile  ai  trattamenti  a  vario  titolo  effettuati  mediante  l’uso  di  videocamere, 
chiarimenti da più parti richiesti anche in considerazione del tempo trascorso dall’a-
dozione provvedimento generale adottato in materia (provv. 8 aprile 2010, doc. web 
n. 1712680). 

Allo stesso scopo, l’Urp ha realizzato e messo a disposizione sul sito web dell’Au-
torità  quattro  schede  relative  ad  altrettante  differenti  tipologie  di  accesso  ai  dati 
personali e un modello per le richieste di accesso al Garante ex art. 22 e ss., l. n. 
241/1990.

Le comunicazioni e i quesiti pervenuti hanno avuto ad oggetto molteplici que-
stioni riguardanti la normativa in materia di protezione dati e, in particolare, come si 
è detto, il tema del bilanciamento tra la protezione dei dati personali e la tutela della 
salute  nell’ambito  delle  misure  disposte  dalla  normativa  emergenziale.  La  grande 
attenzione dell’opinione pubblica rispetto a tali temi è dimostrata dai dati numerici 
relativi alle richieste pervenute (cfr. parte IV, tab. 15 e 16), che ammontano in to-
tale a 15.040, delle quali 10.695 via e-mail e 3.981 tramite telefono (32 sono stati 
i visitatori ricevuti sino al 10 marzo e 332 i dossier esaminati). Nella gestione di tali 

255

RELAZIONE 2020II23Tematiche d’interesse

richieste, l’Ufficio ha avuto cura di conciliare l’efficienza, la professionalità e una ag-
giornata conoscenza delle implicazioni di natura giuridica delle questioni esaminate, 
operando da “filtro” rispetto alle altre unità organizzative dell’Autorità.

Tra le tematiche di carattere generale sottoposte all’Urp si segnalano in primo 
luogo quelle concernenti gli adempimenti introdotti dal RGPD (circa 2.160 e-mail 
ricevute, delle quali circa 1.500 hanno riguardato la designazione del Responsabile 
della protezione dei dati e la procedura online realizzata dal Garante per la comuni-
cazione dei dati di contatto dello stesso). 

Altre questioni oggetto di interesse hanno riguardato i trattamenti di dati perso-
nali per finalità di direct marketing (oltre 950 e-mail ) e, in particolare, di telemar-
keting (530 e-mail ); la videosorveglianza in ambito privato, lavorativo e scolastico 
(oltre 340 e-mail ); l’accesso ai dati bancari (oltre 620 e-mail ) e la tutela degli in-
teressati in relazione ai trattamenti effettuati dai sistemi di informazione creditizia 
(192 e-mail ); ulteriori ambiti di interesse sono rappresentati dai trattamenti di dati 
personali effettuati in internet, nei social network, tramite le app, nonché in ambito 
giornalistico, con particolare riferimento alle richieste di deindicizzazione dei dati 
personali dai motori di ricerca volte all’esercizio del cd. diritto all’oblio di cui all’art. 
17 del RGPD (in totale 928 e-mail ).

Il maggior numero delle richieste pervenute ha riguardato la tutela dei dati perso-
nali nei diversi ambiti economico-sociali interessati dalle misure previste dai decreti 
adottati al fine di contrastare l’emergenza da Covid-19. In tale contesto si segnalano, 
in particolare, le istanze relative al rispetto della normativa in materia di protezione 
dei dati personali con riferimento alla attribuzione dei contributi economici (in par-
ticolare, dei cd. buoni spesa) da parte dei comuni ai soggetti in condizioni di disagio 
economico. 

L’Urp  si  è  occupato  del  tema  dell’erogazione  da  parte  dell’Inps  dei  cd.  bonus 
Covid  a  sostegno  del  reddito,  questione  esaminata  dal  Garante  con  riguardo  alle 
violazioni dei dati personali verificatesi in occasione dell’avvio delle procedure per 
la richiesta di erogazione dei suddetti bonus nei confronti di un numero rilevante 
di beneficiari che hanno tentato di accedere contemporaneamente ai servizi online 
erogati tramite il portale dell’Inps, determinandone il blocco. Numerosi i reclami e 
le segnalazioni pervenuti che, da un lato manifestavano le proprie preoccupazioni 
sulla tutela dei diritti e delle libertà delle persone coinvolte nel data breach, dall’altro 
segnalavano di aver visualizzato in prima persona dati di terzi. La medesima vicenda 
è stata poi oggetto di numerose richieste di informazioni in relazione agli articoli di 
stampa apparsi nel mese di agosto, dai quali è emerso che il bonus Covid per lavora-
tori autonomi e “partite Iva” era stato richiesto (e in alcuni casi ottenuto) anche da 
alcuni parlamentari e amministratori locali, profili sui quali l’Ufficio ha condotto 
accertamenti istruttori (cfr. cap. 16).

L’attenzione  dell’Ufficio,  anche  alla  luce  della  sentenza  della  CGUE  16  luglio 
2020 (cd. Schrems II) sul regime di trasferimento dei dati tra l’UE e gli USA, si è 
incentrata sui trattamenti in ambito scolastico − con particolare riguardo ai tratta-
menti  dei  dati  personali  riferiti  a  studenti,  docenti  e  famiglie  effettuati  mediante 
piattaforme digitali per la didattica a distanza − nonché sulle richieste (indirizzate 
dagli istituti scolastici ai genitori degli alunni) volte a sottoscrivere i patti di corre-
sponsabilità per la tutela della salute in ambito scolastico come pure sulle implicazio-
ni sui diritti individuali delle misure destinate al contenimento del Covid (quali la 
misurazione della temperatura dei minori e la sottoposizione degli stessi ai cd. tam-
poni). Le questioni più delicate hanno riguardato i trattamenti dei dati relativi alla 
salute, inevitabilmente correlati alle misure di contrasto dell’emergenza sanitaria, ad 
esempio quelle previste dal Protocollo condiviso del 14 marzo 2020 (ed aggiornato 

256

L’ATTIVITÀ SVOLTA DAL GARANTEIIil successivo 24 aprile), nonché dalle linee guida per la riapertura delle attività eco-
nomiche, produttive e ricreative dell’11 giugno 2020 (all. 9 al d.P.C.M. 11 giugno 
2020), in merito alle quali sono pervenute circa 600 e-mail. 

Particolarmente numerose le richieste di verifica del rispetto della disciplina di 
protezione dei dati personali nel contesto dei sistemi di tracciamento dei contatti fi-
nalizzati al contrasto della diffusione del Covid-19, sia nazionale realizzato mediante 
l’app Immuni, sia in ambito regionale con proprie app. 

Frequenti sono stati i chiarimenti relativi alla sospensione dei termini dei pro-
cedimenti dinanzi al Garante fino al 15 maggio 2020 ai sensi dell’art. 103, d.l. 17 
marzo 2020, n. 18, come modificato dall’art. 37, d.l. 8 aprile 2020, n. 23 (provv. 30 
aprile 2020, n. 80, doc. web n. 9333182).

257

RELAZIONE 2020II2324

Studi e documentazione 

L’attività di studio e ricerca si è incentrata su molteplici questioni tecnico-giu-
ridiche di attualità − in particolare occasionate dalla pandemia, sia in relazione al 
trattamento dei dati connesso all’utilizzo di piattaforme di e-learning, sia alle im-
plicazioni correlate all’art. 14, d.l. n. 14/2020 con riguardo al trattamento dei dati 
sanitari nonché (più in generale) sulle materie di interesse dell’Autorità, anche og-
getto di rinvio pregiudiziale alla Corte di giustizia dell’Unione europea (cfr. Causa 
C-184/20, C-245/20, C-534/20 e Cause riunite C-339/20 e C-397/20) o di proce-
dure di infrazione (cfr. PI 2020/4051). 

Approfondimenti mirati sono stati dedicati all’evoluzione della giurisprudenza 
della Corte costituzionale tedesca in materia di diritto alla protezione dei dati per-
sonali come pure al tema del trattamento dei cd. dati di traffico, oggetto di plurime 
domande di decisione pregiudiziale indirizzate alla Corte di giustizia che, proprio 
nel 2020, è tornata a pronunciarsi sulla materia: in particolare con le sentenze della 
Grande Camera del 6 ottobre 2020 (C-623/17, Privacy International c. Secretary of 
State for Foreign and Commonwealth Affairs e Cause riunite C-511/18, La Quadra-
ture du Net and Others; C-512/18, French Data Network and Others e C-520/18, 
Ordre  des  barreaux  francophones  et  germanophone  and  Others),  nelle  quali,  ri-
percorrendo largamente le argomentazioni formulate in precedenza (nelle sentenze 
dell’8 aprile 2014, Digital Rights Ireland e a., del 21 dicembre 2016, Tele2 Sverige e 
Watson e a. e del 2 ottobre 2018, Ministerio Fiscal), è stata ribadita la illiceità delle 
pratiche concernenti la conservazione massiva delle informazioni sul traffico e sull’u-
bicazione relative alle comunicazioni elettroniche in vista del loro utilizzo per finalità 
di polizia e intelligence: orientamento da ultimo oggetto di conferma nella sentenza 
del 2 marzo 2021, C-746/18, H. K./Prokurator, che presenta profili ulteriori, an-
ch’essi di interesse per l’ordinamento nazionale (in merito v. già i rilievi del Garante 
sintetizzati  nella  Relazione  2018,  p.  18  e  21  e  nella  segnalazione  a  Parlamento  e 
Governo del 22 dicembre 2017, doc. web n. 7464029).

Costante attenzione è stata infine prestata agli sviluppi (giurisprudenziali e dot-
trinali)  concernenti  l’istituto  dell’accesso  civico  generalizzato  −  profilo  rispetto  al 
quale anche l’Autorità è chiamata a fornire riscontro su sollecitazione degli interes-
sati (cfr. parr. 13.8 e 25.4) e lo stesso Garante è destinatario di richieste di parere da 
parte dei Responsabili della prevenzione della corruzione e della trasparenza (cfr. par. 
4.4.3) − nonché nella materia del whistleblowing (sulla quale v. pure par. 13.9), anche 
in vista del prossimo recepimento della direttiva (UE) 2019/1937 del 23 ottobre 
2019  riguardante  la  protezione  delle  persone  che  segnalano  violazioni  del  diritto 
dell’Unione. 

Unitamente  a  tale  attività  di  ricerca,  la  predisposizione  di  un  osservatorio  ad 
uso  interno  (nell’anno  di  riferimento  con  cadenza  mensile)  −  frutto  del  costante 
monitoraggio, nella cornice nazionale ed eurounitaria, di normativa, giurisprudenza 
e dottrina, in particolare in materia di protezione dati − assicura l’aggiornamento, 
tempestivo e ad ampio spettro, di quanti operano in Autorità.

Il Garante è tra i partner del Progetto di ricerca denominato Legality Attentive 
Data Scientist (LeADS) che mira a formare esperti in data science e diritto in grado 
di operare all’interno delle due discipline; l’iniziativa, finanziata a partire dal 2021 

258

Studio, documentazione 
e supporto giuridico

LeADS

L’ATTIVITÀ SVOLTA DAL GARANTEIIRelazione annuale

nell’ambito del programma Horizon 2020 – Research and Innovation Framework, è 
coordinata da Giovanni Comandé (Scuola Superiore Sant’Anna) e vede la partecipa-
zione dell’Università del Lussemburgo, dell’Università Paul Sabatier Tolosa III, della 
VriJE Universiteit di Bruxelles, dell’Università del Pireo, dell’Università Jagellonica 
e del Consiglio Nazionale delle Ricerche, nonché di alcune (piccole, medie e grandi) 
imprese attive nel settore dell’intelligenza artificiale.

La predisposizione del testo della Relazione annuale costituisce un compito im-
portante che la legge pone in capo al Garante (cfr. art. 154, comma 1, lett. e), del 
Codice nonché l’art. 59 del RGPD) al fine di rendere conto, anzitutto al Parlamen-
to e al Governo, dell’attività svolta dall’Autorità. La pubblicazione del testo della 
Relazione sul sito istituzionale del Garante consente inoltre di perseguire una più 
ampia finalità di trasparenza sull’attività svolta dall’Autorità nei confronti dell’intera 
collettività, rappresentando in pari tempo un prezioso strumento di conoscenza per 
diverse categorie di utenti a vario titolo interessati all’applicazione della disciplina 
in materia di protezione dei dati personali. In questa prospettiva, la struttura della 
Relazione, che presenta tradizionalmente una parte generale e molteplici sezioni te-
matiche (ivi comprese quelle contenenti informazioni di natura statistica), agevola 
la consultazione, in modo rapido e sintetico, di informazioni puntuali sull’attività 
svolta (con particolare riguardo all’attività provvedimentale, sanzionatoria e comu-
nicativa, nonché a quella svolta in ambito europeo ed internazionale) e consente un  
aggiornamento su specifici profili o istituti attinenti alla protezione dati.

A ciò si aggiunga che, in conformità a quanto previsto dall’art. 22, d.l. n. 90/2014 
convertito in l. 11 agosto 2014, n. 114, la Relazione annuale del Garante (non di-
versamente da quella delle altre autorità amministrative indipendenti) viene altresì 
trasmessa alla Corte dei conti (adempimento che con regolarità è stato attuato dal 
2014), nonché alla Commissione europea e al Comitato (come stabilito dall’art. 59 
del RGPD).

259

RELAZIONE 2020II24L’Ufficio del Garante

Relazione annuale
2020

III - L’Ufficio 
del Garante
25

La gestione amministrativa 
e dei sistemi informatici

25.1. Il bilancio e la gestione economico-finanziaria

La gestione delle attività di natura amministrativo-contabile del Garante è stata 
improntata ad una prudente valutazione delle entrate e all’osservanza dei generali 
principi di attenta programmazione della spesa nel rispetto delle specifiche dispo-
sizioni legislative e regolamentari in materia di contabilità pubblica che si infor-
mano ai requisiti della veridicità, pubblicità e trasparenza, nonché del pareggio di 
bilancio.

Nell’anno 2020 il finanziamento statale complessivamente erogato al Garante è 
stato pari a 30,1 milioni di euro, entità individuata dalla legge 27 dicembre 2019, 
n. 160. In conseguenza dell’applicazione delle sanzioni irrogate dal Garante, sono 
affluiti direttamente al bilancio dello Stato pagamenti per complessivi 38,4 milioni 
di euro. In relazione a tale importo, ben 36,2 provengono da versamenti spontanei 
dei contravventori e 2,2 dalla riscossione coattiva. Occorre al riguardo evidenziare 
che i proventi delle sanzioni irrogate affluiscono direttamente al bilancio dello Stato 
e, nella misura del 50% del totale annuo, devono essere riassegnati all’Autorità per 
essere destinati alle attività di sensibilizzazione e ispettive nonché ai compiti di attua-
zione del Regolamento rimessi al Garante (art. 166, comma 7, del Codice).

L’Autorità ha continuato a porre in essere tutti gli opportuni adempimenti per 
gestire i propri servizi con criteri di economicità, in considerazione delle specifiche 
esigenze connesse alle attività istituzionali e nel rispetto delle disposizioni vigenti.

La gestione amministrativa del Garante ha risentito degli inevitabili riflessi dei 
provvedimenti  legislativi  che,  in  occasione  della  naturale  scadenza  dell’organo  di 
vertice, si sono succeduti e per effetto dei quali, a partire dal decreto-legge 7 agosto 
2019, n. 75, il Collegio, nella composizione al tempo in carica, è stato autorizzato a 
continuare a svolgere le proprie funzioni entro i limiti degli atti di ordinaria ammi-
nistrazione e di quelli indifferibili e urgenti. La situazione che si è determinata, se da 
un lato ha consentito comunque l’operatività dell’Autorità, ne ha tuttavia limitato 
le  potenzialità,  con  particolare  riguardo  alla  programmazione  della  spesa.  In  tale 
contesto, caratterizzato da successive proroghe delle funzioni per periodi limitati, il 
procedimento di spesa è stato infatti preordinato ad assicurare soltanto adempimenti 
gestionali di natura ordinaria e quelli configurabili come indifferibili ed urgenti. 

Nel corso dell’esercizio il Garante non ha conferito incarichi di studio e di con-
sulenza, secondo una politica gestionale consolidata, orientata ad una valorizzazione 
delle risorse interne.

Nel periodo considerato sono stati approvati dall’Autorità il bilancio consuntivo 

263

RELAZIONE 2020IIIrelativo all’anno 2019 e il bilancio preventivo relativo all’esercizio finanziario 2021. 
Se  abitualmente  il  documento  contabile  di  rendiconto  della  gestione  deve  essere 
approvato entro il 30 aprile dell’anno successivo a quello cui lo stesso si riferisce, la 
proroga di tale termine di due mesi in virtù delle disposizioni contenute nel decreto- 
legge n. 18/2020 ha sortito l’effetto del completamento dell’iter di approvazione del 
bilancio consuntivo per l’anno 2019, oggetto della delibera 24 giugno 2020, n. 109 
(doc. web n. 9438123). 

L’Ufficio ha inoltre elaborato gli atti preordinati all’approvazione di una variazio-

ne al bilancio di previsione 2020 di cui alla delibera 26 febbraio 2020, n. 37.

La gestione amministrativa è stata assoggettata agli ordinari e periodici controlli 
dell’organo preposto alla verifica della regolarità amministrativo-contabile e, nel cor-
so delle verifiche effettuate nell’esercizio, non sono emerse irregolarità, né sono stati 
formulati rilievi a carico dell’attività amministrativa svolta.

In conformità all’art. 14 del regolamento del Garante n. 3/2000, inoltre, è stato 
puntualmente predisposto e presentato all’organo di controllo il previsto rendiconto 
trimestrale sulla corretta gestione del fondo interno di cassa.

Sotto il profilo più strettamente contabile, il risultato finanziario dell’esercizio ha 
fatto registrare un importante avanzo di amministrazione, pari a oltre 6,6 milioni di 
euro. Tale risultato è stato determinato da una pluralità di fattori: una dinamica della 
spesa più contenuta rispetto a quanto ipotizzato in sede di previsione, una politica 
gestionale  tendenzialmente  volta  a  valorizzare  la  salvaguardia  delle  risorse  erariali 
non ultime, le inevitabili conseguenze che la pandemia ha determinato a carico della 
gestione amministrativa e delle relative procedure di spesa.

Nel  2020,  al  netto  delle  partite  di  giro,  le  entrate  complessivamente  acquisite 
dall’Autorità sono state di 30,4 milioni di euro a fronte delle quali sono stati registra-
ti impegni di spesa per 23,8 milioni di euro (cfr. parte IV, tab. 18).

Le risorse finanziarie acquisite al bilancio del Garante sono rappresentate, in mi-
sura largamente prevalente, da trasferimenti posti a carico del bilancio dello Stato, 
il cui importo è quantificato annualmente nell’ambito della legge di bilancio. In via 
residuale e per importi poco significativi la gestione ha fatto registrare l’acquisizio-
ne al bilancio di ulteriori somme a titolo di meri rimborsi spese erogati da parte di 
amministrazioni e organismi dell’Unione europea. Rispetto al precedente esercizio 
finanziario, l’incremento delle entrate registrato nel 2020 è stato di 0,9 milioni di 
euro, con una variazione di poco superiore al 3%.

Con riferimento alla spesa, invece, gli oneri complessivi registrati nell’anno, pari 
a 23,8 milioni di euro, risultano in diminuzione di 0,8 milioni di euro rispetto alla 
spesa complessiva del precedente anno 2019, corrispondente ad una variazione di 
circa il 3,29%. La spesa complessiva è da imputare in massima parte alla gestione 
corrente, nella misura di 23,3 milioni di euro, mentre la parte residuale di 0,5 milio-
ni di euro rappresenta la quota delle risorse finanziarie destinate ad acquisti durevoli 
costituiti prevalentemente da prodotti software ed attrezzature informatiche utilizza-
te a supporto delle attività istituzionali.

Anche per il 2020 la struttura della spesa fa emergere, come per il passato ed 
in analogia rispetto alla generalità delle autorità amministrative indipendenti, una 
significativa incidenza degli oneri del personale rispetto alla spesa complessiva per 
il funzionamento. Va doverosamente evidenziato, tuttavia, che puntuali disposizio-
ni legislative prevedono che la retribuzione del personale del Garante debba essere 
commisurata  alla  misura  dell’80%  rispetto  a  quanto  riconosciuto  al  personale  di 
altre autorità amministrative indipendenti.

L’indennità di carica riconosciuta al Presidente ed ai componenti del Collegio è 
stata definita nei limiti e sulla base di parametri specificati dalla legge ed alla relativa 

264

25IIIL’UFFICIO DEL GARANTEerogazione si è provveduto nel rispetto dei vincoli e delle prescrizioni vigenti.

Con riferimento, infine, agli oneri strettamente connessi alle esigenze gestionali, 
nel corso dell’anno l’Autorità ha rispettato i prescritti limiti di legge: per una pun-
tuale illustrazione dei valori sintetici delle entrate correnti e delle spese, suddivise tra 
quelle correnti, in conto capitale e per meri trasferimenti, si rinvia alla parte IV, tab. 
18; i relativi importi sono posti a raffronto con i corrispondenti valori del preceden-
te esercizio finanziario in modo da evidenziare i rispettivi scostamenti, sia in valore 
assoluto che in termini percentuali.

25.2. L’attività contrattuale, la logistica e la manutenzione dell’immobile

L’anno 2020 è stato caratterizzato dall’introduzione di disposizioni emergenziali 
in materia di appalti pubblici, come il decreto-legge 16 luglio 2020, n. 76, conver-
tito, con modificazioni, dalla legge 11 settembre 2020, n. 120; il contesto pande-
mico ha infatti indotto il legislatore a ridurre taluni vincoli ordinariamente previsti 
dal codice dei contratti pubblici, di talché si è resa necessaria la rapida revisione di 
alcune procedure al fine di adeguarle alle sopravvenute esigenze. In questo quadro 
di eccezionalità, sono stati costantemente impiegati gli strumenti di negoziazione 
ed  acquisto  offerti  da  Consip,  sia  sul  Mercato  elettronico  della  p.a.  (Richiesta  di 
offerta, Trattativa diretta, Ordine diretto) sia esternamente ad esso (Convenzioni, 
Accordi quadro e Sistemi dinamici), utilizzati in prevalenza rispetto ad altri stru-
menti  negoziali.  L’Autorità  ha  cercato  di  ricorrere  comunque  −  nel  rispetto  delle 
stringenti tempistiche richieste vuoi dalla normativa applicabile, vuoi dalle esigenze 
sottese all’azione amministrativa − a strumenti procedurali a carattere comparativo, 
sì da continuare a perseguire l’ottimizzazione del rapporto tra la qualità del bene o 
servizio richiesto ed il suo prezzo.

Per quanto attiene alle gare sopra soglia comunitaria, è proseguita l’attività rela-
tiva alla gara per la fornitura dei servizi di pulizia, igiene ambientale e reception ban-
dita nel 2019 nell’ambito del Sistema dinamico di acquisizione della p.a. gestito da 
Consip giungendo, dopo lungo ed elaborato percorso, all’aggiudicazione definitiva; 
il relativo contratto ha avuto esecuzione a partire da febbraio 2021. Nel contempo, 
assistiti dal servizio di consulenza tecnica prestato dal broker dell’Autorità, è stata 
bandita una gara a procedura aperta avente ad oggetto la gestione del piano sanitario 
del personale del Garante, andata deserta per assenza di offerte, non diversamente da 
altre consimili bandite da altre autorità amministrative indipendenti. Nel secondo 
semestre dell’anno sono state pertanto avviate le attività conseguenti per l’indizione 
di una nuova procedura di gara, opportunamente rimodulata, previa condivisione 
da parte delle organizzazioni sindacali.

Tra le procedure caratterizzate invece da importi inferiori alla soglia comunitaria, 
è stata svolta una gara a procedura aperta per la fornitura del servizio di monitorag-
gio delle attività delle Istituzioni nazionali in relazione agli sviluppi che interessano 
la materia della protezione dei dati personali; è stata poi effettuata una procedura 
comparativa sul Mepa avente ad oggetto la fornitura di arredi per sala convegni e 
altre sedute per ufficio, che − in ragione della situazione emergenziale − è stata revo-
cata e nuovamente indetta con diversa base di gara e opportune modifiche rispetto 
all’oggetto contrattuale e alle modalità di gara. 

Un importante impegno dell’Ufficio ha riguardato la procedura sotto soglia co-
munitaria, relativa al servizio di brokeraggio assicurativo precedentemente menzio-
nato, che è stata esperita − come previsto dalla Convenzione sottoscritta con altre 
autorità amministrative indipendenti ai sensi dell’art. 22, comma 7, d.l. 24 giugno 

265

Gare

RELAZIONE 2020III252014, n. 90, convertito con modificazioni dalla legge 11 agosto 2014, n. 114 − come 
gara telematica aperta in tre distinti lotti, nella quale l’Autorità ha rivestito il ruolo di 
stazione appaltante anche per conto delle altre autorità che hanno manifestato inte-
resse a partecipare (Agcom e Autorità di regolazione dei trasporti): l’aggiudicazione 
è avvenuta all’inizio del 2021. 

Infine, nell’ultimo trimestre 2020 è stata bandita sul Mepa una Richiesta di of-

ferta concernente il servizio di cassa. 

Molteplici procedure d’acquisto sono state dedicate all’adeguamento dell’infra-
struttura hardware e software dell’Autorità alle nuove esigenze manifestatesi nel con-
testo emergenziale, con particolare riferimento al lavoro agile ed al suo prevedibile 
protrarsi: sono stati pertanto disposti acquisti di dispositivi elettronici per il lavoro 
in mobilità, nonché di apparecchiature e software di supporto ad un’infrastruttura 
sempre più indirizzata ad architetture di tipo cloud. A tal fine, laddove disponibi-
le, è stato utilizzato lo strumento dell’adesione ad Accordi quadro di Consip (SPC 
Cloud e SPC Connettività). Giova ribadire che la maggioranza dei contratti relativi 
al settore in esame, anche per importi inferiori ai limiti previsti per l’obbligatorietà 
del ricorso a procedure comparative, si è svolta previa effettuazione di ricerche di 
mercato dirette (tramite esecuzione di specifiche trattative con più operatori econo-
mici) oppure indirette (tramite consultazione dell’offerta presente sul Mepa), al fine 
della massima applicazione dei principi di economicità, efficacia, libera concorrenza, 
rotazione e trasparenza stabiliti dal codice dei contratti pubblici. 

È proseguita l’attività di costante aggiornamento dell’elenco di avvocati del libero 
foro cui l’Autorità può ricorrere per gli incarichi di patrocinio legale nell’interesse del 
Garante nei casi in cui la difesa non possa essere assunta dall’Avvocatura dello Stato.
La sede degli uffici è condotta in locazione e l’Autorità non detiene immobili 
adibiti ad abitazione o foresteria. Per quanto attiene alla logistica e manutenzione 
dell’immobile, sono state effettuate attività di adeguamento funzionale e migliora-
mento dei locali e dei relativi arredi, di concerto con la società proprietaria dell’im-
mobile e con il Rspp dell’Autorità, che ha costantemente coadiuvato l’Ufficio al fine 
di assicurare il rispetto della normativa sulla sicurezza nei luoghi di lavoro; è stata 
completata la sistemazione dei locali adibiti ad archivio documentale. In particolare, 
l’Ufficio ha vigilato in ordine alla corretta esecuzione delle iniziative di manuten-
zione  e  gestione  dell’immobile  con  specifico  riferimento  alla  pianificazione  e  alla 
realizzazione dell’adeguamento alle norme antincendio con la sostituzione, ove ne-
cessario, di portoni e finestre esistenti con porte e finestre tagliafuoco. 

Per quanto riguarda l’impianto elettrico, è stata avviata la procedura volta alla 
sostituzione degli attuali corpi illuminanti con luci a LED che garantiscono il rispar-
mio energetico. 

Sono stati altresì realizzati i lavori per allestire nella sede una sala consultazione 
dotando lo spazio di moduli per la custodia dei libri e di scrivanie per le attività di 
studio.

25.3. L’organizzazione dell’Ufficio

In conformità alla decretazione d’urgenza che si è susseguita a partire dal decre-
to-legge 17 marzo 2020, n. 18 (cd. Cura Italia: cfr. par. 2.1, n. 8) fino al d.P.C.M. 14 
gennaio 2021, l’Autorità ha prontamente fatto fronte alla grave situazione emergen-
ziale dovuta alla diffusione della pandemia adeguando le dotazioni tecnologiche e le 
procedure interne (ivi comprese le modalità di rilevazione delle presenze) in modo 
da consentire al personale di continuare a svolgere l’attività lavorativa da remoto, 

266

La gestione del
patrimonio

Lavoro agile

25IIIL’UFFICIO DEL GARANTEsenza alcuna soluzione di continuità rispetto all’insorgere dell’emergenza. In que-
sta prospettiva, tenendo conto della cornice di riferimento nazionale con riguardo 
all’andamento della pandemia, sono state adottate una pluralità di delibere volte a 
consentire in via ordinaria, salvo lo svolgimento di attività essenziali o indifferibili 
da realizzarsi necessariamente in presenza, l’espletamento dell’attività lavorativa se-
condo la modalità agile (cd. smart working).

Inoltre, nell’ottica di fornire al personale una mirata proposta formativa, seppure 
a distanza, sono state vagliate le opportunità offerte dalla Sna e si è provveduto alla 
individuazione di alcuni istituti di formazione sul Mepa per l’erogazione di corsi di 
lingua inglese al personale in modalità online. 

In materia di assicurazioni si è provveduto ad aggiornare le liste anagrafiche dei 

rami sanitaria e vita/invalidità permanente.

Considerata la situazione emergenziale, costanti sono stati i contatti con il Rspp − 
che ha provveduto ad aggiornare il Documento di valutazione dei rischi in relazione 
al Covid-19 − e con il medico competente, sia per la gestione delle attività ordinarie, 
sia per agevolare la predisposizione delle misure di tutela della salute dei dipendenti 
prescritte nelle fonti normative di riferimento (d.P.C.M. Cura Italia e ss.).

Nel periodo considerato è stata svolta un’intensa attività per la prosecuzione delle 
procedure concorsuali in corso: in particolare, è giunta a conclusione sia la procedu-
ra che ha portato all’assunzione di 4 dipendenti nel ruolo degli impiegati operativi, 
sia la procedura relativa alla copertura di 2 posti di dirigente nel ruolo del Garante 
(cfr. parte IV, tab. 17).

Anche la gestione delle relazioni con le organizzazioni sindacali è stata particolar-
mente intensa: numerose le interlocuzioni per perfezionare le modalità, adottate in 
prima battuta in via emergenziale, di espletamento della prestazione di lavoro agile; 
gran parte dell’attività si è focalizzata sull’adozione di un Protocollo sulla sicurezza, 
sintesi delle misure da osservare sul luogo di lavoro al fine di fronteggiare e contenere 
la diffusione del virus da Covid-19. Numerose sono state altresì le interlocuzioni in 
vista dell’adozione di un nuovo piano sanitario dell’Autorità.

In ragione della situazione pandemica è stata condotta un’attività di vigilanza sul 
corretto utilizzo dei dispositivi di sicurezza (con l’acquisto di termoscanner collocati 
in corrispondenza degli ingressi all’ufficio nonché di ulteriori strumenti preordinati 
a garantire la sicurezza e la salute del personale) e sulle operazioni di sanificazione 
della sede. 

Il controllo di gestione presso l’Autorità continua ad incentrarsi sull’analisi pe-
riodica degli affari assegnati alle diverse unità organizzative mediante il sistema di 
protocollazione Archiflow e sulla conseguente produzione di una reportistica mensi-
le di carattere statistico che si focalizza sull’andamento della trattazione degli affari, 
dando conto dei flussi relativi agli affari assegnati ed evasi dalle unità organizzative.
Anche presso il Garante è stata individuata la figura del Responsabile della prote-
zione dei dati personali (Rpd) per lo svolgimento dei compiti indicati agli artt. 38 e 
39 del Regolamento e sono state oggetto di valutazione nuove misure volte a rendere 
più efficace la sua azione all’interno dell’Autorità. 

25.4. “Autorità trasparente” e adempimenti relativi alla disciplina anticorruzione

L’Autorità ha continuato a dare attuazione alla disciplina di trasparenza alimen-
tando la sezione “Autorità trasparente” del sito web istituzionale, all’interno della 
quale sono state tempestivamente pubblicate sia la relazione annuale del Responsa-
bile della prevenzione della corruzione e della trasparenza (Rpct) per l’anno 2020, 

267

Procedure concorsuali

Relazioni sindacali

Sicurezza sanitaria

Controllo di gestione

Rpd

RELAZIONE 2020III25Ptpct

Accesso civico

Interventi a supporto 
dell’emergenza 
pandemica

in conformità a quanto previsto dall’art. 1, comma 14, l. n. 190/2012 (doc. web n. 
9255597) − relativa all’efficacia delle misure di prevenzione definite nel Piano trien-
nale di prevenzione della corruzione e della trasparenza 2020-2022 −, sia la griglia di 
rilevazione di cui all’allegato 2 della delibera Anac 21 febbraio 2018, n. 141, che, in 
assenza di Oiv o strutture equivalenti presso l’Autorità, il Rpct è tenuto a pubblicare. 
Dando continuità all’attuazione delle misure generali, nel 2020 è stato adottato 
il nuovo Piano triennale di prevenzione della corruzione e della trasparenza (Ptpct) 
2020-2022  con  deliberazione  del  Garante  30  gennaio  2020,  n.  22  (doc.  web  n. 
9265074): si tratta del secondo Ptpct dell’Autorità il quale, sulla base delle aree di 
rischio  previamente  individuate,  si  è  soffermato  sulle  misure  di  prevenzione  della 
corruzione già attuate e su quelle da continuare ad attuare. Ai fini della sua predi-
sposizione, anche in considerazione del rinnovato quadro normativo “interno” con-
seguente all’adozione dei regolamenti nn. 1 e 2/2019 (concernenti, rispettivamente, 
le procedure aventi rilevanza esterna finalizzate allo svolgimento dei compiti e all’e-
sercizio dei poteri demandati al Garante nonché l’individuazione dei termini e delle 
unità organizzative responsabili dei procedimenti amministrativi presso il Garante), 
si è provveduto ad una rinnovata mappatura dei processi dell’Autorità.

Tenendo conto delle risorse disponibili, delle complessive esigenze di funziona-
mento dell’Ufficio durante l’emergenza sanitaria nonché dei carichi di lavoro gra-
vanti sull’Autorità, è proseguita (ancorché in misura più contenuta) l’attività for-
mativa del personale anche nel settore dedicato alla prevenzione della corruzione e 
della trasparenza tramite la partecipazione ai corsi organizzati dalla Scuola nazionale 
dell’amministrazione (Sna).

Con riguardo alla disciplina in materia di accesso civico introdotta con decreto 
legislativo n. 33/2013, gli uffici dell’Autorità hanno dato riscontro a tutte le istanze 
pervenute nell’anno (pari a nove); non diversamente, il Rpct ha fornito riscontro 
alla sola istanza di riesame ex art. 5, comma 7, d.lgs. n. 33/2013, portata alla sua 
attenzione; non sono state presentate istanze di accesso civico relative a dati soggetti 
a pubblicazione obbligatoria (ex art. 5, comma 1, d.lgs. n. 33/2013).

25.5. Il settore informatico e tecnologico

In corrispondenza dell’insorgere della pandemia, l’Ufficio (per il tramite del Di-
partimento tecnologie digitali e sicurezza informatica) è stato fortemente impegnato 
nel  creare  i  presupposti  tecnici  e  organizzativi  per  consentire  a  tutto  il  personale 
e all’Autorità nel suo complesso di mantenere la piena operatività, assicurando lo 
svolgimento dei compiti istituzionali pur nello stato di isolamento sanitario che si 
andava a delineare, poi concretizzatosi con i provvedimenti governativi dell’inizio di 
marzo 2020.

Gli strumenti disponibili per assicurare la capacità di intervento e controllo non-
ché per garantire la sicurezza perimetrale della rete dell’Ufficio, basati sulla tecno-
logia VPN (Virtual Private Network) di cui l’Autorità si è dotata fin dal settembre 
2000 (e nel tempo aggiornati) hanno garantito la possibilità di accesso remoto con 
diverse tipologie di VPN. Essi si sono rivelati determinanti nella fase di emergenza 
in quanto, con alcune opportune configurazioni, sono stati trasformati da strumenti 
volti a un utilizzo prettamente tecnico in vere e proprie porte d’accesso ai servizi 
del sistema informativo dell’Autorità a vantaggio della generalità del personale e dei 
collaboratori.

Attraverso le opportune configurazioni dei dispositivi disponibili, l’Ufficio è stato 
così in grado di non subire interruzioni di operatività pur in presenza di una situa-

268

25IIIL’UFFICIO DEL GARANTEzione di emergenza mai prima d’ora neanche ipotizzata.

Alla  buona  riuscita  dell’operazione  smart  working  ha  contribuito,  dal  punto  di 
vista tecnologico, la transizione effettuata già nel 2016 dalla telefonia tradizionale 
a  quella VoIP  che,  grazie  alla  sua  flessibilità,  ha  permesso  di  assicurare  il  servizio 
telefonico interno, consentendo così al personale di operare con piena connessione 
alla rete informatica e ai servizi telefonici, al pari di quanto avviene nella normale 
operatività in sede.

Al fine di permettere a tutto il personale l’immediata transizione alla modalità di 
lavoro agile richiesta dall’emergenza pandemica è stato redatto un manuale opera-
tivo, messo a disposizione fin dal 9 marzo 2020 (e successivamente aggiornato sulla 
base dell’evoluzione degli strumenti e delle configurazioni adottate) allo scopo di 
consentire a tutta l’utenza l’operatività da remoto con propri strumenti in connes-
sione alla rete dell’Ufficio, realizzando così una prima esperienza collettiva, ancorché 
forzata, di smart working.

Nella fase iniziale, durata due settimane, il settore tecnico ha altresì garantito un 
servizio di supporto interno straordinario funzionale all’assistenza al personale che 
si confrontava per la prima volta con le procedure e gli strumenti caratteristici dello 
smart working: sono così stati svolti, nel periodo dal 10 marzo al 30 aprile 2020, 
più di mille interventi telefonici e in connessione remota, assicurando l’assistenza al 
personale per l’uso delle tecnologie di accesso remoto, desktop remoto, videoconfe-
renza, telefonia VoIP e firma digitale, nonché lo svolgimento di adunanze collegiali, 
per la prima volta tenutesi con la piena partecipazione telematica dei componenti 
del Collegio.

A sostegno del menzionato diffuso ricorso a forme di lavoro agile, intensa è stata 
l’attività di sviluppo dei sistemi con riguardo sia ad aspetti infrastrutturali e tecno-
logici, sia funzionali sia, ancora, applicativi, attraverso la configurazione dei sistemi 
in dotazione. I principali interventi hanno riguardato la digitalizzazione della pro-
cedura di notifica delle violazioni dei dati personali, arricchita da uno strumento di 
autovalutazione propedeutico alla notifica vera e propria.

Si è provveduto poi alla migrazione della piattaforma web a supporto del sito 
istituzionale presso un fornitore cloud nell’ambito del contratto esecutivo Consip 
SPC Lotto 4 e all’implementazione della nuova veste grafica integrata dell’Autorità 
(nuovo  logo,  nuovo  monogramma  e  palette  di  colori),  curando  nel  contempo  la 
progettazione del nuovo portale che verrà avviato nel primo semestre del 2021.

È proseguito lo sviluppo dell’applicazione online per la comunicazione dei dati 
di contatto dei Rpd, avviata nel 2018 e progressivamente arricchita di nuove fun-
zionalità. Tale  applicazione  consente  di  mantenere  una  relazione  continua  con  la 
community dei Rpd/Dpo e di monitorare l’andamento del recepimento di questa 
importante figura nell’ambito dei trattamenti in ambito nazionale.

Sono state condotte attività di aggiornamento su sistemi server Microsoft Win-
dows, sulle applicazioni gestite ed è stato portato a compimento il progetto della 
nuova carta multiservizi dell’Autorità, a tecnologia mista contact e contactless.

È stato altresì aggiornato (alla versione 9.8) il sistema di protocollo informatico 
Archiflow, nucleo centrale del sistema documentale dell’Ufficio, arricchito da nuove 
funzionalità connesse all’implementazione delle linee guida AgID sul documento 
informatico del settembre 2020.

Non si sono registrate situazioni pregiudizievoli rispetto alla sicurezza informa-
tica sulle postazioni individuali e sui sistemi server, né su altre componenti dell’in-
frastruttura.  Sono  stati  eseguiti  periodici  vulnerability  assessment  e  penetration  test 
mirati sul portale web e sui servizi online esposti al pubblico che non hanno rivelato 
vulnerabilità significative. La continuità dei servizi online è stata in linea con i valori 

269

Transizione al digitale

Sicurezza informatica

RELAZIONE 2020III25degli anni precedenti ovvero con downtime dei servizi intorno alle otto ore comples-
sive nell’arco dell’anno per cause esterne (black-out elettrici o di rete di lunga durata) 
o per manutenzione programmata.

270

25IIIL’UFFICIO DEL GARANTEI dati statistici

Relazione annuale
2020

Tabella 1. Sintesi 
delle principali attività 
dell’Autorità 

IV - I dati statistici 2020

Sintesi delle principali attività dell’Autorità

Numero complessivo dei provvedimenti collegiali adottati
Pareri su norme di rango primario statale, delle regioni e delle autonomie 
Pareri su atti regolamentari e amministrativi
Pareri ai sensi dell’art. 5, comma 7, d.lgs. n. 33/2013
Parere ai sensi dell’art. 110 del Codice per la realizzazione di un progetto di ricerca 
medica, biomedica e epidemiologica nonché ex art. 36 del RGPD
Autorizzazione di accordi amministrativi ai sensi degli artt. 46, par. 3, lett. b), 58, par. 3, 
lett. i) e 63, del RGPD
Provvedimenti collegiali a seguito di reclamo, segnalazione nonché a seguito di 
accertamenti d’ufficio
Provvedimenti collegiali a seguito di reclamo, segnalazione nonché a seguito di 
accertamenti d’ufficio con contestuale ordinanza-ingiunzione
Provvedimenti collegiali a seguito di notifica di violazione di dati
Provvedimenti collegiali a seguito di notifica di violazione di dati con contestuale 
ordinanza-ingiunzione
Provvedimenti di approvazione di codici di condotta
Ordinanze-ingiunzioni adottate dal Garante 
Riscontri a segnalazioni e reclami (art. 11, reg. Garante n. 1/2019)
Riscontri a quesiti (art. 11, reg. Garante n. 1/2019)
Audizioni del Presidente del Garante o memorie scritte trasmesse al Parlamento
Risposte ad atti di sindacato ispettivo e controllo
Riscontri dell’Urp a quesiti e ad altre istanze
Accertamenti e controlli effettuati in loco (artt. 157-158, d.lgs. n. 196/2003)
Pagamenti derivanti dall’attività sanzionatoria
Comunicazioni di notizia di reato all’Autorità giudiziaria
Opposizioni (trattate) a provvedimenti del Garante
Ricorsi giurisdizionali trattati ex art. 152, d.lgs. n. 196/2003
Istanze di accesso civico presentate al Garante e riscontrate ai sensi dell’art. 5, comma 1, 
d.lgs. n. 33/2013
Istanze di accesso civico presentate al Garante e riscontrate ai sensi dell’art. 5, comma 2, 
d.lgs. n. 33/2013
Istanze di riesame a seguito di diniego all’accesso civico presentate al Rpct e riscontrate ai 
sensi dell’art. 5, comma 7, d.lgs. n. 33/2013
Misure correttive e sanzionatorie (art. 58, par. 2, del RGPD)
Misure correttive e sanzionatorie (d.lgs. n. 51/2018)
Riunioni del Comitato europeo per la protezione dei dati personali
Partecipazione a sottogruppi di lavoro del Comitato europeo per la protezione dei dati 
personali
Riunioni e ispezioni delle autorità comuni di controllo/organismi di supervisione 
(Europol, SIS II, Dogane, Eurodac, VIS)
Conferenze internazionali
Riunioni presso il Consiglio d’Europa e l’Ocse
Altre conferenze e incontri

 278 
 7 
 60 
 18 

 2 

 1 

 92 

 56 

 9 

 1 

 1 
 3 
 8.984 
 422 
 7 
 1 
 15.040 
 21 
 38.448.895 
 8 
 156 
 56 

0

 9 

 1 

 184 
 6 
 22 

 127 

 9 

 1 
 10 
 10 

273

RELAZIONE 2020IVTabella 2. Attività 
di comunicazione 
dell’Autorità

Tabella 3. Pareri ex art. 
36, par. 4, del RGPD su 
norme di rango primario 
statale, delle regioni e 
delle autonomie

Tabella 4. Pareri ex art. 
36, par. 4, del RGPD 
resi al Governo su 
atti regolamentari e 
amministrativi 

Attività di comunicazione dell’Autorità

Comunicati stampa
Newsletter
Bollettino radiofonico del Garante
Prodotti editoriali
Prodotti web
Video spot

 54 
 11 
 11 
 3 
 12 
 6 

Pareri ex art. 36, par. 4, del RGPD su norme di rango primario statale,

delle regioni e delle autonomie

Temi

Ambiente
Digitalizzazione p.a. 
Sanità 
Sanità - Covid-19
Trasporti
Totale

Pareri ex art. 36, par. 4, del RGPD resi al Governo

su atti regolamentari e amministrativi 

Temi

Ambiente
Banche
Digitalizzazione p.a. 
Diritti fondamentali
Fisco
Funzioni di interesse pubblico
Giustizia
Istruzione
Marketing
Minori stranieri non accompagnati
Sanità
Sanità - Covid 19
Trasporti
Totale

Riscontri

resi nell’anno*
1
2
1
2
1
7

Riscontri

resi nell’anno*
2
1
1
1
7
1
2
1
1
1
2
8
6
34

(*) inerenti anche ad affari 
pervenuti anteriormente al 
2020

274

IVI DATI STATISTICIPareri ex art. 36, par. 4, del RGPD resi ad altre Istituzioni

Temi

Banche
Digitalizzazione p.a.
Fisco
Funzioni di interesse pubblico
Giustizia
Sanità 
Statistica
Totale

Misure correttive e sanzionatorie

Avvertimenti a titolare/responsabile del trattamento (art. 58, par. 2, lett. a), del RGPD) 
Ammonimenti a titolare/responsabile del trattamento  (art. 58, par. 2, lett. b), del 
RGPD)
Ingiunzioni a titolare/responsabile del trattamento di soddisfare le richieste dell’interes-
sato concernenti l’esercizio dei diritti riconosciuti dal RGPD (art. 58, par. 2, lett. c), del 
RGPD)
Ingiunzioni a titolare/responsabile del trattamento di conformare i trattamenti alle 
disposizioni del RGPD (art. 58, par. 2, lett. d ), del RGPD)
Ingiunzioni a titolare del trattamento di comunicare all’interessato una violazione dei 
dati personali (art. 58, par. 2, lett. e), del RGPD)
Imposizioni di limitazione provvisoria o definitiva al trattamento, incluso il divieto di 
trattamento (art. 58, par. 2, lett. f ), del RGPD)
Ordine di rettifica/cancellazione di dati personali o limitazione del trattamento  ex artt. 
16, 17 e 18 e altre misure previste dall’art. 58, par. 2, lett. g), del RGPD
Sanzioni amministrative pecuniarie ex art. 83 (art. 58, par. 2, lett. i), del RGPD)
Totale

Misure correttive e sanzionatorie

(d.lgs. n. 51/2018)

Ordine di rettifica/cancellazione di dati personali o limitazione del trattamento  (art. 12, 
comma 1, d.lgs. n. 51/2018)
Avvertimenti a titolare/responsabile del trattamento (art. 37, comma 3, lett. c), d.lgs. n. 
51/2018)
Ingiunzioni a titolare/responsabile del trattamento di conformare i trattamenti alle 
disposizioni del d.lgs. n. 51/2018 (art. 37, comma 3, lett. d ), d.lgs. n. 51/2018)
Sanzioni amministrative pecuniarie (art. 42, d.lgs. n. 51/2018)
Totale

Comunicazioni di notizia di reato all’Autorità giudiziaria

Trattamento illecito dei dati (art. 167, d.lgs. n. 196/2003)
Violazioni in materia di controlli a distanza dei lavoratori (art. 171, d.lgs. n. 196/2003)
Accesso abusivo ad un sistema informatico o telematico (art. 615-ter c.p.)
Falsità nelle dichiarazioni e notificazioni al Garante (art. 168, d.lgs. n. 196/2003)
Totale

Tabella 5. Pareri ex art. 
36, par. 4, del RGPD resi 
ad altre Istituzioni 

Tabella 6. Misure 
correttive e 
sanzionatorie (art. 58, 
par. 2, del RGPD)

Tabella 7. Misure 
correttive e 
sanzionatorie (d.lgs. n. 
51/2018)

Tabella 8. 
Comunicazioni di notizia 
di reato all’Autorità 
giudiziaria

(*) inerenti anche ad affari 
pervenuti anteriormente al 
2020

Riscontri

resi nell’anno*
1
6
11
1
1
1
5
26

6

45

23

16

2

22

14

56
184

1

1

2

2
6

2
3
2
1
8

275

RELAZIONE 2020IVTabella 9. Pagamenti 
derivanti dall’attività 
sanzionatoria

Tabella 10. 
Cooperazione tra 
autorità nazionali di 
protezione dei dati 
personali in IMI
(Capo VII del RGPD)*

Tabella 11. 
Procedure  IMI  
nell’ambito del 
meccanismo di coerenza
(Capo VII del RGPD)

*in relazione a procedure 
pervenute dal 01/01/2020

Pagamenti derivanti dall’attività sanzionatoria

Pagamenti spontanei dei contravventori
Riscossione coattiva
Totale

36.263.113
2.185.782
38.448.895

Cooperazione tra autorità nazionali di protezione dei dati personali - procedure IMI

(Capo VII del RGPD)

1) Decisioni finali adottate nell’ambito dell’attività di cooperazione rispetto alle quali
il Garante ha agito in qualità di:

1
291

360

266

8

63

7
9

98
4

a) “autorità capofila” (LSA)
b) “autorità interessata” (CSA)

2) Procedure preliminari ex art. 56 del RGPD

a) procedure preliminari pervenute rispetto alle quali l’Autorità 
si è dichiarata “autorità interessata”
b) procedure preliminari pervenute rispetto alle quali l’Autorità 
si è dichiarata “autorità non interessata”
c) procedure preliminari pervenute rispetto alle quali l’Autorità 
ha assunto il ruolo di “autorità capofila”
d) procedure preliminari pervenute rispetto alle quali l’Autorità 
ha fornito altro riscontro 
e) procedure preliminari promosse dall’Autorità
f) altro

3) Procedure di cooperazione ad impatto esclusivamente locale ex art. 56, par. 2, del 
RGPD
4) Procedure di cooperazione informale ex art. 60 del RGPD rispetto alle quali
vi è stata una partecipazione dell’Autorità in qualità di:

a) “autorità interessata”
b) “autorità capofila”

5) Progetti di decisione ex art. 60 del RGPD rispetto ai quali l’Autorità ha cooperato
in qualità di:

a1) “autorità interessata”
a2) “autorità interessata” e rispetto ai quali sono state sollevate 
“obiezioni pertinenti e motivate” o commenti ex art. 60, par. 4, 
del RGPD
b) “autorità capofila”

6) Richieste di assistenza reciproca ex art. 61 del RGPD 

a) ricevute da altre Autorità
b) inviate ad altre Autorità

107

21

3

105
24

292

713

7

102

131

129

Meccanismo di coerenza - procedure IMI (Capo VII del RGPD)

Procedure relative all’attività consultiva dell’EDPB ex art. 64 del RGPD su progetti di 
decisione del Garante

1

276

IVI DATI STATISTICITabella 12. Principali 
ambiti interessati dalle 
procedure di coopera-
zione e dal meccanismo 
di coerenza

33
370
533
20
140
35

Tabella 13.
Segnalazioni e reclami

Tabella 14. Quesiti

Principali ambiti interessati dalle procedure di cooperazione

e dal meccanismo di coerenza

Credito
Imprese
Reti telematiche
Libertà di espressione e di informazione
Notificazioni di violazione dei dati
Altro 

Segnalazioni e reclami

Dipartimento attività ispettive
Affari legali e giustizia
Libertà di manifestazione del pensiero e cyberbullismo
Realtà economiche e produttive
Realtà pubbliche
Reti telematiche e marketing
Sanità e ricerca
Tecnologie digitali e sicurezza informatica
Totali

Quesiti

Affari legali e giustizia
Libertà di manifestazione del pensiero e cyberbullismo
Realtà economiche e produttive
Realtà pubbliche
Reti telematiche e marketing
Sanità e ricerca
Tecnologie digitali e sicurezza informatica
Totali

Pervenuti 
nell’anno

3
135
696
2.533
1.213
4.059
275
751
9.665

Pervenuti 
nell’anno

17
9
97
337
47
69
2
578

Riscontri resi 
nell’anno (*)
317
75
411
2.503
700
4.211
248
519
8.984

Riscontri resi 
nell’anno (*)
7
3
122
196
17
76
1
422

(*) inerenti anche ad affari 
pervenuti anteriormente
al 2020

277

RELAZIONE 2020IVTabella 15. Ufficio 
relazioni con il pubblico

Ufficio relazioni con il pubblico

E-mail esaminate
Contatti telefonici
Persone in visita all’Urp
Trattazione pratiche relative a fascicoli
Totale

persone in visita all'urp 1%

10.695
3.981
32
332
15.040

Contatti telefonici 41%

e-mail esaminate 57%

Trattazione pratiche relative a 

fascicoli  1%

Grafico 16. Oggetto 
delle e-mail esaminate 
dall’Urp

richiesta materiale

informativo 1%

ringraziamenti 3%

regolamento europeo 6%
recupero crediti 1%

pa 2%

rgpd 14%

schengen 1%

scuola e università 3%

telemarketing 5%

videosorveglianza 3%

adempimenti e tutele 12%

centrali rischi 4%

condominio 1%

data breach 1%

dati bancari 6%

dati sulla salute e ricerca 6%

no competenza 7%

marketing 4%

lavoro privato e 

pubblico 2%

internet 7%

info per contatti 

telefonici 7%

giustizia 1%

giornalismo 2%

gestori

telefonici 2%

278

IVI DATI STATISTICIPersonale in servizio (*)

Area

In ruolo (a)

Fuori ruolo (b)

In comando presso 
altre amm.ni o in 

aspettativa (c) 

Impiegato 
dall’Ufficio

(a+b-c)

Tabella 17. Personale
in servizio

Segretario generale
Dirigenti
Funzionari
Operativi
Esecutivi
Totale

0
16
88
25
0
129

1
1
5

7

Personale a contratto (art. 156, comma 5, del Codice)

2
3

5

Risorse finanziarie

Anno 2020
30.447.905
30.447.905

Anno 2019
29.557.763
29.557.763

Variazione
890.142
890.142

Anno 2020

Anno 2019

Variazione

22.973.973

23.799.145

-825.172

509.823

330.486

433.168

392.825

76.655

-62.339

23.814.282

24.625.138

-810.856

Entrate accertate
Entrate correnti
Totale entrate

Spese impegnate
Spese di 
funzionamento
Spese in c/capitale
Trasferimenti ad 
amministrazioni
Totale spese

Valori in euro

1
15
90
25

131

3

3,01%
3,01%

-3,47%

17,70%

-15,87%

-3,29%

Tabella 18. Risorse
finanziarie

(*) Situazione alla data
del 31/12/2020

279

RELAZIONE 2020IVTabella 19. Attività 
internazionali 
dell’Autorità

Unione europea

Sessioni plenarie

Sottogruppo questioni strategiche 

e attività consultiva 

(SAESG)

Border Travel Law Enforcement

(BTLE)

Cooperation

Riunioni dei 
sottogruppi

Compliance, E-Government and Health

Financial Matters

Drafting Team Rules of Procedure

I
T
A
D

 
I
E
D

 

E
N
O

I
Z
E
T
O
R
P

 

A
L

 

R
E
P

 

O
E
P
O
R
U
E

 

O
T
A
T
I

M
O
C

280

28 gennaio
18 febbraio
17, 21 e 24 aprile
5, 8, 12, 19 e 26 maggio
2, 9, 16 e 30 giugno
17 e 22-23 luglio
2 e 14 settembre
7 e 20 ottobre
9 e 19 novembre
15 dicembre
6 luglio
28 ottobre
5 novembre
1° e 16 dicembre
6 febbraio
16 aprile
7 maggio
4 giugno
1° luglio
3 e 29 settembre
29 ottobre
18 novembre
10 dicembre
4 febbraio
24-25 marzo
29 aprile
27 maggio
24 giugno
13-15 luglio
10 e 16 settembre
(con enforcement)
22 settembre
23 settembre (con 
enforcement / linee guida 
RRO)
21 ottobre
10 e 24 novembre
9 dicembre
13 gennaio
11 marzo
2, 16 e 20 aprile
7 e 14 maggio
15, 18 e 22 giugno
7 e 9 luglio
10-11 settembre
8-9 ottobre
5, 6 e 23 novembre
7-8 dicembre
21 gennaio
5 marzo
30 marzo
5 e 25 giugno
15 settembre
5 novembre
10 e 18 settembre
2 ottobre

IVI DATI STATISTICIKey Provisions

International Transfers, 
BCR Session, Taskforce on 
Supplementary Measures

Technology

Riunioni dei 
sottogruppi

IMI-GDPR Users Group

Enforcement

Fining Task Force

I
T
A
D

 
I
E
D

 

E
N
O

I
Z
E
T
O
R
P

 

A
L

 

R
E
P

 

O
E
P
O
R
U
E

 

O
T
A
T
I

M
O
C

Gruppo di volontari CPC-DPA

(Autorità di tutela dei consumatori e 

Autorità di protezione dei dati)

Gruppo dei coordinatori

Social Media Working Group

14-15 gennaio
3-4 e 31 marzo
5-6 e 26 maggio
9 e 29-30 giugno
9 settembre
7 ottobre
3 e 8 dicembre
11-12 febbraio
31 marzo
1° aprile
11-13 e 20 maggio
16-17 e 23 giugno
1° luglio
8-10, 18 e 25 settembre
5 e 12-14 ottobre
3-5 novembre
8, 11 e 14 dicembre
15-16 gennaio
4-5 marzo
1° aprile
13 maggio
3 e 10-11 giugno
2-3 luglio
17-18 settembre
15-16 ottobre
13 novembre
4 dicembre
5 febbraio
18 giugno
14 ottobre
3 dicembre
5 febbraio
26 marzo
19 maggio
10 giugno
14 luglio
10, 15-16, 23 e 30 
settembre
1, 15, 22 e 29 ottobre
6 e 18-19 novembre
10 dicembre
6 febbraio
25 marzo
11 giugno
9 ottobre 
16 dicembre 

8 luglio 
24 novembre

15 luglio
7 febbraio
15 maggio
8 giugno
6 luglio
6 ottobre
2 dicembre

281

RELAZIONE 2020IVUnione europea

Gruppo di coordinamento della supervisione SIS II

17 giugno e 25 novembre

Gruppo di coordinamento della supervisione VIS

18 giugno e 26 novembre

Gruppo di supervisione del sistema Eurodac

18 giugno e 26 novembre

Gruppo di coordinamento della supervisione del sistema di 
informazione doganale - SID

15 giugno

Europol Coordination Board 

16 giugno e 24 novembre

Altri forum internazionali

Organizzazione per la 

cooperazione

e lo sviluppo economico 

(OCSE)

Comitato DGP

(Data Governance and Privacy in 

the Digital Economy)

21-22 aprile (plenaria)
9 e 17 novembre (plenaria)

DGP Bureau

21 luglio (DGP Bureau)
8 ottobre ( Joint Meeting CDEP 
Bureau/DGP Bureau)

Comitato Consultivo Convenzione 

n. 108/1981

(T-PD)

18-20 novembre (plenaria)

Consiglio d’Europa

T-PD Bureau

28-30 settembre 
16-18 dicembre

Comitato ad hoc in materia di 

intelligenza artificiale

(CAHAI)

6-8 luglio (plenaria)
15-16 ottobre (PDG - Gruppo 
di lavoro sullo sviluppo di policy) 

Conferenze internazionali

(Conferenza internazionale delle autorità di protezione dati)

GPA Closed Session 2020

13-15 ottobre 2020

282

IVI DATI STATISTICIAltre conferenze e meeting

CPDP Conference

Online Workshop on Addressing the Data Governance and Privacy 

Challenges in the Fight against Covid-19

OCSE e GPA

Progetto SMEDATA 

Conferenza internazionale (in streaming)

30 gennaio

15 aprile 
16 settembre 

28 ottobre

ISO 27701 and GDPR Certification Workshop

21 gennaio

Project Commitee (PC) 317 di ISO

“Consumer protection – Privacy by design for consumer goods

and services”

Working Group 5 del JTC 13 del CEN CENELEC

(ex CEN/CLC/TC8)

Working Group 5 – ISO/IEC JTC1/SC27

17-20 marzo 

24-25 marzo

20-24 aprile
12-16 settembre

Workshop progetto AUDITOR

(Evaluation and Certification Schemes for Security Products)

15 giugno

283

RELAZIONE 2020IVPasquale Stanzione, Presidente
Ginevra Cerrina Feroni, Vice Presidente
Agostino Ghiglia, Componente
Guido Scorza, Componente

Fabio Mattei, Segretario Generale

Redazione
Garante per la protezione dei dati personali

Piazza Venezia, 11
00187 Roma
tel. 06 696771
e-mail: protocollo@gpdp.it
www.gpdp.it

Piazza Venezia, 11
00187 Roma
Tel. 06 696771
e-mail: protocollo@gpdp.it
www.gpdp.it

stampa:
Tiburtini Srl

0
2
0
2
 
e
l
a
u
n
n
A
 
e
n
o
i
z
a
l
e
R

i
l
a
n
o
s
r
e
p

 
i
t
a
d

 
i
e
d

 
e
n
o
i
z
e
t
o
r
p

 
a
l
 
r
e
p

 
e
t
n
a
r
a
G

RELAZIONE ANNUALE

2020

www.gpdp.it

