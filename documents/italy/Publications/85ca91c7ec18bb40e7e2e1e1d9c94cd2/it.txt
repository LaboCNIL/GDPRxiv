Spazio cibernetico bene comune
Protezione dei dati, sicurezza nazionale

I
T
U
B
I
R
T
N
O
C

Atti del Convegno - 30 gennaio 2020

Antonello Soro, Presidente
Augusta Iannini, Vice Presidente
Giovanna Bianchi Clerici, Componente
Licia Califano, Componente

Giuseppe Busia, Segretario generale

Redazione
Garante per la protezione dei dati personali

Piazza Venezia, 11
00187 Roma
tel. 06 69677.1
www.garanteprivacy.it
e-mail: protocollo@gpdp.it

Piazza Venezia, 11
00187 Roma
www.garanteprivacy.it

A cura del
Servizio relazioni esterne e media 

Stampa:
Tiburtini s.r.l.

Spazio cibernetico

bene comune

Protezione dei dati, sicurezza nazionale

Atti del Convegno
30 gennaio 202o

www.garanteprivacy.it

In  questo  volume  sono  raccolti  i  contributi  di  studiosi  ed  esperti
intervenuti al Convegno “Spazio cibernetico bene comune. Protezione
dei  dati,  sicurezza  nazionale” organizzato  dal  Garante  per  la 
protezione dei dati personali in occasione della “Giornata europea
della protezione dei dati personali” 2020.

Indice

Spazio cibernetico bene comune 
Protezione dei dati, sicurezza nazionale

Antonello Soro

Presidente del Garante per la protezione dei dati personali 

Sicurezza cibernetica e libertà individuale: 
una prospettiva comune      

Raffaele Volpi

Presidente del Copasir

Data commons. Privacy e cybersecurity 
sono diritti umani fondamentali

Arturo Di Corinto

Giornalista esperto di cybersecurity, Autore e inviato di “Codice” - Rai 1

Cybersecurity e privacy nel futuro iperconnesso

  Stefano Zanero
Professore Associato Politecnico di Milano

Sicurezza informatica: i nuovi dati        
Clusit e Osservatorio Cybersecurity & Data Protection Politecnico di Milano

Gabriele Faggioli

Presidente del Clusit, Adjunct Professor MIP-Politecnico di Milano

 5

 19

 29

43

 57

Spazio cibernetico bene comune
Protezione dei dati, sicurezza nazionale

Antonello Soro

Presidente del Garante 

per la protezione dei dati personali

Spazio cibernetico bene comune
Protezione dei dati, sicurezza nazionale

Antonello Soro
Presidente del Garante per la protezione dei dati personali

La sicurezza della dimensione cibernetica è costantemente
esposta a minacce: minacce sempre più "ibride", tali da configurare
una sorta di cyber guerriglia permanente.

Nel  2019  il  cybercrime è  cresciuto  del  17%  a  livello 
mondiale  rispetto  alle  cifre  del  2018:  anno  già  definito,  per 
quel che riguarda l'Italia, il peggiore per la sicurezza cibernetica.
Gli  esperti  hanno  tracciato  preoccupanti  previsioni  sui 
possibili rischi e sulle tendenze per il 2020, delineando uno sce-
nario fatto di attacchi sempre più sofisticati.

Nei  mesi  scorsi,  la  Polizia  Postale  ha  portato  alla  luce 
quello  che  parrebbe  configurarsi  come  il  più  grave  attacco 
alle  banche  dati  istituzionali  finora  realizzato,  con  tecniche  di 
phishing che consentivano l'accesso a sistemi informativi tra i più
rilevanti per il Paese, dai quali estrarre dati da rivendere ad agenzie 
investigative e di recupero crediti.

Ma  gli  attacchi  informatici  sono  divenuti  anche  mezzi 
d'ingegneria  bellica.  Basta  pensare  ai  recenti  avvenimenti  in 
Medio  Oriente,  anticipazione  di  quel  che  sarà  il  paradigma 
dello scontro militare nei prossimi anni: droni armati e attacchi
informatici  utilizzati  quali  vere  e  proprie  armi,  dotate  di  una 
potenza straordinariamente maggiore.

Quella  cibernetica  è  dunque  la  dimensione  su  cui  si 
sposta  sempre  più  la  dinamica  dei  conflitti,  palesi  o  latenti, 
tra Stati e tra soggetti, operata attraverso dati e sistemi informativi. 
Ed è, peraltro, è l'unica dimensione della sicurezza e della

A n t o n e l l o   S o r o

5

difesa  sostanzialmente  priva  di  un'adeguata  cornice  di  diritto 
internazionale.

Un'efficace  strategia  di  prevenzione  dei  rischi  cibernetici
presuppone quindi, anzitutto, la consapevolezza dei fattori su cui
si  basano,  rispettivamente,  azione  e  reazione:  la  tecnologia  e  il 
diritto.  Se,  infatti,  le  nuove  tecnologie  sono  il  presupposto 
essenziale  della  “potenza  geometrica”  delle  nuove  minacce,  il
diritto  è  l'unica  risorsa  capace  di  mettere  la  tecnica  al  servizio
dell'uomo, della libertà, della sicurezza.

E, anzi, un'alleanza di tecnologia e diritto può rappresentare
l'architrave di una risposta democratica e lungimirante alle nuove
minacce  del  digitale,  inevitabilmente  connesse  agli  opposti, 
straordinari benefici.

Questo  presuppone  anzitutto  il  massimo  equilibrio  tra 
le  discipline  deputate  a  governare  il  rapporto  tra  le  libertà  e 
il  lato  oscuro  della  tecnica,  ovvero  quella  di  protezione  dati  e
quella a tutela della sicurezza cibernetica.

Tra  le  quali  intercorre  un  rapporto  indubbiamente 
complesso,  ma  che  tra  antagonismi  e  inattese  sinergie,  dice 
moltissimo  di  una  società  in  cui  l'esibizione  incontenibile 
della vita privata riflette una crisi profonda di fiducia e coesione
sociale: elementi - questi - su cui in passato si fondava un'assai
diversa percezione tanto della sicurezza quanto della libertà.

Da  un  lato,  infatti,  la  tutela  della  sicurezza  cibernetica
(quinta,  ma  sempre  più  rilevante  dimensione  della  sicurezza 
nazionale),  ha  legittimato  limitazioni  incisive  della  privacy, 
in nome del contrasto a minacce tanto immanenti quanto pulvi-
scolari,  con  il  ricorso  a  strumenti  investigativi  spesso  di  tipo 
massivo.

Social e signal  intelligence,  sorveglianza  strategica  (e  non
più solo "mirata"), data mining: sono solo alcune delle forme che
può assumere l'azione di prevenzione e che estende il suo raggio
di  azione  quanto  più  la  società  iperconnessa  alimenta  continui
flussi informativi. 

6

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

La potenza della tecnologia, da un lato, e le §caratteristiche
della minaccia cibernetica (acefala, mutevole, nebulosa) dall'altro,
ampliano dunque, inevitabilmente, lo spettro dell'azione investi-
gativa.

Questo  ha  implicazioni  importanti  sotto  il  profilo  delle 

libertà e degli equilibri democratici. 

Se pensiamo che - nel nostro Paese - i gestori conservano,
ogni  giorno,  circa  5  miliardi  di  tabulati  di  traffico  telefonico 
e telematico per fini di contrasto, dobbiamo chiederci anzitutto
se  nell'ambito  di  una  massa  così  enorme  di  dati  sia  davvero 
possibile  rinvenire  quelli  utili;  se,  insomma,  estendendo  così 
a  dismisura  il  pagliaio  sia  ancora  ragionevole  pensare  di  poter
trovare l'ago.

E  un'azione  di  contrasto  così  penetrante  determina  una 
limitazione  della  privacy che  sarà  legittima  solo  se  e  in  quanto 
strettamente  conforme  al  principio  di  proporzionalità,  su  cui 
la  Corte  di  giustizia  ha  costruito  l'architrave  del  rapporto  tra 
prevenzione e libertà.

Ma,  circoscritte  le  politiche  di  sicurezza  e  i  poteri  degli 
organi  di  contrasto  entro  il  perimetro  della  proporzionalità, 
sarà  chiaro  come  quello  tra  protezione  dati  e  cybersecurity
non  sia  un  gioco  a  somma  zero  ma,  anzi,  un  rapporto  fatto 
di sinergie e reciproche funzionalità.

L'esperienza del protocollo d'intenti con il Dis è, in questo
senso, emblematica. Esso, infatti, è stato siglato proprio quando,
nel  2013,  è  emersa  l'esigenza  di  un  parallelismo  tra  estensione
dei  poteri  degli  Organismi  e  corrispondente  aggiornamento 
delle funzioni di garanzia dell'Autorità.

Nato,  dunque,  per  bilanciare  esigenze  di  sicurezza  e 
protezione dei dati, tale strumento innovativo ha dimostrato come 
questi  beni  giuridici  essenziali,  tutt'altro  che  necessariamente 
antagonisti,  siano  invece  assai  più  complementari  di  quanto 
si possa immaginare.

E questo perché la cybersecurity implica anzitutto, inevita-

A n t o n e l l o   S o r o

7

bilmente,  la  protezione  dei  dati  e  delle  infrastrutture  di  cui 
è composto l'ecosistema digitale. 

E'  significativo  che,  a  seguito  della  direttiva  NIS  e  del
Gdpr, il protocollo sia stato integrato, prevedendo la comunica-
zione, da parte del Garante ai Servizi, dei data breach suscettibili
di rilevare per la sicurezza nazionale.

Del  resto,  una  normativa  che  fa  della  tutela  dei  dati 
e  dei  sistemi  dal  rischio  informatico  il  suo  fulcro  essenziale, 
non  può  che  promuovere  quelle  condizioni  complessive  di 
resilienza indispensabili per la sicurezza cibernetica. 

La  responsabilizzazione  dei  titolari  promossa  dal  Regola-
mento, rispetto al rischio "sociale" derivante da sistemi informatici
permeabili è, in questo senso, una risorsa preziosa. 

Il legislatore europeo ha anzi instaurato una significativa
simmetria tra protezione dati e sicurezza cibernetica, particolar-
mente evidente in alcuni istituti che accomunano il Regolamento, 
la  direttiva  NIS  e  lo  stesso  regolamento  2019/881  sulla 
cybersecurity.

Tale  complementarietà  tra  protezione  dati  e  sicurezza 
cibernetica  non  è,  del  resto,  casuale,  se  si  pensa  alla  funzione 
originaria della prima nell'ordinamento europeo, considerata un
bene  giuridico  che  ciascuno  Stato  membro  avrebbe  dovuto 
garantire per poter entrare nell'area Schengen, in quanto presup-
posto per la sua sicurezza.

Gli sviluppi più recenti dimostrano quanto lungimirante
fosse tale concezione del rapporto tra protezione dati e sicurezza:
in  un'economia  e  una  società  fondata  sui  dati,  proteggere 
questi significa tutelare ad un tempo i singoli e la collettività. 

Protezione dati come presupposto ineludibile della sicurezza 
individuale  e  collettiva,  dunque,  tanto  più  necessario  all'epoca
dei big data e dell'Internet "di ogni cosa". 

In tale contesto, in cui ciascun oggetto di uso quotidiano
può  rappresentare  il  canale  d'ingresso  di  potenziali  attacchi  in-
formatici e in cui quindi le fonti di rischio si moltiplicano a di-

8

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

smisura,  è  indispensabile  fare  della  protezione  dei  dati,  dei 
sistemi e delle infrastrutture l'obiettivo prioritario delle politiche
pubbliche, perché da questo dipende la tutela della persona ma
anche la sicurezza nazionale.

La crescente complessità dei sistemi genera, infatti, vulne-
rabilità sfruttate per attacchi informatici che possono paralizzare
reti di servizi pubblici essenziali, canali di comunicazione istitu-
zionali di primaria importanza, con un impatto, dunque, concre-
tissimo sulla vita pubblica.

Le  caratteristiche  delle  minacce,  come  per  il  terrorismo,
non  sono  più  prevedibili  in  quanto  pulviscolari  e  in  continua
evoluzione.

La difesa diviene così asimmetrica anche perché le catene,
più complesse, su cui si articolano i flussi informativi presentano
una molteplicità crescente di anelli deboli.

Ciò evidenzia come le sinergie che caratterizzano il rapporto
tra protezione dati e cybersecurity non siano soltanto normative
ma  attengono  a  un  livello  più  profondo  e  strutturale,  perché 
tendono  entrambe  alla  protezione  della  realtà  digitale,  dei  dati 
e i sistemi considerati non isolatamente, ma nelle loro reciproche
inferenze.

La  sicurezza  cibernetica  è  stata,  del  resto,  definita  bene 
comune,  la  cui  tutela  avvantaggia  tutti,  proprio  perché  attiene 
a  una  realtà,  quale  quella  digitale,  fondata  sull'interdipendenza
di dati, sistemi, soggetti.

In  tale  prospettiva  abbiamo  orientato  la  nostra  azione 
in  questi  anni,  rilevando  anzitutto  l'esigenza  di  razionalizzare 
il  patrimonio  informativo,  soprattutto  pubblico,  per  ridurre 
la superficie d'attacco da cui estrarre dati spesso utilizzati a fini di
spionaggio.

Abbiamo  poi  sottolineato  le  implicazioni  dovute  alla 
sempre  più  frequente  esternalizzazione  a  privati  di  segmenti 
importanti dell'attività amministrativa o, ancor più, investigativa,
che ne rendono alquanto più permeabile la filiera.

A n t o n e l l o   S o r o

9

Ricordo,  in  tal  senso,  la  significativa  attività  svolta  nel 
2014  rispetto  ai  nodi  di  interscambio  internet  (ixp),  gestiti  da 
privati  non  sempre  in  modo  adeguato  e  dalla  cui  sicurezza 
dipendono,  tra  l'altro,  la  sicurezza  nazionale,  l'efficacia  delle 
indagini, l'incolumità dei singoli.

Come, del resto, dimostrano i casi Hacking Team ed Exodus,
la  vulnerabilità  dei  sistemi  utilizzati  dai  privati  incaricati  e 
la negligenza frequente nell'osservanza degli obblighi di protezione
espone  a  un  rischio  insostenibile  non  solo  la  riservatezza  dei 
cittadini,  ma  anche  i  dati  investigativi  e  spesso  persino  la 
sicurezza nazionale.

Solo  l'adozione  di  misure  adeguate,  da  parte  di  ciascun 
soggetto coinvolto in ogni fase dell'attività captativa, può dunque
contribuire a minimizzare i rischi connessi alla frammentazione
dei  centri  di  responsabilità,  derivanti  dal  coinvolgimento  di 
soggetti diversi nella "catena" delle attività investigative.

E  la  stretta  dipendenza  della  sicurezza  della  rete  da  chi 
ne  gestisca  i  vari  snodi  e  "canali"  pone  il  tema  della  sovranità 
digitale,  da  declinarsi  non  in  chiave  nazionalistico-autarchica,
quanto piuttosto investendo, nella governance della dimensione
digitale, la propria identità giuridica e politica.

E  poiché  le  minacce  sono  globali,  credo  che  l'obiettivo
debba essere la complessiva assunzione di responsabilità pubblica
rispetto  a  un  interesse,  quale  la  sicurezza  cibernetica,  da  cui 
dipende  in  primo  luogo  l'indipendenza  dei  Paesi  e  che  deve 
sempre  più  declinarsi  in  chiave  sovranazionale,  spostando, 
proprio come è stato per la protezione dati, il proprio orizzonte
sulla dimensione (almeno) europea.

Di  fronte  a  minacce  che  vanno  dalla  guerra  cibernetica 
all'antagonismo politico digitale, dunque, le politiche pubbliche
devono  mettere  al  centro  il  valore  della  protezione  dati  quale 
condizione  di  competitività,  sicurezza  e  assieme  di  libertà, 
per  non  soggiacere  alla  spinta  neocolonialista  delle  autocrazie 
digitali.

10

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Non  a  caso,  l'Europa  ha  reso  la  protezione  dati  un 
fattore  identitario,  ritrovandovi,  proprio  in  un  momento 
in  cui  riaffiorano  le  spinte  divisive,  quell'aspirazione  federale 
così ostacolata in altri campi e tale da segnare un vero e proprio
divario  transatlantico  nella  gestione  del  rapporto  tra  tecnica  e 
diritti, economia e libertà.

E questa vocazione unitaria (ma anche, appunto, identita-
ria),  superando  i  particolarismi  che  spesso  privano  il  diritto 
del suo necessario “sguardo lungo”, ha consentito a questa disci-
plina di divenire il fronte più avanzato di governance del digitale,
una vera e propria costituzione per l'algoritmo, a cui poi molte
altre normative (anche extraeuropee) hanno attinto.

La forza attrattiva e la vocazione "costituzionale" della pro-
tezione  dati  si  fondano,  del  resto,  sulla  lungimiranza  di  alcuni
suoi istituti essenziali. 

Si pensi all'affermazione - pressoché unica nel panorama
giuridico  attuale  e  capace  di  offrire  tutela  in  ogni  campo  -  del 
diritto alla non esclusività e non discriminatorietà della decisione
algoritmica,  che  non  deve  insomma  divenire  parametro  unico 
né tantomeno distorsivo di valutazione della persona.

Le  implicazioni  di  ordine  giuridico-costituzionale,  poli-
tico-economico, persino etico di questa previsione sono determi-
nanti  e,  se  forse  non  risolutive,  certamente  ineludibili  in  una 
società sempre più fondata sul potere dell'algoritmo.

Inoltre, la prevista "extraterritorialità" del Regolamento -
che si applica anche a titolari extra-Ue per il fatto di trattare dati 
di  quanti  si  "trovino"  in  Europa  -  ha  implicazioni  dirompenti
sotto il profilo giuridico, economico, simbolico.

Non solo, infatti, ciò consente di attrarre nel diritto europeo
i giganti del web, sfuggenti a ogni altro tentativo di regolazione, 
assicurando a chiunque si trovi in Europa (non solo ai "cittadini",
come doveroso per un diritto fondamentale) un paniere di diritti
non  derogabile  in  ragione  della  sede,  più  o  meno  di  comodo, 
dell'attività aziendale.

A n t o n e l l o   S o r o

11

Tale  previsione  afferma,  con  tutta  la  forza  della  regola 
che  è  insieme  principio,  che  in  uno  spazio  defisicizzato  come 
la rete la sovranità vada declinata in forme nuove, meno legate 
al  tradizionale  criterio  di  territorialità  e  più  attente,  invece, 
alla  capacità  degli  Stati  di  rendere  effettiva  la  tutela  dei  diritti 
e  la  stessa  forma  democratica,  di  fronte  a  sempre  nuove  spinte 
illiberali.

Sono  significativi,  in  tal  senso,  i  rischi  cui  un  uso 
manipolativo dei dati personali, anche da parte di potenze estere,
può avere sulla sovranità nazionale e sulle scelte politiche essenziali
che ne determinano l'esercizio. 

La  vicenda  Cambridge  Analytica  ha  dimostrato,  infatti,
come il microtargeting basato sulla profilazione dei cittadini e la
conseguente  propaganda  elettorale,  mirata  in  base  al  tipo  di 
elettore stilato dall'algoritmo, determini un pesante condiziona-
mento del processo di formazione del consenso, che può essere
gestito da potenze straniere per orientare a loro favore il risultato
elettorale.

Non a caso, a seguito della vicenda Cambridge Analytica, 
il  Congresso  Usa  ha  iniziato  a  discutere  un  disegno  di  legge
federale per la protezione dati modellato sul paradigma europeo
e la California ha approvato una normativa in tal senso.

È infatti apparso evidente come il contrasto dello sfrutta-
mento  dei  dati  personali  in  funzione  distorsiva  del  consenso 
elettorale sia funzionale, anche, alla difesa della sovranità nazionale, 
in  un  contesto  di  progressiva  proiezione  del  conflitto  e  del 
potere  sul  dato  e  su  quella  potentissima  infrastruttura  sociale 
che è la rete.

La  stessa  competizione  per  l'egemonia  tecnologica 
cela, oggi, una più stretta connessione con le dinamiche geopoli-
tiche,  suscettibile  di  coinvolgere  in  maniera  determinante 
profili di sicurezza nazionale. 

Condivisibile,  quindi,  la  preoccupazione,  espressa  dal 
Copasir, per la possibile recessività delle esigenze di cybersecurity

12

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

rispetto  agli  interessi  commerciali,  che  coglie  fino  in  fondo  le 
implicazioni  proprie  di  un  certo  tipo  di  neo-imperialismo 
digitale.

Come  sottolineato  dal  Consiglio  Ue,  tra  i  fattori  di 
rischio  correlati  al  5G  vanno  infatti  annoverati  non  solo  i 
profili tecnologici, ma anche quelli ordinamentali. 

Ciò  impone,  dunque,  di  considerare  i  rischi  connessi 
alla  fornitura  di  tecnologia  da  parte  di  aziende,  quali  quelle 
cinesi,  inserite  in  un  contesto  di  dirigismo  (anche)  economico
che  le  obbliga  a  cooperare  con  il  Governo,  fornendogli  pezzi 
importanti del proprio patrimonio informativo, con implicazioni
da non sottovalutare sul piano della sicurezza nazionale.

In  tale  prospettiva  abbiamo,  peraltro,  in  più  occasioni 
auspicato un "Privacy Shield" con la Cina, per garantire il rispetto
di alcune basilari condizioni di tutela del diritto alla protezione
dei dati (se non altro) dei cittadini europei.

Siamo consapevoli che un simile accordo necessiterebbe 
di una revisione radicale del sistema giuridico cinese, tale da 
escludere, in particolare, il prelievo sostanzialmente illimitato, 
da  parte  del  Governo,  dei  dati  nella  disponibilità  delle
aziende. 

E tuttavia la dimensione e l'incombenza dei rischi per la 
sicurezza  dei  nostri  paesi  non  consentono  né  inerzia  né,  tanto-
meno, rassegnazione.

E  in  questa  competizione  sino-americana  per  l'egemonia
sulla  potenza  di  calcolo,  l'Europa  rischia  di  perdere  ogni 
possibile  ruolo,  se  non  ha  la  forza  di  opporre,  al  dumping
digitale,  un'idea  di  innovazione  democraticamente  sostenibile,
fondata  su  principi  di  trasparenza  e  responsabilità  algoritmica 
e  tale  da  coniugare  economia  e  diritti,  libertà  e  sicurezza. 
Che tornerebbero ad essere valori complementari e non antago-
nisti,  quali  del  resto  l'ordinamento  europeo  li  delinea,  nella 
consapevolezza  di  come  la  democrazia  viva  necessariamente  di
entrambi.

A n t o n e l l o   S o r o

13

Sarà forse necessario aggiornare l'agenda politica, mettendo
al  centro  idee  e  progetti  per  governare  la  società  digitale 
nei  prossimi  anni,  per  garantire  i  diritti  e  le  libertà  in  questa
nuova  dimensione  della  vita:  la  protezione  dati  può  essere, 
in questa prospettiva, una bussola affidabile.

14

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Spazio cibernetico bene comune
Protezione dei dati, sicurezza nazionale

INTERVENTI DEI RELATORI

Raffaele Volpi

Arturo Di Corinto

Stefano Zanero

Gabriele Faggioli

Sicurezza cibernetica 
e libertà individuale: 
una prospettiva comune 
Raffaele Volpi
Presidente del Copasir

Prima di tutto mi permetto di ringraziare il Presidente Soro
per l’invito, per me è assolutamente un piacere, lo trovo anche un
momento di grande responsabilità essere qua. 

Mi permetto di salutare tutti i presenti, i componenti del
collegio del Garante, i signori ufficiali e i direttori dei nostri servizi
che, per loro disgrazia, mi onorano anche dell’amicizia. Io starei 
attento, però grazie ancora. Ancora di più per ringraziare, attraverso
di loro, tutti coloro che lavorano quotidianamente alla sicurezza 
del Paese. Per l’amicizia, dicevo, ma anche per la proficua collabo-
razione con l’organo parlamentare, ma anche per la parte informale
con la quale riusciamo quotidianamente a individuare le criticità 
legate alla responsabilità del Paese.

Ovviamente  noi  siamo  un  organo  di  controllo,  però 
grazie  anche,  Presidente  Soro,  al  mio  predecessore  si  è  trovato 
uno  spazio  di  proattività  maggiore  rispetto  a  quella  che  poteva
essere  semplicemente  una  valutazione  in  ricezione  di  quello 
che  succedeva.  Questa  è  già  la  dimostrazione  che  -  come  lei 
rappresenta un’Authority - anche il Comitato parlamentare per la
sicurezza della Repubblica nei suoi risultati non ha connotazione
politica, ma ha connotazione di interesse nazionale. Questo tengo
a  specificarlo,  perché  abbiamo  cose  in  comune  con  il  Garante 
della  privacy.  Sicuramente  gradi  di  riservatezza  o  segretezza 
nelle  fasi  istruttorie  e  certamente  il  fatto  che  quello  che  poi 

R a f f a e l e   V o l i p i

19

esce  come  prodotto  è  un  prodotto  che  ha  una  condivisione 
basata  su  elementi  realistici,  ovviamente  non  tutti  palesabili, 
ma certamente di grande importanza per le valutazioni finali.

Presidente Soro, io la voglio ringraziare per le considerazioni
che ha fatto nella sua relazione, che si sono tradotte già in questa
settimana  -  ho  visto  -  in  indicazioni  particolarmente  specifiche 
su  alcuni  casi,  su  uno  in  particolare.  Questo  vuol  dire  avere 
il coraggio delle istituzioni, vuol dire l’implicazione delle istituzioni
in  maniera  complessiva,  vorrebbe  dire  -  qui  purtroppo  uso 
il  condizionale  -  che  quello  che  viene  detto  da  istituzioni  come 
la vostra e magari più particolari come il Comitato per la sicurezza
della Repubblica deve essere tenuto in considerazione nelle scelte
politiche. Su questo non c’è dubbio.

Mi  permetto  alcune  riflessioni.  Sappiate  tutti  che  io  non 
sono  un  esperto,  sono  avventizio  e  pro  tempore, e  sicuramente 
non ho nemmeno l’eloquenza né del Presidente Soro né dell’amico 
Di Corinto. Cerco quindi semplicemente di fare due valutazioni.
Prima è stato ricordato Rodotà. Io mi permetto di dire che Rodotà
ha  fatto  tantissimo  nella  divulgazione  della  cultura  di  un  certo
tipo di idea della privacy, però ieri sera riflettevo che noi siamo
passati in pochi anni dall’articolo 15 della Costituzione, sull’in-
violabilità  della  corrispondenza,  ad  immaginarsi  l’inviolabilità 
di dati che sono in un circuito addirittura mondiale. 

Questa è la nostra sfida. 
Presidente  Soro,  io  la  ringrazio  ulteriormente  perché  lo
sforzo che stiamo facendo, che voi state facendo e che avete già
fatto  è  innanzitutto  culturale  legato  alle  generazioni,  è  legato 
al  cambiamento  della  tecnologia.  Tutti  noi  che  operiamo  sia  a
livello parlamentare, legislativo all’interno delle Authority o nella
parte legata alla sicurezza del Paese ci siamo trovati nella necessità
di individuare degli spazi nuovi. 

Nella sua relazione c’era un chiaro legame fra la globalità
degli  interessi  e  la  necessità  che  questi  vengano  individuati 
con molta chiarezza nella loro protezione; oggi purtroppo alcune

20

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

fatte 

in  maniera 

guerre  sono  ancora 
tradizionale,  ma 
è  evidente  che  la  grande  sfida  sono  le  guerre  economiche,  che 
vengono fatte attraverso tutto quello che è lecito e, in parte, anche
con quello che non è lecito, quindi c’è una sfida legata ai mezzi.
Però  c’è  una  cosa  che  è  precipua,  che  è  quasi  di  inizio  rispetto 
alle nostre necessità: i Paesi - ovviamente noi parliamo dell’Italia -
devono entrare in una fase di consapevolezza. La consapevolezza 
è legata, dal mio punto di vista, a due passaggi. Scusate se sono
schematico, ma credo che queste cose debbano essere ben percepite,
forse meno da noi che ci operiamo quotidianamente ma dal mondo
esterno e anche da chi fa attività politica. 

L’interesse nazionale non è più quello individuabile sempli-
cemente come quello dello scorso secolo. Non è più vero che l’in-
teresse nazionale è legato a dei confini certi. 

Il nostro interesse nazionale è legato a tutto quello che ri-
guarda l’economia del nostro Paese. Quindi può essere - e lo dico
casualmente in questi giorni - una piattaforma dell’ENI, ma può
esserlo assolutamente un interesse economico dall’altra parte del
mondo. Quindi in questo caso l’interesse nazionale e la sicurezza
nazionale, specialmente per i settori strategici, a volte collimano 
e non sono più necessariamente circoscritti all’interno di un confine
nazionale. Questo è lo sforzo che stiamo facendo tutti nell’indivi-
duazione dei perimetri di sicurezza.

Ieri, se non sbaglio, sono uscite le raccomandazioni europee
sulla sicurezza cibernetica. Le aspettavamo il 31 dicembre, sono
state pubblicate ieri. Questo è un primo indirizzo che dovrebbe
però portarci ad un ragionamento più complessivo, che è già stato
citato dal Presidente: quali sono i confini dell’intervento possibile.
Se noi partiamo da quell’idea dell’inviolabilità della corrispondenza,
arriviamo oggi a un’intrusione continuativa, che però - va detto -
è in parte consapevole (chiunque di noi usi un social sa che c’è un
utilizzo della nostra profilatura). La cosa che diventa un pochino
più  preoccupante  è  un  aspetto  legato  a  qualcosa  che  è  diverso 
dalla  necessità  del  mercato.  Qui  ci  si  lega  a  una  cosa  centrale. 

R a f f a e l e   V o l p i

21

Vedete, io sono profondamente legato a dei valori occidentali che
parlano comunque di libertà, parlano di individuo; se qualcuno
cerca di vendermi un prodotto, ci posso stare, lo capisco, ma nel
momento in cui la profilatura diventa sociale, quindi ingegneria
sociale,  quindi  condizionamento  delle  scelte,  non  ci  sto  più. 
Questo  vuol  dire  che,  se  i  miei  valori  non  coincidono  né  con 
i mezzi né con i sistemi, devo fare qualcosa di estremamente deciso
rispetto  a  un’intrusione  che  è  qualcosa  di  diverso.  Mi  permetto 
di dire, in alcune aree del mondo, magari meno avanzate rispetto
ai livelli economici ma molto più influenzabili, si usano i mezzi
tecnologici al fine addirittura di condizionare delle scelte che poi
diventano di massa. Non sto parlando di voti ma di migrazioni.
Io non sono abituato a parlare di immigrazione, quindi mi fermo
qua, per dire che le capacità economiche di chi interviene a livello
di ingegneria sociale sono talmente alte, per cui se un Paese come
il nostro, consapevole, pieno di valori e di storia, non ha la capacità
di entrare nella fase della consapevolezza, diventa un problema. 

Io credo che ci siano altre cose. Penso che tutto quello che
noi facciamo a livello di privacy, ma che poi è sicurezza, è piacere
dell’individuo e non intrusione sull’individuo, stia all’interno di
quella concezione, che è già stata citata - l’ho citata anch’io -, che 
è  valoriale.  Non  è  vero  che  le  scelte  che  si  fanno  in  cose  che
possono sembrare parcellizzate, ovvero oggi parliamo di privacy,
domani parliamo di sicurezza, dopodomani parliamo di aeroplani,
sono al di fuori di una concezione più generale. I Paesi come il
nostro hanno il vantaggio della possibilità di operare in termini 
di multilateralismo, ma certe scelte sono strategiche e geopolitiche. 
I Paesi devono sapere con chi stare, come starci e con che
mezzi starci. Quindi la carenza inevitabile è quella di individuare
non solo tecnologicamente i confini di protezione. 

Io penso che l’Italia abbia già fatto un passo avanti con le
leggi sul perimetro di sicurezza, con la “Golden Power”, ma credo
che sia quasi impossibile ragionare in termini nazionali. 

L’Europa  ieri  ha  tracciato  una  serie  di  raccomandazioni. 

22

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Io ritengo che alcune cose non possano essere solo raccomanda-
zioni,  che  ci  debba  essere  una  trasformazione  più  profonda  fra 
i  Paesi  che  collaborano;  penso  che  ci  debbano  essere  perimetri 
di sicurezza che vadano anche sovrapposti, per esempio, a quelli
dell’Alleanza atlantica con i protocolli comuni; e credo che non 
si possa immaginare, per esempio, che le azioni fatte dal Copasir,
così come per il Garante, possano essere necessariamente contro
qualcuno. Io so che ci sono degli interessi importanti, però vorrei
insistere  su  un  fatto:  se  le  nostre  organizzazioni  sottolineano 
delle criticità, non lo fanno semplicemente perché debbono andare
contro  qualcuno,  contro  qualche  Paese,  ma  perché  ci  sono 
delle evidenze. 

Prima è stato citato un passaggio sulle preoccupazioni del 
futuro. Siamo già avanti, però facciamo un’ipotesi. Quindici giorni
fa  su  Twitter ho  visto  un  annuncio  della  Repubblica  cinese  che 
riportava:  “Oggi  è  stato  testato  per  la  prima  volta  un  satellite 
quantistico.  Avevamo  dei  problemi  nelle  stazioni  di  ricezione 
che erano troppo grosse, abbiamo trovato la soluzione, adesso la
capacità della stazione di ricezione dal satellite alla rete quantistica
è ridotta a una valigia. 

Per  la  prima  volta  -  lo  dicono  loro,  quindi  mi  fido  -  da
questo satellite con sistema quantistico abbiamo mandato la prima
rete che abbiamo sul territorio dei dati criptati”. Mi sembra una
bella cosa. 

Il futuro anche di altri sistemi di difesa d’arma ormai è tra-
guardato al quantistico, io sono un provinciale, quindi non parlo
di metropolitane, di cose complesse, però mi è venuto in mente: 
e  se  nel  mio  paesello  di  campagna  qualcuno  pensasse  domani, 
attraverso una rete informatica non protetta, attraverso la trasmis-
sione di un dato quantistico su una valigetta, di fermare l’elettricità,
cosa facciamo? So che è un po’ fumettistica la cosa, ma credo che
non lo sia poi così tanto. Quindi, se noi non impariamo a tradurre
gli aspetti del vantaggio economico, che non sempre c’è, rispetto
allo  sviluppo  del  Paese,  ma  ci  mettiamo  anche  quella  che 

R a f f a e l e   V o l p i

23

è la sensibilità sulla nostra sicurezza, Presidente, possiamo tradurre
una volta ogni tanto la parola “sicurezza” in “libertà”? Possiamo
tradurre  la  parola  “sicurezza”  nel  fatto  che  la  mia  sicurezza,  la
nostra sicurezza non è semplicemente un dato utopico o astratto,
ma è la mia personale libertà di fare delle scelte? Di poter vivere
con una tranquillità sociale, di sapere che i condizionamenti sono
limitati a quello che io scelgo di avere come condizionamento? 

Se così non fosse, vuol dire che non abbiamo capito nelle
nostre scelte future, anche quelle politiche, anche quelle di sicu-
rezza, la differenza fra l’attualità e il passato. Il passato era la lettera,
oggi c’è qualcosa di diverso. 

Il discrimine in questa cosa di diverso è materiale e imma-
teriale. La lettera era dato materiale. Oggi il materiale e l’immate-
riale  si  distingue  fra  la  rete  e  le  cose  che  passano  sulla  stessa. 
Se noi non capiamo l’elemento valoriale della libertà, il discrimine
fra  rete  e  dati,  temo  che  difficilmente  riusciremo  a  raggiungere 
un  grado  di  sensibilità  tale  da  essere  estremamente  fermi 
nelle scelte che dobbiamo fare come Paese. 

Penso  oltretutto  che  queste  cose  dovrebbero  essere  al  di
fuori della sensibilità particolare dei partiti. La mia fortuna è di
essere un presidente di opposizione. È l’unico organo che elegge
un  presidente  di  opposizione.  Però  per  esempio  il  rapporto  tra-
smesso al Parlamento rispetto alle nuove tecnologie è stato votato
da tutti i componenti del Comitato, quindi vuol dire che c’è ma-
teriale abbondante per arrivare a quelle conclusioni. Io credo che
non possa essere messo in un cassetto. 

A  una  certa  ora  vi  dovrò  lasciare,  perché  ho  il  piacere  di
avere in audizione il Ministro dello sviluppo economico, Patuanelli, 
che credo su questa materia abbia delle considerazioni interessanti
da  fare,  perché  la  mia  opinione  è  che  non  si  vende  la  libertà. 
La  libertà  che  abbiamo  conquistato  non  si  vende  per  qualche 
centinaio di milioni di euro. 

La  nostra  libertà  vale  qualcosa  di  più,  e  io  penso 
che le scelte economiche stiano in quella serie di valori e identità

24

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

che sono state citate prima. Valori e identità che vogliamo dire li-
bertà individuale. 

Noi  oggi  abbiamo  una  responsabilità,  Presidente,  che 
qualche volta fuori non è percepita. Il nostro lavoro è straordinario,
quello  che  fanno  le  forze  dell’ordine,  che  fanno  i  servizi, 
che fate voi, perché noi siamo ormai abituati a ragionare in termini
di  massa,  ma  il  nostro  piccolo,  modestissimo  lavoro  è  fatto 
sull’individuo.  Nel  momento  in  cui  io  agisco  sulla  comunità 
dando questo spazio di certezze e di serenità, lo faccio per il Paese,
ma il Paese siamo noi: non siamo una cartina geografica, siamo 
persone  che  tutti  i  giorni  hanno  e  devono  avere  la  possibilità 
di poter scegliere. Io questa capacità di poter scegliere vorrei con-
tinuare ad averla.

La cultura occidentale non è contro lo sviluppo: lo sviluppo
dovrebbe  essere,  anzi,  l’elemento  prioritario.  Però  lo  sviluppo 
si fa anche con la cultura, e la cultura ha dei principi che nascono
dalla nostra storia. 

La mia preoccupazione, la nostra preoccupazione è sempli-
cemente  una:  mai  nessuno  di  noi  penserebbe  di  fare  azioni  di 
distorsione di mercato: non tocca a noi, non tocca al Comitato,
non tocca al Garante. Credo che ci siano forme di distorsione di
mercato che dovrebbero arrivare addirittura al WTO. Credo che
questa sia l’azione politica che la stessa Europa debba fare. 

Sapete  tutti  che  noi  abbiamo  dei  problemi,  non  sono 
nemmeno dei problemi, sono un dato di fatto: gli aiuti di Stato
non sono permessi. Ci sono due considerazioni, traggo spunto da
una notizia uscita sull’Handelsblatt che ha dato rilievo alla notizia
che  dagli  Stati  Uniti  d’America  sia  arrivata  la  conferma  che  le
aziende cinesi, che producono hardware e software per le reti di
quinta generazione, riportano esattamente tutto quello che fanno
al  Governo  cinese  per  la  legge  che  lo  prevede;  quindi  hanno 
introdotto  un  ulteriore  elemento  di  preoccupazione  rispetto 
alla  penetrazione  del  5G  in  Europa.  Huawei è  obbligata  a  dare 
i  dati  al  Governo  cinese?  No,  non  lo  penso  nemmeno  io. 

R a f f a e l e   V o l p i

25

Però  penso  che,  se  un’azienda  ha  quelle  che  possono  essere 
delle forme di aiuti di Stato, prima o poi le viene chiesto di ritor-
narli in qualche modo. Questo è un mio pensiero, perché chiara-
mente,  se  io  faccio  cablaggi  in  una  città  che  costano  dieci, 
me ne pagano cento, secondo me è aiuto di Stato. Non sto parlando
di Huawei, sto parlando ipoteticamente di qualsiasi forma di aiuto
di Stato.

Ci  sono  i  metodi.  Antonello,  posso  fare  una  brevissima 
digressione? Come Comitato abbiamo deciso di iniziare un’inda-
gine, come forse qualcuno di voi ha letto, sui settori economici 
(bancario,  assicurativo,  energia  e  difesa):  a  me  interessa  capire
come gli altri arrivano in Italia. Non è un problema semplicemente
economico,  ma  se  tu  utilizzi  in  Italia  dei  metodi  che  non  sono
legali  per  condizionare  magari  i  consigli  d’amministrazione 
o scelte economiche, tu in Italia non ci puoi stare. E io non penso
che  il  nostro  Paese  possa  consentirsi,  anche  all’interno  di 
sistemi  come  quello  bancario  o  assicurativo,  se  non  in  certezza 
di  diritto  rispetto  a  quello  che  succede  sull’e-governance, 
di  permettere  a  qualcuno  di  condizionare  all’interno  di  questi
grandi istituti, che hanno miliardi di titolo sovrano “in pancia”, 
di fare scelte che non sono nell’interesse nazionale. Quindi tutto
rientra nell’interesse nazionale. 

Non siamo contro nessuno, io sono per il libero mercato,
però in Italia innanzitutto non si mente e, se il Garante dice delle
cose e se il Copasir dice delle cose, non se le è inventate al mattino,
ricordando  ancora  una  volta  che  il  Copasir  ha  iniziato  questa 
indagine  con  un  presidente  del  Partito  Democratico  che  è 
attualmente  Ministro  della  difesa,  lo  presiede  ora  un  esponente
della  Lega  e  il  documento  è  votato  da  tutti  i  componenti  che 
sono  di  tutti  i  partiti.  Quindi  io  posso  anche  capire  che  ci 
siano delle difficoltà, ma non sono ostative rispetto allo sviluppo,
sono però ad alcune certezze che non ci sono state.

26

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Data commons. Privacy 
e cybersecurity sono diritti
umani fondamentali
Arturo Di Corinto
Giornalista esperto di cybersecurity
Autore e inviato di “Codice” - Rai1

La privacy è come la libertà: se non gli dai valore, rischi 
di perderla. Già. Nonostante l’eco mediatica e gli interventi resi
possibili dal nuovo Regolamento europeo sulla privacy, il Gdpr,
sono  ancora  in  tanti,  troppi,  a  non  dare  valore  ai  propri  dati 
personali. Ma quei dati identificano comportamenti quotidiani e
permettono di profilare gli utenti digitali indirizzandone scelte 
e azioni. E così, come dice lo storico Noah Yuval Harari ”La gente
è felice di elargire la propria risorsa più preziosa - i dati personali
- in cambio di servizi di posta gratuiti e video di gattini. Un po’
come è accaduto agli africani e agli indiani d’America che hanno
venduto grandi territori in cambio di perline colorate” (21 Lezioni
per il XXI secolo, 2018).

I  dati  sono  l’oro  e  il  petrolio  dell’umanità  connessa  e 
dalla loro corretta gestione dipendono i gradi di libertà delle scelte
quotidiane. E allora perché siamo pronti a darli via solo per parte-
cipare  a  sonore  litigate  su  Facebook,  farci  buggerare  via  email 
da rapinatori digitali e tracciare da poliziotti zelanti con app pen-
sate per i criminali? La verità è che nella gestione della propria 
presenza online si rivela quel pericoloso divario digitale che ancora
oggi, a 30 anni dal web, riflette antiche disuguaglianze: tra chi è
capace di controllare, difendere e rivendicare la tutela dei suoi 
dati e chi non è in grado di farlo.

A r t u r o   D i   C o r i n t o

29

Potremmo sbrigarcela dicendo che con gli smartphone always
on e le app a prova di incapace abbiamo messo armi potentissime
in mano ad adulti che si comportano come bambini che bistic-
ciano, tifano, si mostrano crudeli verso gli altri, dimentichi di ogni
forma di empatia. Ma non possiamo. 

Questa ignoranza digitale indirizzata dal mercato è il frutto
di  vari  fattori:  la  diffusione  su  scala  globale  di  personal  media
sempre più potenti, maneggevoli ed economici; un sapere comu-
nicativo diffuso promosso da scuole e università; l’iperconnessione
religiosa ai social; l’avvento della me-communication, la “comuni-
cazione autoriferita”, come la chiama il sociologo Manuel Castells
(Comunicazione e Potere, 2009, 2017). Pilotata dai signori delle
piattaforme che oggi sono i signori dei dati, l’ignoranza digitale
ha generato un nuovo Feudalesimo digitale (Paul Mason, Il Futuro
migliore, 2018), che divide il mondo in due, tra chi produce gra-
tuitamente questi dati e chi li raccoglie e mette a profitto.

La raccolta, l’organizzazione e l’utilizzo dei dati sono al cen-
tro del capitalismo estrattivo delle piattaforme (David Harvey 2004,
Carlo Formenti 2008, Shoshana Zuboff 2019) che, conoscendo le
più intime inclinazioni, il sentiment, dei propri utenti, sono in grado
di anticiparne mosse e desideri affinché continuino a produrli. Pro-
dotti e trattati da algoritmi potenti, con le metodologie delle scienze
sociali (la psicometria), diventano il carburante per le intelligenze
artificiali che ci sostituiranno (già lo fanno) in compiti complessi
per i quali una volta si veniva remunerati e campavano le famiglie.
La violazione dei dati realizzata da Cambridge Analytica per 
cui Facebook è stata multata - facendogli il solletico - rientra in
questo schema: se conosco gli orientamenti politici del produttore
di dati - e lo so in base ai like che ha messo - sarò in grado di cu-
cirgli addosso un messaggio che non potrà rifiutare. Il messaggio
andrà a rinforzare le sue convinzioni preesistenti e gli stenderà in-
torno un “cordone sanitario” affinché non acceda a contenuti che
le possano mettere in discussione (Quattrociocchi, Vicini, Liberi di
crederci, 2018). 

30

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

I termini di servizio della nostra vita onlife
Quando ci iscriviamo a un sito, app o servizio Internet, in
genere ci viene richiesto di accettare i «Termini di servizio», i ToS,
che indicano come i nostri dati sono raccolti e usati. La maggior
parte delle volte non li leggiamo, semplicemente perché non ne
abbiamo il tempo e la voglia, ma soprattutto perché non li ca-
piamo, visto che sono scritti in legalese.

Eppure è così che perdiamo così il controllo dei dati che ci
identificano come cittadini, lavoratori e consumatori. Quei dati
infatti verranno utilizzati per creare dei profili dettagliati dei nostri
comportamenti e verranno commerciati per usi che non sempre
conosciamo. Ad esempio i ToS di Facebook ed Amazon dicono che
i nostri dati sono usati per tracciare il nostro comportamento su
altri siti, LinkedIn raccoglie, usa e condivide i dati di geolocalizza-
zione e Instagram ci mette il copyright.

I termini di servizio di Reddit, Yahoo e WhatsApp dicono 
che usandoli accettiamo «di difendere, indennizzare e sollevare 
il servizio da ogni responsabilità in caso di reclamo». Quasi tutti
prevedono  che  gli  stessi  termini  possono  essere  modificati  in 
qualsiasi momento a discrezione del fornitore, senza preavviso per
l’utente.

Nel suo Data Manifesto, Kevin Kelly, tecnologo e co-fon-
datore della rivista Wired, dice che i dati «non esistono da soli»,
che  hanno  valore  solo  se  messi  in  relazione  ad  altri  dati  e  che 
circolando diventano una risorsa condivisa. Per questo possono 
risentire della tragedia dei beni comuni, cioè di un’egoistica azione
di appropriazione - come quando un privato recinta un pezzo di
parco pubblico - e pertanto vanno protetti dai governi.

Ma i dati sono un bene comune perché, sulla base dei dati
raccolti, possiamo costruire una società migliore. I dati che noi pro-
duciamo incessantemente attraverso l’interazione con i dispositivi
digitali, rappresentano comportamenti quotidiani e possono essere
una base di conoscenza importante per sviluppare politiche efficaci,
servizi utili alle persone e nuovi prodotti. I dati, anonimizzati e 

A r t u r o   D i   C o r i n t o

31

aggregati, possono servire a migliorare la capacità di uno Stato di 
rispondere alle esigenze dei propri cittadini.

Due  esempi.  Se  noi  abbiamo  i  dati,  anonimi  e  aggregati, 
dei pazienti ospedalieri, probabilmente saremo in grado di piani-
ficare meglio le risorse sanitarie necessarie a garantire la salute pub-
blica. Già viene fatto, pensate agli sforzi di raccolta e analisi dei
dati epidemiologici.

Se abbiamo i dati di quanti e quali attacchi cibernetici ci sono
stati negli ultimi anni, saremo sia in grado di anticipare nuovi attac-
chi che di imparare a difenderci. Quindi, il dato inteso come bene
comune è questo: è un dato che può essere utilizzato in maniera utile
dagli Stati per consentire una migliore qualità della vita delle persone
e garantire diritti all’altezza delle democrazie in cui vogliamo vivere.
Il Gdpr, il Regolamento europeo generale sulla protezione 
dei dati prevede, in caso di grave violazione dei database, la comu-
nicazione diretta ai singoli interessati entro 72 ore, pena multe sa-
latissime, fino a 20 milioni di euro e al 4 per cento del fatturato
annuo aziendale. Le sanzioni possono essere un deterrente, ma non
lo sono per i grandi player della rete.

Perciò anche noi dobbiamo fare la nostra parte e capire se,

quando e come ci conviene cedere i nostri dati.

Privacy e cybersecurity sono diritti umani 
fondamentali
Ma c’è un’altra questione, il rapporto stretto che lega la pri-
vacy alla cybersecurity. Il motivo è semplice da capire: in un mondo
digitale  i  dati  che  identificano  i  nostri  comportamenti  sono 
digitalizzati; se non riusciamo a tutelare questi dati digitali, non
riusciamo a tutelare i nostri comportamenti. In particolare non
riusciamo a tutelare i comportamenti passati dalle tecnologie che
li possono spiegare e dalle tecnologie che li possono predire. I dati
personali sono uno strumento di intelligence. Pensiamo alle massive
violazioni di basi di dati personali usati per orientare il comporta-
mento delle persone.

32

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Con i dati ormai ci si fa la “guerra”.
Però,  se  la  privacy è  l’altra  faccia  della  cybersecurity è 
anche vero che la privacy è un diritto fondamentale dell’Unione
Europea, mentre la cybersecurity non lo è. Eppure, in un mondo
in cui ogni comportamento viene datificato diventando un dato
digitale, proteggere quei dati che rimandano ai comportamenti
quotidiani è cruciale, lo ripetiamo, proprio per la loro capacità di
spiegare i comportamenti passati e di predire quelli futuri.

Se  non  riusciamo  a  proteggere  i  dati  che  ci  definiscono 
come  cittadini,  elettori,  lavoratori,  e  vicini  di  casa,  potremmo 
essere esposti a un potere incontrollabile, quello della sorveglianza
di massa, della manipolazione politica e della persuasione commer-
ciale. Pertanto privacy e cybersecurity sono la precondizione per eser-
citare  il  diritto  alla  libertà  d’opinione,  d’associazione,  di
movimento, e altri diritti altrettanto importanti. Se accettiamo
questa premessa possiamo pensare alla sicurezza informatica dei
nostri dati come a un diritto umano fondamentale.

Privacy e anonimato
Eppure. Mentre la Bbc decide di portare i suoi contenuti 
nel  Dark  Web per  tutelare  l’anonimato  del  proprio  pubblico 
all’interno di paesi illiberali, in Italia si discute ancora di identifi-
care gli utenti del web.

Il dibattito, che pensavamo chiuso dopo le mobilitazioni
degli  anni  scorsi  contro  la  censura  in  rete,  è  ricominciato  per 
la proposta di un parlamentare di Italia Viva a suo dire preoccupato 
per il dilagare dell’odio in rete, e che ha suggerito, parole sue, 
di rendere obbligatorio depositare un documento d’identità prima 
di  aprire  un  profilo  social  «per  impedire  che  il  web  rimanga  la 
fogna che è diventato».

Purtroppo questa risposta a problemi reali, l’hate speech, 
le fake news, il cyberbullismo, è sbagliata. Per vari motivi. Il primo
è che molti odiatori in rete si presentano già con nome e cognome
e il riscontro anagrafico non sarebbe un deterrente. Il secondo 

A r t u r o   D i   C o r i n t o

33

è  che  nessuno  in  rete  è  veramente  anonimo  e  non  c’è  bisogno 
della carta d’identità per risalire ai dati anagrafici dei bulli in rete
nonostante abbiano uno pseudonimo.

Per farlo occorrono tempo e risorse, riuscirci non è facile né 
immediato, ma si fa quando serve. Viceversa l’identificazione in
massa degli utenti è un processo tecnicamente complesso e one-
roso.

Il  punto  è  qui  che  gli  odiatori  che  spesso  si  presentano 
con nome e cognome in genere sono persone che semplicemente
non sanno che un insulto, una minaccia espressa online, può essere
perseguita come se fatta a scuola o al bar. I «flame», i litigi in rete,
inoltre, sono un elemento costitutivo della comunicazione virtuale:
i  social e  i  canali  di  chatting sono  strumenti  di  dialogo  veloce, 
dove  si  interagisce  d’impulso,  «luoghi»  dove  l’assenza  fisica 
dell’interlocutore  fa  venire  meno  il  timore  della  rappresaglia  e
spesso  anche  il  pudore,  la  vergogna  e  la  cautela  nell’esprimere 
opinioni estreme.

Eppure  la  questione  è  più  ampia.  Il web,  o  i  social  che  ne 
rappresentano una parte, non è fatto solo di maleducati, odiatori, 
bulli, stalker, per i quali in realtà ci sono leggi anche severe che 
ne puniscono i comportamenti. Il web usato in maniera anonima 
è anche il web dei dissidenti politici, dei profughi senza documenti, 
dei rifugiati, perseguitati nei loro paesi per essere omosessuali o 
per avere evaso la leva obbligatoria. E poi ci sono i cooperanti 
che vivono in zone di guerra, i blogger antimafia che non possono 
farsi  riconoscere,  e  ci  sono  i  whistleblower,  i  citizen  journalist, 
gli  impiegati  di  enti,  ministeri  e  Forze  Armate  che  devono 
giocoforza assumere identità fittizie per evitare ritorsioni a fronte 
delle loro denunce.

In aggiunta ci sono soggetti fragili che per raccontare espe-
rienze di abusi e maltrattamenti mai e poi mai vorrebbero presen-
tarsi con nome e cognome. Quindi la domanda è: per provare a
spaventare  gli  odiatori  in  rete  è  giusto  cancellare  l’anonimato 
di chi grazie ad esso può esprimersi liberamente? Senza anonimato

34

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

cadrebbero  nell’autocensura  e  nel  conformismo  preventivo. 
E saremmo stati noi a togliergli quella tanto faticosamente con-
quistata libertà di parola. Le catacombe parlamentari sono piene
di disegni di legge per limitare la libertà d’opinione in rete. 

All’epoca della televisione erano tentativi surrettizi di man-
tenere la società divisa tra chi ha potere di parola e chi no, come
diceva Michel Foucalt. Ma oggi? Dal canto nostro preferiremmo
che  tante  energie  venissero  impiegate  per  educare  le  persone 
al rispetto degli altri e perché no, anche al rispetto delle leggi che
ci sono, e sono già abbastanza.

Anonimato, fake news e disinformazione
L’anonimato in rete però permette anche di agire pratiche
di disinformazione. Sappiamo che le strategie di disinformazione
si basano sulla manipolazione delle percezioni. La disinformazione
è  un’arma  per  indurre  l’avversario  a  fare  delle  scelte  sbagliate. 
Le fake news oggi sono la testa d’ariete di queste strategie di disin-
formazione e servono a farci “comprare” quello che altri hanno 
deciso che ”vogliamo” comprare: uno shampoo, una strategia, op-
pure un candidato politico.

Insieme alla profilazione dei social network le fake news pon-

gono un problema molto serio anche alla sicurezza nazionale.

Una volta le campagne di disinformazione bersagliavano i 
decisori - funzionari pubblici di alto livello, i politici, i giornalisti
affermati,  i  funzionari  dello  Stato  -,  oggi  queste  campagne  di 
disinformazione sono dirette a manipolare quella forma larvale 
di dibattito pubblico che c’è sui social network. Come? Agendo 
attraverso  la  propaganda  computazionale  che  sfrutta  i  social 
media e  la  credulità  di  chi  li  abita,  la  psicologia  umana  che 
non  distingue  la  realtà  dalla  finzione,  le  voci  e  i  pettegolezzi 
tanto cari ai cospiratori e gli algoritmi per manipolare l’opinione
pubblica. 

È così che funzionano i dark ads: messaggi promozionali a

pagamento diretti solo a specifici indirizzi o territori.

A r t u r o   D i   C o r i n t o

35

I dati raccolti dalle piattaforme sono usati per creare profili
individuali e collettivi. Questa profilazione può essere usata per
comunicazioni mirate e geolocalizzate, anche durante le elezioni.
La logica qui è doppia: se so chi sei, so quali contenuti farti 
vedere. Se conosco le tue scelte passate sono in grado di mostrarti
solo le notizie che sei pronto a cliccare. Ogni click dice quali sono
le nostre preferenze culturali e politiche, proprio quelle che sono
collezionate nei giganteschi database che i padroni dei dati come
Google, Amazon e Facebook usano per definire i nostri profili sociali,
economici, ed elettorali. 

Quindi  la  manovra  è  a  tenaglia:  prima  la  profilazione  e
l’esposizione  alle  fake  news  per  polarizzare  l’elettorato,  poi  il 
messaggio politico ritagliato ad hoc sotto forma di una comunica-
zione nominativa, diretta a una moltitudine di singoli elettori, 
ai quali viene recapitata in maniera ripetuta un’informazione spe-
cifica e coerente con il proprio profilo psicologico ed elettorale.

Nell’era di Internet la disinformazione fa largo uso delle 
fake news e la sua viralità approfitta soprattutto di Facebook, Google,
Instagram fino a WhatsApp, piattaforme che agiscono da potenti
casse di risonanza per i nostri pregiudizi, soprattutto quando sono
veicolati da chi ci fidiamo di più: amici e conoscenti.

Se la natura originaria delle bufale è quella di creare traffico
web, e quindi macinare soldi dagli annunci pubblicitari, molti
“spacciatori” di notizie false agiscono sotto falsa identità e hanno
una motivazione ideologica: affermare un punto di vista anziché
un altro, distorcere la realtà delle cose e creare “fatti alternativi”.
Una tecnica propagandistica salita prepotentemente alla ribalta 
durante  la  la  corsa  alla  Casa  Bianca  del  2016  ma  che  ha  degli 
antenati “illustri” nelle psy-ops, le operazioni di guerra psicologica
condotte da eserciti rivali per demoralizzare le truppe avversarie,
influenzare il sentiment della popolazione e disorientare i governi.
A produrre disinformazione ci sono oggi i gruppi di “nation-state
hackers”, chiamati anche APT (Advanced Persistent Threat), “mi-
nacce avanzate persistenti” che hanno come obbiettivo di interfe-

36

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

rire con la democrazia. Si tratta di gruppi paramilitari cibernetici
ranghi  dell’intelligence,  della  polizia 
che  vengono  dai 
e dell’esercito, e hanno il compito, per conto dello Stato a cui
hanno  giurato  temporanea  fedeltà,  di  raccogliere  informazioni 
su  aziende  concorrenti,  su  Stati  avversari,  su  decisori  pubblici 
per orientarne i comportamenti. Possono anche compiere azioni
di sabotaggio o di guerra cibernetica. Perché? Per destabilizzarne
l’economia o indebolire un avversario, ma anche per realizzare ope-
razioni  psicologiche  orientate  a  creare  malumore,  diffidenza 
o paura nelle popolazioni, facendo uso di informazioni fasulle su
target ben individuati.

Ecco, le campagne di disinformazione orchestrate dagli APT 
si  basano  sulla  conoscenza  del  target,  sui  dati  da  essi  prodotti, 
e servono a indirizzare le percezioni e le scelte maturate nell’agorà 
pubblica del web. 

Quindi  non  vanno  solo 

i  dati  personali 
in quanto tali, ma i dati che contribuiscono a definire la nostra 
persona digitale e che “rappresentano” scelte e desideri.

tutelati 

Data Breach e banche dati
Ovviamente sono i data breach il pozzo principale a cui 
attingono i delinquenti, i cybercriminali e gli APT. Nel dicembre
2019 abbiamo saputo che la banca Unicredit era stata violata o,
meglio, che tre milioni di profili dei suoi clienti erano stati violati
a seguito di un attacco informatico avvenuto nel 2015. Ma che
dire della violazione delle PEC di cinquecentomila indirizzi relativi
ai Ministeri che afferiscono al CISR (Comitato interministeriale
per la sicurezza della Repubblica) avvenuto nel 2018? 

Sicuramente  c’è  un  tema  che  riguarda  la  formazione, 
la consapevolezza, ma anche la preparazione ad affrontare questi
attacchi per tutelare la privacy di tutti: “non chiederti se verrai 
attaccato  ma  quando”.  Un  concetto  altrettanto  importante  di
quello  di  resilienza,  la  capacità  di  ripartire  dopo  uno  shock, 
in questo caso informatico.

A r t u r o   D i   C o r i n t o

37

Le infrastrutture critiche e la privacy
Se  non  è  ancora  chiaro,  possiamo  pensare  al  fatto  che 
un attacco informatico di successo non solo può impossessarsi 
dei dati dei contribuenti, dei risparmiatori, dei legislatori, ma può
determinare l’interruzione di servizi essenziali e bloccare la produ-
zione industriale e mettere a rischio l’incolumità stessa di cittadini.
Immaginatevi che cosa potrebbe succedere se ad un certo punto 
si spegnessero contemporaneamente in una grande città italiana 
i semafori, si bloccassero le operazioni chirurgiche, le ambulanze
non ricevessero più le comunicazioni per andare a prendere i feriti.
Cose del genere sono già successe. 

Nel 2013 ci fu il tentativo di aprire le chiuse della diga di
New York utilizzando un telefonino. L’Estonia e l’Ucraina hanno
subito  il  blackout della  griglia  elettrica  a  seguito  di  un  attacco 
informatico. In realtà gli esempi potrebbero continuare all’infinito.
Se ricordiamo la minaccia Mirai, la botnet che bloccò per quasi un
giorno intero le comunicazioni dagli Stati Uniti verso l’Italia, per
18 ore non fu possibile raggiungere i computer che ci permette-
vano di accedere al New York Times, a Twitter, a Netflix, Amazon
e  così  via.  Gli  attacchi  cibernetici  sono  sempre  più  pericolosi: 
in una società digitalizzata e iperconnessa, sempre più dipendente
dalla tecnologia, gli attacchi cibernetici possono fare danni enormi.

Perimetro nazionale
Con l’obbiettivo futuro di proteggere dati e informazioni
l’Italia ha selezionato una squadra nazionale di hacker. Sono i futuri
cyberdefender, scelti da scuole e università attraverso la Cyberchal-
lenge. L’Italia ha il Golden Power, cioè speciali poteri di veto nei
confronti di produttori e tecnologie, come il 5G, che possono 
rappresentare un pericolo per la democrazia e l’economia della 
penisola. 

L’Italia ha pure un «Internet kill switch». Significa che in pre-
senza di un rischio grave ed imminente alla sicurezza nazionale
causato  dalla  vulnerabilità  di  reti,  sistemi  informativi  e  servizi 

38

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

informatici, il Presidente del Consiglio può disporre la disattiva-
zione, totale o parziale, di Internet. Con le necessarie garanzie di
legge. Una possibilità remota, ma prevista dalla legge sul Perimetro
nazionale di sicurezza cibernetica.

La legge chiarisce la costante e contemporanea evoluzione del-
l’assetto cibernetico italiano, la «postura», si dice in gergo, e la mette
in relazione con alcuni fattori di crescita e di innovazione che in una
società aperta, digitale e iperconnessa, possono trasformarsi nel loro
contrario e diventare vere e proprie minacce: cioè gli algoritmi di in-
telligenza artificiale, la crittografia e l’informatica quantistica. 

Settori su cui l’Italia dovrebbe investire di più.
E tuttavia ci ricorda che la legge sul Perimetro nazionale, 
grazie al raccordo con la normativa sul Golden Power, alla nascita 
del Centro di Valutazione e Certificazione Nazionale, al futuro
Csirt per rispondere prontamente alle emergenze, e ai poteri spe-
ciali di intervento, l’Italia è in grado di «affrontare con la massima
efficacia e tempestività situazioni di rischio grave e imminente 
per la sicurezza nazionale in ambito cyber».

Il grande lavoro svolto dal Dipartimento informazioni per
la  sicurezza,  DIS,  ha  favorito  la  realizzazione  della  legge  sul 
Perimetro  nazionale  di  sicurezza  cibernetica.  Nelle  audizioni 
precedenti alla conversione della legge è stata detta una cosa molto
importante,  che  il  “rischio  zero”  non  esiste  e  che  tutti  quanti 
noi ci dobbiamo impegnare affinché non accada che un ragazzino
diciottenne dall’India possa fermare i treni che viaggiano in Italia. 
Quindi se la privacy è un diritto fondamentale nell’Unione 
europea,  lo  è  anche  la  cybersecurity,  la  tutela  di  dai,  reti  e 
informazioni sono la precondizione per esercitare altre diritti come
diceva a proposito della privacy Stefano Rodotà: il diritto di asso-
ciazione, di espressione, di opinione, di movimento e così via. 

C’è una frase che viene attribuita anche a un presidente
americano  di  nome  Thomas  Jefferson,  che  dice  «Chi  pensa 
di rinunciare alla propria libertà per avere maggiore sicurezza, non
merita né la libertà né la sicurezza». Voleva dire che l’equilibrio

A r t u r o   D i   C o r i n t o

39

nelle scelte che facciamo per garantire sia la libertà sia la sicurezza 
dovrebbe essere l’oggetto della nostra attenzione. 

Il nostro Paese, a cominciare dal decreto Monti, successiva-
mente con il decreto Gentiloni, la legge sul Perimetro nazionale,
il recepimento della direttiva NIS, del regolamento GDPR, l’alli-
neamento del lavoro del nostro Parlamento con il Cybersecurity Act
europeo, ci ha permesso di rimanere saldi in questo equilibrio tra
privacy e cybersecurity. Bisogna continuare così.

Negli ultimi anni gli Stati si sono distratti e hanno lasciato 
che poche multinazionali avessero più dati sugli italiani di quanti
ne ha il Governo che protegge gli italiani. Il tema della sovranità
digitale  diventa  il  trait  d’union fra  la  questione  della  privacy
e la questione della sicurezza dei dati personali, comuni, aziendali,
perciò non ci si può dire sovranisti senza pensare alla sovranità 
tecnologica e digitale.

40

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Cybersecurity e privacy 
nel futuro iperconnesso

Stefano Zanero 
Professore Associato, Politecnico di Milano

Grazie allo spunto del moderatore della giornata di studio, 
Arturo di Corinto, siamo partiti da una definizione corretta del
termine  “hacker”,  che  è  originariamente  un  termine  buono  o
quanto meno neutro, che corrisponde, anche etimologicamente,
al simpatico termine italiano “smanettone”. 

Se si vuole intendere chi viola computer e reti al fine di gua-
dagnarci, o di danneggiarli, si deve usare qualche aggettivo quali-
ficativo, ad esempio black hat hacker o malicious hacker. Meglio
ancora  sarebbe  chiamarli  “attacker”  o  aggressori,  perché  la 
maggior parte dei criminali informatici non sono necessariamente
degli hacker. È filosoficamente importante ricordare questa etimo-
logia, ho il piacere di guidare uno di questi team di “smanettoni”
nel mio laboratorio. 

Ci sono varie università in Italia che per fortuna stanno 
promuovendo la ricerca nella cybersecurity, oltre al Politecnico mi
piace citare i colleghi di Sapienza, di Padova, Verona, Venezia, 
che  hanno  contribuito  molto  a  sviluppare  tra  le  altre  cose  il 
programma della CyberChallenge (www.cyberchallenge.it). Questo
programma mira a sviluppare giovani talenti, addestrandoli come
hacker etici, allenandoli (come fossero una piccola “nazionale”) 
per partecipare alle competizioni europee di “Capture the flag”, 
un particolare torneo di abilità informatica dove le squadre dei 
diversi  Paesi  si  affrontano  per  entrare  nel  fortino  digitale  di 
quell’altro e impedire all’avversario di entrare nel proprio.

Ovviamente,  al  di  là  del  gioco,  imparano  anche  le  basi 

S t e f a n o   Z a n e r o

43

tecniche che servono per formare i futuri difensori informatici 
del nostro perimetro cibernetico nazionale.

Qual è lo scenario che si troveranno di fronte questi nostri 

ragazzi (e noi) nel prossimo futuro?

Il nostro è un futuro che, prendendo un termine dai futu-
rologi americani, è iperconnesso, un futuro dove, per funzionare,
la società avrà sempre più oggetti dotati di intelligenza e distribuiti. 
Un  primo  esempio  potrebbe  essere  una  self-driving car, 
un’auto che si guida da sola: ha ovviamente un’intelligenza a bordo 
per  poter  reagire  prontamente  al  cambiare  delle  condizioni 
ambientali, ma anche una connessione profonda con un “back end”
che  colleziona  una  serie  di  informazioni,  sulla  base  delle  quali 
sono state apprese regole che fanno sì che questa cosa sia possibile.
Quindi la presenza a bordo del veicolo di strumenti smart e la sua
connessione al mondo di internet sono le due caratteristiche che
rendono o renderanno possibile in futuro avere un’auto a guida
autonoma.

Già ora, comunque, qualsiasi automobile moderna contiene 
tra  i  cinquanta  e  i  centocinquanta  computer collegati  tra  di 
loro da una rete uguale in natura alle reti che abbiamo nei nostri 
uffici,  quindi  è  un  data  center  che  accidentalmente  ha  quattro
ruote, un motore e un volante. 

44

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Questo data center è il meccanismo con cui siamo riusciti a
fare  veicoli  più  efficienti  ma  anche  più  sicuri,  veicoli 
che ci proteggono, veicoli che sono in grado di intervenire sulle
nostre decisioni in maniera per ora molto soft, ma nel futuro con
una sempre maggiore autonomia.

La stessa cosa vale in tutti i campi della società. Facciamo 

qualche esempio. 

Nella  seconda  immagine  potete  vedere  un  collega  del 
Politecnico  (Andrea  Zanchettin)  che  lavora  con  un  un  robot
della multinazionale ABB, che si chiama YuMi. YuMi è diverso 
dai  grandi  robot delle  catene  di  montaggio,  perché  è  un  robot
cooperativo, fatto per non essere chiuso in una gabbia lontano
dagli operai, ma per lavorare vicino fisicamente alle persone. 

Per rendere sicura questa cosa, è necessario che YuMi sia 
dotato di tutta una serie di sensori: quella barra nera che vedete 
è una telecamera che fa in modo che il robot non possa interagire
male con il suo collega umano, ma sia assolutamente sicuro da uti-
lizzare. 

C’è  un’intelligenza  distribuita  all’interno  della  fabbrica 
che fa sì che i robot cooperativi come YuMi possano diventare 
dei compagni di lavoro per delle fabbriche intelligenti che sono
ormai cosa del presente, neppure del futuro.

S t e f a n o   Z a n e r o

45

Tutti questi sono esempi di ciò che viene chiamato in gergo 
“internet  of  things”,  che  non  vuol  dire  nient’altro  che  mettere 
potenza di calcolo all’interno dei dispositivi e poi collegarli tra 
di loro. 

È  una  cosa  che  già  succede,  e  che  diventerà  sempre  più 
pervasiva e più trasparente per noi. Andiamo verso una società
dove i dispositivi si parlano tra di loro, e noi ne vediamo gli effetti.
Questa cosa è già presente. Un esempio comune è questo: quando
prendiamo in mano il cellulare, una delle cose che ci vengono 
proposte  è  il  punto  dove  abbiamo  parcheggiato  la  macchina. 
Ma  nessuno  di  noi  ha  segnato  questo  punto,  né  ha  impostato 
alcunché per farlo capire. Semplicemente, basandosi sul machine
learning,  il  sistema  ha  appreso  che  c’è  un  ricevitore  bluetooth
a cui il vostro cellulare si collega (e poi si scollega), e basandosi
sull’analisi  di  come  funzionano  i  cellulari  di  un  miliardo  di 
persone, si sa che quella sequenza succede durante lo spegnimento
e l’accensione di un veicolo. Quindi, quando accade, il cellulare
segna la posizione perché tira a indovinare, ma con ragionevole
certezza,  che  quello  è  il  punto  dove  avete  parcheggiato  la 
macchina. 

Questa  cosa  non  succede  perché  noi  gliel’abbiamo 
insegnata, ma perché il cellulare registra una serie di informazioni,

46

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

le trasmette in rete, e poi queste informazioni vengono analizzate
per estrarre dei pattern comuni. Ogni sera il cellulare sulla base 
dei miei spostamenti abituali mi propone la strada per tornare a
casa, ma il venerdì mi propone la strada per andare a casa dei miei
genitori, perché molto spesso il venerdì sera vado a cena da loro. 
Queste piccole semplificazioni della vita quotidiana sono 
pagate da un prezzo molto caro in termini di raccolta ed aggrega-
zione di dati su sensori che fino a qualche anno fa non ci saremmo
neanche sognati di avere.

L’ingresso della tecnologia nella nostra società è pervasivo, 
difficile  da  fermare,  da  governare  e,  come  il  Presidente  Soro 
giustamente nel suo intervento diceva, richiede una riflessione 
che  va  al  di  là  della  tecnologia,  perché  serve  che  in  qualche 
misura  la  tecnologia  venga  governata  in  modo  tale  da  poter 
contribuire, e non detrarre, dalle nostre libertà e dalla nostra ca-
pacità di agire e di prendere decisioni. 

Questa cosa non è mai tanto evidente quanto se andiamo 
ad  analizzare  l’impatto,  per  esempio,  che  i  social  network
hanno  sulla  nostra  società,  perché  l’interazione  tra  la  base  di 
dati che noi forniamo e la base di dati che viene raccolta dalle 
nostre interazioni con gli altri è abbastanza difficile da stimare per
tutti noi. 

S t e f a n o   Z a n e r o

47

Se volete fare un esperimento, se avete un profilo Facebook,
potete  andare  a  leggere  i  dati  che  Facebook ha  raccolto  basati 
su  terze  parti,  cioè  non  su  quello  che  avete  fatto  su  Facebook
ma che ha comunque aggregato nel vostro profilo (https://www.fa-
cebook.com/off-facebook-activity). 

Troverete  elencate  un  sacco  di  cose  che  non  pensavate 
nemmeno  che  avessero  un’interrelazione  con  Facebook,  e  che 
dicono  un  sacco  di  cose  di  voi.  Un  sacco  di  cose  che  magari 
volontariamente non avete mai postato su Facebook.

Un  altro  esempio  è  il  fatto  che  i  nostri  like e  le  nostre 
interazioni con i messaggi e con gli stati degli altri rivelano cose 
di  noi  che  non  abbiamo  volutamente  pensato  di  rivelare: 
dalle passioni politiche all’orientamento sessuale, tutti dati che 
una volta avremmo messo nella categoria di “dati sensibili”, pos-
sono  essere  derivati  dalle  nostre  interazioni  ingenue  vuoi  con 
la “internet of things”, vuoi con i social network. 

Questo  è  il  futuro  iperconnesso  che  abbiamo  davanti, 
dove  il  bilanciamento  tra  privacy,  sicurezza  e  funzionamento 
della  società  è  molto  critico.  È  difficile  da  immaginare  per  il 
tecnologo ed è difficile da immaginare nel dialogo con chi invece
si occupa della parte giurisprudenziale, della parte di analisi di 
decisione politica.

48

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Se  noi  analizziamo  le  minacce  informatiche,  abbiamo
un’evoluzione di queste minacce parallela all’evoluzione di come
l’informatica è annidata nella nostra società. 

Partiamo dalle minacce che riguardavano il computer e i dati,
che sono quelle di cui ci siamo occupati per un sacco di tempo. Un
esempio, riportato sulle slide, è una schermata di uno dei ransom-
ware (malware che cifrano i dati sul computer e poi chiedono il ri-
scatto) più diffusi. Questi sono interessanti perché rappresentano,
da un lato, il classico aggressore economicamente motivato (l’ag-
gressore che vuole fare soldi). La maggioranza degli aggressori in-
formatici è economicamente motivata. La fetta restante è motivata
da emozioni o da ideali di vario tipo, ad esempio politici o strategici. 
Ad esempio, negli anni abbiamo avuto un sacco di episodi
di “activism” o di rappresaglia tra organizzazioni più o meno statali 
o parastatali, e pezzi dello Stato. 

Definire i confini di queste azioni diventa difficile, perché 
nel momento in cui c’è un sito di un Comune che è stato violato 
dagli  hacker  from  Golan,  cos’è  questo?  Un  gruppo  di  ragazzini 
che si è divertito oppure è un’aggressione da un gruppo paramili-
tare a uno Stato? Il Comune in quel caso è semplicemente un sito
che era poco protetto ed è stato aggredito o è un bersaglio che ha
una significatività? 

S t e f a n o   Z a n e r o

49

Non necessariamente lo sappiamo e non necessariamente 
è facile, nel mondo un po’ nebuloso del digitale, capire esatta-
mente questa cosa. Il sito del Comune è un pezzo di infrastruttura
critica? Probabilmente no, ma magari per Comuni significativi
potrebbe essere.

Alcune minacce non provengono da criminali informatici: 
prendiamo  ad  esempio  uno  Stato  che  esercita  un  suo  sovrano 
tentativo di difendersi o di interagire con la sfera politica inter-
nazionale attraverso mezzi cyber. Dal punto di vista degli altri
Stati, e dei cittadini degli altri Stati, è una minaccia. 

Un esempio eclatante ci viene offerto dalle rivelazioni di 
Ed Snowden sui programmi della NSA. Quando è scoppiato il
caso, non è  che la comunità di quelli che si occupano di security
sia caduta dalle nuvole: cosa facesse l’NSA lo sapevano tutti, è
nella loro job description. Magari non ne conoscevamo appieno le
dimensioni o la sistematicità. 

Non voglio con questo sminuire l’importanza delle rivela-
zioni, che hanno trasformato sospetti in certezze. Tuttavia, era evi-
dente  e  lo  è  sempre  più  che  in  una  società  digitalizzata,  dove
sempre più informazioni sul singolo cittadino sono disponibili in
maniera molto granulare, l’intervento di un’agenzia (straniera) che

50

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

possa estrarle diventa una minaccia allo Stato nel suo complesso
ed anche ad ogni singolo cittadino.

Questo  si  unisce  all’osservazione  che,  siccome  il  nostro 
discorso politico nella società moderna si sposta in ampia parte
sui  social  network e  da  essi  viene  mediato,  ecco  che  diventa 
fondamentale  capire  l’influenza  di  campagne  automatizzate 
di propaganda (ed anche l’influenza dello spostamento di mezzo
in sé: the medium is the message). Advertisement che può venire
comprato in maniera legittima è però ora così mirato sulla singola
persona  o  su  micro-popolazioni  di  persone  che  può  avere 
un’efficacia non completamente studiata. 

Questo è un grosso esperimento di cui tutti siamo le cavie
da  laboratorio.  E  chi  ricorda  come  me  la  famosa  “discesa  in
campo” di Silvio Berlusconi nel 1994, ricorderà i pensosi dibatti
in merito alla possibilità per il mezzo televisivo di influenzare le
scelte politiche dei cittadini. 

Penso che questi dibattiti siano poi stati superati dalla sto-
ria,  e  adesso  spero  possiamo  evitare  di  rifare  lo  stesso  errore 
con i social network, perché mi sembra evidente che i social network
ci possano influenzare, dobbiamo solo chiederci quanto.

S t e f a n o   Z a n e r o

51

Il fatto che ci sia la possibilità di fare influenza tramite i so-
cial network, di spostare il comportamento della nostra società e
della politica non è irrilevante, per due motivi. 

Il  primo  è  che,  se  osserviamo  la  slide con  tutte  queste 
minacce, man mano che ci siamo spostati da una cosa all’altra,
abbiamo ampliato lo spettro delle competenze che servono per
fare cybersecurity nazionale. 

Siamo partiti dalla cybersecurity che si fa con i backup e con
gli antivirus, siamo passati a doverci chiedere “Questa aggressione
è una cosa strategica? Chi c’è dietro? Con che scopo?”.

Poi siamo passati a parlare di aggressioni massicce portate
da organismi statali (e sappiamo che non è certo solo la NSA 
a farlo, anzi, tutti gli Stati di una certa dimensione e importanza
si sono attrezzati in questo modo, ad esempio con i gruppi chia-
mati APT, Advanced Persistent Threat). 

Infine siamo arrivati ai social network dove, anche soltanto
per  capire  quale  sia  l’impatto,  abbiamo  bisogno  anche  delle 
competenze di sociologi, massmediologi, politologi. 

Voi capite che l’orizzonte di chi si occupa di cybersecurity

oggi è estremamente ampio. 

Nessuno ha tutte le competenze che servono per fare cyber-
security oggi,  perché  è  un  campo  interdisciplinare  che  va 
dall’ingegneria  alla  giurisprudenza,  dalle  scienze  politiche  a 
quelle  sociali,  fino  ad  arrivare  a  campi  come  l’analisi  degli 
equilibri internazionali. Persino tra gli informatici che si occupano
degli argomenti più tecnici ci sono varie specializzazioni. 

Io  mi  occupo  di  analizzare  malware e  di  capire  come 
faranno  gli  aggressori  ad  attaccare  le  automobili  iperconnesse 
del  nostro  futuro,  e  colleghi  che  fanno  il  mio  stesso  lavoro, 
che hanno la stessa estrazione, allo stesso modo si sono specializ-
zati nell’analizzare gli impatti sui social network, come l’amico
Gianluca Stringhini di Boston University. 

Io posso capire il suo lavoro, ma facciamo sostanzialmente

due lavori diversi, anche se entrambi facciamo cybersecurity. 

52

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Lasciando a Gabriele Faggioli l’analisi di dati sul mondo
del cybercrime, mi limito ad un’osservazione relativa al grande uni-
verso dei criminali finanziariamente motivati. 

Questa è un’immagine che mi piace sempre far vedere, per-
ché i signori che ci sono in questa immagine, oscurata in ossequio
al fatto che siamo presso l’Autorità Garante per la protezione dei
dati personali, ma che nella sua versione originale non è oscurata,
sono membri di una gang di cyber criminali. 

La valigetta è piena di banconote da 50 euro. La cosa che
trovo però personalmente irresistibile di questa immagine è il fatto
che questi signori hanno al collo un badge, perché questa è una
conferenza business per cyber criminali. In molte regioni questo
tipo di crimine o non è previsto dalla legge locale, oppure non è
banalmente punito perché non c’è l’enforcement. 

Essendo un crimine transnazionale, sappiamo che gli sforzi

per contenerlo sono difficili e limitati. 

Di buono c’è che questi aggressori, finanziariamente moti-
vati, rendono semplice la valutazione delle tecniche di difesa. Ci
basta far sì che il loro attacco costi più di quello che guadagnano
per renderli inoffensivi o incoraggiarli a cambiare bersaglio. 

Per questo, nelle slide precedenti, gli aggressori più difficili

S t e f a n o   Z a n e r o

53

da gestire sono quelli non finanziariamente motivati: Stati, gruppi
non statali di terroristi o di organizzazioni che sono motivate da
altro. 

Queste organizzazioni sono più difficili da scoraggiare, ed 
è  lì  che  si  genera  il  tema  della  cybersecurity nazionale,  una 
cybersecurity che, siccome trascende il budget dei singoli cittadini
o imprese nel difendersi, ha bisogno dell’intervento regolatorio
ma anche economico e di mezzi dello Stato. 

Quello è il terreno dove come cittadini, nel contesto del
nostro patto sociale, abbiamo necessità di una difesa comune: esat-
tamente come abbiamo le forze dell’ordine e le forze armate, che
mettono insieme il pool di risorse e di competenze che servono
per difenderci su quei terreni dove come singoli cittadini non ci
possiamo difendere e non ha senso che ci difendiamo; allo stesso
modo c’è una parte di protezione informatica che è nostro dovere
personale, ma c’è anche una parte di cybersecurity che è necessa-
riamente compito delegato allo Stato.

Riguardo alla capacità di difendersi da parte delle imprese, 

l’Italia ha varie peculiarità rispetto ad altri Paesi. 

La più importante è che le imprese italiane sono in gran-
dissima parte piccole e medie, ma tra queste vi sono dei veri gio-
ielli, che hanno delle quote di leadership di mercato in un loro
specifico settore di nicchia di proporzioni epiche. 

Tutte  queste  aziende  hanno  un  problema  significativo:
hanno un asset che ha valore e, dall’altra parte, non hanno neces-
sariamente né le competenze né la possibilità di acquisirle in ma-
niera economicamente sensata per proteggere questo asset. 

Su questa difficoltà deve intervenire lo Stato, e anche il si-
stema Confindustriale; e serve che lo si faccia ora, anche perché
tutti i dati ci dicono che la dimensione di una azienda “significa-
tiva a sufficienza” da essere soggetta ad attacchi targeted (in altre
parole, la barra di quando diventi interessante al punto tale che
qualcuno non è che attacca te come chiunque altro, ma proprio
perché sei tu) continua a scendere. Le aziende italiane inoltre,

54

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

anche grazie al meritorio piano Industria 4.0, si stanno mettendo
in rete. 

Questo  è  fondamentale  per  la  loro  competitività,  ma 
proprio al mio gruppo al Politecnico siamo stati tra i primi al
mondo a delineare le vulnerabilità di questo tipo di sistemi (tro-
vate le nostre ricerche sulla protezione delle fabbriche intelligenti
al sito http://robosec.org, anche con dei video).

S t e f a n o   Z a n e r o

55

Sicurezza informatica: 
i nuovi dati
Clusit e Osservatorio Cybersecurity 
& Data Protection Politecnico di Milano

Gabriele Faggioli
Presidente del Clusit
Adjunct Professor MIP-Politecnico di Milano

Per chi non lo sapesse, il Clusit è la più grossa Associazione 
italiana che si occupa di sicurezza informatica. Tra l’altro in questi
giorni ricorrono i vent’anni dalla fondazione, fra un mese e mezzo
faremo  il  security  summit a  Milano(1),  i  tre  giorni  in  cui  tutti 
gli anni noi presentiamo il nostro rapporto(2) e poi lo rinnoviamo 
con cadenza semestrale. Quest’anno, per la prima volta, proprio
per l’invito che ci è stato fatto, abbiamo deciso oggi di presentarvi
qualche dato in anteprima, che presenteremo in modo completo
fra un mese e mezzo.

Per chi non conoscesse l’Osservatorio information security &
privacy(3) può essere utile sapere che in seno a Ingegneria gestionale
a Milano è stato creato oltre venti anni fa l’iniziativa di ricerca 
denominata Osservatori della Digital Innovation con l’obiettivo di
fare cultura in tutti i principali ambiti di Innovazione Digitale. 
Il Rapporto del Clusit e la ricerca dell’Osservatorio hanno
obiettivi diversi. Il Rapporto del Clusit va molto sul fenomeno,
quindi vedrete dei dati legati alle tipologie di attacchi e a quelli
che sono i target tipicamente, invece lo studio dell’Osservatorio 

(1) Rimandato all’autunno a causa dell’emergenza Covid-19.
(2) Presentato in video con anche la partecipazione del dott. Giuseppe Busia.
(3) Il nome è stato modificato successivamente in Osservatorio Cybersecurity & Data
Protection.

G a b r i e l e   F a g g i o l i

57

del Politecnico - e oggi vi presenterò in anteprima qualche dato
che presenteremo il 5 febbraio a Milano - analizza un po’ più 
il  tema  del  mercato,  quindi  come  le  aziende  e  le  pubbliche 
amministrazioni  investono,  si  organizzano  e  affrontano  la 
tematica. 

Le  due  ricerche  hanno  quindi  due  tagli  diversi,  e  oggi 
vi darò un po’ di dati in anteprima tratti da entrambe. Io ho visto
tutti  i  casi  che  sono  stati  raccontati,  però  vi  racconto  un 
piccolo caso completamente diverso da quelli che hanno raccon-
tato gli altri relatori, che mi piace raccontare perché dà l’idea 
che  il  tema  della  sicurezza  della  protezione  del  dato  e  della 
sicurezza informatica sta molto aumentando. 

Prima  sono  stati  ringraziati  i  giornalisti  e  l’attenzione 
mediatica sul tema cybersecurity dà l’idea della importanza del
tema  al  giorno  d’oggi.  Qualche  settimana  fa  mi  ha  telefonato 
una giornalista di una rivista non certo nota per essere specializ-
zata in sicurezza informatica, “Famiglia Cristiana”, che intuitiva-
mente  tratta  altri  tipicamente  altre  tematiche,  e  l’oggetto
dell’intervista era se l’utilizzo dei POS per i pagamenti tramite
carta  di  credito  nelle  chiese  per  raccogliere  l’obolo  dei  fedeli 
pone dei problemi di sicurezza o meno. 

Il  tema  è  interessante,  perché  ovviamente  parliamo  di 
vita  quotidiana,  siamo 
lontanissimi  da  un’infrastruttura 
critica, siamo lontanissimi dalle macchine interconnesse, però
vuol  dire  che  una  giornalista  si  è  posta  il  problema  che  avere 
il POS con la carta di credito che magari do in mano al chieri-
chetto che gira per la chiesa qualche problema lo potrebbe porre. 
Quel  caso  mi  ha  fatto  pensare  che  effettivamente  è 

cambiato molto. 

Chi veniva ai nostri lavori al Politecnico cinque o sei anni
fa, veniva da addetto ai lavori e tipicamente ci chiedeva “come fac-
cio a farmi dare il budget. 

Come faccio a farmi riconoscere e dimostrare la mia esi-

stenza in azienda”. 

58

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Oggi è diverso - vedremo anche qualche dato -, i CISO esi-
stono  eccome,  i  presìdi  interni  di  sicurezza  esistono  eccome, 
le  funzioni  di  privacy esistono.  Certo  con  larghissimi  margini 
di  miglioramento  (vedrete  poi  una  slide che  temo  diventerà 
il piano semestrale dei controlli del Garante 2020…). 

Insomma, il tema ormai è sicuramente molto maturato. 
Questo non vuol dire che sia completamente maturo, non
vuol dire che siamo arrivati, assolutamente, però qualche elemento
di positività è anche giusto a mio avviso darlo.

Questo è il primo dato. Innanzitutto un chiarimento. 
Quando parliamo della ricerca del Clusit per il 2019, in
questo momento, parliamo di dieci mesi, perché al momento sono
riuscito a farmi dare dai miei colleghi, che ringrazio per il lavoro
che fanno al Clusit, i dati su dieci mesi di analisi. 

Ritengo che il dato interessante sia la seconda riga: l’incre-

dibile aumento delle casistiche di spionaggio e sabotaggio. 

Questo non mi sorprende. 
Quando Stefano ha detto prima - e concordo pienamente
- che si fanno gli attacchi per diversi motivi, ma ce n’è uno più
importante  degli  altri,  i  soldi,  quello  mi  dice  tutto  (  è  infatti 
evidente che le casistiche di activism sono crollate). 

G a b r i e l e   F a g g i o l i

59

Tenete conto che noi come Clusit accediamo a informa-
zioni che sono pubbliche, non abbiamo informazioni riservate, 
semplicemente  ne  aggreghiamo  tante,  quindi  pensiamo  di 
riuscire  ad  inquadrare  il  fenomeno;  dentro  questi  numeri  voi 
vedete quelliche noi classifichiamo come attacchi “critici”, di alta
rilevanza in termini di gravità. 

Sono ovviamente di più quelli che accadono veramente, 
i  numeri  che  vi  presento  sono  quelli  che  noi  conosciamo 
inerenti gli attacchi ad alta severità. L’attenzione da questo punto
di vista a mio avviso va posta sui casi di spionaggio e sabotaggio.
Notate  anche  (ultima  riga)  la  discesa  costante  in  questi 
anni  di  aspetti  di  information warfare che  noi  colleghiamo  a 
quella che è stata due o tre anni fa la situazione dell’Isis, e a tutto
quello che si è portato dietro in termini di tensioni internazionali.

Nella seconda slide vedete gli stessi numeri spaccati in una 

distribuzione percentuale numerica. 

Molto  interessanti  in  questa  vista 

le  casistiche  di 
cybercrime:  dal  76  all’83  per  cento.  In  pratica,  il  cybercrime la 
fa enormemente da padrona come numeri, questo da sempre. 

La motivazione io la collego al fatto che sono tantissimi 
attacchi,  se  volete  anche  meno  onerosi  da  fare,  meno  costosi, 

60

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

più semplici che mirano ad attaccare un numero molto ampio 
di soggetti target. 

Oggi non vi ho portato nelle slide, perché non l’abbiamo 
ancora elaborata, ma ci sarà a marzo, la valutazione dell’impatto 
delle singole tipologie di attacco. Ecco, mentre i casi di cybercrime
tipicamente hanno un impatto un pochino più basso, se prendo
un singolo caso, l’impatto medio dei casi di spionaggio e sabotag-
gio invece, quando riescono, è estremamente elevato.

Questa  è  invece  la  distribuzione  dei  target,  cioè  dei 
soggetti  attaccati.  Vedete  che  sono  numeri  molto  importanti 
quelli degli attacchi multipli. Notate anche la seconda categoria
su cui poi farò uno zoom: l’attacco ad enti governativi, militari,
law enforcement e intelligence. 

Mi  fermerei  un  momento  però  sul  quarto,  che  ritengo 
sia un dato importante: quello legato ai servizi on line e cloud. 
È  evidente  che  noi  siamo  in  un  mondo  dove  c’è  una 
fortissima  spinta  all’esternalizzazione,  questo  sia  nel  mondo 
pubblico che nel mondo privato; noi abbiamo anche degli studi
che  facciamo  su  questo  tema,  ed  io  ho  avuto  la  fortuna  di 
lavorare con la Commissione europea sulla politica di sviluppo
del cloud computing in Europa. 

G a b r i e l e   F a g g i o l i

61

Ritengo  che  questa  spinta  verso  l’esternalizzazione  e  il 
cloud sia un percorso in questo momento ineludibile, in qualche
modo dovuto sia per motivi di efficienza tecnologica e di aggior-
namento, ma io lo vedo anche sotto il profilo della sicurezza. 

Il poter accentrare le infrastrutture, le applicazioni e i dati 
può  avere  vantaggi  e  svantaggi  a  seconda  dei  punti  di  vista. 
Ma  io  ritengo  i  vantaggi  maggiori,  ritengo  che  le  capacità  di 
investimento che possono mettere a terra i grandi player dei servizi
cloud sono del tutto impossibili per le aziende più piccole che 
non  potranno  mai  stare  dietro  all’innovazione  e  alle  esigenze 
di sicurezza. 

D’altronde io presumo che molti di voi i soldi o i gioielli 
li mettano nelle cassette di sicurezza delle banche piuttosto che 
sul conto corrente, e non si fanno invece un mini caveau in casa
propria. Per ovvi motivi. 

Questo è il percorso e in questa direzione, non certo asso-

luta e per carità, si continuerà ad andare. 

Possiamo essere d’accordo o meno sul fatto che il cloud
possa essere più o meno sicuro o possa proporre problemi sul 
trattamento dei dati, però è un dato di fatto che il mercato sta 
andando lì. 

Quindi, per quanto possiamo anche provare a mettere dei
freni,  in  realtà  la  domanda  è  se  poi  l’apparato  normativo 
e quelle che sono le scelte che si fanno sono adeguate a proteggere
le  informazioni  per  permettere  di  andare  in  una  direzione  di 
tranquillità verso questi servizi. Però non possiamo non eviden-
ziare che naturalmente questo sarà un settore che sarà sempre 
più obiettivo di attacchi, perché naturalmente sfondare sistemi 
in cloud dove ci sono dati di centinaia di milioni o miliardi di 
soggetti, evidentemente, fa gola a molti.

L’altro dato che vi faccio notare è quello della terza catego-
ria:  il  mondo  sanitario.  Il  mondo  sanitario  è  tipicamente  un
mondo  fortemente  attaccato,  tipicamente  da  attacchi  di 
cybercrime, tipicamente da attacchi di malware, perché l’esigenza

62

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

di  sbloccare  l’utilizzo  del  dato  conseguente  al  blocco  che  mi 
deriva dal malware è fondamentale per procedere nelle cure. 

Ritengo, che un ospedale non possa permettersi di bloccare
le cure e, quindi, sono tipicamente target considerati a più facilità
di ottenimento di denaro una volta che l’attacco dovesse andare 
a buon fine.

Il fatto stesso che ci siano gli attacchi e che vadano a buon
fine,  come  peraltro  i  giornali,  non  solo  nel  mondo  ma  anche 
in Italia, hanno riportato negli ultimi mesi, denota il fatto che 
c’è  ancora  una  immaturità  sotto  il  profilo  della  prevenzione, 
peraltro probabilmente anche in violazione delle norme. 

Passerei  ora  a  illustrare  un  focus che  abbiamo  preparato 
per questo evento e che troverete nel rapporto, legato vertical-
mente al tema delle infrastrutture critiche, al tema del settore 
governativo militare, law enforcement e intelligence, e poi al tema 
della filiera di questo ambito. 

Quindi contractor e consulting all’interno del mondo pub-

blico e privato, quando struttura critica.

Qui vedete un po’ i numeri percentuali che riprendono 

e spaccano i numeri che abbiamo visto prima. 

G a b r i e l e   F a g g i o l i

63

Mi interessa però farvi vedere alcuni dati un pochino più 
puntuali.  Qui  entriamo  nel  merito  degli  attaccanti  contro  il
mondo governativo e militare: c’è in qualche modo una diminu-
zione del valore assoluto numerico (poi vedremo i dati di fine
anno), notate però che c’è un’esplosione in due anni, dal 36 al 60 
per cento, degli attacchi dovuti al cybercrime. 

Questi  dati  secondo  noi  sono  utili,  perché  danno  una
chiave di lettura del fenomeno e - fatemi dire - è anche l’evidenza
della necessità di aumentare o comunque orientare gli investi-
menti in particolare in relazione ai sistemi di protezione dalle mi-
nacce più evidenti o comunque potenzialmente più dannose.

64

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Sull’aspetto  invece  degli  “attaccanti”  le  infrastrutture 
critiche notate, soprattutto tra il 2018 e il 2019, il salto delle ca-
sistiche (la sbarra arancione) del tema dello spionaggio. Quindi
c’è proprio uno spostamento dall’hacktivism allo spionaggio e sa-
botaggio (se volete anche un po’ uno svuotamento dell’hacktivism
come evidente analizzando la linea grigia) come si evidenzia dal
fatto che il tema dello spionaggio e del sabotaggio verso le strut-
ture critiche comincia ad essere una percentuale che preoccupa
per la numerosità dei casi gravi che si vanno a mappare.

Verso i contractor questo fenomeno è ancora più evidente.
Qui parliamo della filiera dei fornitori e vedete come in valore 
assoluto sono pochi numeri, sono pochi casi, però la maggior
parte (siamo al 56 per cento, 64 l’anno scorso) è fortemente legata
a spionaggio e sabotaggio, che non è strano. Devo dire che anche
le scelte del Cybersecurity Act vanno in una direzione giusta se-
condo noi, ottima come scelta normativa il proteggere non sola-
mente le strutture in quanto tali ma tutto il perimetro della filiera.
L’ultima slide e poi passo ai dati del Politecnico, mostrano
le tecniche di attacco. In realtà poi nelle slide ci sono anche le altre
categorie, vi faccio vedere solo questa per motivi di tempo. 

Vedete che la sbarra blu, che riguarda il malware, la fa da
padrona. Ma i dati degli impatti effettivi dei casi sono un pochino
più limitati.

G a b r i e l e   F a g g i o l i

65

66

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Passiamo ora ad analizzare qualche dato preso dalla ricerca

del Politecnico. 

Il 5 febbraio le esporremo nella loro interezza. 
Intanto il mercato. Noi siamo il Politecnico di Milano, ab-
biamo una ricerca fatta su quasi settecento organizzazioni, di cui
centottanta di grandi dimensioni, quindi i numeri che diamo sono
numeri per cui cerchiamo di arrivare a qualcosa di più preciso pos-
sibile senza possibilità però di avere una analisi di tutto il mercato.
In genere, comunque, riteniamo di stimare correttamente l’ordine
di gradezza dei numeri che presentiamo. 

Vedete  che  in  relazione  agli  investimenti  dal  2016  ad 
oggi  c’è  un  salto  importante,  perché  parliamo  di  poco  meno 
del 50% di crescita in termini di spesa. 

Questa spesa soprattutto nei primi due anni è stata forte-
mente dettata dal GDPR e dalla spesa che le pubbliche ammini-
strazioni e le società private hanno messo in campo per poter 
far fronte all’impatto normativo; da una ricerca di quest’anno
emerge anche un aumento della spesa dovuta anche alla maturità
raggiunta nelle imprese perlomeno di grandi dimensioni in rela-
zione ai rischi cyber. Poi questa è una spesa che si spacca in tante
tipologie di ambiti. E poi c’è tutto un tema ancora legato alla 
compliance molto importante.

G a b r i e l e   F a g g i o l i

67

Vi faccio notare due numeri che non trovate in questa slide, 

ma poi nella ricerca sono esplosi. 

Il  51  per  cento  delle  grandi  aziende  ha  dichiarato  di 
aver aumentato il budget in sicurezza e solo il 2 per cento di averlo
diminuito,  ma  il  terzo  dato  che  vi  cito,  e  che  mi  riporta  sul 
tema  del  cloud e  dell’esternalizzazione,  è  che  il  55  per  cento 
delle  grandi  aziende  ha  dichiarato  di  aver  aumentato  la  spesa 
sulla sicurezza per il cloud. Questo significa che oggettivamente
quello è un ambito, una direzione in questo momento ancora
molto importante.

68

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

C’è poi tutto il tema delle scelte organizzative, e non solo
di quelle tecnologiche. C’è un 40 per cento di imprese intervistate
che non ha una funzione di information security. Questo è un 
dato fortemente negativo anche se, leggendolo nella prospettiva
degli  ultimi  anni,  il  dato  sta  migliorando  pur  essendo  ancora
basso. Vi faccio notare il terzo e il quarto punto. Qui sarebbe 
interessante  sapere  quante  aziende  hanno  il  CISO  a  riporto 
del board, perché è emerso che il 90 per cento delle aziende inter-
vistate  lo  hanno  ritenuto  essere  il  modello  ideale  mentre  oggi
molte realtà hanno ancora l’information security che riporta all’IT
manager, al CIO, e questo non è considerato performante da un
punto di vista organizzativo. 

G a b r i e l e   F a g g i o l i

69

Il fattore umano, spesso considerato l’anello debole della 
catena  come  si  usa  dire,  e  concordo,  è  ancora  tema  di  grande 
rilevanza. 

Notate però che su centottanta grandi aziende intervistate 
il  50  per  cento  ha  un  piano  di  formazione  sui  temi  di 
privacy e  security strutturato  e  pluriennale,  che  coinvolge 
peraltro  il  top  management, e  questo  è  un  altro  elemento 
di maturità; un 25 per cento ha dei piani di formazione verticali, 
però  strutturati  sull’anno;  poi  c’è  un  20  per  cento,  che  però 
è  tutto  sommato  andato  basso  -  e  questo  ci  conforta  -  che 
invece ancora va un po’ alla cieca.

Intelligenza artificiale. C’è un grosso dibattito se l’intelli-
genza artificiale sarà più utile per contrastare il fenomeno cyber
o se invece sarà più utile come strumento di attacco, e questo 
lo vedremo nei prossimi anni. 

Centottanta grandi imprese, il 45 per cento del campione,
ha però dichiarato che già ora usa sistemi di intelligenza artificiale
a protezione dei dati e della propria sicurezza interna. 

Comincia a essere un numero importante. 
Naturalmente  sono  sistemi  di  intelligenza  artificiale 
molto  orientati  ad  alcune  tipologie  di  attività,  in  particolare 

70

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

tutto quello che vuol dire correlazione di eventi e detection di 
anomalie, identificazione minacce e vulnerabilità “zero day”. 

Però  parliamo  comunque  di  prodotti  e  servizi  sul 
mercato  che  cominciano  ad  avere  una  diffusione  importante, 
su cui sarà interessante vedere cosa prevarrà tra chi li usa per at-
taccare e chi per difendersi.

Questa  è  invece  la  slide che,  facendo  una  battuta,  può 
rappresentare il piano di visite semestrali dei controlli dell’Autorità.

G a b r i e l e   F a g g i o l i

71

Lo  dico  perché  i  dati  sono  molto  positivi  sullo  stato  di 
adeguamento al GDPR, meno positivo che c’è un 15 per cento 
di grandi imprese (ventisette su centottanta, quindi non pochis-
sime)  che  hanno  dichiarato  di  non  aver  ancora  affrontato  il 
tema  GDPR  in  modo  strutturato  e  che  le  implicazioni  sono 
note nelle funzioni specialistiche ma il tema non è all’attenzione
del  vertice.  Può  anche  darsi  che  gli  intervistati  non  fossero 
pienamente a conoscenza del tema, quindi mi riservo su questo,
però, se vedete, il 30 e il 55 per cento invece hanno dato delle in-
dicazioni di adeguamento molto spinto.

L’ultima  slide e  poi  mi  fermo  sui  numeri,  poi,  se  avete 
qualche  approfondimento  o  curiosità,  volentieri:  la  gestione 
del rischio cyber. Un 50 per cento di aziende, qui siamo sempre 
nelle centottanta delle aziende grandi, quindi non mi sorprende
dato, il rischio cyber viene gestito all’interno di un processo inte-
grato di risk management aziendale. 

Quindi  c’è  una  gestione  strutturata  del  tema.  Un  40 
per cento dichiara che viene gestito come rischio a sé stante in
ambito  IT  o  altre  funzioni,  però  almeno  è  percepito.  Il  10 
per cento di fatto non considera il tema di particolare rilevanza.

Due considerazioni finali. 

72

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

Da una parte siamo davanti sicuramente a un fenomeno
ancora in grosso aumento, e continuerà ad aumentare. D’altronde,
prima si è parlato di superficie d’attacco: se la superficie d’attacco
aumenta, aumentano anche gli attacchi. C’è poco da fare. Quindi
non arretrerà mai questo fenomeno. 

Noi  abbiamo,  sia  come  Politecnico  che  come  Clusit, 
la  percezione  che  nello  strato  alto  delle  aziende  italiane,  per 
dimensione  o  per  tipo  di  business,  cominciano  ad  essere  temi 
affrontati.  Anche  a  livello  occupazionale  devo  dire  si  è  fatto 
tantissimo. 

Se  guardate  anche  gli  indicatori  sul  mercato  del  lavoro 
di chi si occupa di security e compliance, è un mercato estrema-
mente attivo in questo momento. Stefano è più di me testimone
dell’alleanza tra il Politecnico e la Bocconi su un percorso forma-
tivo verticale su queste tematiche. 

Il  mercato  del  lavoro  sta  cercando  risorse.  Chi  si  mette 
in questo mercato, se avete figli che vogliono entrare nel mercato
del lavoro, questo è un settore in cui trovano lavoro immediata-
mente.  Quindi  a  livello  occupazionale,  di  investimenti  e  di 
tecnologie, si sta facendo molto. 

Certo, la sfida è continua, perché l’aspetto degli attacchi 
è  talmente  in  evoluzione  che  non  avremo  mai  il  momento 
finale di questa battaglia. 

Un  dato,  che  non  ho  ancora  ma  che  sarà  nel  rapporto, 
è la numerosità dei casi di data breach e anche di attacchi per zona
geografica  del  mondo.  Fino  all’anno  scorso,  se  guardate  il
rapporto Clusit per il 2018 - adesso vedrete quello del 2019 - la
faceva da padrona il Nord America e l’Europa aveva una fettina
molto piccola. Veramente una percentuale molto bassa di casi.
L’Italia è una fettina minuscola.

Io  ho  sempre  pensato  che  quel  dato  derivasse  dal  fatto 
che le zone del mondo tecnologicamente più avanzate fossero
anche  più  esposte,  anche  più  ricche,  quindi  in  qualche  modo 
più appetibili ma, in realtà, i miei colleghi al Clusit mi dicono 

G a b r i e l e   F a g g i o l i

73

che sbaglio e che il motivo è un altro: in Europa e in Italia, senza
le normative che costringono a segnalare le violazioni, c’è omertà
e  a  nessuno  fa  piacere  dichiararlo,  quindi  o  la  notizia  esce 
per qualche motivo o non si sa, quindi è ovvio che i numeri siano
più  bassi.  Vedremo  quest’anno  cosa  emergerà,  visto  che 
adesso  invece  le  segnalazioni  si  fanno  e  i  casi  naturalmente 
arrivano alla nostra conoscenza.

Oggi  molte  normative  impongono  la  comunicazione 
dei  casi  alle  Autorità  competenti  e  in  taluni  casi  ai  soggetti 
che hanno subito le violazioni e quindi è naturale che si conoscano 
più  casi.  Non  mi  sorprende  però,  intanto  perché  il  fatto  che 
ci sia più attenzione non vuol dire assolutamente che non capitino
casi. Il fatto che ci sia un maggior investimento non vuol dire 
che  si  evitino  o  si  respingano  tutti  i  possibili  attacchi  che 
ci possono essere. Esistono poi tantissime casistiche dove l’attacco
non  arriva  dall’esterno  ma  è  dall’interno:  personale  infedele, 
persone  che  cambiano  azienda  e  si  portano  via  informazioni, 
che se le vendono. 

Sono  casi  estremamente  difficili  da  evitare  o  scoprire. 
Io  posso  avere  tecnologia,  posso  avere  procedure,  posso 
avere tanto, ma, se qualcuno mi vuole fare un attacco, i suoi mezzi
possono essere migliori dei miei, può avere maggiore capacità, 
può essere semplice effettuare un attacco. 

Poi  c’è  il  problema  di  poter  adottare  misure  adeguate 
per  tutti  gli  attacchi  potenziali,  che  è  impossibile  anche  solo 
per motivi di costo. 

È  chiaro  che  le  statistiche  anche  sul  tempo  in  cui  certi 
data breach vengono scoperti, che è un numero di giorni incredi-
bile (oltre duecento il dato che avevo), è estremamente preoccu-
pante, però non ci può sorprendere. 

Ci sono casi che oggettivamente, anche dal punto di vista
della capacità dell’attaccante, magari dall’interno, di fare azioni
malevole è oggettivamente difficile da intercettare. 

Ci può essere solo una parola, ci può essere un caso, quello

74

S p a z i o   c i b e r n e t i c o   b e n e   c o m u n e .   P r o t e z i o n e   d e i   d a t i ,   s i c u r e z z a   n a z i o n a l e

di  Unicredit,  dei  grandi  data  breach  che  è  preoccupante,  per 
fortuna su pochissimi set di dati, ma il caso che io faccio sempre
del  non  data  breach,  ma  che  poteva  essere  molto  importante, 
è quello di Sergio Marchionne. Della malattia che poi lo ha por-
tato alla morte si è saputo pochissimi giorni prima, ma quando
hanno dichiarato che lui si curava da un anno a Ginevra, qualcuno 
là  lo  sapeva,  e  la  capacità  di  tenere  segreta  una  notizia,  una, 
solo quella, dell’amministratore delegato di una delle più impor-
tanti aziende italiane, e anche nel mondo, malattia mortale che
ha portato a un crollo del titolo dell’11 per cento il giorno della
morte, rende chiaro il valore di quell’informazione. 

Quindi il problema non è solo nei tre, trenta o trecento
milioni  di  interessati  coinvolti,  ci  sono  anche  casistiche  che 
possono essere molto più piccole, molto più puntuali ma con 
degli impatti molto più violenti.

G a b r i e l e   F a g g i o l i

75

Antonello Soro, Presidente
Augusta Iannini, Vice Presidente
Giovanna Bianchi Clerici, Componente
Licia Califano, Componente

Giuseppe Busia, Segretario generale

Redazione
Garante per la protezione dei dati personali

Piazza Venezia, 11
00187 Roma
tel. 06 69677.1
www.garanteprivacy.it
e-mail: protocollo@gpdp.it

Piazza Venezia, 11
00187 Roma
www.garanteprivacy.it

A cura del
Servizio relazioni esterne e media 

Stampa:
Tiburtini s.r.l.

