POJMY „ZÁKLADNÉ PRÁVA A SLOBODY“ VERZUS „PRÁVA A SLOBODY“
– A AKO ICH IDENTIFIKOVAŤ
K otázke č. 1 uvádzame:
V recitáli 4 Nariadenia je uvedené „Spracúvanie osobných údajov by malo byť určené na to,
aby slúžilo ľudstvu. Právo na ochranu osobných údajov nie je absolútne právo; musí sa posudzovať
vo vzťahu k jeho funkcii v spoločnosti a musí byť vyvážené s ostatnými základnými právami, a to v
súlade so zásadou proporcionality. Toto nariadenie rešpektuje všetky základné práva a dodržiava
slobody a zásady uznané v Charte, ako sú zakotvené v zmluvách, najmä rešpektovanie súkromného a
rodinného života, obydlia a komunikácie, ochrana osobných údajov, sloboda myslenia, svedomia a
náboženského vyznania, sloboda prejavu a právo na informácie, sloboda podnikania, právo na účinný
prostriedok nápravy a na spravodlivý proces, a kultúrna, náboženská a jazyková rozmanitosť.” Na
základe uvedeného Nariadenia odkazuje na všetky základné práva a slobody uvedené v Charte
základných práv EÚ.
K otázke č. 2 uvádzame:
Zmienka na „práva a slobody“ v konkrétnych ustanoveniach, napr. v čl. 24 (1) Nariadenia
a 25 (1) Nariadenia, ide nad rámec ochrany základných práv a odkazuje taktiež na iné práva
a slobody. Toto je dôležité vo vzťahu k prístupu založenému na riziku, ktorý je uvedený v recitáli
75 Nariadenia.
K otázke č. 3 uvádzame:
Na základe vyššie uvedeného, súlad s ustanoveniami Nariadenia vyžaduje posúdenie rizík
nie len vo vzťahu k základným právam, ale taktiež vo vzťahu k všetkým relevantným právam
a slobodám fyzickej osoby.
Prosím vezmite na vedomie, že k otázkam týkajúcich sa výkladu alebo aplikácie ustanovení
Nariadenia podáva konečný výklad národný súd alebo Súdny dvor EÚ a nie Európska komisia.

1