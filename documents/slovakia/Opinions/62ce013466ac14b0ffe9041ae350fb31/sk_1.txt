ÚRAD NA OCHRANU OSOBNÝCH ÚDAJOV SLOVENSKEJ REPUBLIKY 

_________________________________________________________________________________________________________________ 

Hraničná 12, 820 07 Bratislava 27 

 

 

č.: 00233/2023-Op-1 

Metodické usmernenie č. 1/2023 

Monitorovanie kamerovými zariadeniami fyzických osôb na rodinnom dome 
 
Podľa  článku  57  ods.  1  písm.  b)  Nariadenia,1  Úrad  na  ochranu  osobných  údajov 

Slovenskej republiky (ďalej len „úrad“) vydáva toto metodické usmernenie.  
 

ÚVOD 
 
Inštalovanie  a používanie  kamerových  zariadení  fyzickými  osobami  na  rodinných 
domoch  je  fenomén,  ktorému  sa  úrad  venuje  pravidelne  už  dlhé  roky,  nielen  vo  svojej 
kontrolnej činnosti, ale aj poradenskej činnosti. Napriek tomu fyzické osoby často nevedia, aké 
povinnosti im inštalácia kamerových zariadení prináša.  

Obraz (príp. aj zvuk alebo iný údaj) osoby zaznamenaný prostredníctvom kamerového 
zariadenia predstavuje osobný údaj. Avšak v prípade fyzickej osoby, ktorá používa kamerové 
zariadenie  sa  nemusí  nevyhnutne  uplatniť  Nariadenie.  Nižšie  v texte  vysvetľujeme,  kedy 
k takejto situácii môže dôjsť.  

Toto  metodické  usmernenie  je  potrebné čítať  spolu  s Usmerneniami  EDPB  3/2019 
k spracúvaniu osobných údajov prostredníctvom kamerových zariadení2, v ktorých sa dozviete 
viac k vybraným zásadám spracúvania, informačnej povinnosti, právam dotknutých osôb, ktoré 
toto metodické usmernenie detailnejšie nerozoberá.  

Toto usmernenie sa nevzťahuje na monitorovanie kamerovými zariadeniami v bytových 

domoch.  
 

1.  PÔSOBNOSŤ NARIADENIA  

 

Článok  2  ods.  2  písm.  c)  Nariadenia  upravuje,  že  Nariadenie  sa  nevzťahuje 
na spracúvanie  osobných  údajov  fyzickou  osobou  v  rámci  výlučne  osobnej  alebo  domácej 
činnosti, ďalej ako „domáca výnimka“.  

Je dôležité upozorniť na to, že domáca výnimka sa vzťahuje len na fyzické osoby, preto 
ju  nie  je  možné  uplatniť  pri  spracúvaní,  ktoré  by  mohlo  mať  obdobný  charakter,  ak  by  ho 
vykonávali  právnické  osoby  alebo  fyzické  osoby  –  podnikatelia.  Taktiež  sa  nevzťahuje 
na profesijnú alebo komerčnú činnosť.3 

                                                 
1  Nariadenie  Európskeho  parlamentu  a Rady  (EÚ)  2016/679  z 27.  apríla  2016  o ochrane  fyzických  osôb  pri 
spracúvaní  osobných  údajov  a o voľnom  pohybe  takýchto  údajov,  ktorým  sa  zrušuje  smernica  95/46/ES 
(všeobecné nariadenie o ochrane údajov) 
2 Usmernenia EDPB 3/2019 k spracúvaniu osobných údajov prostredníctvom kamerových zariadení, verzia 2.0, 
prijaté 29. januára 2020  
3 Odôvodnenie 18 Nariadenia 

Domácu  výnimku  je  potrebné  vykladať  reštriktívne,  to  znamená,  že  je  potrebné  dať 
dôraz  na  slovo  „výlučne“  –  na  spracúvanie  osobných  údajov  sa  táto  výnimka  vzťahuje  len 
vtedy,  keď  sa  uskutočňuje  vo  výlučne  osobnej  alebo  domácej  sfére  osoby,  ktorá  toto 
spracúvanie vykonáva.  

 
Oblasti monitorovania kamerovými zariadeniami a pôsobnosť Nariadenia: 

A.  súkromný ohraničený pozemok 

Ide napr. o interiér/rodinný dom, exteriér/záhrada – môže sa uplatniť domáca výnimka, 

ale len v prípade, ak sa nemonitoruje aj niektorá z oblasti uvedená v písmene B. až D. 

Upozorňujeme,  že  v prípade  ak  fyzická  osoba  monitoruje  len  svoj  vlastný  majetok 
a kamerový záznam poskytne napr. polícii alebo zverejní na internete, na toto nové spracúvanie 
sa  už  uplatní  Nariadenie.  Je  preto  v prvom  rade  potrebné  disponovať  vhodným  právnym 
základom podľa čl. 6 ods. 1 Nariadenia.  
 

B.  oblasti tretích osôb  

Ide  napr.  o  susedný  pozemok  alebo  vstup  do  protiľahlého  domu  –  ak  kamerové 

zariadenie monitoruje hoci len čiastočne takúto oblasť, uplatňuje sa Nariadenie.  

 

C.  verejné priestranstvo  

Ide napr. o ulice, cesty – ak kamerové zariadenie monitoruje hoci len čiastočne verejné 

priestranstvo, uplatňuje sa Nariadenie.  
 

D.  spoločné časti nehnuteľnosti určenej na bývanie 

Ide napr. o spoločnú chodbu alebo spoločný vstup – ak kamerové zariadenie monitoruje 

hoci len čiastočne takúto časť, uplatňuje sa Nariadenie. 
 

V prípadoch  B.  až  D.  musí  fyzická  osoba  zmeniť  rozsah  monitorovaného  priestoru. 
Monitorovanie v prípade B. nie je v súlade s Nariadením. Monitorovanie uvedené v bodoch C. 
a D. so sebou prináša zásah do súkromného života a spracúvanie osobných údajov o fyzických 
osobách, preto takéto monitorovanie je možné iba vo výnimočných prípadoch: v nevyhnutnom 
rozsahu, na bezprostredné okolie priestorov, ak je hrozba, pre ktorú sa zavádza monitorovanie 
reálna  a  nie  iba  hypotetická.  Zásada  minimalizácie  údajov  tu  má  nezastupiteľnú  úlohu. 
Minimalizáciou údajov sa zabezpečuje zásada nevyhnutnosti a zavádza ju do praxe. Fyzická 
osoba musí zmeniť uhol/smerovanie kamery, začierniť dotknutú časť, rozmazať dotknutú časť, 
prípadne použiť iný vhodný spôsob na zaistenie minimalizácie údajov. 

 

2.  ÚČEL A ZÁKONNOSŤ SPRACÚVANIA PRE SITUÁCIE C. A D.  

 
Na to, aby bolo možné zaviesť monitorovanie v prípadoch C. a D., musí byť určený účel 
spracúvania,  ktorým  môže  byť  oprávnený  záujem  spočívajúci  v  ochrane  majetku,  zdravia 
a života prevádzkovateľa kamerového systému a jeho rodiny.    

 
Pre  tento  účel  je  vhodným  právnym  základom  článok  6  ods.  1  písm.  f)  Nariadenia  – 
oprávnený záujem. Ak sa prevádzkovateľ chce spoliehať na tento právny základ je potrebné, 

2 

aby  vykonal  tzv.  test  proporcionality  alebo  porovnávací  test.  Tento  test  má  tri  kumulatívne 
podmienky: 

1.  sledovanie oprávneného záujmu prevádzkovateľom alebo tretími osobami 
2.  nevyhnutnosť spracúvania na naplnenie sledovaného oprávneného záujmu 
3.  základné  práva  a slobody  dotknutej  osoby  neprevažujú  nad  sledovaným 

oprávneným záujmom.   

Bez  vykonania  tohto  testu  nie  je  možné,  aby  fyzická  osoba  spracúvala  osobné  údaje  a teda 
spustila  kamerové  zariadenie.  Vykonanie  tohto  testu  je  prevádzkovateľ  povinný  preukázať 
úradu v rámci kontroly alebo konania o ochrane osobných údajov4.  
 

Konkrétne musí fyzická osoba zodpovedať tieto otázky5: 

1.  pokiaľ ide o podmienku týkajúcu sa sledovania oprávneného záujmu 

-  Aký účel sleduje fyzická osoba monitorovaním? 
- 

Je  sledovaný  záujem  daný  a aktuálny  v deň  spracúvania  údajov  alebo  má 
hypotetickú povahu? 
 

2.  pokiaľ ide o podmienku týkajúcu sa nevyhnutnosti spracúvania údajov 

Je spracúvanie nevyhnutné na dosiahnutie účelu? 

- 
-  Existuje  iný  prostriedok,  ktorý  je  rovnako  účinný  na  dosiahnutie  účelu 

- 

- 

a zasahuje menej do základných práv a slobôd dotknutých osôb? 
Je  spracúvanie  v súlade  so  zásadou  minimalizácie  údajov?  Naozaj  sa 
spracúvajú len údaje, ktoré sú nevyhnuté na dosiahnutie účelu?  
Je nevyhnutné nepretržité monitorovanie?  
 

3.  pokiaľ ide o podmienku zváženia protichodných práv a záujmov 

-  Aká  je  povaha  dotknutých  osobných  údajov?  Spracúva  sa  aj  osobitná 

kategória osobných údajov/citlivé údaje6? 

-  Aká je povaha a konkrétne spôsoby spracúvania údajov? 
-  Koľko osôb má prístup k spracúvaným údajom?  
-  Aké sú podmienky na prístup k spracúvaným údajom? 
-  Aké  sú  primerané  očakávania  dotknutej  osoby  vo  vzťahu  k predmetnému 
monitorovaniu?  Môže  dotknutá  osoba  v  danom  čase  a  kontexte  získavania 
osobných údajov primerane očakávať, že sa spracúvanie na tento účel môže 
uskutočniť? 

-  Aký  je  výsledok  vyváženia  vyššie  uvedených  okolností  s dôležitosťou 

oprávneného záujmu prevádzkovateľa, ktorý sleduje?  

 

3.  PREVÁDZKOVATEĽ  

 
Úrad posudzuje to, kto je prevádzkovateľom, teda osobou zodpovednou za spracúvanie, 
podľa  definície  prevádzkovateľa  uvedenej  v článku  4  bode  7  Nariadenia7  –  kto  určí  účely 

                                                 
4  Piata  časť,  tretia  a štvrtá  hlava  zákona  č.  18/2018  Z.  z.  o  ochrane  osobných  údajov  a  o  zmene  a  doplnení 
niektorých zákonov 
5 Uvedené otázky vychádzajú z rozhodnutia SD EÚ z 11. decembra 2019 vo veci C-708/18.  
6  Ide  konkrétne  o spracúvanie  osobných  údajov,  ktoré  odhaľujú  rasový  alebo  etnický  pôvod,  politické  názory, 
náboženské alebo filozofické presvedčenie alebo členstvo v odborových organizáciách, a spracúvanie genetických 
údajov,  biometrických  údajov  na  individuálnu  identifikáciu  fyzickej  osoby,  údajov  týkajúcich  sa  zdravia  alebo 
údajov týkajúcich sa sexuálneho života alebo sexuálnej orientácie fyzickej osoby. 
7 „prevádzkovateľ“ je fyzická alebo právnická osoba, orgán verejnej moci, agentúra alebo iný subjekt, ktorý sám 
alebo spoločne s inými určí účely a prostriedky spracúvania osobných údajov; v prípade, že sa účely a prostriedky 

3 

a prostriedky  spracúvania.  Môže  ísť  o jednu  fyzickú  osobu  alebo  o viacero  fyzických  osôb. 
V druhom prípade by sme mohli hovoriť aj o spoločných prevádzkovateľoch.8  

V kontexte  tohto  metodického  usmernenia  nemusí  ísť  vždy  o vlastníka  domu, 

prevádzkovateľom môže byť aj nájomca, prípadne iná osoba.   
 

ZÁVER   
 
Fyzickým  osobám,  ktoré  by  chceli  zaviesť  kamerové  zariadenie  na  svojom  pozemku 
odporúčame, aby používali svoje zariadenia takým spôsobom, že budú zachytávať zábery len 
v rámci  ohraničeného  pozemku,  aby  sa  tak  vyhli  sťažnostiam  dotknutých  osôb  a prípadnej 
kontrole alebo konaniu zo strany úradu.  

Ak však kamerové zariadenie spadá do pôsobnosti Nariadenia, neoddeliteľnou súčasťou 
na  posúdenie  zákonnosti  je  test  proporcionality  a  samozrejme  splnenie  všetkých  ďalších 
povinností, ktoré vyžaduje Nariadenie (dodržanie zásad minimalizácie údajov a minimalizácie 
uchovávania,  plnenie  informačnej  povinnosti  voči  dotknutým  osobám,  vedenie  záznamov 
o spracovateľských činnostiach a pod.). Bez neho nie je možné považovať takéto spracúvanie 
za zákonné a bude ho potrebné zastaviť a kamerové záznamy vymazať.  

Zo skúseností úradu sa dotknutá osoba pri kamerových zariadeniach obracia na úrad, 
aby vyriešil zlé susedské vzťahy. Pred podaním návrhu na začatie konania o ochrane osobných 
údajov,  odporúčame  dotknutej  osobe,  aby  sa  obrátila  na  obec,  políciu,  súd,  prípadne 
na mediátora, ktorý môže pomôcť riešiť vzniknutú situáciu komplexnejšie.  
 
 
 
 

V Bratislave, dňa 24. mája 2023 
 

 
 
 
 
 

 

 
 
 
 
 

 Anna Vitteková v.r. 

podpredsedníčka úradu 

 
 

                                                 
tohto spracúvania stanovujú v práve Únie alebo v práve členského štátu, možno prevádzkovateľa alebo konkrétne 
kritériá na jeho určenie určiť v práve Únie alebo v práve členského štátu; 
8 Pri spoločných prevádzkovateľoch je potrebné uzavrieť vzájomnú dohodu podľa čl. 26 Nariadenia.  

4