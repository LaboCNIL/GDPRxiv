ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235        ETTEKIRJUTUS-HOIATUS isikuandmete kaitse asjas nr 2.1.-6/21/14   Ettekirjutuse tegija  Andmekaitse Inspektsiooni jurist Raiko Kaur  Ettekirjutuse tegemise aeg ja koht  14.05.2021, Tallinn  Ettekirjutuse adressaadid                               Unpredictable Computing OÜ (14224743) Kadaka tee 72a, Tallinn 12615 unpredictable@internet.ru info@vindazo.de     Adressaatide vastutavad isikud   juhatuse liige   RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e, teeb Andmekaitse Inspektsioon Unpredictable Computing OÜ-le täitmiseks kohustusliku ettekirjutuse:  Vastata Andmekaitse Inspektsiooni 22.04.2021 nr 2.1.-1/20/3013 saadetud järelepärimisele: 1. Millises riigis asub Unpredictable Computing OÜ juhatus? Esitada juhatuse asukoha täpne aadress. 2. Kas isikuandmete töötlemisega seotud otsuseid võetakse vastu punktis 1 nimetatud riigis?  2.1.Kui ei, siis millises riigis ja mille alusel isikuandmete töötlemisega seotud otsuseid vastu võetakse (esitada konkreetsed tõendid). 3. Kui Unpredictable Computing OÜ tegevuskoht või tegevuskohad (juhatuse asukoht, isikuandmete töötlemisega seotud otsuste vastuvõtmine) on väljaspool Euroopa Liitu, siis esitada inspektsioonile IKÜM artikkel 27 alusel Euroopa Liidus määratud esindaja andmed (nimi, kontaktandmed).  Määrame ettekirjutuste täitmise tähtajaks 28.05.2021.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.   Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Sunniraha 5000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsioon (inspektsioon) sai Saksamaa andmekaitseasutuselt piiriülese menetlussüsteemi vahendusel isiku kaebuse, mis puudutab xxx isikuandmete avalikustamist võrgulehel www.vindazo.de.  Lähtuvalt eeltoodust alustas inspektsioon isikuandmete kaitse seaduse (IKS) § 56 lg 3 punkti 8 alusel järelevalvemenetluse. Kuna tegemist on piiriülese järelevalvemenetlusega, siis on inspektsioonil vajalik välja selgitada, milline Euroopa Liidu liikmesriigi andmekaitseasutustest on menetluse läbiviimisel juhtivaks asutuseks. Seetõttu on oluline välja selgitada ettevõtte peamine tegevuskoht (vt isikuandmete kaitse ülmdääruse (IKÜM) artikkel 4 punkt 16). Ehk inspektsioonil on vajalik teada, kus on juhatuse asukoht liidus või olukorras, kus isikuandmete töötlemise eesmärke ja vahendeid käsitlevaid otsuseid võetakse vastu liidus asuvas muus tegevuskohas, siis nimetatud tegevuskoht. Eeltoodu välja selgitamiseks saatis inspektsioon järelevalvemenetluse käigus Unpredictable Computing OÜ-le 22.04.2021 asjas number 2.1.-1/20/3013 järelepärimise, mille vastamise tähtaeg oli 04.05.2021. Järelepärimises soovisime teada järgmist:  1. Millises riigis asub Unpredictable Computing OÜ juhatus? Esitada juhatuse asukoha täpne aadress. 2. Kas isikuandmete töötlemisega seotud otsuseid võetakse vastu punktis 1 nimetatud riigis? 2.1. Kui ei, siis millises riigis ja mille alusel isikuandmete töötlemisega seotud otsuseid vastu võetakse (esitada konkreetsed tõendid). 3. Kui Unpredictable Computing OÜ tegevuskoht või tegevuskohad (juhatuse asukoht, isikuandmete töötlemisega seotud otsuste vastuvõtmine) on väljaspool Euroopa Liitu, siis esitada inspektsioonile IKÜM artikkel 27 alusel Euroopa Liidus määratud esindaja andmed (nimi, kontaktandmed).  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  Järelepärimise raames juhtis inspektsioon ka tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata. Inspektsioon saatis järelepärimise äriregistris toodud e-posti aadressile info@unpredictablecomputing.com ning võrgulehelt www.vindazo.de leitavale e-posti aadressile info@vindazo.de.  E-posti teel saadetud järelepärimise osas märgime, et vastavalt haldusmenetluse seaduse § 27 lg 2 punktile 3 loetakse elektrooniliselt kättesaadavaks tehtud või edastatud dokument kättetoimetatuks, kui dokument või teade on edastatud äriühingu äriregistrisse kantud elektronposti aadressile.  Käesolevaks ajaks ei ole Unpredictable Computing OÜ inspektsiooni järelepärimisele vastanud ega võtnud ka ühendust järelepärimisele vastamise tähtaja pikendamise osas.   Inspektsioon on andnud Unpredictable Computing OÜ-le vastamiseks mõistliku aja, sh on võimalik ka järelepärimise adressaadil inspektsioonile tähtaegselt kirjutada ja põhjendada, kui järelepärimisele vastamise tähtaeg on liiga lühike ning põhjaliku vastuse esitamine nõuaks pikemat vastamise aega.  Sellega on inspektsioon täitnud haldusmenetluse seaduse § 40 lõikest 1 tuleneva kohustuse anda menetlusosalisele enne haldusakti andmist võimaluse esitada asja kohta oma arvamus ja vastuväited.  ANDMEKAITSE INSPEKTSIOONI PÕHJENDUSED:  Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid Unpredictable Computing OÜ ei ole inspektsiooni 22.04.2021 saadetud järelepärimisele vastanud, leiab inspektsioon, et kohustusliku ettekirjutuse tegemine antud asjas on vajalik järelevalveasja oluliste asjaolude väljaselgitamiseks ning haldusmenetluse efektiivselt, sh võimalikult kiirelt, läbi viimiseks.  Kui ettevõttel on probleeme määratud tähtajaks inspektsioonile vastamisega, on ettevõttel võimalik järelevalveasutusele selgitada, millised objektiivsed asjaolud olid takistuseks. Lihtsalt vastatama jätmine aga ei ole aktsepteeritav.    /allkirjastatud digitaalselt/  Raiko Kaur jurist peadirektori volitusel