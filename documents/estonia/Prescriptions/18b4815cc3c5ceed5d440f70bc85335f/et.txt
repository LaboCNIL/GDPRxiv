ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/21/13   Ettekirjutuse tegija  Andmekaitse Inspektsiooni jurist Raiko Kaur  Ettekirjutuse tegemise aeg ja koht  07.05.2021, Tallinn  Ettekirjutuse adressaadid                               Mindcapital OÜ (14933474) garpel@protonmail.com Lõõtsa 5 – 11, Tallinn 11415    Adressaatide vastutavad isikud   juhatuse liige   1. RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e, teeb Andmekaitse Inspektsioon Mindcapital OÜ-le täitmiseks kohustusliku ettekirjutuse:  Vastata Mindcapital OÜ-l Andmekaitse Inspektsiooni 15.04.2021 nr 2.1.-1/21/394 saadetud järelepärimisele.  Määrame ettekirjutuste täitmise tähtajaks 21.05.2021.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel:  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  Sunniraha 5000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsioon (inspektsioon) sai inimese pöördumise, mille kohaselt on isik võtnud Mindcapital OÜ-ga võrgulehe https://mind.capital/en/#contactar asuva kontaktivormi kaudu ühendust ning on seejuures soovinud teavet enda kohta käivate isikuandmete töötlemise kohta. Teabe küsimisel on viidatud ka IKÜM artiklile 13, milles on sätestatud kohustuslik teave, mis tuleb inimesele anda.  Lähtuvalt eeltoodust alustas inspektsioon isikuandmete kaitse seaduse § 56 lg 3 punkti 8 alusel järelevalvemenetluse. Järelevalvemenetluse käigus kontrollisime äriregistri äritoimiku dokumente ning tuvastasime, et Mindcapital OÜ ainsa juhatuse liikme elukoht on Hispaanias. Seetõttu ei ole inspektsioon ka veendunud, et Mindcapital OÜ juhatus asub Eestis. Küll aga selleks, et oleks võimalik välja selgitada, milline Euroopa Liidu liikmesriigi andmekaitseasutustest on menetluse läbiviimisel juhtivaks asutuseks, on oluline välja selgitada ettevõtte peamine tegevuskoht (vt isikuandmete kaitse ülmdääruse (IKÜM) artikkel 4 punkt 16). Ehk oluline on välja selgitada juhatuse asukoht liidus või olukorras, kus isikuandmete töötlemise eesmärke ja vahendeid käsitlevaid otsuseid võetakse vastu liidus asuvas muus tegevuskohas, siis nimetatud tegevuskoht. Eeltoodu välja selgitamiseks saatis inspektsioon järelevalvemenetluse käigus Mindcapital OÜ-le 15.04.2021 asjas number 2.1.-1/21/394 järelepärimise, mille vastamise tähtaeg oli 27.04.2021. Järelepärimises soovisime järgmist:  1. Millises riigis asub Mindcapital OÜ juhatus? Esitada juhatuse asukoha täpne aadress. 2. Kas isikuandmete töötlemise eesmärke ja vahendeid käsitlevaid otsuseid võetakse vastu punktis 1 nimetatud riigis?  2.1.Kui ei, siis millises riigis ja mille alusel (esitada konkreetsed tõendid) isikuandmete töötlemisega seotud otsuseid vastu võetakse. Järelepärimise raames juhtis inspektsioon ka tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata. Inspektsioon saatis järelepärimise äriregistris toodud e-posti aadressile garpel@protonmail.com. E-posti teel saadetud järelepärimise osas märgime, et vastavalt haldusmenetluse seaduse § 27 lg 2 punktile 3 loetakse elektrooniliselt kättesaadavaks tehtud või edastatud dokument kättetoimetatuks, kui dokument või teade on edastatud äriühingu äriregistrisse kantud elektronposti aadressile.  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235   Käesolevaks ajaks ei ole Mindcapital OÜ esindaja inspektsiooni järelepärimisele vastanud ega võtnud ka ühendust järelepärimisele vastamise tähtaja pikendamise osas.  Inspektsioon on andnud Mindcapital OÜ-le vastamiseks mõistliku aja, sh on võimalik ka järelepärimise adressaadil inspektsioonile tähtaegselt kirjutada ja põhjendada, kui järelepärimisele vastamise tähtaeg on liiga lühike ning vastuse esitamine nõuaks pikemat vastamise aega.  Sellega on inspektsioon täitnud haldusmenetluse seaduse § 40 lõikest 1 tuleneva kohustuse anda menetlusosalisele enne haldusakti andmist võimaluse esitada asja kohta oma arvamus ja vastuväited.  ANDMEKAITSE INSPEKTSIOONI PÕHJENDUSED:  Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid Mindcapital OÜ ei ole inspektsiooni 15.04.2021 saadetud järelepärimisele vastanud, leiab inspektsioon, et kohustusliku ettekirjutuse tegemine antud asjas on vajalik järelevalveasja oluliste asjaolude väljaselgitamiseks ning haldusmenetluse efektiivselt, sh võimalikult kiirelt, läbi viimiseks.  Kui ettevõttel on probleeme määratud tähtajaks inspektsioonile vastamisega, on ettevõttel võimalik järelevalveasutusele selgitada, millised objektiivsed asjaolud olid takistuseks. Lihtsalt vastatama jätmine aga ei ole aktsepteeritav.    /allkirjastatud digitaalselt/  Raiko Kaur jurist peadirektori volitusel