Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235   ETTEKIRJUTUS-HOIATUS isikuandmete kaitse asjas nr. 2.1.-4/20/2772    Ettekirjutuse tegija  Andmekaitse Inspektsiooni jurist Mehis Lõhmus Ettekirjutuse tegemise aeg ja koht   Tallinn  Ettekirjutuse adressaat – isikuandmete töötleja  aadress: Tallinna tn 10a Kuressaare, Saaremaa vald 93819   e-posti aadress: marko@imperal.ee  Isikuandmete töötleja  vastutav ametiisik  Juhatuse liige    RESOLUTSIOON: Isikuandmete kaitse seaduse (IKS) § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e, teeb Andmekaitse Inspektsioon Imperal Varad OÜ-le täitmiseks kohustusliku ettekirjutuse:   1. esitada Andmekaitse Inspektsioonile portaali kuuluta24.ee kõik kasutajanimed koos e-posti aadressidega ja kasutajakonto loomise kuupäevadega (andmed). Andmed palume saata krüpteeritult ja krüpteering teha Andmekaitse Inspektsiooni või käesoleva ettekirjutuse tegija nimele.  Määran ettekirjutuse täitmise tähtajaks 21.06.2021. a.  Ettekirjutuse täitmisest teatage hiljemalt selleks tähtajaks Andmekaitse Inspektsioonile.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel:  2 (4) sunniraha 3000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.  FAKTILISED ASJAOLUD: Andmekaitse Inspektsioon alustas isikuandmete kaitse seaduse (IKSˡ) § 56 lg 3 punkti 8 alusel Imperal Varad OÜ suhtes omaalgatusliku järelevalvemenetluse seoses andmelekkega veebilehel kuuluta24.ee selleks, et välja selgitada viidatud rikkumisega seotud asjaolud.   Andmekaitse Inspektsioon teostas neli järelepärimist, mille vastustest tulenes vajadus anda vastustavale töötlejale korraldus, et viimane annaks Andmekaitse Inspektsioonile täiendavat teavet kuuluta24.ee portaali kasutajate andmete kohta.   Andmekaitse Inspektsioon tegi 20. jaanuaril 2021 ettepaneku, milles palus Imperal Varad OÜ-l ühes andmekaitsetingimuste korda tegemisega väljastada portaali kuuluta24.ee kõik kasutajanimed koos e-posti aadressidega.  Kuivõrd Imperal Varad OÜ keeldus andmeid väljastamast, tegi Andmekaitse Inspektsioon 08.02.2021 korduva ettepaneku.   Imperal Varad OÜ soovis täiendavaid selgitusi ettepaneku täitmise osas. Selgitasime, et Andmekaitse Inspektsioonil on õigus  nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist. Isikuandmete kaitse üldmääruse artikli 55 lõikest 1 tulenevalt on järelevalveasutus liikmesriigi territooriumil pädev täitma ülesandeid ja kasutama volitusi, mis on talle kooskõlas isikuandmete kaitse üldmäärusega antud. Isikuandmete kaitse üldmääruse artikkel 58 lõige 1 määratleb järelevalveasutuse uurimisvolitused ja mille punkt e ütleb, et järelevalveasutusel on õigus saada vastutavalt töötlejalt ja volitatud töötlejalt juurdepääs kõikidele isikuandmetele ja kogu teabele, mis on vajalik tema ülesannete täitmiseks. Lisaks sellele sätestab täiendavad õigused isikuandmete kaitse seaduse § 56 jj.  10. märtsil kirjutas Imperal Varad OÜ, et andmeid ei ole võimalik väljastada, kuivõrd enam Zone teenuseid ei kasutada.   Andmekaitse Inspektsioon küsis portaali kuuluta24.ee kõiki kasutajanimesid koos e-posti aadressidega üldiselt, mitte aastast 2019. Seega on Imperal Varad OÜ väide andmete  3 (4) väljastamise võimatuse osas asjakohatu ja andmeid on võimalik väljastada. Vastutaval töötlejal peab olema ligipääs portaali kuuluta24.ee kõikide klientide kasutajanimedele ja e-posti aadressidele.  ISIKUANDMETE TÖÖTLEJA SELETUS: 20. jaanuaril 2021 tehtud ettepanekule vastas Imperal Varad OÜ andmete väljastamise osas järgmiselt: „Kahjuks ei ole võimalik selliseid andmeid kolmandatele osapooltele jagada.“  8. veebruaril 2021 tehtud korduvale ettepanekule vastas Imperal Varad OÜ andmete väljastamise osas järgmiselt: „Konkreetne ettepanek jääb arusaamatuks. Palume selgitada, mis on sellise ettepaneku alus? Mida on soovitud andmetega soov teha, kuidas kasutada, mida saavutada?“  Andmekaitse Inspektsioon esitas 5. märtsil 2021 täiendavad selgitused, mille peale esitas Imperal Varad OÜ järgmise seisukoha: „Täname kirja eest. Suheldes IT-inimesega korduvalt sellel teemal, jõudisme järeledusele soovitule. Kahjuks puudub juurdepääs soovitud logidele. 2019a. asus süsteem Zones. Kuna hetkel ei tarbi Zone serveri teenuseid, siis ei ole võimalik soovitud teabele juurde pääsed ja seda edastada.“  ANDMEKAITSE INSPEKTSIOONI PÕHJENDUSED:  Asjakohased normid: Isikuandmete kaitse seaduse § 58 lõige 1 kohaselt võib Andmekaitse Inspektsioon riikliku järelevalve teostamiseks rakendada Euroopa Parlamendi ja nõukogu määruse (EL) 2016/679 (isikuandmete kaitse üldmäärus ehk IKÜM) artikliks 58 sätestatud meetmeid.  Isikuandmete kaitse üldmääruse artikkel 58 lõike 1 punkti a kohaselt on järelevalveasutusel õigus anda korraldus, et vastutav töötleja annaks teavet, mis on vajalik järelevalveasutuse ülesannete täitmiseks.  Sama artikli lõike 1 punkti e kohaselt on järelevalveasutusel õigus saada vastutavalt töötlejalt juurdepääs kõikidele isikuandmetele ja kogu teabele, mis on vajalik järelevalvemenetluse läbi viimiseks.  Andmete küsimise selgitus: Andmekaitse Inspektsioon, olles tutvunud Imperal Varad OÜ esitatud vastustega, leiab, et portaali kuuluta24.ee kasutajate andmete küsimine on vältimatult vajalik menetluse läbiviimiseks.  Soovitud andmetega soovib Andmekaitse Inspektsioon kõrvaldada kahtlused selles osas, et andmed ei lekkinud Imperal Varad OÜ käest. Küsitud andmete analüüs võimaldab kinnitada Imperal Varad OÜ juhatuse liikme antud ütlusi osas, kus väideti, et ,,Võib-olla alustaks sellest, et kogu kuulutuseportaal koos andmebaasidega on ostetud üle 10a. tagasi. Tõenäoliselt on veel peale IMPERAL VARAD OÜ-le neid, kellel võib olla andmebaas.’’  Vastavalt isikuandmete kaitse seaduse § 58 lõikele 1 ning isikuandmete kaitse üldmääruse  4 (4) artikkel 58 lõike 1 punktile a ning arvestades sama lõike punktiga e, on inspektsioonil pädeva järelevalveasutusena õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Käesolevaks hetkeks ei ole Imperal Varad OÜ ettepanekutega küsitud andmeid väljastanud. Viimases vastuses on muuhulgas viidatud väljastamise võimatusele, kuivõrd enam ei kasutada Zone teenuseid. Selgitame, et portaali kuuluta24.ee kõikide klientide kasutajanimed ja e-posti aadressid on küsitud välja viimases seisus, mitte aastast 2019.  Võttes arvesse faktilisi asjaolusid ja asjaolu, et järelevalveasutusel on õigus saada vastutavalt töötlejalt juurdepääs kõikidele isikuandmetele ja kogu teabele ning vastutav töötleja ei ole ettepanekut täitnud, leiab inspektsioon, et kohustusliku ettekirjutuse tegemine antud asjas on vajalik järelevalveasja oluliste asjaolude väljaselgitamiseks ning haldusmenetluse efektiivseks läbi viimiseks.   /allkirjastatud digitaalselt/  Mehis Lõhmus jurist peadirektori volitusel