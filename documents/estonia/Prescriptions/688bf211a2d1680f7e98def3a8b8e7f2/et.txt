ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/20/29   Ettekirjutuse tegija  Andmekaitse Inspektsiooni vaneminspektor Raiko Kaur  Ettekirjutuse tegemise aeg ja koht  08.09.2020, Tallinn  Ettekirjutuse adressaat                               BB Trade Estonia OÜ (14814864) contact@thompsonstein.com gdpr@bitbay.net  Kontaktisik: Thompson&Stein OÜ (12979503) contact@thompsonstein.com      Adressaadi vastutav isik   Juhatuse liige   RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e teeme täitmiseks kohustusliku ettekirjutuse:  vastata BB Trade Estonia OÜ-l Andmekaitse Inspektsiooni 10.08.2020 nr 2.1.-1/20/724 saadetud täiendavale järelepärimisele.   Määrame ettekirjutuse täitmise tähtajaks 22.09.2020.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.   Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Sunniraha 2000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Piiriülese menetlussüsteemi IMI vahendusel esitatud kaebusest tuleneb, et kaebuse esitajal jääb arusaamatuks võrgulehe bitbay.net kaudu toimuv andmetöötlus, sh mis õiguslikul alusel ja eesmärgil on vajalik töödelda (sh koguda ja säilitada) isikut tõendavate dokumentide koopiaid. Võrgulehel bitbay.net oleva info kohaselt otsustab BB Trade Estonia OÜ selle üle, kuidas isikuandmeid töödeldakse. Seoses sellega algatas inspektsioon järelevalvemenetluse, mille käigus on BB Trade Estonia OÜ inspektsioonile vastanud, et andmekaitsespetsialisti määramise kohustus neile ei rakendu. Samas puudus informatsioon selle osas, millest lähtuvalt sellele seisukohale on jõutud. Järelepärimise eesmärk on saada teave selle osas, kas BB Trade Estonia OÜ-l on vastavalt isikuandmete kaitse üldmääruses sätestatud nõuetele kohustus määrata andmekaitsespetsialist või mitte. Inspektsioon saatis asjas nr 2.1.-1/20/724 BB Trade Estonia OÜ-le 10.08.2020 järelepärimise, mille vastamise tähtaeg oli 24.08.2020. Järelepärimise raames juhtis inspektsioon ka tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata. Inspektsioon saatis järelepärimise e-posti aadressile gdpr@bitbay.net, millelt eelnevalt on ka inspektsioonile vastatud. 14.08.2020 saatis BB Trade Estonia OÜ e-posti aadressilt support@bitbay.net inspektsioonile kirja, milles märkis järgnevat „Please write us a message in English. If you have any questions please chect our FAQ https://bitbay.net/en/helpdesk“. Ehk BB Trade Estonia OÜ ei süvenenud kirja sisusse, vaid vastas inspektsioonile, et järelepärimine saadetaks inglise keeles ning täiendavat teavet saab ettevõtte võrgulehelt. 17.08.2020 saatis inspektsioon vastuse, milles märkis, et haldusmenetluse keel on eesti keel ning juhul, kui dokumendi tõlkimine inglise keelde on vajalik, tuleb see BB Trade Estonia OÜ-l ise teha. Inspektsioon saatis selle vastuse inglise keeles. 17.08.2020 vastas BB Trade Estonia OÜ järgnevalt: „You are in contact with customer support. We provide support to our clients in English. For official and institutional matters, please contact us at gdpr@bitbay.net. I have referred your case to the appropriate department.“. Ehk BB Trade Estonia OÜ viitas sellele, et inspektsioon suhtleb klienditeenindajaga, kes suhtleb klientidega inglise keeles. Samuti viidati sellele, et ametlikud kirjad tuleb edastada e-posti aadressile gdpr@bitbay.net. Samuti kinnitati, et pöördumine on suunatud asjakohasesse osakonda.  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  Seega lähtuvalt eeltoodust on BB Trade Estonia OÜ inspektsiooni täiendava järelepärimise kätte saanud, kuid on jätnud sellele tähtaegselt vastamata. Lisaks rõhutame, et inspektsioon saatiski täiendava järelepärimise e-posti aadressile gdpr@bitbay.net ning märkus selle osas, et inspektsioon suhtleb klienditeenindajaga ning oleks pidanud saatma ametliku järelepärimisele e-posti aadressile gdpr@bitbat.net ei olnud asjakohane. Käesolevaks ajaks ei ole BB Trade Estonia OÜ esindaja vastanud inspektsiooni täiendavale järelepärimisele ega võtnud ühendust ka järelepärimisele vastamise tähtaja pikendamise osas.    Inspektsioon on andnud BB Trade Estonia OÜ-le vastamiseks mõistliku aja, sh on võimalik ka järelepärimise adressaadil inspektsioonile tähtaegselt kirjutada ja põhjendada, kui järelepärimisele vastamise tähtaeg on liiga lühike ning põhjaliku vastuse esitamine nõuaks pikemat vastamise aega.  Sellega on inspektsioon täitnud haldusmenetluse seaduse § 40 lõikest 1 tuleneva kohustuse anda menetlusosalisele enne haldusakti andmist võimaluse esitada asja kohta oma arvamus ja vastuväited.  ANDMEKAITSE INSPEKTSIOONI PÕHJENDUSED: Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid BB Trade Estonia OÜ ei ole inspektsiooni 10.08.2020 täiendavale järelepärimisele vastanud, leiab inspektsioon, et kohustusliku ettekirjutuse tegemine antud asjas on vajalik järelevalveasja oluliste asjaolude väljaselgitamiseks ning haldusmenetluse efektiivselt, sh võimalikult kiirelt, läbi viimiseks.  Kui ettevõttel on probleeme määratud tähtajaks inspektsioonile vastamisega, on ettevõttel võimalik järelevalveasutusele selgitada, millised objektiivsed asjaolud olid takistuseks. Lihtsalt vastatama jätmine aga ei ole aktsepteeritav.    /allkirjastatud digitaalselt/  Raiko Kaur vaneminspektor peadirektori volitusel