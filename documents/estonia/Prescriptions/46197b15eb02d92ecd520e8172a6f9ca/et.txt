ERAELU KAITSE JA RIIGI LÄBIPAISTVUSE EEST Väike-Ameerika 19 / 10129 Tallinn / 627 4135 / info@aki.ee / www.aki.ee Registrikood 70004235    ETTEKIRJUTUS-HOIATUS isikuandmete kaitse asjas nr 2.1.-6/18/3   Ettekirjutuse tegija  Andmekaitse Inspektsiooni vaneminspektor Helina-Aleksandra Lettens Ettekirjutuse tegemise aeg ja koht  29.06.2018 Tallinnas  Ettekirjutuse adressaat – isikuandmete töötleja OÜ Visualis aadress: Lasteaia tn 12-2, 93813 Kuressaare e-posti aadress: martavirves@hot.ee   Isikuandmete töötleja -   vastutav isik   Juhatuse liige RESOLUTSIOON: Korrakaitseseaduse (KorS) § 23 lõigete 3 ja 4 alusel teen täitmiseks kohustusliku ettekirjutuse: vastata Andmekaitse Inspektsiooni 23.05.2018 koostatud korduvale järelepärimisele nr 2.1.-1/18/1122.  Määran ettekirjutuse täitmise tähtajaks 13. juuli 2018.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile korrakaitseseaduse § 23 lõike 4 alusel:  sunniraha 1500 (tuhat viissada) eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.   FAKTILISED ASJAOLUD: Inspektsiooni menetluses on xxxxxxxxxxx kaebus, mille kohaselt on osaühingu Visualis töötaja xxxxxxxxxxx teinud päringuid tervise infosüsteemis tema terviseandmete kohta. Kaebusest nähtub, et  terviseandmeid on vaadatud 26.07.2017 kell 14:26; 13.08.2017 kell 20:07; 28.09.2017 kell 19.52; 15.04.2018 kell 15:59 2017. Päringuid on tehtud ka 2018. aastal.   Andmekaitse Inspektsioon on osaühingule Visualis koostanud 02.05.2018 ning 23.05.2018 vastavalt järelepärimise isikuandmete kaitse asjas ja korduva järelepärimise isikuandmete kaitse asjas. Järelepärimises paluti vastata järgmistele küsimustele:   1. Palun selgitage, millisel õiguslikul alusel on xxxxxxxxxx teinud päringud xxxxxxxxx terviseandmete kohta 26.07.2017 kell 14:26; 13.08.2017 kell 20:07; 28.09.2017 kell 19.52; 15.04.2018 kell 15:59 2017. 2. Kas nimetatud aegadel päringute tegemine oli seotud xxxxxxxxxx tööülesannete täitmisega, kui jah, siis kirjeldage, millistega? 3. Kas nimetatud päringute tegemine oli seotud tervishoiuteenuse osutamisega xxxxxxxxxxxxx (kas päringu tegemise ajal  oli xxxxxxxxxx ravisuhe xxxxxxxxxxxxx)? 4. Palun selgitage, millistel põhjustel on xxxxxxxxxxxxxx kõnealused päringud teinud? 5. Palun esitada omapoolsed selgitused ja põhjendused, mida peate vajalikuks antud asjas lisada.  Mõlemad mainitud dokumendid on saadetud äriregistris märgitud osaühingu kontakte kasutades tähitud kirjana nii aadressile Lasteaia tn 12-2, 93813 Kuressaare kui ka digitaalselt e-posti aadressile martavirves@hot.ee. Märgin ära, et 02.05.2018 saadetud tähitud kirja osas sai Andmekaitse Inspektsioon kinnituse, et Marta Virves on 11.05.2018 kirja vastu võtnud.  Tänase päeva seisuga ei ole OÜ Visualis esindaja vastanud Andmekaitse Inspektsiooni järelepärimistele ning ei ole teavitanud järelepärimisele vastamist takistavatest asjaoludest.     ANDMEKAITSE INSPEKTSIOONI PÕHJENDUSED: Vastavalt korrakaitseseaduse § 30 lõigetele 1 ja 3 ning isikuandmete kaitse seaduse § 321 lõikele 1 on Andmekaitse Inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.   Arvestades ülaltoodut ning juhindudes  haldusmenetluse seaduse § 38 lõikes 1 sätestatust on haldusorganil õigus nõuda haldusmenetluse käigus menetlusosalistelt ning muudelt isikutelt nende käsutuses olevate tõendite ja andmete esitamist, mille alusel haldusorgan teeb kindlaks asja lahendamiseks olulised asjaolud.    Helina-Aleksandra Lettens vaneminspektor peadirektori volitusel