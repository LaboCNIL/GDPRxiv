ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/19/8   Ettekirjutuse tegija  Andmekaitse Inspektsiooni vaneminspektor Raiko Kaur  Ettekirjutuse tegemise aeg ja koht  05.09.2019, Tallinn  Ettekirjutuse adressaat                               BLACKETING UÜ (12940820) Väike-Turu tn 5, Tallinn 51013 info@blacketing.com     Adressaadi vastutav isik   Täisosanik   RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e teeme täitmiseks kohustusliku ettekirjutuse:  Vastata BLACKETING UÜ esindajal Andmekaitse Inspektsiooni 15.08.2019 nr 2.3.-3/19/798 saadetud korduvale järelepärimisele.  Määrame ettekirjutuse täitmise tähtajaks 17.09.2019.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Sunniraha 2000 eurot.  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235   Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsiooni (inspektsiooni) menetluses on järelevalveasi isikuandmete kaitse asjas. Riikliku järelevalvemenetluse raames esitas inspektsioon asjas nr 2.3.-3/19/798 BLACKETING UÜ-le 25.07.2019 järelepärimise, mille vastamise tähtaeg oli 07.08.2019 ning korduva järelepärimise 15.08.2019, mille vastamise tähtaeg oli 27.08.2019. Mõlema järelepärimise raames juhtis inspektsioon ka tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata. Inspektsioon saatis 25.07.2019 saadetud järelepärimise äriregistris toodud e-posti aadressile info@blacketing.com ning BLACKETING UÜ täisosaniku Mr Green OÜ äriregistris toodud e-posti aadressile kalev.kosk@blacketing.com ning 15.08.2019 korduva järelepärimise e-posti aadressidele info@blacketing.com ja kalev.kosk@blacketing.com ning äriregistris toodud ettevõtte aadressile Väike-Turu tn 5, Tartu 51013.   Seejuures tuleb e-posti teel saadetud järelepärimiste osas märkida, et vastavalt haldusmenetluse seaduse (HMS) § 27 lg 2 punktile 3 elektrooniliselt kättesaadavaks tehtud või edastatud dokument loetakse kättetoimetatuks, kui dokument või teade on edastatud äriühingu äriregistrisse kantud elektronposti aadressile, antud juhul e-posti aadressile info@blacketing.com.  Käesolevaks ajaks ei ole BLACKETING UÜ esindaja vastanud inspektsiooni järelepärimisele ja ei ole võtnud ühendust ka haldusorganiga järelepärimisele vastamise osas.     ANDMEKAITSE INSPEKTSIOONI PÕHJENDUSED: Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid BLACKETING UÜ ei ole inspektsiooni 25.07.2019 järelepärimisele ja 15.08.2019 korduvale järelepärimisele vastanud, leiab inspektsioon, et kohustusliku ettekirjutuse tegemine antud asjas on vajalik järelevalveasja oluliste asjaolude väljaselgitamiseks ning võimaliku korrarikkumise kõrvaldamiseks.    /allkirjastatud digitaalselt/  Raiko Kaur vaneminspektor peadirektori volitusel