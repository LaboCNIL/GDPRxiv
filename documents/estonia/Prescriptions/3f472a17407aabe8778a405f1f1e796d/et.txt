ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235   ETTEKIRJUTUS-HOIATUS elektrooniliste kontaktandmete asjas nr. 2.1.-6/20/10    Ettekirjutuse tegija  Andmekaitse Inspektsiooni vaneminspektor Sirgo Saar Ettekirjutuse tegemise aeg ja koht  19.03.2020, Tallinn  Ettekirjutuse adressaat Xxxx Xxxx isikukood xxxxxxxxxxx Aadress: Ungari, Budapest, Xxxxxx xxxx xxxxxx xxxxxxx ter xxx xxx-xxx  e-posti aadress: likvidaator@yahoo.com; xxxx.xxxxxxxxxx@gmail.com; hypoten.inc@gmail.com   Adressaadi vastutav isik  Xxxx Xxxx   RESOLUTSIOON: Korrakaitseseaduse § 28 lõike 1, elektroonilise side seaduse (ESS) § 133 lõike 4, isikuandmete kaitse seaduse (IKS) § 56 lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 2 punkti c, d alusel teen täitmiseks kohustusliku ettekirjutuse:  1. Viia otseturustusteadaannete (ettevõtete likvideerimist reklaamivate kirjade) saatmine kooskõlla elektroonilise side seaduse nõuetega: 1.1. Kirja saajal peab olema võimalus tasuta ja lihtsalt viisil keelata kirjade saatmine. 1.2. Õigust keeldumisele peab saama realiseerida elektroonilise side võrgu kaudu. 1.3. Lisada kirjadesse loobumislink või juhend e-kirjade lõpetamiseks.  2. Teavitada inspektsiooni, millal on seaduse nõuded täidetud.  Määran ettekirjutuse täitmise tähtajaks 31.03.2020.   Ettekirjutuse täitmisest teatage hiljemalt selleks tähtajaks Andmekaitse Inspektsioonile e-posti aadressil info@aki.ee.   VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel:  sunniraha 2000 eurot.  Iga ettekirjutuse punkti igakordsel rikkumisel on sunniraha 500 eurot.  Juhime tähelepanu, et sunniraha kohaldub igal järgneval korral, kui olete saatnud otseturustuspakkumise isikule ning ei suuda ära tõendada, et selleks oli õiguslik alus (eelnev kliendisuhe, juhul kui isik ei ole keelanud omale pakkumiste tegemist või isiku nõusolek).  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Haldussunni kohaldamine ettekirjutuse ja sunniraha näol ei välista süüdlase karistamist rahatrahviga ESS §-s 187 nimetatud teo eest kuni 200 trahviühikut, juriidilise isiku puhul kuni 2000 eurot. Väärteo kohtuväline menetleja on Andmekaitse Inspektsioon.   Isikuandmete kaitse üldmääruse artikli 58 lõike 2 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 69 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteomenetluse kohtuväline menetleja on Andmekaitse Inspektsioon.  MAJANDUSTEGEVUSE KEELAMISE HOIATUS: Majandustegevuse seadustiku üldosa seaduse § 7 punkti 4 ja § 36 punkti 1 alusel võib majandushaldusasutus ettevõtjal või ettevõtjaga seotud isikul majandustegevuse nõuete olulise rikkumise tõttu keelata majandustegevuse.   FAKTILISED ASJAOLUD:  Xxxx Xxxx saatis 28.01.2020 Skycop OÜ-le (kaebaja) e-kirja, milles pakkus füüsilise isikuna teenust ettevõtte likvideerimiseks. Kirja sisuks oli teenuse pakkumine sh raamatupidamine, võlgnevused, vaidlused, omanikevahelised vaidlused ja muud erimeelsuste lahendamised (kiri manuses).   Tulenevalt elektroonilise side seaduse juhendist1, kui pakkumise saatmine edendab vähegi ettevõtja, poliitilise organisatsiooni või heategevusliku ühenduse tegevust, on alati tegemist otseturustusega. Xxxx Xxxx saadetud likvideerimisteenuse pakkumine edendab tema isiklikke huve läbi majandusliku kasu.  E-kirjas on tuvastatav Xxxx Xxxx füüsilise isikuna koos telefoninumbri ja e-posti aadressiga. Samuti puudub e-kirjas loobumislink või võimalus järgmistest e-kirjadest lihtsalt viisil loobuda, sh juhend loobumiseks.  Andmekaitse Inspektsioon saatis 27.02.2020 Xxxx Xxxxxx järelepärimisele, millele oli adressaat kohustatud vastama 09.03.2020. Xxxx Xxxx tähtaegselt ei vastanud. Järelepärimise raames juhtis inspektsioon tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata.                                                   1https://www.aki.ee/sites/default/files/dokumendid/elektrooniliste_kontaktandmete_kasutamine_otseturustuseks-uuendatud20.02.2015.pdf  Inspektsioon tegi ettepaneku viia e-kirjade sisu kooskõlla ESS-i nõuetega. Andmesubjektil peab olema võimalus keelata lihtsalt viisil oma kontaktandmete selline kasutamine. Isikul peab olema võimalik oma õigust keeldumisele realiseerida elektroonilise side võrgu kaudu. Inspektsioon tegi ettepaneku luua loobumislink või juhend e-kirjade lõpetamiseks. Xxxx Xxxx pidi teavitama inspektsiooni, millal on seaduse nõuded täidetud ning anda inspektsioonile teada, millal on loobumislink või juhend kirjade lõpetamiseks koostatud. Seda ei ole Xxxx Xxxx teinud.  Inspektsioon saatis järelepärimised äriregistris toodud e-posti aadressidele  likvidaator.estonia@gmail.com; likvidaator@yahoo.com; info@likviidne.com ning selgitas, et haldusmenetluse seaduse (HMS) § 25 lg 1 kohaselt toimetatakse haldusakt, kutse, teade või muu dokument menetlusosalisele kätte postiga, dokumendi väljastanud haldusorgani poolt või elektrooniliselt. HMS § 27 lg 2 kohaselt elektrooniliselt kättesaadavaks tehtud või edastatud dokument loetakse kättetoimetatuks järgmistel juhtudel: 3) dokument või teade dokumendi kättesaadavaks tegemise kohta on edastatud äriühingu äriregistrisse kantud elektronposti aadressil. E-posti aadress info@likviidne.com oli ka kaebajale saadetud e-kirja jaluses.  Eeltoodust tulenevalt on Xxxx Xxxx ülaltoodud meiliaadresse kasutanud otseturustusteadaannete saatmiseks ning kirjades on tema enda nimi selgelt esindatud. Seega Xxxx Xxxx opereerib nende e-postiaadressidega, mistõttu pole põhjust arvata, et ta ei ole inspektsiooni järelepärimist kätte saanud.  Käesolevaks ajaks ei ole Xxxx Xxxx vastanud inspektsiooni järelepärimisele ja ei ole võtnud ühendust ka haldusorganiga järelepärimisele vastamise osas.  ISIKUANDMETE TÖÖTLEJA SELETUS:  Inspektsioon palus Xxxx Xxxxx ettepanekutes lõpetada elektroniliste kontaktandmete töötlemine ja saata selle kohta inspektsioonile kinnitus. Samuti edastada omapoolsed seisukohad, selgitused ning põhjendused, mida peab töötleja antud asjas vajalikuks lisada. Sellega on inspektsioon täitnud oma haldusmenetluse seaduse § 40 lõike 1 kohustuse anda menetlusosalisele enne haldusakti andmist võimaluse esitada asja kohta oma arvamus ja vastuväited. Xxxx Xxxx ei ole käesolevaks ajaks so 19.03.2020 endapoolseid selgitusi edastanud.  ANDMEKAITSE INSPEKTSIOONI PÕHJENDUSED:  Kaebaja poolt edastatud elektronkirjade põhjal on tuvastatud, et kommertsteadaanne on edastatud Xxxx Xxxxx poolt.  Tulenevalt elektroonilise side seaduse §-st 1031 lg-st 2 on juriidilisest isikust sideteenuse kasutaja või kliendi elektrooniliste kontaktandmete kasutamine otseturustuseks lubatud juhul, kui: 1) kontaktandmete kasutamisel antakse iga kord selge ja arusaadav võimalus tasuta ja lihtsal viisil keelata oma kontaktandmete selline kasutamine; 2) isikul võimaldatakse oma õigust keeldumisele realiseerida elektroonilise side võrgu kaudu.  Elektrooniliste kontaktandmete kasutamine otseturustuseks on keelatud juhul, kui sideteenuse kasutaja, klient või ostja on keelanud oma elektrooniliste kontaktandmete kasutamise otseturustuseks.  Haldusmenetluse seaduse (HMS) § 25 lg 1 kohaselt toimetatakse haldusakt, kutse, teade või muu dokument toimetatakse menetlusosalisele kätte postiga, dokumendi väljastanud haldusorgani poolt või elektrooniliselt.    Rahvastikuregistri seadusest (RRS) § 6 lg 1 kohaselt rahvastikuregistrisse kantud andmete õigsust eeldatakse. Sama paragrahvi lg 2 kohaselt avaliku ülesande täitmisel lähtutakse rahvastikuregistrisse kantud põhiandmetest. Inspektsioon on saatnud ettekirjutuse rahvastikuregistrisse kantud e-posti aadressidele, mille õigsust inspektsioon eeldab, mistõttu on ettekirjutuse adressaat saanud ettekirjutuse kätte.  Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.   Võttes arvesse faktilisi asjaolusid, et haldusorgani järelevalvemenetluse raames tehtud järelepärimisele vastamine on kohustuslik, kuid Xxxx Xxxx ei ole inspektsiooni järelepärimistele vastanud ning rikkumine leiab siiani aset, on ettekirjutuse tegemine elektroonilise side seaduse nõuete täitmiseks vajalik.   Lugupidamisega,    /allkirjastatud digitaalselt/ Sirgo Saar vaneminspektor peadirektori volitusel