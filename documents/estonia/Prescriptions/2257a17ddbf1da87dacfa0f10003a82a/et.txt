ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235        ETTEKIRJUTUS-HOIATUS isikuandmete kaitse asjas nr 2.1.-6/19/6   Ettekirjutuse tegija  Andmekaitse Inspektsiooni vaneminspektor Raiko Kaur  Ettekirjutuse tegemise aeg ja koht  01.08.2019, Tallinn  Ettekirjutuse adressaat                               Euro Wealth OÜ (14183116) Roosikrantsi tn 2 – 6, Tallinn 10119 K006@000.ee  Kontaktisik: KRM Agent OÜ Roosikrantsi tn 2 – KRM 2, Tallinn 10119 agent@000.ee    Adressaadi vastutav isik   Juhatuse liige Zoltan Korcsog   RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e teen täitmiseks kohustusliku ettekirjutuse:  Vastata Euro Wealth OÜ esindajal inspektsiooni 11.07.2019 nr 2.1.-1/19/1644 saadetud korduvale järelepärimisele.  Määran ettekirjutuse täitmise tähtajaks 15.08.2019.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS:  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Sunniraha 2000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsiooni menetluses on [XXXX] kaebus, mille kohaselt ei ole võimalik isikul realiseerida oma õigust tutvuda enda kohta käivate andmetega. Lähtuvalt eeltoodust algatas Andmekaitse Inspektsioon (inspektsioon) järelevalvemenetluse. Riikliku järelevalvemenetluse raames esitas inspektsioon Euro Wealth OÜ-le 07.06.2019 järelepärimise ning 11.07.2019 korduva järelepärimise asjas nr 2.1.-1/19/1644. Korduva järelepärimise vastamise tähtaeg oli 23.07.2019. Sama järelepärimise raames juhtis inspektsioon Euro Wealth OÜ-le ka tähelepanu ettekirjutuse ja sunniraha määramisele juhul, kui inspektsiooni järelepärimisele määratud tähtajaks ei vastata. Inspektsioon saatis 07.06.2019 saadetud järelepärimise äriregistris toodud e-posti aadressidele K006@000.ee ja agent@000.ee ning 11.07.2019 korduva järelepärimise e-posti aadressidele K006@000.ee ja agent@000.ee ning äriregistris toodud ettevõtte ning tema kontaktisiku asukoha aadressidele Roosikrantsi tn 2 – 6, Tallinn 10119 ja Roosikrantsi tn 2 – KRM2, Tallinn 10119.  Mõlemalt asukoha aadressilt on korduv järelepärimine ka kätte saadud.  Lisaks tuleb e-posti teel saadetud järelepärimiste osas märkida, et vastavalt haldusmenetluse seaduse (HMS) § 27 lg 2 punktile 3 elektrooniliselt kättesaadavaks tehtud või edastatud dokument loetakse kättetoimetatuks, kui dokument või teade on edastatud äriühingu äriregistrisse kantud elektronposti aadressile, antud juhul e-posti aadressidele k006@000.ee ja agent@000.ee.  Käesolevaks ajaks ei ole Euro Wealth OÜ esindaja vastanud inspektsiooni järelepärimisele ja ei ole võtnud ühendust ka haldusorganiga järelepärimisele vastamise osas.     ANDMEKAITSE INSPEKTSIOONI PÕHJENDUSED: Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid Euro Wealth OÜ ei ole inspektsiooni 07.06.2019 järelepärimisele ja 11.07.2019 korduvale järelepärimisele vastanud, leiab inspektsioon, et kohustusliku ettekirjutuse määramine antud asjas on vajalik järelevalveasja oluliste asjaolude väljaselgitamiseks ning võimaliku korrarikkumise kõrvaldamiseks.   Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235    /allkirjastatud digitaalselt/  Raiko Kaur vaneminspektor peadirektori volitusel