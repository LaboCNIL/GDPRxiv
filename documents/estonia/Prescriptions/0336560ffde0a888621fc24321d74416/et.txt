ERAELU KAITSE JA RIIGI LÄBIPAISTVUSE EEST  Väike-Ameerika 19 / 10129 Tallinn / 627 4135 / info@aki.ee / www.aki.ee Registrikood 70004235      ETTEKIRJUTUS-HOIATUS isikuandmete kaitse asjas nr 2.1.-6/18/5   Ettekirjutuse tegija  Andmekaitse Inspektsiooni vaneminspektor Sergei Miller  Ettekirjutuse tegemise aeg ja koht  30.08.2018, Tallinn  Ettekirjutuse adressaat                               OH Eesti OÜ (12424828) Ida-Viru maakond, Kohtla-Järve linn, Järve linnaosa, Outokumpu tn 17-34, 30327  xxxxxx.xxxxxxxxx@gmail.com xxxxx.xxxxxxxxxxx@gmail.com  Adressaadi vastutav isik  Juhatuse liige Xxxxxx Xxxxxxxx (xxxxxxxxxxx)   RESOLUTSIOON: Korrakaitseseaduse (KorS) § 23 lg 4, isikuandmete kaitse seaduse (IKS) § 32 lg 1 ja § 40 lg 1 alusel:  1) teen täitmiseks kohustusliku ettekirjutuse vastata Xxxxxx Xxxxxxxxxx inspektsiooni järelepärimisele 23.08.2018 nr 2.1.-4/18/877; 2) määran ettekirjutuse täitmise tähtajaks 07.09.2018.a; 3) ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE:  Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse.  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS:  Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile IKS § 40 lõike 2 alusel sunniraha 3000 eurot.  Juhin tähelepanu, et sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  FAKTILISED ASJAOLUD:    Andmekaitse Inspektsiooni (AKI) menetluses on järelevalveasi isikuandmete kaitse seaduse nõuete täitmise kohta. Riikliku järelevalvemenetluse raames esitas AKI 23.08.2018 OH Eesti OÜ-le järelepärimise nr 2.1.-4/18/877, mille vastamise tähtaeg oli 29.08.2018. Sama järelepärimise raames juhtis inspektsioon OH Eesti OÜ tähelepanu ettekirjutuse ja sunniraha määramisele juhul, kui viimane ei vasta AKI järelepärimisele määratud tähtajaks.  AKI saatis eelmainitud järelepärimise OH Eesti OÜ esindajale ametliku OH Eesti OÜ                  e-posti aadressile xxxxxx.xxxxxxxxx@gmail.com ja e-posti aadressile Xxxxxx.xxxxxxxxxxx@gmail.com. Viimase sai AKI teada, kui tuvastamata isik vastas AKI 22.08.2018 esitatud järelepärimisele, mille adressaadiks oli OH Eesti OÜ.   E-posti teel saadetud järelepärimise osas tuleb märkida, et vastavalt haldusmenetluse seaduse (HMS) § 27 lg 2 punktile 3 elektrooniliselt kättesaadavaks tehtud või edastatud dokument loetakse kättetoimetatuks, kui dokument või teade on edastatud äriühingu äriregistrisse kantud elektronposti aadressile, antud juhul e-posti aadressile Xxxxxx.xxxxxxxxx@gmail.com.  Käesolevaks ajaks ei ole OH Eesti OÜ esindaja vastanud AKI järelepärimisele ja ei ole võtnud ühendust haldusorganiga järelepärimisele vastamise osas.    ANDMEKAITSE INSPEKTSIOONI PÕHJENDUSED:  Vastavalt KorS § 30 lg 1, 3 ja IKS § 321 lõikele 1 on AKI-l õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.   Võttes arvesse antud asja faktilisi asjaolusid ja seda, et vastamine haldusorgani järelepärimisele järelevalvemenetluse raames on kohustuslik ning seda, et 22.08.2018 esitatud järelepärimisele vastas tuvastamata isik, on alust arvata, et OH Eesti OÜ ja viimase esindaja Xxxxxx Xxxxxxxxx ei täida nõuetekohaselt  KorS § 23 lõikes 3 sätestatud kohustust taluda nende suhtes seaduses sätestatud alusel ja korras kohaldatavaid riikliku järelevalve meetmeid.  Lähtudes ülaltoodust leiab AKI, et kohustusliku ettekirjutuse määramine antud asjas on põhistatud ja vajalik järelevalveasja oluliste asjaolude väljaselgitamiseks ning korrarikkumise kõrvaldamiseks.    /allkirjastatud digitaalselt/  Sergei Miller vaneminspektor peadirektori volitusel