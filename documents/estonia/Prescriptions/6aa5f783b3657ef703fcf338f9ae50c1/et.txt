ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/21/28   Ettekirjutuse tegija  Andmekaitse Inspektsiooni jurist Raiko Kaur  Ettekirjutuse tegemise aeg ja koht  16.11.2021, Tallinn  Ettekirjutuse adressaadid                               DeltaWise OÜ (12922325) deltawise@online.ee windykacja@deltawise.eu  Narva mnt 7, Tallinn 10117    Adressaatide vastutavad isikud   juhatuse liige  RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e, teeb Andmekaitse Inspektsioon DeltaWise OÜ-le täitmiseks kohustusliku ettekirjutuse:  Vastata Andmekaitse Inspektsiooni 14.10.2021 nr 2.1.-1/21/3178 saadetud järelepärimisele.  Määrame ettekirjutuste täitmise tähtajaks 30.11.2021.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel:  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  Sunniraha 5000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsioon (inspektsioon) sai Poola andmekaitseasutuselt piiriülese menetlussüsteemi IMI vahendusel kaebuse, mis puudutab XXX isikuandmete avalikustamist võrgulehel www.dlugi.info. Poola andmekaitseasutus viis ARENA FINANCE sp. z o.o. osas läbi järelevalvemenetluse ning tuvastas, et kaebuse esitaja isikuandmete vastutavaks töötlejaks on DeltaWise OÜ.  Lähtuvalt eeltoodust alustasime isikuandmete kaitse seaduse (IKS) § 56 lg 3 punkti 8 alusel järelevalvemenetluse.  Isikuandmete töötlemise õiguspärasuse kontrollimiseks saatis inspektsioon DeltaWise OÜ-le 14.10.2021 asjas number 2.1.-1/21/3178 järelepärimise, mille vastamise tähtaeg oli 29.10.2021. Järelepärimises soovisime teada järgmist:  1. Loetleda kõik isikuandmed, mis Teil on XXX osas; 2. Tuua välja kõik eesmärgid, milleks punktis 1 nimetatud isikuandmeid kasutatakse; 3. Tuua välja isikuandmete töötlemise kõik õiguslikud alused (vt isikuandmete kaitse üldmäärus artikkel 6 lõige 1); 3.1. Tuua välja kõik isikud, kellele on kaebuse esitaja isikuandmeid edastatud ning millisel õiguslikul alusel. 3.1.1. Sh tuua välja millisel õiguslikul alusel ja eesmärgil avalikustatakse võrgulehel www.dlugi.info kaebuse esitaja isikuandmeid.  4. Kui isikuandmete töötlemise õiguslikuks aluseks on muuhulgas IKÜM artikkel 6 lg 1 punkt f (õigustatud huvi), siis esitada inspektsioonile õigustatud huvi analüüs, mis tõendab isikuandmete töötlemise õiguspärasust.  Järelepärimise raames juhtis inspektsioon ka tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata. Inspektsioon saatis järelepärimise äriregistris toodud e-posti aadressile deltawise@online.ee ning võrgulehelt leitavale e-posti aadressile windykacja@deltawise.eu.  E-posti teel saadetud järelepärimise osas märgime, et vastavalt haldusmenetluse seaduse § 27 lg 2 punktile 3 loetakse elektrooniliselt kättesaadavaks tehtud või edastatud dokument kättetoimetatuks, kui dokument või teade on edastatud äriühingu äriregistrisse kantud elektronposti aadressile.  Käesolevaks ajaks ei ole DeltaWise OÜ esindaja inspektsiooni järelepärimisele vastanud ega võtnud ka ühendust järelepärimisele vastamise tähtaja pikendamise osas.   Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  Inspektsioon on andnud DeltaWise OÜ-le vastamiseks mõistliku aja, sh on võimalik ka järelepärimise adressaadil inspektsioonile tähtaegselt kirjutada ja põhjendada, kui järelepärimisele vastamise tähtaeg on liiga lühike ning vastuse esitamine nõuaks pikemat vastamise aega.  Sellega on inspektsioon täitnud haldusmenetluse seaduse § 40 lõikest 1 tuleneva kohustuse anda menetlusosalisele enne haldusakti andmist võimaluse esitada asja kohta oma arvamus ja vastuväited.  ANDMEKAITSE INSPEKTSIOONI PÕHJENDUSED:  Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid DeltaWise OÜ ei ole inspektsiooni 14.10.2021 saadetud järelepärimisele vastanud, leiab inspektsioon, et kohustusliku ettekirjutuse tegemine antud asjas on vajalik järelevalveasja oluliste asjaolude väljaselgitamiseks ning haldusmenetluse efektiivselt, sh võimalikult kiirelt, läbi viimiseks.  Kui ettevõttel on probleeme määratud tähtajaks inspektsioonile vastamisega, on ettevõttel võimalik järelevalveasutusele selgitada, millised objektiivsed asjaolud olid takistuseks. Lihtsalt vastatama jätmine aga ei ole aktsepteeritav.    /allkirjastatud digitaalselt/  Raiko Kaur jurist peadirektori volitusel