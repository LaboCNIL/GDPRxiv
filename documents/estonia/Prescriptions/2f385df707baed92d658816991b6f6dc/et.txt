ERAELU KAITSE JA RIIGI LÄBIPAISTVUSE EEST Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1-6/20/2    Ettekirjutuse tegija  Andmekaitse Inspektsioon  Ettekirjutuse tegemise aeg ja koht  13.02.2020, Tallinnas  Ettekirjutuse adressaat – isikuandmete töötleja Pizzakoju OÜ  aadress: Heki tee 4, Tallinn 12112 e-posti aadress: info@pizzakoju.ee  Isikuandmete töötleja vastutav isik  juhatuse liige    Isikuandmete töötleja esindaja  advokaat Ivo Kallas e-posti aadress: ivo.kallas@kochpartners.ee    RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e teeme täitmiseks kohustusliku ettekirjutuse:   Edastada Pizzakoju OÜ-l Andmekaitse Inspektsiooni 13.11.2019 nr 2.1.-1/19/1929 ja 16.01.2020 nr 2.1.-1/19/1929 saadetud täiendavates järelepärimistes küsitud teave: 1. Edastada inspektsioonile vastavalt IKÜM1 artiklitele 12 – 14 loodud andmekaitsetingimused, mis olid klientidele 13.05.2019 seisuga võrgulehelt www.pizzakoju.ee tellides kättesaadavad. 1.1. selgitada, kas ja kuidas andmekaitsetingimused klientidele teatavaks tehti; 1.2. juhul, kui andmekaitsetingimused puudusid, siis kinnitada seda. 2. Kui IKÜM artiklite 12 – 14 alusel loodud andmekaitsetingimused on võrreldes punktis 1 toodud dokumendiga muutunud, edastada inspektsioonile ka kõige uuem koostatud dokument. 2.1. selgitada, kas ja kuidas on võimalik klientidel andmekaitsetingimustega tutvuda. 2.2. juhul, kui andmekaitsetingimused puuduvad, siis kinnitada seda. 3. Kes, mis kuupäeval ning kus kohast täpselt e-posti aadressiga XXX seotud andmed kustutas? 4. Edastada inspektsioonile kõik IKÜM artikli 28 alusel sõlmitud lepingud, mis on sõlmitud Pizzakoju OÜ ja kullerteenuse osutajate/pakkujate vahel. 5. Selgitada põhjalikult ja arusaadavalt, milline (lepinguline) seos oli Pizzakoju OÜ-l XXX-ga vahemikus 13.05.2019 – 20.05.2019. 6. Selgitada põhjalikult ja arusaadavalt, miks vastas Pizzakoju OÜ-le suunatud pöördumisele, mis saadeti e-posti aadressilt XXX, XXX (vastus esitati 19.05.2019). 7. Edastada inspektsioonile IKÜM artikli 30 alusel loodud isikuandmete töötlemisülevaade.                                                  1 Isikuandmete kaitse üldmäärus  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  8. Kirjeldage, kuidas olete enda äritegevuse raames läbi mõelnud selle, millistes olukordades (sh millest lähtudes) piisab rikkumiste dokumenteerimisest ning millistel juhtudel tuleks teavitada ka inspektsiooni ja millistel juhtudel ka andmesubjekti. 9. Edastada inspektsioonile elektroonilise andmebaasi logikirjed, millest nähtuks see, millal kaebuse esitaja telefoninumber (XXX), aadress (XXX) ja e-posti aadress (XXX) andmebaasi lisati. 10. Edastada inspektsioonile elektroonilise andmebaasi logikirjed, millest nähtuks see, millal kaebuse esitaja telefoninumber (XXX), aadress (XXX) ja/või e-posti aadress (XXX) andmebaasist kustutati. 11. Juhul, kui Pizzakoju OÜ-l puudub elektroonilise andmebaasi kasutamisel logimissüsteem, selgitada põhjalikult ja arusaadavalt, kuidas tagab Pizzakoju OÜ selle, et andmebaasis ei toimuks andmete väärkasutamist ning tagantjärele oleks võimalik kindlaks teha, kes ja millal on andmeid vaadanud, muutnud või kustutanud? 12. Edastada raamatupidamise algdokumendi (arve) näidis, millest nähtuks kõik andmed, mis Pizzakoju OÜ eraisiku arvele lisab, kui tellimus tehakse võrgulehe www.pizzakoju.ee kaudu.  Määrame ettekirjutuse täitmise tähtajaks 06.03.2020.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Iga ettekirjutuse punkti (punkti 1 - 12) rikkumise eest eraldi sunniraha 500 eurot ühe rikutud punkti kohta.   Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS:  Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsiooni (inspektsiooni) menetluses on järelevalveasi isikuandmete kaitse asjas. Järelevalvemenetluse raames esitas inspektsioon asjas nr 2.1.-19/1929 Pizzakoju OÜ-le 13.11.2019 järelepärimise, mille vastamise tähtaeg oli 27.11.2019.  14.11.2019 saatis Pizzakoju OÜ esindaja inspektsioonile kirja, mille soovis seoses XXX põhjustel järelepärimisele vastamise tähtaja pikendamist kuni 31.01.2020. Nimetatud taotluse  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  alusel pikendas inspektsioon vastamise tähtaeg 31. jaanuarini 2020. 16.01.2020 esitas inspektsioon asjas nr 2.1.-1/19/1929 täiendava järelepärimise, milles soovis lisaks 13.11.2019 esitatud teabele lisateavet. Nimetatud järelepärimise vastamise tähtaeg oli samuti 31.01.2020. Andmekaitse Inspektsioon juhtis nii 13.11.2019 kui 16.01.2020 saadetud täiendavates järelepärimistes tähelepanu ettekirjutuse ja sunniraha määramisele juhul, kui inspektsiooni järelepärimisele määratud tähtajaks ei vastata. Tänase seisuga ei ole Pizzakoju OÜ vastanud ühelegi küsimusele, mis oli esitatud inspektsiooni 13.11.2019 ja 16.01.2020 saadetud järelepärimistes. 31.01.2020 saatis Pizzakoju OÜ esindaja inspektsioonile kirja, milles soovis materjalidega täiendava tutvumise ja asjaolude väljaselgitamise vajadusest tulenevalt pikendada vastuse esitamise tähtaega kuni 06. märtsini 2020.  Lisaks toome välja, et Pizzakoju OÜ on korduvalt järelevalvemenetluse raames soovinud pikendada järelepärimistele vastamise tähtaegu ning inspektsioon on sellele ka korduvalt vastu tulnud. 04.06.2019 soovis Pizzakoju OÜ pikendada vastamise tähtaeg seoses puhkuste aja ja distsiplinaarmenetluse läbiviimisega. 24.09.2019 soovis Pizzakoju OÜ esindaja vastamise tähtaja pikendamist tulenevalt suurest töökoormusest. Ja pärast eelnimetatud pikendamise taotlusi ka ülaltoodud taotlused vastavalt 14.11.2019 ja 31.01.2020. Samuti on Pizzakoju OÜ järelevalvemenetluse jooksul jätnud varasematele järelepärimistele õigeaegselt vastamata, mistõttu inspektsioon on teinud korduvaid järelepärimisi. 30.05.2019 esitatud järelepärimisele jäi õigeaegselt vastamata, mistõttu tegime 10.07.2019 selles osas korduva järelepärimise. Lisaks jäi kahe järelepärimise vahele ka pikendamise taotlus, ehk Pizzakoju OÜ soovis vastamise tähtaja pikendamist, mida inspektsioon ka tegi. Siiski jättis Pizzakoju OÜ ka täiendavaks tähtajaks vastamata. Samuti jäi õigeaegselt vastamata inspektsiooni 08.08.2019 saadetud järelepärimine, mistõttu tegime 29.08.2019 korduva järelepärimise. ANDMEKAITSE INSPEKTSIOONI PÕHJENDUSED: Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimistele vastamine on kohustuslik, kuid Pizzakoju OÜ ei ole inspektsiooni järelepärimistele tähtaegselt vastanud, leiab inspektsioon, et kohustusliku ettekirjutuse tegemine antud asjas on möödapääsmatu järelevalveasjas oluliste asjaolude väljaselgitamiseks ning võimaliku korrarikkumise kõrvaldamiseks. Praegusel juhul on järelevalvemenetlus kestnud ka ebamõistlikult kaua eelkõige tulenevalt sellest, et Pizzakoju OÜ on jätnud inspektsiooni järelepärimistele tähtaegselt vastamata ning on korduvalt soovinud vastamise tähtaegu pikendada. Samuti on Pizzakoju OÜ ka olukorras, kus inspektsioon on andnud pikema vastamise tähtaja, jätnud sellele õigeaegselt vastamata. Sõltumata sellest, on inspektsioon siiski tulnud korduvalt pikendamise taotlustele vastu. Haldusmenetlus tuleb aga läbi viia võimalikult efektiivselt, sh võimalikult kiirelt, mistõttu ei saa inspektsioon lõpmatult vastamise tähtaegu pikendada ning korduvaid järelepärimisi samade küsimustega, kuid uue tähtajaga koostada. Arvestades eeltooduga ning ka sellega, et Pizzakoju OÜ soovis pikendada vastamise tähtaega 06. märtsini 2020, määrasime ettekirjutuse täitmise tähtajaks 06.03.2020.   /allkirjastatud digitaalselt/  Raiko Kaur vaneminspektor peadirektori volitusel