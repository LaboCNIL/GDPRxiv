ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/19/4   Ettekirjutuse tegija  Andmekaitse Inspektsiooni vaneminspektor Raiko Kaur  Ettekirjutuse tegemise aeg ja koht  14.06.2019, Tallinn  Ettekirjutuse adressaat                               XXXX aadress: XXXX  e-posti aadress: XXXX     RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e teen täitmiseks kohustusliku ettekirjutuse:  Vastata inspektsiooni 21.05.2019 nr 2.3.-3/19/798 saadetud korduvale järelepärimisele.  Määran ettekirjutuse täitmise tähtajaks 03.07.2019.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Sunniraha 2000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235   VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsiooni menetluses on järelevalveasi isikuandmete kaitse asjas. Riikliku järelevalvemenetluse raames esitas inspektsioon asjas nr 2.3.-3/19/798 XXXX 10.05.2019 täiendava järelepärimise, mille vastamise tähtaeg oli 17.05.2019 ning korduva järelepärimise 21.05.2019, mille vastamise tähtaeg oli 31.05.2019. Mõlema järelepärimise raames juhtis inspektsioon ka tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata. Inspektsioon saatis eelmainitud järelepärimised XXXX e-posti aadressile XXXX. Olgu märgitud, et XXXX on varasematele järelepärimistele ka 16.04.2019 ja 26.04.2019 vastanud ning on seejuures saanud ka kätte teated, et inspektsioon võib vastamata jätmisel määrata ettekirjutuse ja sunniraha.  Käesolevaks ajaks ei ole XXXX vastanud inspektsiooni saadetud korduvale järelepärimisele ning ei ole võtnud ühendust haldusorganiga järelepärimisele vastamise osas.     ANDMEKAITSE INSPEKTSIOONI PÕHJENDUSED: Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid XXXX ei ole inspektsiooni 10.05.2019 täiendavale järelepärimisele ja 21.05.2019 korduvale järelepärimisele vastanud, leiab inspektsioon, et kohustusliku ettekirjutuse määramine antud asjas on vajalik järelevalveasja oluliste asjaolude väljaselgitamiseks ning võimaliku korrarikkumise kõrvaldamiseks.    /allkirjastatud digitaalselt/  Raiko Kaur vaneminspektor peadirektori volitusel