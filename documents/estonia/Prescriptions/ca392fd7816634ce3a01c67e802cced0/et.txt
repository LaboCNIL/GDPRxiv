ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/20/27   Ettekirjutuse tegija  Andmekaitse Inspektsiooni vaneminspektor Raiko Kaur  Ettekirjutuse tegemise aeg ja koht  07.08.2020, Tallinn  Ettekirjutuse adressaat                         DirectMarketing OÜ (11727426) Remigijus.dinda@directmarketing.lt info@directmarketing.ee   Adressaadi vastutav isik  Juhatuse liige   RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punktiga e teeme täitmiseks kohustusliku ettekirjutuse:  vastata DirectMarketing OÜ-l Andmekaitse Inspektsiooni 14.07.2020 nr 2.1.-1/20/2389 saadetud järelepärimisele.   Määrame ettekirjutuse täitmise tähtajaks 21.08.2020.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.   SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Sunniraha 4000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235   VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse inspektsioon sai pöördumise, mille kohaselt on [ees – ja perekonnanimi] (puudutatud isik) pöördunud 27.06.2019 DirectMarketing OÜ poole, et lõpetada enda isikuandmete töötlemine. Sõltumata pöördumisest on aga puudutatud isiku osas isikuandmete töötlemine jätkunud. Seetõttu saatis inspektsioon asjas nr 2.1.-1/20/2389 DirectMarketing OÜ-le 14.07.2020 järelepärimise, mille vastamise tähtaeg oli 28.07.2020. Järelepärimise eesmärk on saada teavet puudutatud isiku andmete töötlemise osas, sh mis andmed DirectMarketing OÜ-l isiku kohta on, kas ja mida on DirectMarketing OÜ isiku pöördumisele seoses isikuandmete kustutamise nõudega vastanud, mis põhjusel on andmetöötlust jätkunud peale andmete kustutamise taotlust ning kas isiku osas on võimalik kõik andmed ka kustutada. Järelepärimise raames juhtis inspektsioon ka tähelepanu ettekirjutuse ja sunniraha määramisele juhul, kui inspektsiooni järelepärimisele tähtaegselt ei vastata. Inspektsioon saatis järelepärimise äriregistris toodud e-posti aadressile remigijus.dinda@directmarketing.lt.  E-posti teel saadetud järelepärimise osas märgime, et vastavalt haldusmenetluse seaduse § 27 lg 2 punktile 3 loetakse elektrooniliselt kättesaadavaks tehtud või edastatud dokument kättetoimetatuks, kui dokument või teade on edastatud äriühingu äriregistrisse kantud elektronposti aadressile.  Käesolevaks ajaks ei ole DirectMarketing OÜ esindaja vastanud inspektsiooni järelepärimisele ega võtnud ühendust ka järelepärimisele vastamise tähtaja pikendamise osas.    Inspektsioon on andnud DirectMarketing OÜ-le vastamiseks mõistliku aja, sh on võimalik ka järelepärimise adressaadil inspektsioonile tähtaegselt kirjutada ja põhjendada, kui järelepärimisele vastamise tähtaeg on liiga lühike ning põhjaliku vastuse esitamine nõuaks pikemat vastamise aega.  Sellega on inspektsioon täitnud haldusmenetluse seaduse § 40 lõikest 1 tuleneva kohustuse anda menetlusosalisele enne haldusakti andmist võimaluse esitada asja kohta oma arvamus ja vastuväited.  ANDMEKAITSE INSPEKTSIOONI PÕHJENDUSED: Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid DirectMarketing OÜ ei ole inspektsiooni 14.07.2020 järelepärimisele vastanud, leiab inspektsioon, et kohustusliku ettekirjutuse tegemine antud asjas on vajalik järelevalveasja oluliste asjaolude väljaselgitamiseks ning haldusmenetluse efektiivselt, sh võimalikult kiirelt, läbi viimiseks.   Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  Kui ettevõttel on probleeme määratud tähtajaks inspektsioonile vastamisega, on ettevõttel võimalik järelevalveasutusele selgitada, millised objektiivsed asjaolud olid takistuseks. Lihtsalt vastatama jätmine aga ei ole aktsepteeritav.    /allkirjastatud digitaalselt/  Raiko Kaur vaneminspektor peadirektori volitusel