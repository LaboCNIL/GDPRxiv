ERAELU KAITSE JA RIIGI LÄBIPAISTVUSE EEST  Väike-Ameerika 19 / 10129 Tallinn / 627 4135 / info@aki.ee / www.aki.ee Registrikood 70004235      ETTEKIRJUTUS-HOIATUS Elektroonilise side seaduse asjas nr 2.1.-6/19/3   Ettekirjutuse tegija  Andmekaitse Inspektsiooni vaneminspektor Kaspar Uusnurm  Ettekirjutuse tegemise aeg ja koht  08.05.2019 Tallinnas  Ettekirjutuse adressaat                                Swiss Transport OÜ J. Köleri tn 8, 10150 Tallinn  swiss.trading.ou@gmail.com   Adressaadi vastutav isik  Juhatuse liige Anna Stranberg   RESOLUTSIOON: Elektroonilise side seaduse (ESS) § 133 lg 4, (IKS) § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 1 punkti a ning arvestades sama lõike punkti e alusel teen täitmiseks kohustusliku ettekirjutuse:  1) teen täitmiseks kohustusliku ettekirjutuse vastata Anna Stranberg´il inspektsiooni järelepärimisele 01.04.2019 nr 2.1.-1/18/3346; 2) määran ettekirjutuse täitmise tähtajaks 20.05.2019.a; 3) ettekirjutuse täitmisest teatada hiljemalt selleks tähtajaks Andmekaitse  Inspektsioonile.  VAIDLUSTAMISVIIDE:  Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).   Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS:  Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel:  sunniraha 2000 eurot.  Juhin tähelepanu, et sunniraha võib määrata korduvalt – kuni ettekirjutus on täidetud. Kui   adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  FAKTILISED ASJAOLUD:  Andmekaitse Inspektsiooni menetluses on XXXX XXXX kaebus, millega isik soovib lõpetada veebilehte www.jokerstars.win turustavate pakkumiste saamise e-posti aadressile xxxx.xxxxxx@mil.ee. Kaebaja selgituste kohaselt ei ole pakkumiste saatmine olenemata korduvatest nõudmistest lõppenud. AKI-le teadaolevalt on jokerstars.win domeeniga seotud Swiss Transport OÜ, kelle nimel otseturustuspakkumisi edastatakse.  Riikliku järelevalvemenetluse raames esitas AKI 17.12.2018 Swiss Transport OÜ-le järelepärimise nr 2.1.-1/18/3346, millele vastati 27.12.2018. 14.01.2019 tegin asjaolude täiendavaks selgitamiseks täiendava järelepärimise ning 30.01.2019 ja 01.04.2019 korduva järelepärimise, millest viimases järelepärimises oli vastamise tähtajaks märgitud 08.04.2019. Sama järelepärimise raames juhtis AKI Swiss Transport OÜ tähelepanu ettekirjutuse ja sunniraha määramisele juhul, kui viimane ei vasta AKI järelepärimisele määratud tähtajaks.   AKI saatis eelpool mainitud järelepärimise Swiss Transport OÜ esindajale ametliku e-posti aadressile swiss.trading.ou@gmail.com ja swiss.transport.oy@eesti.ee.  E-posti teel saadetud järelepärimise osas tuleb märkida, et vastavalt haldusmenetluse seaduse (HMS) § 27 lg 2 punktile 3 elektrooniliselt kättesaadavaks tehtud või edastatud dokument loetakse kättetoimetatuks, kui dokument või teade on edastatud äriühingu äriregistrisse kantud elektronposti aadressile, antud juhul e-posti aadressile swiss.trading.ou@gmail.com ja swiss.transport.oy@eesti.ee.  Käesolevaks ajaks ei ole Swiss Transport OÜ esindaja Anna Stranberg vastanud AKI järelepärimisele ja ei ole võtnud ühendust haldusorganiga järelepärimisele vastamise osas.    ANDMEKAITSE INSPEKTSIOONI PÕHJENDUSED:  Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 1 punktile a ning arvestades sama lõike punktiga e, on inspektsioonil õigus nõuda selgitusi ja muud teavet, sh järelevalvemenetluse läbiviimiseks vajalike dokumentide esitamist.  Võttes arvesse faktilisi asjaolusid ja asjaolu, et haldusorgani järelevalvemenetluse raames tehtud järelepärimisele vastamine on kohustuslik, kuid Swiss Transport OÜ esindaja Anna Stranberg ei ole inspektsiooni 14.01.2019 järelepärimisele ja 30.01.2019 ja 01.04.2019 korduvatele järelepärimistele vastanud, leiab inspektsioon, et kohustusliku ettekirjutuse määramine antud asjas on põhistatud ja vajalik järelevalveasja oluliste asjaolude väljaselgitamiseks ning võimaliku korrarikkumise kõrvaldamiseks.     /allkirjastatud digitaalselt/  Kaspar Uusnurm vaneminspektor peadirektori volitusel