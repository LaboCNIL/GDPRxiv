ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/19/12   Ettekirjutuse tegija  Andmekaitse Inspektsiooni vaneminspektor Raiko Kaur  Ettekirjutuse tegemise aeg ja koht  02.10.2019, Tallinn  Ettekirjutuse adressaat                               Daxioma Group OÜ (14684999) Laki tn 30, Tallinn 12915 daxioma@mail.ee  Kontaktisik: Company in Estonia OÜ Laki tn 30, Tallinn 12915 info@companyinestonia.business     Adressaadi vastutav isik   Juhatuse liige   RESOLUTSIOON: Isikuandmete kaitse seaduse § 56 lõike 1, lõike 2 punkti 8, § 58 lõike 1 ning isikuandmete kaitse üldmääruse artikli 58 lõike 2 punkti c alusel teeme täitmiseks kohustusliku ettekirjutuse:  Daxioma Group OÜ esindajal vastata XXXX 23.04.2019 e-posti aadressile support@daxioma.com saadetud kirjale.  Määrame ettekirjutuse täitmise tähtajaks 17.10.2019.a. Ettekirjutuse täitmisest teatada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.   Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel: Sunniraha 2000 eurot.  Sunniraha võib määrata korduvalt – kuni ettekirjutus on täidetud. Kui adressaat ei tasu sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsioonis (inspektsioonis) registreeriti 01.08.2019 XXXX (kaebuse esitaja) kaebus, mille kohaselt saatis kaebuse esitaja 23.04.2019 Daxioma Group OÜ-le kirja, milles soovis enda kohta käivate andmete kustutamist ning saada seejuures ka selgitusi enda isikuandmete töötlemise osas. Lisaks saatis kaebuse esitaja ka 23.05.2019 meeldetuletuse, kuid Daxioma Group OÜ on jätnud inimese pöördumisele vastamata. Lähtuvalt eeltoodust algatasime riikliku järelevalvemenetluse ning tegime asjas nr 2.1.-1/19/2830 Daxioma Group OÜ-le 15.08.2019 ettepaneku, mille vastamise tähtaeg oli 27.08.2019, vastata kaebuse esitaja 23.04.2019 saadetud kirjale ning korduva ettepaneku 02.09.2019, mille vastamise tähtaeg oli 17.09.2019. Mõlema ettepaneku raames juhtis inspektsioon ka tähelepanu ettekirjutuse ja sunniraha määramise võimalusele. Inspektsioon saatis 15.08.2019 ettepaneku äriregistris toodud e-posti aadressile daxioma@mail.ee ning Daxioma Group OÜ kontaktisiku Company in Estonia OÜ e-posti aadressile info@companyinestonia.business ning 02.09.2019 saadetud korduva ettepaneku lisaks eeltoodud kontaktandmetele ka Daxioma Group OÜ asukoha aadressile Laki tn 30, Tallinn 12915.  Seejuures tuleb e-posti teel saadetud järelepärimiste osas märkida, et vastavalt haldusmenetluse seaduse (HMS) § 27 lg 2 punktile 3 elektrooniliselt kättesaadavaks tehtud või edastatud dokument loetakse kättetoimetatuks, kui dokument või teade on edastatud äriühingu äriregistrisse kantud elektronposti aadressile, antud juhul e-posti aadressile daxioma@mail.ee.  Käesolevaks ajaks ei ole Daxioma Group OÜ esindaja vastanud inspektsiooni ettepanekule ega võtnud ühendust ka haldusorganiga ettepanekule vastamise osas.    ANDMEKAITSE INSPEKTSIOONI PÕHJENDUSED:  Asja materjalidest nähtuvalt saatis kaebuse esitaja Daxioma Group OÜ-le 23.04.2019 kirja ning 23.05.2019 meeldetuletuse, milles soovis enda kohta käivate andmete kustutamist ning saada seejuures ka selgitusi enda isikuandmete töötlemise osas.  Isikuandmete kaitse üldmääruse artikkel 12 lõike 3 kohaselt on vastutaval töötlejal  kohustus esitada andmesubjektile tarbetu viivituseta, kuid mitte hiljem kui ühe kuu jooksul pärast taotluse saamist teave artiklite 15-22 kohase taotluse alusel võetud meetmete kohta.  Isikuandmete kaitse üldmääruse artikli 15 alusel on andmesubjektil õigus küsida selgitusi enda  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  isikuandmete töötlemise kohta ning lähtuvalt artiklist 17 nõuda ka enda isikuandmete kustutamist. Seega oleks pidanud Daxioma Group OÜ esindaja kaebuse esitaja taotlusele vastama hiljemalt ühe kuu jooksul.  Vastavalt isikuandmete kaitse seaduse § 58 lõikele 1 ning isikuandmete kaitse üldmääruse artikkel 58 lõike 2 punktile c, on inspektsioonil õigus anda korraldus, et vastutav töötleja või volitatud töötleja rahuldaks andmesubjekti taotlused seoses tema käesoleva määruse kohaste õiguste kasutamisega.  Võttes arvesse faktilisi asjaolusid ja asjaolusid, et nii andmesubjekti isikuandmete töötlemisega seotud kirjadele vastamine kui ka haldusorgani järelevalvemenetluse raames tehtud ettepanekule vastamine on kohustuslik, kuid Daxioma Group OÜ ei ole nii kaebuse esitaja 23.04.2019 kirjale kui ka inspektsiooni 15.08.2019 ettepanekule ja 02.09.2019 korduvale ettepanekule vastanud, leiab inspektsioon, et kohustusliku ettekirjutuse tegemine antud asjas on vajalik korrarikkumise kõrvaldamiseks.    /allkirjastatud digitaalselt/  Raiko Kaur vaneminspektor peadirektori volitusel