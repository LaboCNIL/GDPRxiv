DatatilsynetÅrsberetning2019Datatilsynets årsberetning 2019DatatilsynetÅrsberetning2019Årsberetning 2019 2IndholdTil Folketinget   4Om Datatilsynet  8Datatilsynets opgaver 8Datatilsynets organisation 9Datarådet 11Sekretariatet 12Året i tal 14Lovforberedende arbejde, folketingsspørgsmål mv. 16Klager  17Tilsynssager og sager på Datatilsynets eget initiativ   18Tilladelser mv. 19Internationale sager  20Rådgivning og vejledning mv.  22Podcast mv. om databeskyttelsesforordningen 23Deltagelse på Folkemøder 24Offentliggørelse af billeder på internettet 24Anvendelse af fingeraftryk i forbindelse med ansattes komme- og gåtider 25Sletning af personoplysninger 25Skabelon til databehandleraftale – ny status  26Kontrol med databehandlere mv. 26Vejledning om risikovurdering og risikostyring 27Sikkerhed ved transmission af personoplysninger via SMS 28Sikkerhed ved beskeder til bibliotekslånere om bogreserveringer 29Liste over obligatoriske konsekvensanalyser 29Behandling af følsomme personoplysninger 30Høringer over lovforslag mv. 32Lovforslag om en aktiv beskæftigelsesindsats 32Lovforslag om ændring af lov om Center for Cybersikkerhed  33Tilsyn 34Klagesagsbehandling 35Registrering af trafik- og lokaliseringsdata 36Berigtigelse af urigtige personoplysninger 38Indsigt i tv-overvågningsoptagelser  39Klage over manglende sletning 39Udøvelse af registreredes rettigheder – afgørelse om ID-validering 40Planlagte tilsyn og sager på eget initiativ  41Sager på eget initiativ 41Plan for tilsyn 41Tilsyn i 2019 42Evaluering af tilsynsordningen 43Krypteringstilsyn 43Årsberetning 2019 3Indsigtstilsyn  43Brud på persondatasikkerheden – utilsigtede videregivelser 45Manglende sikkerhed omkring en udviklingsserver 46Oversigt over udførte tilsyn i 2019 47Anmeldelse af brud på persondata sikkerheden  50Opgørelse af brud på persondatasikkerheden i 2019  50Anmeldt sikkerhedsbrud – underretning af registrerede 51Placering af dataansvar og alvorlig kritik af manglende sikkerhedsforanstaltninger 51Kryptering af e-mails og af opportunistisk TLS 52Tilladelser mv. 54Behandling af biometriske data ved brug af automatisk ansigtsgenkendelse 54Bekendtgørelse om videregivelse af personoplysninger omfattet af databeskyttelses lovens § 10, stk. 1 og 2 55Nye standardvilkår for kreditoplysningsbureauer 57Nye standardvilkår for advarselsregistre og spærrelister  59Nye vilkår for førelse af retsinformationssystemer   59Internationalt samarbejde 61Det Europæiske Databeskyttelsesråd (EDPB) 61Særlige internationale tilsynsforpligtelser  64Schengen-informationssystemet (SIS)  64Told-informationssystemet (CIS)  65Eurodac 65Visum-informationssystemet (VIS) 65Indre Markeds-informationssystemet (IMI) 66Eurojust 66Europarådet 67Berlin-gruppen 67Nordisk samarbejde 68Den europæiske konference 68Den internationale konference  68Grønland og Færøerne 692.del: Retshåndhævelsesloven 70Anmeldelse af brud på persondatasikkerheden  71Klage over manglende indsigt  72Databekymringspostkassen 74Bilag 1: Oversigt over lovgivning mv.  76Love, bekendtgørelser og vejledninger  76Årsberetning 2019 4Til FolketingetDatatilsynet har i 2019 brugt betydelige ressourcer på at rådgive og vejlede om EU’s databeskyttelsesforordning og databeskyttelsesloven, der har fundet anvendelse siden 25. maj 2018, samt retshåndhævelsesloven, der blev gen-nemført i dansk ret ved lov nr. 410 af 27. april 2017 om retshåndhævende myn-digheders behandling af personoplysninger.Årsberetning 2019 5Hver dag håndterer Datatilsynet mange telefoniske og skriftlige forespørgsler og træffer samtidig lø-bende afgørelser i konkrete sager, der kan tjene som vejledning for andre, ligesom tilsynet udarbejder vejledninger mv. Datatilsynet har i 2019 således offentliggjort 11 nye nationale vejledninger, som sup-plerer de 13 vejledninger, som tilsynet offentliggjorde i 2017 og 2018, ligesom der løbende er blevet udarbejdet mindre tekster under forskellige databeskyttelsesretlige emner. Datatilsynet har endvidere udgivet en podcast med 15 episoder om databeskyttelsesforordningen, der skal hjælpe små og mel-lemstore virksomheder til at få et overblik over reglerne, ligesom tilsynet har offentliggjort 10 små ani-merede videoer om databeskyttelsesreglerne, der er målrettet borgerne. Datatilsynet yder også en aktiv indsats på dette område i europæiske sammenhænge. Tilsynet har i 2019 – i regi af Det Europæiske Databeskyttelsesråd – bidraget til udarbejdelsen af to nye fælleseuro-pæiske vejledninger mv. om forordningen.  Alle de nævnte vejledninger – nationale som fælleseuropæiske – kan sammen med en række praktisk anvendelige skabeloner til f. eks. opfyldelse af oplysningspligten, som Datatilsynet har udarbejdet, fin-des på tilsynets hjemmeside.Datatilsynet prioriterer endvidere at deltage med bl.a. indlæg på konferencer, seminarer mv. for at in-formere om databeskyttelsesreglerne og tilsynets praksis, men også for, at tilsynet kan opnå større vi-den om, hvilke udfordringer de registrerede, andre offentlige myndigheder og den private sektor ople-ver inden for databeskyttelsesområdet. I juni 2019 deltog Datatilsynet for første gang med oplæg og en stand med diverse aktiviteter på Folkemødet på Bornholm, ligesom tilsynet som noget nyt i år havde en stand på Ungdommens Folkemøde i september 2019, hvor de unge kunne komme forbi til quiz, debat og workshops, og hvor de kunne høre mere om, hvilke rettigheder de har. Herudover var Datatilsynet aktiv med oplæg og en stand på både Digitaliseringsmessen i Odense den 3. oktober 2019, der hen-vendte sig til den offentlige sektor, og Digitaliseringsmessen for erhvervslivet, der blev afholdt dagen efter samme sted. Fra og med den 25. maj 2018 er alle dataansvarlige – som noget nyt –  forpligtet til som udgangspunkt at anmelde brud på persondatasikkerheden til Datatilsynet. For at gøre det nemt og enkelt for virksomhe-der og myndigheder at indberette sikkerhedshændelser på databeskyttelsesområdet og en række an-dre områder, udviklede og lancerede Datatilsynet og en række andre myndigheder i samarbejde med Erhvervsstyrelsen i maj 2018 på Virk.dk en fælles digital løsning for anmeldelser af sikkerhedshændel-ser. Initiativet skal understøtte, at virksomhederne og myndighederne kun skal indberette hændelser én gang og ét sted frem for at skulle indberette stort set samme information flere steder. Datatilsynet har i hele 2019 brugt mange ressourcer på at behandle de anmeldelser af brud på persondatasikkerhe-den, som tilsynet hver dag modtager. Datatilsynet har i 2019 endvidere offentliggjort en endelig liste over situationer, hvor dataansvarlige altid skal udarbejde konsekvensanalyser. Herudover har Datatilsynet i år anmodet Det Europæiske Da-tabeskyttelsesråd om en udtalelse over tilsynets skabelon til standarddatabehandleraftale og herefter revideret aftalen i lyset af den afgivne udtalelse, hvorefter skabelonen har fået karakter af standardkon-traktbestemmelser, som den første af sin slags i EU.For at sikre en effektiv beskyttelse af personoplysninger styrkes og præciseres med databeskyttelses-forordningen bl.a. de forpligtelser, der påhviler dem, der behandler og træffer afgørelse om behandling af personoplysninger, ligesom tilsynsmyndighedernes beføjelser til at føre tilsyn med og sikre overhol-delse af reglerne øges. Datatilsynets tilsynsvirksomhed kan føre til, at der tages strafferetlige skridt. Det er derfor væsentligt, at tilsynets medarbejdere har et godt kendskab til de mange forhold, som det er vigtigt at være opmærk-som på helt fra en sags begyndelse til dens afgørelse ved domstolene, herunder bevissikring, retssik-Årsberetning 2019 6kerhedslov og udformning af anklageskrift. Datatilsynet har derfor i 2019 også rekrutteret et mindre antal medarbejdere med baggrund i politi- og anklagemyndigheden, der kan bistå i dette arbejde. Her-udover har Datatilsynet deltaget i et samarbejde med Rigsadvokaten og Rigspolitiet, der har til formål at tilrettelægge den samlede håndtering af straffesager vedrørende overtrædelse af databeskyttelses-reglerne på tværs af myndighederne.Efter databeskyttelseslovens § 10, stk. 3, kan oplysninger, der er behandlet i statistisk eller videnska-beligt øjemed, i nærmere angivne tilfælde kun videregives med tilladelse fra Datatilsynet. Efter lovens § 10, stk. 4, kan Datatilsynet fastsætte generelle vilkår for videregivelse af sådanne oplysninger, her-under videregivelse, der ikke kræver tilsynets tilladelse. Tilsynet har fastsat sådanne generelle vilkår ved bekendtgørelse nr. 1509 af 18. december 2019. Datatilsynet har endvidere fastsat standardvilkår for meddelelse af tilladelse efter databeskyttelseslovens § 26 til private dataansvarliges behandling af oplysninger i form af advarselsregistre og spærrelister, kreditoplysningsbureauer samt retsinformati-onssystemer. Vilkårene og en række vejledende tekster herom er offentliggjort på Datatilsynets hjem-meside. Valby, maj 2020 Kristian Korfits Nielsen   Cristina Angela GulisanoFormand, Datarådet    Direktør, Datatilsynet Om Datatilsynets årsberetning Datatilsynets årsberetning for 2019 afgives i medfør af databeskyttelsesforordningens artikel 59, hvorefter tilsynet afgiver en årlig beretning om sin virksomhed til det nationale parlament, regerin-gen og andre myndigheder, der er udpeget efter medlemsstaternes nationale ret. Årsberetningen indeholder omtale af væsentlige aktiviteter for Datatilsynet i 2019, herunder aktiviteter i henhold til artikel 58, stk. 2. Der henvises endvidere til retshåndhævelseslovens § 45, som indeholder en lignende bestemmelse om, at Datatilsynet skal afgive en årlig beretning til Folketinget og justits-ministeren.På Datatilsynets hjemmeside www.datatilsynet.dk offentliggør tilsynet løbende udtalelser og afgø-relser i sager, som vurderes at være af generel interesse. Datatilsynet kan således henvende til sin hjemmeside for yderligere oplysninger. Årsberetningen sendes endvidere til EU-Kommissionen og Det Europæiske Databeskyttelsesråd, ligesom den offentliggøres på Datatilsynets hjemmeside. Årsberetning 2019 8Om Datatilsynet Datatilsynets opgaverDatatilsynet er den centrale, uafhængige myndighed, der fører tilsyn med, at reglerne på databeskyt-telsesområdet overholdes. Tilsynet med domstolenes behandling af personoplysninger ligger dog hos Domstolsstyrelsen. Tilsynet med reglerne på databeskyttelsesområdet indebærer et stort antal forskelligartede opgaver, og Datatilsynet har i 2019 bl.a.  haft følgende opgaver:• Information, rådgivning og vejledning• Behandling af klagesager• Udtalelser om lovforslag og udkast til bekendtgørelser og cirkulærer mv.Årsberetning 2019 9• Behandling af anmeldelser af brud på persondatasikkerheden• Bidrag til besvarelse af spørgsmål fra Folketinget• Sager på Datatilsynets eget initiativ (inkl. ad hoc tilsyn) herunder tilsyn hos offentlige myndigheder og private dataansvarlige mv.  • Deltagelse i internationale tilsynsmyndigheder og internationalt samarbejde med andre datatilsyn-smyndigheder• Deltagelse i arbejdsgrupper, udvalg mv. i f.eks. EU• Oplæg på konferencer, seminarer o. lign.Datatilsynet er endvidere national tilsynsmyndighed for behandling af personoplysninger i en række fælleseuropæiske informationssystemer (bl.a. Schengen-, visum og toldområdet), hvilket betyder, at tilsynet fører tilsyn med de danske myndigheders behandling af oplysninger i forbindelse med disse systemer. Datatilsynets vision er, at myndigheder og private kender og overholder reglerne for behandling af per-sonoplysninger, og at borgerne kender og kan bruge deres rettigheder. Datatilsynet søger at gøre dette muligt og lettere gennem synlighed, information, dialog og kontrol. Det er endvidere Datatilsynets mission at rådgive om registrering, videregivelse og anden behandling af personoplysninger og føre tilsyn med, at myndigheder, virksomheder og andre dataansvarlige over-holder reglerne på området.Datatilsynets organisationDatatilsynet består af et råd – Datarådet – og et sekretariat. Datatilsynet udøver sine funktioner i fuld uafhængighed. Datatilsynet har en finanslovsmæssig og en vis personalemæssig tilknytning til Justits-ministeriet. Datatilsynets afgørelser er endelige og kan ikke indbringes for anden administrativ myndighed. Data-tilsynets afgørelser kan indbringes for domstolene. Datatilsynet er en del af den offentlige forvaltning og er dermed i forbindelse med sin virksomhed omfattet af den regulering, der gælder for forvaltnings-myndigheder. Det vil bl.a. sige offentlighedsloven og forvaltningsloven. Datatilsynet er derfor undergi-vet sædvanlig kontrol af Folketingets Ombudsmand. Årsberetning 2019 11Internationalt områdePeter Fogh KnudsenTilsynFrederik Viksøe  SiegumfeldtDirektørCristina Angela  GulisanoDatarådetSekretariatetDatabeskyttelses­rådgiver (DPO)JournalStabDatabeskyttelseBirgit Kleis og  Astrid MavrogenisDatarådetI forbindelse med overgangen til nyt retsgrundlag blev der efter 25. maj 2018 nedsat et nyt Dataråd. Justitsministeren nedsætter Datarådet, som består af 1 formand, der skal være højesteretsdommer el-ler landsdommer, og af 7 andre medlemmer. Erhvervsministeren og ministeren for offentlig innovation udnævner hver 1 af de 7 andre medlemmer. Datarådet træffer primært afgørelse i sager af principiel karakter. Datarådets forretningsorden, der fastsættes af rådet selv, blev vedtaget på Datarådets første møde den 20. december 2018. Datarådet udnævnes for 4 år. Der kan ske genudpegning to gange. Ud-pegelsen sker på baggrund af medlemmernes faglige kvalifikationer.Datarådets medlemmer (pr. 31. december 2019)Formand, højesteretsdommer Kristian Korfits NielsenProfessor, dr.jur. Henrik UdsenKommunaldirektør, Jesper Thyrring MøllerAdvokat, Pia Kirstine VoldmesterFormand for Rådet for Digital Sikkerhed, Henning Mortensen Sundhedsdirektør, Svend Hartling Advokat, Martin von Haller GrønbækVicedirektør, Mette Raun FjordsideÅrsberetning 2019 12SekretariatetSekretariatet beskæftiger omkring 66 medarbejdere (jurister, it-sikkerhedskonsulenter, kontorper-sonale og studenter m.fl.) og varetager Datatilsynets daglige drift under ledelse af en direktør, cand. jur. Cristina Angela Gulisano. De bevillingsmæssige forhold mv. fremgår af Datatilsynets årsrapport for 2019. Datatilsynets medarbejdere (pr. 31. december 2019)  Direktør, cand.jur. Cristina Angela GulisanoKommitteret, cand.jur. Birgit KleisKontorchef, cand.jur. Astrid MavrogenisKontorchef, cand.jur. Frederik Viksøe SiegumfeldtKontorchef, cand.jur. Peter Fogh KnudsenChefkonsulent, cand.jur. Anders Aagaard Chefkonsulent, cand.jur. Karina Kok Sanderhoff Chefkonsulent, cand.jur. Katrine Valbjørn TrebbienChefkonsulent, cand.jur. Kia Hee Gade Chefkonsulent, cand.jur. Mia Staal KlintrupChefkonsulent, cand.jur. Susanne Richter Specialkonsulent, cand.jur. Eva Volfing Specialkonsulent, cand.jur. Makar Juhl HolstSpecialkonsulent, cand.jur. Sarah Hersom Kublitz Stabsmedarbejder, cand.soc. Anne Bech (Orlov)Stabsmedarbejder, cand.scient.adm. Sofie Astrup MalmKommunikationskonsulent, cand. mag. Anders Due  It-sikkerhedskonsulent, cand. jur. Allan FrankIt-sikkerhedskonsulent, diplomingeniør Erik Stig Christensen It-sikkerhedskonsulent, cand.polyt. Julia Ilu Sommer It-sikkerhedskonsulent, cand.polyt. Marcus Vinther TanghøjIt-sikkerhedskonsulent, Ph.d., Martin Mehl Lauridsen SchadeggIt-sikkerhedskonsulent, politibetjent Poul Erik Høj WeidickIt-sikkerhedskonsulent, diplomingeniør Walther Starup-JensenIt-ansvarlig og It-sikkerhedskoordinator, maskinmester Per MortensenKontorfuldmægtig Anne-Marie MüllerKontorfuldmægtig Helle JensenKontorfuldmægtig Lisbeth Søndberg Liljekrans (Vikar)  Kontorfuldmægtig Mette-Maj Aner LeilundKontorfuldmægtig Pernille JensenAssistent Camilla Knutsdotter Hallingby         Fuldmægtig, cand.jur. Andreas Arnsel Fuldmægtig, cand.jur. Andreas Droob KristensenFuldmægtig, cand.jur. Anette Borring-Møller Fuldmægtig, cand.jur. Astrid Malte Ivens De Carvalho Fuldmægtig, cand.jur. Betty Nielsen HustedFuldmægtig, cand.jur. Camilla Andersen Fuldmægtig, cand.jur. Camilla MeinecheFuldmægtig, cand.jur. Cecilie Spendrup SlagslundeÅrsberetning 2019 13Fuldmægtig, cand.jur. Charlotte Nørtoft PoulsenFuldmægtig, cand.jur. Christine Børglum SørensenFuldmægtig, cand.jur. Ditte Malene Kieler Koefoed Fuldmægtig, cand.jur. Eva Poskute WintherFuldmægtig, cand.jur. Kasper Viftrup Fuldmægtig, cand.jur. Kenni Elm OlsenFuldmægtig, cand.jur. Lea Bruun Fuldmægtig, cand.jur. Lise FredskovFuldmægtig, cand.jur. Mads Nordstrøm Kjær Fuldmægtig, cand.jur. Marie Raahauge ChristiansenFuldmægtig, cand.jur. Mikkel Brandenborg StenaltFuldmægtig, cand.jur. Neda Marica Fuldmægtig, cand.jur. Nicklas Irgens Villien Fuldmægtig, cand.jur. Nikolaj Niss Rohde Fuldmægtig, cand.jur. Nina Donovan Anker (Orlov) Fuldmægtig, cand.jur. Pernille Ørum WaltherFuldmægtig, cand.jur. Rasmus ArslevFuldmægtig, cand.jur. Rasmus Møller JakobsenFuldmægtig, cand.jur. Sara Koch Jørgensen (Orlov) Fuldmægtig, cand.jur. Sara Thorning Hansen Fuldmægtig, cand.jur. Sofie Eberhard Bendtz Fuldmægtig, cand.jur. Susanne Dige Nielsen Fuldmægtig, cand.jur. Victoria Lenchler-Huebertz Fuldmægtig, cand.jur. Viktor Herskind IngemannFuldmægtig, cand.jur. Zenia Dinesen Stud.jur. Asta Sprogøe Biilmann  Stud.jur. Freja Gudmundsson Stud.jur. Amalie Pilgaard StubdrupStud.jur. Pernille Elisabeth JensenStud.jur. Vincent Ollantay Murillo Valdez Stud.mag. Natascha Helverskov JørgensenÅrsberetning 2019 14Året i talNedenfor er oplysninger om antallet af nye sager, som er oprettet i Datatilsynets journalsystem i 2019. En del af Datatilsynets sagsbehandling er imidlertid en fortsættelse af eksisterende sager. Dette er for eksempel tilfældet, når en anmeldelse ændres, eller en tilladelse forlænges. Disse sager er af praktiske årsager ikke medtaget i statistikken.Datatilsynet registrerede i alt 15.090 nye sager i 2019.Fordelingen af oprettede sager i 2019Lovforberedende arbejde521Rådgivning og vejledning2881Klager2259Tilsynssager og sager på Datatilsynets eget initiativ256Tilladelser mv. 227Internationale sager inkl. EU1151Anmeldelser af brud på persondatasikkerheden7242Sager om Grønland og Færøerne147Øvrige sager406Sager i alt 15090n  Lovforberedende arbejden  Rådgivning og vejledningn  Klagern  Tilsynssager og sager på Datatilsynets eget initiativn  Tilladelser mv.n  Internationale sager inkl. EUn  Anmeldelser af sikkerhedsbrudn  Sager om Grønland og Færøernen  Øvrige sagerOprettede sager i 20195212881225925622711517242147406Årsberetning 2019 16Lovforberedende arbejde, folketingsspørgsmål mv.Sager vedrørende lovforberedende arbejde, folketingsspørgsmål o. lign. Høringer over betænkninger, lovforslag, EU-retsakter, konventioner mv.152Høringer over bekendtgørelser, cirkulærer, vejledninger, anordninger mv.344Folketingsspørgsmål, private lovforslag, folketingsbeslutninger, høringer mv.22Forskelligt3Sager i alt 5213n  Høringer over betænkninger, lovforslag, EU-retsakterkonventioner mv.n  Høringer over bekendtgørelser, cirkulærer,vejledninger anordninger mv.n  Folketingsspørgsmål, private lovforslag, folketingsbeslutninger, høringer mv.n  ForskelligtSager vedrørende lovforberedende arbejde, folketingsspørgsmål o. lign.  15234422Årsberetning 2019 17Klager KlagesagerKlager vedr. private1435Klager vedr. offentlige myndigheder691Særlige kategorier af klager88Forskelligt45I alt 2259Med til klagesager hører også sager fra IMI, som er en større gruppe sager, der behandles særskilt, jf. tabellen om Internationale sager. Indre Markeds-Informationssystemet (IMI) er et informationssystem, som overordnet har til formål at lette europæiske myndigheders grænseoverskridende samarbejde og sagsbehandling i henhold til en given EU-retsakt. Datatilsynet er udpeget som tilsynsmyndighed i rela-tion til behandlingen af personoplysninger i den danske del af systemet Særlige kategorier af klager dækker over klager over kreditoplysningsbureauer.n  Klager vedr. privaten  Klager vedr. offentlige myndighedern  Særlige kategorier af klagern  ForskelligtKlagesager 45143569188Årsberetning 2019 18Tilsynssager og sager på Datatilsynets eget initiativ  Tilsynssager og sager på Datatilsynets eget initiativ   Tilsyn vedr. private30Tilsyn vedr. offentlige myndigheder38Sager, der rejses pga. medieomtale, borgerhenvendelse og lign.49Tips, orientering mv. fra borgere, private, andre myndigheder mv.134Forskelligt (f.eks. årsplan, forretningsgange, processer mv.)5I alt 256Med til tilsynssager hører også anmeldelser af brud på persondatasikkerheden, som er en større grup-pe sager, der behandles særskilt.De 49 sager, der rejses pga. medieomtale, borgerhenvendelse og lign. fordeler sig på 37 sager vedrø-rende private og 12 sager vedrørende offentlige myndigheder.n  Tilsyn vedr. privaten  Tilsyn vedr. offentlige myndighedern  Sager, der rejses pga medieomtale, borgerhenvendelser o. lign.n  Tips, orientering mv. fra borger, private, andre myndigheder mv.n  ForskelligtTilsynssager og sager på Datatilsynets eget initiativ 4938134530Årsberetning 2019 19Tilladelser mv.Tilladelser mv.Privates behandling af oplysninger17Forskning og statistik110Advarselsregistre, spærrelister7Kreditoplysningsbureauer3Retsinformationssystemer3Adfærdskodekser2Overførsel af oplysninger til lande mv. uden for EU75Forskelligt10I alt227332n  Privates behandling af oplysningern  Forskning og statistikn  Advarselsregistre, spærrelistern  Kreditoplysningesbureauern  Retsinformationssystemern  Adfærdskodeksern  Overførsel af oplysninger til lande mv. uden for EUn  ForskelligtTilladelser mv.1771107510Årsberetning 2019 20Internationale sager Internationale sagerForespørgsler om lovgivning til/fra udlandet (ikke særlig EU-procedure)88Nordiske tilsynssamarbejde2EU1060Forskelligt1I alt1151n  Forespørgsler om lovgivning til/fra udlandet(ikke særlig EU-procedure)n  Nordiske tilsynssamarbejden  EUn  ForskelligtInternationale sager 28810601De 1060 sager om EU fordeler sig på forskellige sagstyper, jf. tabellen nedenfor.Årsberetning 2019 21Fordelingen af EU sagerDatabeskyttelsesrådet27One-stop-shop-mekanismen976Fælles europæiske systemer mv.50Forskelligt7I alt1060n  Databeskyttelsesrådetn  One-stop-shop-mekanismenn  Fælles europæiske systemer mv.n  ForskelligtEU sager 79762750Årsberetning 2019 22Rådgivning og vejledning mv. Det er efter Datatilsynets opfattelse afgørende for at sikre en høj beskyttelse af danskernes personop-lysninger – og derfor også tilsynets vision – at myndigheder og private kender og overholder reglerne for behandling af personoplysninger, og at borgerne kender og kan bruge deres rettigheder. Datatil-synet gør dette muligt og lettere gennem synlighed, information, dialog og kontrol. Det er samtidig Datatilsynets mission at rådgive om registrering, videregivelse og anden behandling af personoplys-ninger og føre tilsyn med, at myndigheder, virksomheder og andre dataansvarlige overholder reglerne på området.Datatilsynets forpligtelse til at yde en serviceorienteret og anvendelig rådgivning er imidlertid ikke kun en del af tilsynets vision og mission. Det følger således også direkte af databeskyttelsesforordningen. Dette sikres bl.a. gennem de mange telefoniske og skriftlige forespørgsler om reglerne, som Datatilsy-net hver dag håndterer, ligesom tilsynet holder mange møder med bl.a. interesse- og brancheorganisa-tioner, men også enkeltstående dataansvarlige og databehandlere, hvis der måtte være behov herfor.Årsberetning 2019 23Datatilsynet har i 2019 offentliggjort 11 nye nationale vejledninger, som supplerer de 13 vejledninger, som tilsynet offentliggjorde i 2017 og 2018, ligesom der løbende er blevet udarbejdet mindre tekster under forskellige databeskyttelsesretlige emner. Datatilsynet har endvidere udgivet en podcast med 15 episoder om databeskyttelsesforordningen, der skal hjælpe små og mellemstore virksomheder med at få et overblik over reglerne, ligesom tilsynet har offentliggjort 10 små animerede videoer om data-beskyttelsesreglerne, der er målrettet danskerne generelt. Datatilsynet yder også en aktiv indsats på dette område i europæiske sammenhænge. Tilsynet har i 2019 – i regi af Det Europæiske Databeskyt-telsesråd – bidraget til udarbejdelsen af to nye fælleseuropæiske vejledninger mv. om forordningen. Alle de nævnte vejledninger – nationale og fælleseuropæiske – kan sammen med en række praktisk anvendelige skabeloner til f. eks. opfyldelse af oplysningspligten findes på Datatilsynets hjemmeside. Endvidere er der udarbejdet og offentliggjort tre kvartalsvise statistikker og gennemgange af de ind-komne anmeldelser af brud på persondatasikkerheden. Sidste kvartalsoversigt, der dækker perioden oktober – december 2019, er offentliggjort primo februar 2020.Datatilsynet prioriterer endvidere at deltage med bl.a. indlæg på konferencer, seminarer mv. for at informere om databeskyttelsesreglerne og tilsynets praksis, men også for, at tilsynet kan opnå større viden om, hvilke udfordringer de registrerede, andre offentlige myndigheder og den private sektor op-lever inden for databeskyttelsesområdet. Datatilsynet har i 2019 deltaget med 45 oplæg mv. på kon-ferencer, seminarer mv. I juni 2019 deltog Datatilsynet for første gang med oplæg og en stand med diverse aktiviteter på Folkemødet på Bornholm, ligesom tilsynet også som noget nyt i år havde en stand på Ungdommens Folkemøde i september 2019, hvor børn og unge kunne komme forbi til quiz, debat og workshops, og hvor de kunne høre mere om, hvilke rettigheder de har. Herudover var Datatilsynet aktiv med oplæg og en stand på både Digitaliseringsmessen i Odense den 3. oktober 2019, der hen-vendte sig til den offentlige sektor, og Digitaliseringsmessen for erhvervslivet, der blev afholdt dagen efter samme sted. Podcast mv. om databeskyttelsesforordningenI løbet af 2019 udgav Datatilsynet en række videoer og podcastepisoder, som formidlede forskellige emner inden for databeskyttelse.Podcasten bestod af 15 episoder, som især var målrettet små og mellemstore virksomheder. Hver epi-sode tog fat på et afgrænset emne, som var relevant for målgruppen - eksempelvis samtykke, brug af billeder og sletning. Episoderne udfoldede sig typisk som en dialog på 10-15 minutter mellem to af Datatilsynets medarbejdere, og det tilstræbtes, at formatet var mindre formelt og mere rigt på konkrete eksempler end den skriftlige vejledning, Datatilsynet ellers stiller til rådighed på hjemmesiden. Podca-sten var med andre ord tænkt som et alternativ til de andre informationskanaler, der især skulle gøre mindre dataansvarlige opmærksomme på reglerne og opfordre dem til at søge nærmere vejledning efter behov.Initiativet blev positivt modtaget af målgruppen - og også af en række andre interesserede. Ved udgan-gen af 2019 var podcastepisoderne blevet afspillet mere end 28.000 gange.Derudover producerede Datatilsynet 10 korte videoer i 2019. Videoerne er modsat podcastepisoder-ne rettet direkte mod borgere og har særligt fokus på de rettigheder, man har efter de databeskyttel-sesretlige regler. Der var endvidere nogle af filmene, hvis primære formål er at skabe opmærksomhed om emnet – f.eks. en kort film, der gennemgår de data, der potentielt indsamles om den enkelte bor-ger i løbet af en almindelig dag. Filmene blev gjort tilgængelige på Datatilsynets hjemmeside og Lin-kedIn-profil og fik ligesom podcasten en positiv modtagelse.Årsberetning 2019 24Deltagelse på FolkemøderI 2019 deltog Datatilsynet for første gang på Folkemødet på Bornholm og Ungdommens Folkemøde i Valby. Målet med begge aktiviteter var at udbrede kendskabet til reglerne om databeskyttelse over for nogle målgrupper, som ikke nødvendigvis opsøger informationerne på fx Datatilsynets hjemmeside.På Folkemødet i Allinge havde Datatilsynet et telt, hvor der både var planlagte arrangementer og lø-bende aktiviteter. Der var bl.a. flere events, hvor der blev aflivet myter om databeskyttelsesforordningen på scenen. Der var et arrangement, hvor Datatilsynet diskuterede grænsefladerne mellem markedsfø-ringsretten og databeskyttelsesretten med Forbrugerombudsmanden, og der var en meget velbesøgt event med freestyle-rap om GDPR - improviseret efter input fra publikum. GDPR er den engelske for-kortelse for forordningen (General Data Protection Regulation).Ud over de fastsatte aktiviteter var der løbende gennem dagene mulighed for, at såvel borgere som dataansvarlige kunne kigge forbi og stille spørgsmål, teste deres viden om reglerne og få en snak med Datatilsynets eksperter. Der var også en quiz særligt målrettet større børn, der blev taget i brug, når grupper af skoleelever kom forbi.På Ungdommens Folkemøde i Valbyparken var der tilsvarende både nogle fastsatte events og løbende aktiviteter og quizzer. Derudover var der mange af de unge, der besøgte Datatilsynets telt, som også interviewede medarbejderne fra Datatilsynet til brug for skoleopgaver.Offentliggørelse af billeder på internettetOffentliggørelse af billeder på internettet af genkendelige personer betragtes som en behandling af personoplysninger. Et billede med identificerbare personer udgør således oplysninger om disse perso-ner, og de databeskyttelsesretlige regler skal derfor være opfyldt. I 2019 ændrede Datatilsynet sin tidligere praksis fra 2002 for offentliggørelse af billeder på internettet, så det ikke længere er afgørende, om et billede er et situations- eller et portrætbillede. Der lægges derimod vægt på formålet og billedets karakter mere generelt.Situationsbilleder var defineret som billeder, hvor en aktivitet eller situation er det egentlige formål med billedet, som f.eks. billeder af publikum til en koncert. Modsætningen hertil var portrætbilleder, hvor formålet er at afbilde en eller flere bestemte personer. Efter den tidligere praksis kunne situati-onsbilleder normalt offentliggøres på internettet, uden at personerne på billedet havde givet lov til det, mens det som udgangspunkt krævede et samtykke at offentliggøre portrætbilleder.Datatilsynet genovervejede sin praksis, fordi især afgrænsningen mellem situations- og portrætbille-der i praksis voldte problemer. Tilsynet lagde også vægt på den teknologiske og samfundsmæssige ud-vikling, der var sket siden 2002. Billeder af identificerbare personer offentliggøres således i dag i vidt omfang på hjemmesider og på sociale medier. Det er Datatilsynets opfattelse, at mange mennesker opfatter dette som ganske uproblematisk, så længe der er tale om, at der sker offentliggørelse af helt harmløse billeder af dem på internettet. På den baggrund – og efter drøftelse i Datarådet – besluttede Datatilsynet at ændre sin praksis. Data-tilsynet tilkendegav således, at tilsynet ikke længere vil sondre mellem situations- og portrætbilleder, og at det fremadrettet vil være tilsynets opfattelse, at spørgsmålet, om der vil kunne offentliggøres et billede på internettet – uden samtykke fra den berørte person – beror på en helhedsvurdering af bille-det og formålet med offentliggørelsen. Her skal man især forholde sig til, om personen på billedet med rimelighed kan føle sig udstillet, udnyttet eller krænket.Årsberetning 2019 25Anvendelse af fingeraftryk i forbindelse med ansattes komme­ og gåtiderDatatilsynet behandlede i 2019 en henvendelse fra en advokat, som på vegne af en klient ønskede til-synets stillingtagen til, om behandling af oplysninger om ansattes fingeraftryk (templates) til brug for registrering af komme- og gåtider som led i kontrol af de ansattes arbejdstid kan anses for nødvendig for, at retskrav kan fastlægges, gøres gældende eller forsvares, jf. databeskyttelsesforordningens artikel 9, stk. 2, litra f.Datatilsynet udtalte – efter sagen havde været behandlet i Datarådet – at forbuddet mod behandling af oplysninger om en ansats fingeraftryk, herunder templates, i forordningens artikel 9, stk. 1, til brug for registrering af komme- og gåtider ikke kan fraviges med henvisning til databeskyttelsesforordningens artikel 9, stk. 2, litra f (retskrav), når behandling sker som led i kontrol af en ansats arbejdstid, selvom en ansats krav på (retmæssig) løn – og arbejdsgiverens krav på alene at udbetale den løn, som den ansatte er berettiget til – kan anses for at udgøre et retskrav.Baggrunden herfor var, at Datatilsynet vurderede, at kravet om nødvendighed i databeskyttelsesfor-ordningens artikel 9, stk. 2, litra f, ikke er opfyldt.Kravet om nødvendighed indebærer, at behandling skal være mere end blot en praktisk måde at opfyl-de formålet på, ligesom kravet om nødvendighed indebærer, at formålet objektivt set ikke med rime-lighed må kunne opnås ved mindre indgribende midler.Kontrol af ansattes komme- og gåtider kan efter Datatilsynets opfattelse foretages med mindre indgri-bende midler, som ikke nødvendiggør behandling af følsomme oplysninger. Det vil f.eks. være muligt at kontrollere, hvornår en ansat er kommet og gået fra arbejdspladsen ved at anvende adgangskort eller andre lignende foranstaltninger – eventuelt i kombination med andre foranstaltninger, herunder stikprøvekontroller eller manuel (personlig) kontrol ved indgangen.Datatilsynet fandt endvidere anledning til at overveje, om behandling af ansattes fingeraftryk med henblik på at kontrollere komme- og gåtider som led i tidskontrol vil kunne ske på baggrund af et sam-tykke fra den ansatte.Efter Datatilsynets opfattelse er det tvivlsomt – som følge af det afhængighedsforhold, der er mellem en arbejdsgiver og en ansat – om en ansat kan afvise at give en arbejdsgiver sit samtykke til behandlin-gen af oplysninger om vedkommendes fingeraftryk med henblik på at kontrollere komme- og gåtider uden frygt eller reel risiko for, at afvisningen vil være til skade for den pågældende eller uden at føle et vist pres.I lyset heraf vurderede Datatilsynet, at en ansats samtykke til, at en arbejdsgiver kan behandle oplys-ninger om vedkommendes fingeraftryk i forbindelse med tidskontrol, som det klare udgangspunkt ikke kan anses for at være givet frivilligt og dermed udgøre et gyldigt behandlingsgrundlag. Datatilsynet kunne dog ikke afvise, at der kan foreligge særlige omstændigheder, hvorunder et sam-tykke kan anses for frivilligt, ligesom tilsynet i besvarelsen ikke tog stilling til, om behandlingen vil kunne ske på baggrund af andre bestemmelser i databeskyttelsesforordningen eller databeskyttelsesloven.Sletning af personoplysningerI januar 2019 offentliggjorde Datatilsynet en vejledende tekst om sletning af personoplysninger.Teksten skal understøtte den dataansvarliges arbejde i forhold til at sikre den fornødne sletning af per-sonoplysninger i sine systemer. Teksten vejleder derfor både om slettefrister, procedure for sletning, opfølgning på sletteprocedurer, ”retten til at blive glemt” og eventuel sletning i backup.Årsberetning 2019 26Teksten anviser endvidere 6 konkrete områder (gode råd), som den dataansvarlige skal forholde sig til:1. Tag stilling til slettefrister for de forskellige personoplysninger, der behandles, med baggrund i be-handlingens formål.2. Dokumenter de fastsatte slettefrister.3. Vær opmærksom på lovmæssige krav, som kan påvirke slettefristerne.4. Fastlæg og dokumenter en procedure for sletning.5. Fastlæg og dokumenter en procedure for opfølgning på, at sletning forløber som forventet.6. Tænk sletning ind i behandlingen, så behandlingen indrettes således, at eventuelle forskellige slette-frister kan opfyldes på en hensigtsmæssig måde i forhold til systemet, der anvendes.Skabelon til databehandleraftale – ny status Efter databeskyttelsesforordningen har Datatilsynet mulighed for at vedtage såkaldte standardkon-traktbestemmelser, som organisationer mv. kan anvende, når de skal indgå en databehandleraftale. Formålet hermed er at bidrage til at sikre, at dataansvarlige og databehandlere lever op til de krav, der stilles til dem i databeskyttelsesforordningen. Vedtagelsen af sådanne standardkontraktbestemmelser skal – i overensstemmelse med den såkaldte sammenhængsmekanisme, der følger af forordningen – ske i samarbejde med de øvrige EU-landes tilsynsmyndigheder for at sikre en ensartet anvendelse af databeskyttelsesreglerne.Med henblik på at vedtage sådanne standardkontraktbestemmelser anmodede Datatilsynet i april 2019 om Det Europæiske Databeskyttelsesråds stillingtagen til en skabelon til en databehandleraftale, som tilsynet havde anvendt siden 2018.Det Europæiske Databeskyttelsesråd vedtog i juli 2019 en udtalelse, som indeholdt en række bemærk-ninger til Datatilsynets skabelon. Herefter fulgte en proces, som mundede ud i, at Datatilsynet i decem-ber 2019 – som det første og hidtil eneste EU-land – vedtog en revideret udgave af skabelonen som standardkontraktbestemmelser for databehandleraftaler.Som det var tilfældet med Datatilsynets oprindelige skabelon, er det ikke et krav for organisationer mv. at benytte Datatilsynets standardkontraktbestemmelser for at overholde databeskyttelsesforordnin-gens regler om databehandleraftaler.Der er dog en væsentlig sikkerhed forbundet med brugen af standardkontraktbestemmelserne, hvis juridisk bindende status indebærer, at Datatilsynet – f.eks. i forbindelse med et tilsynsbesøg – ikke vil efterprøve det allerede fastsatte indhold af bestemmelserne.Kontrol med databehandlere mv.Når en dataansvarlig benytter sig af databehandlere, skal der indgås en aftale mellem den dataansvar-lige og databehandleren om behandlingen af personoplysninger hos databehandleren (databehand-leraftale). Den dataansvarlige skal endvidere efterfølgende kontrollere behandlingen af personoplys-ninger hos databehandleren.Datatilsynet offentliggjorde i maj 2018 en ny vejledende tekst om tilsyn med databehandlere og under-databehandlere.  I teksten redegøres der for, hvorfor det er vigtigt, at en dataansvarlig løbende følger op på den behandling af personoplysninger, der sker hos databehandlere og eventuelle underdatabe-handlere.Årsberetning 2019 27Som supplement til den vejledende tekst offentliggjorde Datatilsynet i februar 2019 en tekst med vej-ledende principper for placeringen af dataansvaret i forbindelse med, at en dataansvarlig virksomhed eller myndighed gør brug af konsulenter (herunder IT-konsulenter) og vikarer (fra fx vikarbureauer) til behandling af personoplysninger.Med henblik på at styrke de dataansvarliges tilsyn med databehandlere udarbejdede Datatilsynet endvidere i samarbejde med Forenede Revisorer (FSR) en revisionserklæring. Erklæringen, der blev offentliggjort i februar 2019, kan enten anvendes som egentlig revisionserklæring eller fungere som inspiration ved tilsynet med databehandlere.Vejledning om risikovurdering og risikostyringDatatilsynet offentliggjorde i juni 2019 en ny vejledende tekst med operationelle råd om risikovurde-ring. Teksten blev udarbejdet i samarbejde med Rådet for Digital Sikkerhed.Den vejledende tekst omhandler, hvordan man vurderer risici for de registrerede, når man behandler deres personoplysninger. Teksten henvender sig til alle, som behandler personoplysninger, og har sær-lig relevans i forhold til de foranstaltninger og andre tiltag, som skal iværksættes, da disse skal ske på baggrund af en risikovurdering.Det er risikovurderingen, som bidrager til at skabe den røde tråd i arbejdet med at beskytte de personer, som virksomheder og myndigheder behandler oplysninger om. Risikovurderingen spiller således en central rolle i databeskyttelsesforordningen og databeskyttelsesloven.Årsberetning 2019 28Den vejledende tekst kan bruges som et rammeværk til at identificere risici og estimere sandsynlighe-den for, at risici udløser en sikkerhedshændelse, og hvad konsekvensen herved vil være. På den bag-grund kan man vurdere risikoen, og iværksætte sikkerhedsforanstaltninger for at imødegå risikoen. Sik-kerhedsforanstaltningerne kan f.eks. være instruktioner til medarbejderne i, hvordan de skal behandle personoplysninger eller tekniske installationer, som blokerer for skadelige sites eller opdager huller i de programmer, der behandler personoplysninger.Den vejledende tekst kan hjælpe de dataansvarlige med inspiration til, hvordan de skal gennemføre risikovurderinger og dermed få grundlaget for sikker databehandling på plads.Sikkerhed ved transmission af personoplysninger via SMSEfter at have forelagt sagen for Datarådet offentliggjorde Datatilsynet i juli 2019 en tekst med vejled-ning om sikkerheden ved behandlinger af personoplysninger foretaget med SMS.Overgangen fra persondataloven til databeskyttelsesforordningen indebærer, at de dataansvarlige i begge sektorer skal tænke persondatasikkerhed på en grundlæggende ny måde. Der er lagt op til en mere risikobaseret tilgang til, hvad der må anses som passende sikkerhed. Udgangspunktet efter for-ordningen er således, at behandling af personoplysninger er forbundet med risici for fysiske personers rettigheder og frihedsrettigheder, og at der skal etableres et sikkerhedsniveau, som passer til disse risici. Det er i den forbindelse Datatilsynets opfattelse, at SMS er en både brugbar og god måde at give de registrerede påmindelser og kortere servicebeskeder på. Samtidig er det dog tilsynets vurdering, at transmission via SMS af følsomme oplysninger og oplysninger, som skal undergives fortrolighed, nor-malt indebærer en så betydelig risiko for de registreredes rettigheder og frihedsrettigheder, at de ikke bør sendes som SMS.Årsberetning 2019 29Der findes i dag brugbare alternativer til SMS ved transmission af følsomme oplysninger og oplysnin-ger, som skal undergives fortrolighed. Datatilsynet skal endvidere opfordre de dataansvarlige til – mere aktivt – at begrænse indholdet af SMS-teksten mest muligt, jf. princippet om dataminimering, ligesom de dataansvarlige – der har mulighed for det – efter Datatilsynets opfattelse kan bruge NemSMS til at mindske risikobilledet for at sende SMS til en forkert modtager.Sikkerhed ved beskeder til bibliotekslånere om bogreserveringerDatatilsynet havde siden 2005 undtagelsesvist givet dispensation til, at de danske biblioteker kunne sende reserveringsmeddelelser om bøger ved brug af ikke-krypterede e-mails. Denne dispensation kunne Datatilsynet give efter den tidligere gældende sikkerhedsbekendtgørelse. Da databeskyttelses-forordningen den 25. maj 2018 trådte i kraft, bortfaldt persondataloven med tilhørende bekendtgørel-ser, herunder sikkerhedsbekendtgørelsen og Datatilsynets vejledning til sikkerhedsbekendtgørelsen. Efter dialog med Danskernes Digitale Bibliotek fandt Datatilsynet i 2019, at der var grundlag for at tage fornyet stilling til spørgsmålet om, hvorvidt der skal ske kryptering af fremsendelser af elektroniske re-serveringsmeddelelser, som indeholder titel og forfatter på det materiale, som en låner har reserveret.Efter at sagen havde været forelagt Datarådet, kom Datatilsynet frem til, at der ikke var grundlag for at fastslå, at indholdet af reserveret materiale afspejler oplysninger om en potentiel låner i en sådan grad, at reserveringsmeddelelser skal krypteres. Tilsynet fandt i den forbindelse, at en eventuel adgang for uvedkommende til oplysninger om reserveret materiale som udgangspunkt indebærer en meget be-skeden risiko for bibliotekslånernes rettigheder.Datatilsynet lagde således bl.a. vægt på karakteren af meddelelserne og det potentielle indhold heraf. Tilsynet lagde i tilknytning hertil også vægt på, at Danskenes Digitale Bibliotek havde oplyst, at folke-bibliotekerne – på baggrund af biblioteksloven – udvælger materiale med henblik på at opfylde folke-bibliotekernes formål gennem kvalitet, alsidighed og aktualitet, og at folkebibliotekerne derfor ikke vil have kompromitterende og odiøst materiale.Liste over obligatoriske konsekvensanalyserDatatilsynet offentliggjorde i januar 2019 den godkendte liste over situationer hvor der altid skal laves en konsekvensanalyse i medfør af databeskyttelsesforordningens artikel 35, stk. 4. Listen supplerer de situationer, hvor en dataansvarlig –  i øvrigt – har pligt til at foretage en konsekvens-analyse, hvilket altid er tilfældet, når der sandsynligvis vil være en høj risiko for fysiske personers rettig-heder og frihedsrettigheder i forbindelse med den dataansvarliges behandling af personoplysninger. Listen skal udarbejdes af alle de nationale datatilsyn i EU-landene. Den beskriver de situationer, hvor det er obligatorisk at foretage konsekvensanalyser. Det Europæiske Databeskyttelsesråd kom med en udtalelse om listen, inden den blev offentliggjort.Den danske liste – der blev godkendt uden bemærkninger – indeholder 8 typetilfælde, der er baseret på en vejledning fra Artikel 29-gruppen (nu Det Europæiske Databeskyttelsesråd) fra oktober 2017 om konsekvensanalyse vedrørende databeskyttelse (DPIA) mv, som fastslår, at en dataansvarlig i de fleste tilfælde skal overveje at udføre en DPIA, hvor to af nogle givne kriterier er opfyldt, men at dette også – i nogle tilfælde – kan overvejes for behandlinger, der alene opfylder et af kriterierne. Listen fra Datatilsynet supplerer og specificerer vejledningen yderligere, og det er væsentligt at fastslå, at den ikke er en udtømmende liste over de tilfælde, hvor der skal udarbejdes en DPIA. Årsberetning 2019 30De 8 tilfælde, hvor behandlingsaktiviteter sandsynligvis altid vil indebære en høj risiko for fysiske perso-ners rettigheder og frihedsrettigheder, og der derfor skal udarbejdes en DPIA er: 1. Behandling af biometriske data med det formål entydigt at identificere en fysisk person i sammen-hæng med mindst et yderligere kriterie fra Artikel 29-gruppens retningslinjer. 2. Behandling af genetiske data i sammenhæng med mindst et yderligere kriterie fra Artikel 29-grup-pens retningslinjer. 3. Behandling af lokationsdata i sammenhæng med mindst et yderligere kriterie fra Artikel 29-grup-pens retningslinjer. 4. Behandling ved brug af nye teknologier i sammenhæng med mindst et yderligere kriterie fra Artikel 29-gruppens retningslinjer. 5. Behandling der fører til afgørelser om en fysisk persons rettigheder til et produkt, en service, en po-tentiel mulighed eller begunstigelse, der er baseret på en hvilken som helst form for automatiseret afgørelse (herunder profilering). 6. Behandling der omfatter profilering af fysiske personer i stor skala, sådan som dette er defineret i Artikel 29-gruppens retningslinjer. 7. Behandling af personoplysninger om sårbare personer eller hvor der er tale om behandling af føl-somme oplysninger (særlige kategorier) og hvor, der benyttes profilering eller andre former for auto-matiserede afgørelser. 8. Behandlinger hvor et brud på persondatasikkerheden kan have en direkte effekt på en persons fysi-ske helbred eller på sikkerheden for en fysisk person.Behandling af følsomme personoplysningerI november 2019 offentliggjorde Datatilsynet sin reviderede opfattelse af grundlaget for behandling af følsomme personoplysninger omfattet af databeskyttelsesforordningens artikel 9. Det havde hidtil været Datatilsynets opfattelse, at dataansvarlige, som behandlede følsomme oplys-ninger – foruden de grundlæggende principper for behandling af personoplysninger i databeskyttel-sesforordningens artikel 5 – alene skulle finde et behandlingsgrundlag i de bestemmelser, der specifikt omhandlede behandlingen heraf, dvs. reglerne i forordningens artikel 9, stk. 2, eller bestemmelser, der gennemfører artikel 9.På baggrund af bl.a. flere EU-tekster, herunder vejledninger fra Det Europæiske Databeskyttelsesråd (EDPB) og domme afsagt af EU-Domstolen, vurderede Datatilsynet imidlertid, at det ikke længere ville være muligt at opretholde denne retsopfattelse.Fremadrettet vil det derfor være Datatilsynets opfattelse, at dataansvarlige, som behandler følsomme oplysninger omfattet af forbuddet mod behandling i databeskyttelsesforordningens artikel 9, stk. 1, skal kunne identificere en undtagelse til dette forbud i enten forordningens artikel 9, stk. 2, eller bestem-melser, der gennemfører forordningens artikel 9, og et lovligt grundlag for behandling i forordningens artikel 6. Hertil kommer principperne for behandling af personoplysninger i databeskyttelsesforordnin-gens artikel 5, der altid skal være opfyldt.Som følge af den højere integritetsbeskyttelse, der i forvejen følger af undtagelserne i databeskyttel-sesforordningens artikel 9, stk. 2, er det dog Datatilsynets vurdering, at betingelserne i forordningens artikel 6 sædvanligvis vil være opfyldt, hvis der kan identificeres en undtagelse til forbuddet i forord-ningens artikel 9, stk. 2, eller bestemmelser, der gennemfører forordningens artikel 9. På Datatilsynets hjemmeside kan man finde et notat, der nærmere gennemgår baggrunden for den ændrede opfattelse og konsekvenserne af ændringen.Årsberetning 2019 32Høringer over lovforslag mv.Datatilsynet registrerede 521 sager i 2019 vedrørende høringer over lovforslag mv. Datatilsynet forholder sig i sine udtalelser til de eventuelle databeskyttelsesretlige problemstillinger i de foreliggende lovforslag mv. Datatilsynet anser sine udtalelser som et væsentligt bidrag i lovgivnings-processen, dels fordi tilsynet besidder en ekspertviden om databeskyttelse, dels fordi tilsynet efter databeskyttelsesreglerne udøver sine funktioner i fuld uafhængighed. Datatilsynet prioriterer denne opgave højt.Der skal efter databeskyttelseslovens § 28 indhentes en udtalelse fra Datatilsynet ved udarbejdelse af lovforslag, bekendtgørelser, cirkulærer eller lign. generelle retsforskrifter, der har betydning for beskyttelsen af privatlivet i forbindelse med behandling af personoplysninger.  Lovforslag om en aktiv beskæftigelsesindsatsDatatilsynet afgav i starten af 2019 høringssvar til et udkast til forslag til lov om en aktiv beskæftigelses-indsats. På baggrund af lovforslagets betydelige omfang afgrænsede Datatilsynets sit høringssvar til de områder, der – efter oplysning fra Styrelsen for Arbejdsmarked og Rekruttering (STAR) – omfattede behandling af personoplysninger. I den forbindelse havde Datatilsynet en række bemærkninger til en-kelte dele af lovforslaget, herunder om dataansvaret for behandling af personoplysninger på Jobnet og det fælles it-baserede datagrundlag. Efterfølgende blev Datatilsynet via bl.a. presseomtale opmærksom på, at der var dele af lovforslaget, som vedrørte behandling af personoplysninger, men som tilsynet ikke havde taget stilling til i forbin-delse med høringen. På den baggrund besluttede Datatilsynet at foretage en fornyet vurdering af lov-forslaget og den vedtagne lov. Datatilsynet konstaterede i den forbindelse, at de omhandlede dele af lovforslaget ikke fremgik af det udkast til lovforslag, som tilsynet havde haft i høring. STAR havde på grund af tidspres været nødsaget til at sende lovforslaget i høring, inden det var endeligt gennemar-bejdet.Datatilsynets fornyede vurdering koncentrerede sig herefter om de dele af lovforslaget, som omhand-lede et landsdækkende digitalt afklarings- og dialogværktøj, som kunne benyttes af jobcentre og ar-bejdsløshedskasser. Med værktøjet kunne der foretages en statistisk baseret analyse af borgerens risi-ko for at blive langtidsledig ud fra oplysninger fra borgeren selv og oplysninger om borgeren, som blev indhentet via Beskæftigelsesministeriets egne registre og registre fra andre offentlige myndigheder.Efter en gennemgang af denne del af lovforslaget udtalte Datatilsynet i et supplerende høringssvar til STAR, at behandlingen af personoplysninger i forbindelse med anvendelsen af afklaringsværktøjet efter tilsynets opfattelse lå inden for rammerne af databeskyttelsesforordningen og databeskyttelses-loven. Datatilsynet lagde i den forbindelse bl.a. vægt på, at afklaringsværktøjet skal bruges til at un-derstøtte sagsbehandlernes faglige vurdering med henblik på at forbedre muligheden for at tilbyde den rette indsats, men at der ikke skal træffes afgørelser udelukkende på baggrund af den behandling af oplysninger, som foretages ved brug af afklaringsværktøjet. Det var på den baggrund Datatilsynets opfattelse, at den omtalte profilering ikke falder ind under databeskyttelsesforordningens artikel 22. Datatilsynet pegede imidlertid på, at det efter tilsynets opfattelse er væsentligt, at der løbende fore-tages en evaluering af anvendelsen af værktøjet, bl.a. med henblik på en vurdering af, om de anvend-te variable i den matematiske model fortsat er relevante og brugen heraf sagligt begrundet. En sådan løbende evaluering og fornøden justering af den anvendte analysemodel må efter tilsynets opfattelse Årsberetning 2019 33anses for at være af afgørende betydning for at sikre de registreredes rettigheder og herunder undgå usaglig forskelsbehandling.Lovforslag om ændring af lov om Center for Cybersikkerhed Forsvarsministeriet anmodede i starten af 2019 Datatilsynet om eventuelle bemærkninger til forslag til lov om ændring af lov om Center for Cybersikkerhed (Initiativer til styrkelse af cybersikkerheden). Formålet med ændringen var at tilpasse lovgivningen til den hastige udvikling, der er i trusselsbilledet for cybersikkerheden og give Center for Cybersikkerhed (herefter CFCS) de relevante redskaber hertil. Udkastet indebar en udvidelse af CFCS’ mulighed for at yde et aktivt cyberforsvar, bl. a. ved at tillade installation af sikkerhedssoftware på eksempelvis pc’ere og servere hos de myndigheder og virksom-heder, der tilsluttes CFCS’ netsikkerhedstjeneste. Samtidig blev CFCS’ muligheder for at kunne fore-tage forebyggende sikkerhedstekniske undersøgelser efter aftale med den tilsluttede myndighed eller virksomhed udvidet, herunder til at gennemføre simulerede angreb for at teste sikkerheden. CFCS fik endvidere mulighed for gennem en editionskendelse at få udleveret oplysninger om bruge-ren af en e-mailkonto, en ip-adresse eller et domænenavn, ligesom rammerne for CFCS’ videregivelse af data blev lempet og slettefristerne blev forlænget. Selvom CFCS er en del af Forsvarets Efterretningstjeneste, og at databeskyttelsesforordningen og databeskyttelsesloven derfor ikke finder anvendelse på de behandlinger af personoplysninger, CFCS som dataansvarlig foretager, jf. databeskyttelseslovens § 3, stk. 2, fandt Datatilsynet anledning til at fremkomme med bemærkninger. Datatilsynet lagde i den forbindelse vægt på, at reglerne i databeskyttelsesforordningen og databe-skyttelsesloven vil finde anvendelse på behandlinger af personoplysninger foretaget af myndigheder og private virksomheder, som er tilsluttet CFCS’ netsikkerhedstjeneste, eller som på anden måde an-moder om bistand fra centeret og i den forbindelse bl.a. videregiver personoplysninger til CFCS. Udka-stet til lovforslaget åbnede dermed op for en bred behandling af personoplysninger, der vil høre under databeskyttelsesforordningens og databeskyttelseslovens anvendelsesområde. Datatilsynet bemærkede, at rapporten om erfaringerne med den nye lovgivning burde oversendes til Folketinget allerede et år efter lovens ikrafttræden – i stedet for som foreslået i lovforslaget efter tre år – som følge af den hastige udvikling på området og det forhold, at der med udkastet ville ske en bred behandling af personoplysninger. Endvidere var det Datatilsynets vurdering, at udkastet på en række punkter gav anledning til væsentli-ge uklarheder om de databeskyttelsesretlige regler i forhold til: • De definitioner, der fulgte af udkastets § 1, nr. 1. • Fordelingen af dataansvaret i forbindelse med behandling af personoplysninger, herunder særligt indsamling og videregivelse til de tilsluttede myndigheder og virksomheder.• Behandlingsgrundlaget i henhold til databeskyttelsesforordningens artikel 6 og 9 samt databeskyt-telseslovens § 8 for de tilsluttede myndigheder og virksomheder.• Behandlingssikkerheden og forpligtelserne, der følger af databeskyttelsesforordningens artikel 32-34 for de tilsluttede myndigheder og virksomheder.Årsberetning 2019 34TilsynFor at sikre en effektiv beskyttelse af personoplysninger er bl.a. de forpligtelser, der påhviler dem, der behandler og træffer afgørelse om behandling af personoplysninger blevet styrket og præciseret med databeskyttelsesforordningen, ligesom tilsynsmyndighedernes beføjelser til at føre tilsyn med og sikre overholdelse af reglerne er blevet øget. Datatilsynets tilsynsvirksomhed kan føre til, at der tages strafferetlige skridt, og Datatilsynet har også i 2019 indgivet de to første politianmeldelser med indstilling om bøde efter databeskyttelsesforordnin-gen. Begge sager udsprang af planlagte tilsyn, som Datatilsynet havde opstartet i 2018. Det er derfor væsentligt, at Datatilsynets medarbejdere har et godt kendskab til de mange forhold, som det er vigtigt at være opmærksomme på helt fra en sags begyndelse til dens endelige afgørelse ved domstolene, herunder bevissikring, retssikkerhedslov og udformning af anklageskrift. Datatilsynet gennemfører derfor sin tilsynsvirksomhed under iagttagelse af retningslinjer, som tilsynet tidligere har Årsberetning 2019 35udarbejdet i sammen med Rigspolitiet (herunder Nationalt Cyber Crime Center, NC3) og Rigsadvo-katen. Datatilsynet har ligeledes bidraget til udarbejdelsen af en Rigsadvokatmeddelelse om hånd-teringen af sådanne sager og aftalt løbende opfølgninger med såvel Rigspolitiet som Rigsadvokaten. Herudover har Datatilsynet i 2019 ansat to tidligere anklagere, som bl.a. skal styrke tilsynets håndtering af straffesager.Datatilsynet har endvidere i samarbejde med Erhvervsstyrelsen implementeret et system på Virk.dk, hvor dataansvarlige kan anmelde brud på persondatasikkerheden. Systemet har været operationelt fra den 25. maj 2018, hvor databeskyttelsesforordningen fandt anvendelse.På Datatilsynets hjemmeside er en klageformular, som alle, der ønsker at klage til Datatilsynet, opfor-dres til at benytte. Klageformularen gør det lettere for borgerne at indgive en klage til Datatilsynet, idet det med klageformularen er tydeliggjort, hvilke oplysninger Datatilsynet har brug for, for at kunne behandle klagen.KlagesagsbehandlingI klagesagerne træffer Datatilsynet afgørelse om, hvorvidt en behandling af personoplysninger er sket i overensstemmelse med de databeskyttelsesretlige regler. Når Datatilsynet modtager en klage, foretager Datatilsynet indledningsvis en vurdering af, hvad der klages over, herunder om klagen hører under tilsynets kompetence, og om vedkommende er klagebe-rettiget. Hvis klager ikke selv har rettet henvendelse til den dataansvarlige om det forhold, som klager anmoder Datatilsynet om at tage stilling til, vil tilsynet som udgangspunkt sende klagen videre til den dataansvarlige eller bede klager om selv at gøre det. Det sker med henblik på, at den dataansvarlige i første omgang kan foretage en vurdering af, om behandling af klagers personoplysninger er berettiget, eller om klagers anmodning om f.eks. sletning af personoplysninger kan imødekommes. Datatilsynet vejleder samtidig klageren og den dataansvarlige om muligheden for på ny at rette henvendelse til til-synet, hvis borgeren ikke er tilfreds med den dataansvarliges besvarelse. I de sager, hvor Datatilsynet kan konstatere, at den dataansvarlige har forholdt sig til klagers indsigelse, vil tilsynet foretage en vurdering af, om der er grundlag for at indlede en egentlig klagesag. Hvis det er tilfældet, beder Datatilsynet den dataansvarlige om en udtalelse. Svaret fra den dataansvarlige vil som udgangspunkt blive sendt til klageren med henblik på, at denne kan komme med eventuelle yderligere bemærkninger til sagen. I nogle tilfælde kan bemærkningerne fra klager give anledning til endnu en høring af den dataansvarlige, inden Datatilsynet kan træffe afgørelse i sagen. Datatilsynet har også mulighed for at afvise at indlede en sag over for den dataansvarlige, hvis klagen vurderes at være åbenbart grundløs eller uforholdsmæssig, jf. databeskyttelsesforordningens artikel 57, stk. 4. En klage anses bl.a. for at være åbenbart grundløs, hvis den ikke indeholder relevante elemen-ter omfattet af databeskyttelsesforordningen, eller hvis klagen allerede på det foreliggende grundlag anses for udsigtsløs. Ved vurderingen af, om en anmodning om indledning af en klagesag kan anses for uforholdsmæssig, inddrages Datatilsynets opgaver og forpligtelser, ligesom styrken af den interesse, der er i, at sagen behandles, og den beskyttelse af privatlivet, som en behandling af sagen vil medføre, indgår i vurderingen. Datatilsynet kan f.eks. inddrage ressourcehensyn ved vurderingen af, om en an-modning skal afvises. Datatilsynet vil i forbindelse med sin behandling af klagesager derudover vurdere, om klagen omhand-ler grænseoverskridende behandling af personoplysninger, jf. databeskyttelsesforordningens artikel 4, nr. 23. En behandling af personoplysninger anses for at være grænseoverskridende bl.a., hvis behand-lingen finder sted som led i aktiviteter, som udføres for en dataansvarlig i flere medlemsstater, og hvor den dataansvarlige samtidig er etableret i flere medlemsstater. Datatilsynet vil i forbindelse med sin Årsberetning 2019 36vurdering af, om en klage omhandler grænseoverskridende behandling inddrage offentligt tilgængelig information, tidligere sager, og hvis der forsat er uklarhed, vil tilsynet bede den dataansvarlige om en udtalelse. Hvis Datatilsynet vurderer, at behandlingen er grænseoverskridende, skal sagen behandles i den såkaldte One-stop-shop mekanisme. Dette indebærer, at klagesagen skal oprettes i informati-onssystemet for det indre marked (IMI), og via dette system vil Datatilsynet i samarbejde med andre datatilsyn i EU behandle klagesagen.Der vil i den forbindelse blive udpeget en ledende tilsynsmyndighed, jf. databeskyttelsesforordnin-gens artikel 56, stk. 1, og det er denne tilsynsmyndighed, der vil stå for selve behandlingen af klagesa-gen. Den ledende tilsynsmyndighed er tilsynsmyndigheden for den dataansvarliges hovedvirksom-hed eller eneste etablering i Unionen. Dette betyder, at en klage, der indgives til Datatilsynet over en dataansvarlig, hvis hovedvirksomhed er i en anden medlemsstat, vil blive behandlet af den pågæl-dende medlemsstats datatilsyn og efter medlemsstatens nationale forskrifter. Datatilsynet vil i denne situation varetage kommunikationen mellem klager og den ledende tilsynsmyndighed. Datatilsynet, samt andre datatilsyn, der er berørte af den pågældende grænseoverskridende behandling, vil via IMI have mulighed for at kommentere på og komme med indsigelser imod den ledende tilsynsmyndig-heds afgørelse i sagen.Nedenfor ses eksempler på klagesager, som Datatilsynet i 2019 traf afgørelse i.Registrering af trafik­ og lokaliseringsdataDatatilsynet tog i 2019 stilling til en klage over TDC A/S’ behandling af personoplysninger om klager i forbindelse med teleselskabets registrering af trafik- og lokaliseringsdata, når klagers mobiltelefon til-gik internettet.TDC A/S var efter logningsbekendtgørelsen alene forpligtet til at registrere lokaliseringsdata for MMS-kommunikation, men som følge af den tekniske opbygning af teleselskabets mobilnet var dette ikke muligt uden samtidig at registrere lokaliseringsdata for al øvrig mobildatatrafik. Efter en gennemgang af sagen, og efter at sagen havde været behandlet på et møde i Datarådet, fandt Datatilsynet, at der var grundlag for at udtale alvorlig kritik af, at TDC A/S’ behandling af personoplys-ninger om klager ikke var sket i overensstemmelse med dataminimeringsprincippet i databeskyttelses-forordningens artikel 5, stk. 1, litra c.Det var således Datatilsynets vurdering, at opbygningen af TDC A/S’ it-system ikke kunne begrunde en manglende overholdelse af databeskyttelsesreglerne, ligesom eventuelle omkostninger forbundet med at etablere nye systemer, der ville gøre det muligt alene at registrere de nødvendige oplysninger, heller ikke kunne begrunde en manglende overholdelse af databeskyttelsesreglerne.Datatilsynet lagde i den forbindelse vægt på, at langt størstedelen af de oplysninger, som TDC A/S hav-de registreret om klager, ikke var nødvendige for at overholde teleselskabets forpligtelser efter log-ningsbekendtgørelsen.Datatilsynet lagde endvidere vægt på, at oplysningerne alene blev registreret på grund af teleselska-bets mobilnets opbygning, og at TDC A/S selv havde oplyst, at man ikke havde noget formål med at registrere de pågældende, overskydende oplysninger.Endelig lagde Datatilsynet vægt på, at det allerede i forbindelse med logningsbekendtgørelsens ud-stedelse blev fremført af Teleindustrien, at det ville være bekosteligt for teleudbyderne at udvikle syste-mer, der alene registrerer de nødvendige oplysninger, men at logningsbekendtgørelsen desuagtet blev udstedt indeholdende en sådan forpligtelse. Årsberetning 2019 38Berigtigelse af urigtige personoplysningerDatatilsynet traf i 2019 afgørelse i en sag, hvor en kunde hos Rejsekort A/S klagede til Datatilsynet over, at Rejsekort A/S ikke var i stand til at berigtige urigtige personoplysninger om klager.Kunden kunne af historikken på sit rejsekort se, at han flere gange skulle have foretaget busrejser, som han ikke havde foretaget. Da kunden rettede henvendelse til Rejsekort A/S, oplyste virksomheden, at man var bevidst om, at der – på grund af menneskelige fejl fra buschaufførerne – kunne ske fejlregi-streringer af bussernes rute, inden de påbegyndte en tur. Da det ikke var teknisk muligt efterfølgende at rette oplysningerne om bussernes lokation i Rejsekort A/S’ IT-system, tilføjede Rejsekort A/S de af kunden oplyste korrekte lokationsoplysninger som en supplerende note til klagers historik.Datatilsynet fandt, at den registrerede i medfør af databeskyttelsesforordningens artikel 16 har ret til, at der sker berigtigelse af urigtige oplysninger om lokation, og at Rejsekort A/S – ved at behandle urig-tige lokationsoplysninger samt ved ikke at være i stand til at berigtige disse oplysninger – overtrådte databeskyttelsesforordningens artikel 5, stk. 1, litra a, c og d, samt forordningens artikel 12. Datatilsynet udtalte derfor alvorlig kritik af Rejsekort A/S og meddelte Rejsekort A/S påbud om at imødekomme klagers anmodning om berigtigelse i overensstemmelse med databeskyttelsesforordningens artikel 16. I forhold til Rejsekort A/S’ generelle behandling af urigtige personoplysninger i forbindelse med bus-rejser meddelte Datatilsynet Rejsekort A/S påbud om bringe behandlingen i overensstemmelse med de databeskyttelsesretlige regler.Årsberetning 2019 39Indsigt i tv­overvågningsoptagelser Datatilsynet har i 2019 behandlet en sag, hvor en passager klagede over, at Metro Service A/S havde givet afslag på hans anmodning om indsigt i tv-overvågningsoptagelser fra den pågældendes rejse.  Passageren oplyste bl.a. i sagen, at han havde anmodet om indsigt i optagelser af ham fra tv-overvåg-ningen fra en nærmere bestemt rejse med metroen, da han som regelmæssig bruger af metroen havde en særlig interesse i at vide, hvilke personoplysninger Metro Service A/S indsamlede om ham, når han rejste med metroen. Metro Service A/S oplyste i sagen, at optagelser fra metroens tv-overvågning kan afsløre placeringen af kameraer og eventuelle blinde vinkler, hvorfor indsigt i disse optagelser medfører en reel risiko for at kompromittere sikkerheden i og på metroens område. Metro Service A/S foretog ved besvarelsen af passagerens indsigtsanmodning en konkret vurdering af hensynet til hans interesse i at få indsigt i de pågældende optagelser, over for hensynet til offentlige interesser, herunder hensynet til den offentlige sikkerhed og/eller forebyggelse, efterforskning, afslø-ring eller retsforfølgning af strafbare handlinger eller fuldbyrdelse af strafferetlige sanktioner, herunder beskyttelse mod og forebyggelse af trusler mod den offentlige sikkerhed. Ved afvejningen af ovenstående hensyn lagde Metro Service A/S vægt på, at metroens tv-overvågning hviler på en retlig forpligtelse fastsat ud fra et hensyn til sikkerhed i forbindelse med et stort, offentligt og frit tilgængeligt førerløst transportsystem, der årligt har ca. 60. mio. passagerer og som betjener væsent-lige trafikknudepunkter i Danmark. Metro Service A/S lagde endvidere vægt på, at passageren ikke hav-de anført en særlig begrundelse for sin interesse i at få indsigt, eksempelvis ved at (dele af) optagelserne skulle vise et forhold af særlig betydning, f.eks. en ulykke, overfald, tyveri eller lignende. På baggrund af hensynsafvejningen vurderede Metro Service A/S, at selskabet kunne undlade at imødekomme ind-sigtsanmodningen, jf. undtagelsesbestemmelserne i databeskyttelseslovens § 22, stk. 2, nr. 3 og 4. Datatilsynet fandt, at der i det konkrete tilfælde ikke var grundlag for at tilsidesætte Metro Service A/S’ vurdering af, at hensynet til passagerens interesse i at få indsigt i oplysningerne, i den pågældende si-tuation, måtte vige for afgørende hensyn til den offentlige sikkerhed, hvorfor undtagelsen til retten til indsigt i databeskyttelseslovens § 22, stk. 2, nr. 3 og nr. 4, kunne finde anvendelse.På grundlag af sagens omstændigheder fandt Datatilsynet, at Metro Service A/S’ håndtering af den pågældende indsigtsanmodning i den konkrete sag ikke var sket i strid med reglerne i databeskyttel-sesforordningen og databeskyttelsesloven. Afgørelsen var således en konkret begrundet fravigelse af udgangspunktet om den registreredes ret til indsigt.Klage over manglende sletningDatatilsynet traf den 5. juli 2019 afgørelse i en sag, hvor en borger klagede over, at Odense Kommune havde afvist at slette oplysninger om borgeren i forbindelse med borgerens afsluttede sag hos kom-munen.Odense Kommune begrundede den manglende sletning med, at kommunen som offentlig myndig-hed har pligt til at overholde notat- og journaliseringspligten, og at der på sagen ikke var dokumenter, som var fejljournaliseret. Odense Kommune henviste i den forbindelse til databeskyttelsesforordnin-gens artikel 17, stk. 3, litra b. Efter denne bestemmelse finder retten til sletning ikke anvendelse, hvis den fortsatte behandling af oplysninger om den registrerede er nødvendig for at 1) overholde en retlig forpligtelse eller 2) udøve en opgave i samfundets interesse eller 3) udføre en opgave, som henhører under offentlig myndighedsudøvelse, som den dataansvarlige, altså kommunen, er blevet pålagt.Årsberetning 2019 40Datatilsynet fandt på grundlag af sagens omstændigheder, at Odense Kommunes afvisning af at slette klagers oplysninger ikke var sket i strid med reglerne i databeskyttelsesforordningens artikel 17, og at kommunens behandling af oplysninger om klager ikke var gået ud over, hvad der kan ske i henhold til princippet om opbevaringsbegrænsning, jf. forordningens artikel 5, stk. 1, litra e.Det fremgik imidlertid også af sagen, at kommunen først besvarede borgerens anmodning fem måne-der og 21 dage efter, at kommunen modtog anmodningen. Datatilsynet fandt, at Odense Kommune herved ikke havde levet op til databeskyttelsesforordningens artikel 12, stk. 3. Efter denne bestemmel-se skal den dataansvarlige behandle en anmodning fra den registrerede om sletning uden unødig for-sinkelse og senest en måned efter modtagelsen af anmodningen. Denne periode kan dog forlænges med to måneder, hvis det er nødvendigt under hensyntagen til anmodningernes kompleksitet og antal. Datatilsynet fandt på baggrund heraf grundlag for at udtale kritik af, at Odense Kommunes behandling af personoplysninger ikke havde været i overensstemmelse med databeskyttelsesforordningens arti-kel 12, stk. 3.Udøvelse af registreredes rettigheder – afgørelse om ID­valideringDatatilsynet har i 2019 behandlet en sag, hvor en britisk borger klagede over, at Pandora A/S havde bedt ham om at indsende legitimation i form af pas, kørekort eller et nationalt identitetskort, før Pand-ora A/S ville tage stilling til hans anmodning om sletning af de personoplysninger, som Pandora havde registreret om ham.Klager ønskede imidlertid ikke at sende legitimation til Pandora A/S, hvorfor virksomheden ikke imø-dekom klagers anmodning om sletning, da Pandora A/S efter egen opfattelse ikke med sikkerhed kun-ne identificere klager uden legitimationen.Pandora A/S oplyste til Datatilsynet, at virksomheden af sikkerhedsmæssige grunde havde etableret en generel procedure om indsendelse af legitimation i forbindelse med anmodninger om udøvelse af registreredes rettigheder.Klager oplyste, at han ikke ønskede at give Pandora A/S yderligere personlige oplysninger for at få imø-dekommet anmodningen om sletning. Datatilsynet fandt, at Pandora A/S’ generelle procedure, hvorefter der uden undtagelse blev stillet krav om ID-validering i forbindelse med behandling af anmodninger om udøvelse af registreredes rettighe-der, ikke var i overensstemmelse med databeskyttelsesforordningen.Datatilsynet lagde blandt andet vægt på, at den dataansvarlige har pligt til at foretage en konkret vur-dering af, om der hersker rimelig tvivl om identiteten på den fysiske person, i forbindelse med modta-gelse af anmodninger om udøvelse af registreredes rettigheder.Datatilsynet lagde også vægt på, at en anmodning om yderligere oplysninger med henblik på at iden-tificere den fysiske person skal være proportional, og at den dataansvarlige derfor ikke må kræve flere oplysninger, end hvad der er nødvendigt for at kunne identificere den fysiske person.Sagen er i øvrigt den første sag, hvor Datatilsynet har truffet afgørelse som ledende tilsynsmyndighed efter den såkaldte ”one-stop shop-mekanismen” i forbindelse med grænseoverskridende behandling af personoplysninger, jf. databeskyttelsesforordningens kapitel VII, navnlig artikel 60.Årsberetning 2019 41Planlagte tilsyn og sager på eget initiativ Sager på eget initiativHvert år tager Datatilsynet en række sager op på eget initiativ. Blandt disse sager er Datatilsynets plan-lagte tilsyn og Datatilsynets behandling af anmeldelser af brud på persondatasikkerhed. Herudover tager Datatilsynet også en række sager op ad hoc på baggrund af konkrete hændelser, herunder på baggrund af presseomtale, henvendelser fra borgere mv.Plan for tilsynDatatilsynet foretager hvert år et antal planlagte tilsyn. Tilsynene bliver planlagt for cirka et halvt år ad gangen, hvor Datatilsynet i første omgang finder frem til, hvilke temaer og myndigheder/virksomheds-brancher tilsynene skal dække, og herefter finder frem til de enkelte dataansvarlige, som skal være gen-stand for Datatilsynets tilsyn.Når Datatilsynet udvælger, hvilke temaer og myndigheder/virksomhedsbrancher tilsynene skal dæk-ke, fokuserer Datatilsynet navnlig på behandlinger af personoplysninger, som på grund af deres formål, omfang eller karakter indebærer en særlig risiko for at krænke de registreredes ret til databeskyttelse Årsberetning 2019 42og privatliv, samt på behandlinger, som indebærer brug af ny teknologi. Andre parametre indgår også i Datatilsynets vurdering, herunder f.eks. områder, hvor der har vist sig at være udfordringer, henven-delser fra borgere og medier mv. omkring specifikke problemstillinger og en vis geografisk spredning.Datatilsynet offentliggør en udgave af tilsynsplanen på Datatilsynets hjemmeside med angivelse af det pågældende halvårs temaer og kategorier af myndigheder/virksomhedsbrancher, men uden angivelse af hvilke konkrete dataansvarlige eller databehandlere, der er udvalgt.Tilsyn i 2019I 2019 foretog Datatilsynet 67 planlagte tilsyn. Disse planlagte tilsyn var fordelt med 37 tilsyn over for offentlige myndigheder og 30 tilsyn over for private virksomheder. Ved alle tilsynene har der været an-vendt oplysningsindsamling bl.a. ved hjælp af spørgeskema. For en række af disse tilsyn har Datatilsy-net endvidere suppleret med et fysisk tilsynsbesøg.Datatilsynet fokuserede i første halvår af 2019 på følgende temaer:• Brud på persondatasikkerheden hos offentlige myndigheder og private virksomheder• Databeskyttelsesrådgiverfunktionen hos kommunerne• Kryptering af e-mails hos private virksomheder• Autorisation af medarbejdere hos kommunerne• Den registreredes indsigtsret hos offentlige myndigheder og private virksomhederDatatilsynet fokuserede i andet halvår af 2019 på følgende fire temaer:• Databehandlere• Den daglige overvågning• Databeskyttelse i forbindelse med ansættelsesforhold• Automatiske afgørelser og profileringUnder hvert af de fire temaer har Datatilsynet fokuseret på en række underemner.Datatilsynet har som underemne til temaet ”databehandlere” besluttet at kigge på behandlingssikker-hed og brug af underdatabehandlere og har udvalgt et antal leverandører til både den offentlige og den private sektor. Temaet ”den daglige overvågning” omfatter en række tilsyn, hvor Datatilsynet bl.a. har haft fokus på den dataansvarliges opfyldelse af oplysningspligten i forskellige overvågningssituationer, nemlig i for-hold til offentlige og private arbejdsgiveres kontrol af medarbejdere og behandling af kunders købs- og rejsehistorik. Herudover har Datatilsynet besluttet at kigge på automatisk nummerpladegenkendelse i indkøbscentre, særligt i forhold til behandlingshjemmel, oplysningspligt og sletning. Under temaet ”databeskyttelse i forbindelse med ansættelsesforhold” har Datatilsynet – ud over tilsynet nævnt ovenfor vedrørende oplysningspligt ved kontrol af medarbejdere – haft fokus på offentlige og private arbejdsgiveres opbevaring og sletning af oplysninger indsamlet i forbindelse med rekruttering.I forbindelse med temaet ”automatiske afgørelser og profilering” har Datatilsynet valgt at sætte fokus på bank- og forsikringsbranchens anvendelse af sådanne afgørelser. Årsberetning 2019 43Evaluering af tilsynsordningenDatatilsynet igangsatte i 2019 en evaluering af måden for at udføre tilsyn (planlagte og ad-hoc). Det har i den forbindelse bl.a. vist sig, at muligheden for at pålægge større bøder, har haft en negativ betydning for bl.a. tilsynets sagsbehandlingstider i tilsynssager. Dette skyldes bl.a. høje krav til bevissikkerhed i straffesager, og at tilsynet oplever en mindre samarbejdsvillighed hos tilsynssubjekterne.Evalueringen, der vil fortsætte i 2020, har bl.a. ført til, at Datatilsynet vil iværksætte en forsøgsordning i forhold til at teste et supplerende mere ensartet og databaseret tilsynskoncept, ligesom der vil ske en opdatering af tilsynets interne retningslinjer for tilrettelæggelse og afvikling af tilsyn.KrypteringstilsynVed årets begyndelse skærpede Datatilsynet kravene til kryptering af e-mails i den private sektor. Det betyder, at det siden 1. januar 2019 har været praksis, at private virksomheder – ligesom det har været tilfældet for offentlige myndigheder siden 2000 – normalt skal anvende kryptering ved transmission af fortrolige og følsomme personoplysninger med e-mail via internettet.På den baggrund har Datatilsynet i løbet af foråret 2019 gennemført fire tilsynsbesøg med dette tema hos Kristelig Fagforening, BDO Statsautoriseret Revisionsaktieselskab, et advokatfirma og et kontor-fællesskab af advokatfirmaer.Datatilsynet har over for kontorfællesskabet af advokatfirmaer udtalt kritik af, at kontorfællesskabet ikke har efterlevet kravene i databeskyttelsesforordningens artikel 32, stk. 1, og artikel 5, stk. 2, jf. stk. 1, litra f, jf. artikel 32, stk. 1 og 2, idet der ikke forud for tilsynsbesøget har været indført procedurer, der sikrer, at der anvendes kryptering på transportlaget via TLS til fremsendelse af fortrolige og følsomme personoplysninger til klienter mv. over internettet. Herudover havde kontorfællesskabet ikke påvist at have udarbejdet en risikovurdering, der tager stilling til risikoen forbundet med fremsendelse af fortro-lige og følsomme personoplysninger over internettet. Over for Kristelig Fagforening har Datatilsynet udtalt kritik af, at fagforeningen ikke har overholdt data-beskyttelsesforordningens artikel 32, idet fagforeningen har anvendt personnummeret på den person, som en e-mail vedrører, som password til læsning af en e-mail, der er lagret på fagforeningens sikre webtjeneste til læsning af e-mail. Herudover har Datatilsynet udtalt kritik af, at Kristelig Fagforening har overtrådt artikel 32 og 33 ved i perioden 1. januar 2019 til 9. april 2019 at have sendt e-mails ukrypteret, hvor der kunne udledes oplys-ninger om fagforeningsmæssigt tilhørsforhold, og uden at have anmeldt hændelserne til Datatilsynet som brud på persondatasikkerheden. Endelig meddelte Datatilsynet Kristelig Fagforening påbud om at ophøre med at benytte personnummeret på den person, som en e-mail til læsning på fagforenin-gens sikre webtjeneste vedrører, som password til læsning af e-mailen. Kristelig Fagforening har den 19. november 2019 oplyst, at påbuddet er efterlevet.I forbindelse med tilsynene hos advokatfirmaet og BDO Statsautoriseret Revisionsaktieselskab fandt Datatilsynet, at behandlingen af personoplysninger i forhold til fremsendelse af fortrolige og følsomme personoplysninger via e-mail over internettet var i overensstemmelse med reglerne i databeskyttelses-forordningen og Datatilsynets retningslinjer.Indsigtstilsyn I løbet af foråret 2019 gennemførte Datatilsynet tilsyn hos tre private virksomheder og tre offentlige myndigheder med fokus på reglerne om den registreredes indsigtsret. Fem af tilsynene blev udført Årsberetning 2019 44som fysiske tilsynsbesøg. For så vidt angår en af de private virksomheder, som efter det oplyste ikke havde modtaget eller behandlet nogle anmodninger om indsigt på tidspunktet for tilsynet, besluttede Datatilsynet at aflyse det planlagte fysiske tilsynsbesøg og i stedet gennemføre et skriftligt tilsyn.Efter databeskyttelsesforordningens artikel 15 har den registrerede som udgangspunkt ret til at få ind-sigt i de personoplysninger, den dataansvarlige behandler om vedkommende. Indsigtsretten indebæ-rer også, at den registrerede har ret til at få en række oplysninger om, hvordan vedkommendes person-oplysninger behandles, herunder bl.a. hvad formålet med behandlingen er, hvem oplysningerne deles med, hvor længe oplysningerne opbevares, og hvor oplysningerne stammer fra. Formålet med indsigtsretten er at give den registrerede mulighed for at se, hvilke personoplysninger den dataansvarlige behandler om den pågældende og at skabe mere gennemsigtighed omkring, hvor-dan den dataansvarlige behandler oplysningerne. På den baggrund kan den registrerede kontrollere, at person-oplysninger om den pågældende er korrekte og i øvrigt behandles lovligt.Databeskyttelsesforordningens artikel 12 indeholder en række processuelle krav, som den dataansvar-lige skal være opmærksom på ved iagttagelsen af den registreredes rettigheder, herunder indsigts-retten. Det indebærer bl.a., at enhver meddelelse, som den dataansvarlige giver efter artikel 15 til den registrerede, skal gives i en kortfattet, gennemsigtig, letforståelig og lettilgængelig form og i et klart og enkelt sprog, ligesom den dataansvarlige generelt skal lette udøvelsen af den registreredes rettig-Årsberetning 2019 45heder. Herudover skal den dataansvarlige uden unødig forsinkelse og i alle tilfælde senest en måned efter modtagelsen af en anmodning oplyse den registrerede om de foranstaltninger, der træffes på baggrund af bl.a. en indsigtsanmodning.I forbindelse med de gennemførte tilsyn har Datatilsynet bl.a. påset, om de dataansvarlige ved besva-relse af indsigtsanmodninger har givet de registrerede de fornødne oplysninger i henhold til forordnin-gens artikel 15. Herudover har tilsynet generelt påset, om de dataansvarliges iagttagelse af indsigtsret-ten er sket i overensstemmelse med de processuelle krav, som følger af forordningens artikel 12. Datatilsynet har på baggrund af de udførte tilsyn udtalt kritik i fire af de seks sager for manglende over-holdelse af kravene i databeskyttelsesforordningens artikel 15 og/eller artikel 12. Datatilsynet har herudover fundet, at én af de seks dataansvarlige generelt har besvaret anmodninger om indsigt i overensstemmelse med forordningens artikel 15, ligesom den dataansvarlige i alle de gen-nemgåede tilfælde har besvaret anmodningerne inden for en måned efter modtagelsen. Sagen blev derfor afsluttet uden kritik.Den sidste af de seks dataansvarlige havde ikke på tidspunktet for tilsynet modtaget eller behandlet nogen indsigtsanmodninger. Sagen blev derfor afsluttet uden kritik men med anbefalinger til udform-ningen af den dataansvarliges procedurer og retningslinjer samt standardtekster.  Brud på persondatasikkerheden – utilsigtede videregivelserDatatilsynet havde i perioden frem til den 8. februar 2019 modtaget i alt 66 anmeldelser af brud på persondatasikkerheden fra PFA Pension. Efter en gennemgang af sagerne kunne Datatilsynet kon-statere, at 62 ud af 66 anmeldelser vedrørte utilsigtet videregivelse af personoplysninger i forbindelse med fremsendelse af dokumenter via kommunikationsløsningen ”Mit PFA”, e-Boks, med brevpost eller lignende.På denne baggrund valgte Datatilsynet i maj at starte en sag af egen drift over for PFA Pension. I den forbindelse bad tilsynet PFA Pension om bl.a. at redegøre for, hvilken risikovurdering selskabet har foretaget jf. databeskyttelsesforordningens artikel 32, i forhold til at sikre sig mod, at personoplysninger kommer til uvedkommendes kendskab. Datatilsynet bad også PFA Pension om at redegøre for, hvilke foranstaltninger PFA Pension har truffet eller vil træffe med henblik på fremadrettet at undgå utilsigte-de videregivelser som dem, der er anmeldt som brud på persondatasikkerheden til Datatilsynet.I sin udtalelse oplyste PFA Pension, at de skete brud er fordelt således, at der for 36 af tilfældene er tale om brug af kommunikationsplatformen ”Mit PFA”, at der for 17 af tilfælde er tale om brevpost, og at der for de resterende 13 tilfælde er tale om andre løsninger, herunder e-mail, e-Boks og videregivelse til banker. PFA Pension anførte herudover, at tilfældene alene udgør 0,3 promille af det samlede antal årlige udgående kommunikationer til kunder, men at antallet desuagtet er for højt.PFA Pension oplyste endvidere, at selskabet – som følge af de skete brud på persondatasikkerheden – har indført yderligere tekniske og organisatoriske foranstaltninger mod, at personoplysninger skal blive sendt til uvedkommende. Disse foranstaltninger indebærer bl.a.:• Ekstra kontrolforanstaltninger i Mit PFA, der indebærer et afkrydsningsfelt med tilkendegivelse af, at afsenderen har kontrolleret vedhæftninger.• Integration af modulbreve via Word i Mit PFA.• Indskærpelse af ”makker kontrol” i forbindelse med besvarelse af indsigtsanmodninger.Årsberetning 2019 46På baggrund af sagen fandt Datatilsynet anledning til at udtale kritik af, at PFA Pensions behandling af personoplysninger ikke er sket i overensstemmelse med reglerne i databeskyttelsesforordningens artikel 32, stk. 1. Samtidig noterede tilsynet sig dog, at PFA Pension løbende monitorerer det etablerede sikkerhedsniveau, og at selskabet på baggrund af de passerede brud allerede inden tilsynets henven-delse tog skridt til at implementere yderligere sikkerhedsforanstaltninger for at styrke behandlingssik-kerheden.Manglende sikkerhed omkring en udviklingsserverDatatilsynet behandlede i 2018 en klagesag, hvor KMD som databehandler i forbindelse med overta-gelsen af et udviklings- og testmiljø fra en anden leverandør (før databeskyttelsesforordningen fandt anvendelse) ikke havde gennemført passende sikkerhedsforanstaltninger.Da KMD erhvervede it-løsningen, blev det ikke påset, i hvilket omfang en test- og udviklingsserver indeholdt oplysninger om fysiske personer. Serveren var til brug for udviklingsopgaver koblet til et netværk uden for databehandlerens kontrol (internettet), og serveren blev flere år efter overtagelsen kompromitteret og benyttet uretmæssigt til at ”udvinde” kryptovalutaen Bitcoin. Serveren var på grund af den oprindelige klassifikation – som intern udviklingsserver, uden persondata – ikke undergivet data-behandlerens ordinære driftssikkerhedssetup (patch- og sikkerhedspolitik).Da den uretmæssige brug blev konstateret, blev det samtidigt fastslået, at serveren – alligevel – inde-holdt personhenførbare informationer fra flere dataansvarlige. Datatilsynet fandt, at bruddet på persondatasikkerheden kunne have været undgået, hvis der havde været indført helt almindelige tekniske sikkerhedsforanstaltninger, bl.a. firewall-regler, og at de etab-lerede sikkerhedsforanstaltninger derfor ikke kunne anses som passende. Årsagen hertil var primært, at risikovurderingen alene var baseret på den oprindelige beskrivelse af serveren som ”intern server” (uden personoplysninger). Datatilsynet udtalte kritik af, at KMD’s behandling af personoplysninger ikke er sket i overensstemmel-se med reglerne i databeskyttelsesforordningens artikel 32, særligt på grund af utilstrækkelig sikkerhed for den behandling, som blev berørt af bruddet på persondatasikkerheden, og fordi sagen fremstod således, at KMD kunne have undgået dette brud, ved almindelige tekniske sikkerhedsforanstaltninger, der ikke ville have hindret, den tiltænkte anvendelse af serveren.Årsberetning 2019 47Oversigt over udførte tilsyn i 2019Offentlige myndigheder:Albertslund Kommune AnkestyrelsenArbejdsmarkedets ErhvervssikringBornholms RegionskommuneCivilstyrelsenDragør Kommune Esbjerg KommuneFredensborg Kommune Frederiksberg KommuneFrederikssund Kommune FødevarestyrelsenGribskov KommuneHalsnæs Kommune   Helsingør Kommune Hillerød Kommune Hjørring Kommune Hvidovre Kommune Høje-Taastrup Kommune Hørsholm Kommune  Kolding Kommune Køge KommuneMariagerfjord Kommune Næstved Kommune Nævnenes HusOdense KommuneRegion SyddanmarkRoskilde KommuneRoskilde UniversitetStyrelsen for Patientklager Syddjurs KommuneUdbetaling DanmarkVejle Kommune Vordingborg Kommune Aalborg Kommune Aalborg UniversitetÅrhus KommunePrivate virksomheder:Alm. Brand Forsikring A/SApcoa Parkering Danmark A/SAros Privathospital Partnerselskab A/S Arbejdernes LandsbankASE LønmodtagerBDO Statsautoriseret RevisionsaktieselskabCarlsberg A/SÅrsberetning 2019 48COOP Danmark A/SCP Parking Systems ApSDanske Bank A/SDJØF Fynbus I/SKMD A/SKombit A/SEt kontorfællesskab for advokaterKristelig FagforeningKræftens Bekæmpelse Midttrafik I/S Molslinjen A/SNemlig.com A/SParkzone A/SQ-Park A/SRejsekort & Rejseplan A/SSDC A/SSIF Gruppen A/SEn advokatTDC A/STryg Forsikring A/SØrsted A/SÅrsberetning 2019 50Anmeldelse af brud på persondata­sikkerheden Opgørelse af brud på persondatasikkerheden i 2019 Med databeskyttelsesforordningen blev der indført en generel forpligtelse for alle dataansvarlige til at anmelde brud på persondatasikkerheden til Datatilsynet. Anmeldelsen skal ske uden unødig forsinkel-se og om muligt senest 72 timer, efter at den dataansvarlige er blevet bekendt med bruddet.Udgangspunktet er, at brud på persondatasikkerheden altid skal anmeldes, med mindre det er usand-synligt, at det pågældende brud indebærer en risiko for fysiske personers rettigheder eller frihedsret-tigheder.  Årsberetning 2019 51Datatilsynet har i 2019 kvartalsvist udgivet en oversigt over anmeldelser af brud på persondatasikker-heden.Samlet set blev der i 2019 anmeldt 7242 brud på persondatasikkerheden. Af disse tegner de offentlige dataansvarlige sig for godt 60 %, og de private for ca. 40 %.Der har – over tid – vist sig et relativt fast billede. Det er de aktører, der har meget kommunikation med de registrerede, der har de fleste brud (godt 2/3 af det samlede antal brud) og langt de fleste af disse, skyldes en eller anden form for fejlfremsendelse af oplysninger. Typisk berører disse fejl primært enkel-te personer.Fejltyper med mange berørte registrerede og hvor oplysningerne bliver delt med mange uvedkom-mende, skyldes oftest situationer, hvor databehandlere eller udviklere af ny software og funktionalitet, ikke har foretaget fyldestgørende test, eller hvor fejl under implementeringen gør, at sikkerhedskonfi-gurationer konflikter med allerede installeret software eller åbner for utilsigtede adgange i andre ser-vices.Datatilsynet monitorerer disse typetilfælde og prøver med fokus på disse at offentliggøre generelle retningslinjer og vejledende tekster, der kan bistå alle aktører i at undgå tilsvarende fejl fremover.Anmeldt sikkerhedsbrud – underretning af registreredeDatatilsynet modtog i 2018 enslydende anmeldelser fra de koncernforbundne dataansvarlige selska-ber Intervare A/S og Nemlig.com A/S vedrørende et brud på persondatasikkerheden, hvor kunders ordreoplysninger havde været eksternt tilgængelige for uvedkommende.I begge sager havde de dataansvarlige vurderet, at der ikke skulle ske underretning af de registrerede. Oplysningerne var primært navn, kontakt- og adresseoplysninger samt købshistorik.Da der var tale om et betydeligt antal registrerede (mere end 250.000), og da de dataansvarlige ikke havde vurderet risikoen særskilt for den delmængde af de registrerede, der måtte have hemmelig eller udeladt adresse, foretog Datatilsynet en vurdering af risikoen for denne gruppe af registrerede. Da til-synet vurderede risikoen for disse registrerede som værende høj, pålagde Datatilsynet de dataansvarli-ge at underrette den del af de registrerede, der havde hemmelig eller udeladt adresse.Afgørelsen fastslår, at der selv i ellers homogene behandlinger af oplysninger, som generelt ikke har en høj risikoprofil, kan være forhold for den enkelte registrerede, der indebærer en høj risiko. Den risi-kovurdering, der foretages af den dataansvarlige – med hensyn til om der skal ske underretning – skal afspejle sådanne individuelle forhold.Placering af dataansvar og alvorlig kritik af manglende sikkerhedsforanstaltningerKøbenhavns Universitet var dataansvarlig for den behandling af personoplysninger, der udføres af me-dicinstuderende, der i praktikforløb optager egne konsultationer med henblik på at opfylde sine for-pligtelser for hhv. undervisning og eksamen på Københavns Universitet.Datatilsynet modtog en anmeldelse om et brud på persondatasikkerheden fra en praktiserende læge, hvor en medicinstuderende fra Københavns Universitet i forbindelse med et 4 ugers praktikforløb hos lægen fik stjålet et videokamera med optagelser af patienter til brug for eksamen på Københavns Uni-versitet. Kameraet var ejet og udlånt af Københavns Universitet. Lægen anså ikke sig selv som dataansvarlig for den pågældende behandling af personoplysninger, og Datatilsynet anmodede på den baggrund Københavns Universitet om en udtalelse til sagen.Årsberetning 2019 52Københavns Universitet var af den opfattelse, at den studerende var dataansvarlig for den pågældende behandling af personoplysninger, hvilket også blev anført som årsagen til, at Københavns Universitet ikke havde handlet i overensstemmelse med databeskyttelsesforordningens artikel 32, stk. 1, artikel 33, stk. 1, og artikel 34, stk. 1.Datatilsynet lagde ved afgørelsen om dataansvaret vægt på, at det er Københavns Universitet, der har fastsat ordningen og reglerne for praktikforløb for kurset i almen medicin. Kurset indgår som en del af den medicinstuderendes fag på Københavns Universitet, og det er dermed Københavns Universitet, der afgør til hvilke formål og med hvilke hjælpemidler, der må foretages behandling af personoplysnin-ger.Herudover var det Datatilsynets opfattelse, at Københavns Universitet – ved 1) at have mistet et video-kamera indeholdende oplysninger om et ukendt antal registrerede, herunder oplysninger om helbred, 2) ikke at have indberettet bruddet på persondatasikkerheden til Datatilsynet og 3) ikke at underrette de registrerede personer omfattet af bruddet på persondatasikkerheden ikke har levet op til kravene i databeskyttelsesforordningens artikel 32, stk. 1, artikel 33, stk. 1, og artikel 34, stk. 1.Datatilsynet udtalte samlet set alvorlig kritik af, at Københavns Universitets behandling af personoplys-ninger ikke er sket i overensstemmelse med databeskyttelsesforordningen. Kryptering af e­mails og af opportunistisk TLSDatatilsynet har i 2019 behandlet en en klage fra en borger og en sag af egen drift om Lowell Danmark A/S’  fremsendelse af oplysninger underlagt fortrolighed via e-mail.Begge sager skal ses som eksempler på de generelle principper, der gælder, når en dataansvarlig an-vender en opportunistisk TLS 1.2-kryptering (kryptering på transportlaget, der kun virker, hvis modta-gerens server understøtter det), til fremsendelse af fortrolige oplysninger over internettet.Datatilsynet anbefaler generelt – dataansvarlige der behandler e-mail med følsomme og/eller fortroli-ge oplysninger – til at sætte deres mailserver op til, at der gennemtvinges TLS (Forced TLS), som mini-mum i version 1.2.Det er dog efter tilsynets opfattelse – ikke i sig selv – i strid med databeskyttelsesforordningens artikel 32 at anvende en opportunistisk TLS, hvis den dataansvarlige ud fra en risikovurdering – korrekt – har vurderet, at en sådan opsætning udgør en passende sikkerhedsforanstaltning.I klagesagen havde Lowell Danmark A/S foretaget en risikovurdering og blandt andet lagt vægt på, at det generelt kun er et fåtal af deres modtagere, der benytter sig af e-mailklientversioner eller tjeneste-udbydere, hvor en e-mail vil blive sendt ukrypteret, og at Lowell Danmarks A/S konkret vurderer dette for de enkelte modtagere.Datatilsynet fandt i den pågældende sag ikke grundlag for at tilsidesætte Lowell Danmark A/S’ risi-kovurdering. Ved fremsendelsen af de pågældende e-mails blev der anvendt opportunistisk TLS 1.2 kryptering med en anerkendt algoritme, borgerens e-mailklient understøttede denne krypteringsform, og fremsendelsen af de pågældende e-mails havde været krypteret på transportlaget.Datatilsynet fandt, at Lowell Danmark A/S’ behandling af oplysninger var sket i overensstemmelse med databeskyttelsesforordningens artikel 32, stk. 1.I egen drift-sagen fandt Datatilsynet, at der var grundlag for at udtale kritik af, at Lowell Danmark A/S’ behandling af personoplysninger ikke var sket i overensstemmelse med reglerne i databeskyttelsesfor-ordningens artikel 5, stk. 2, jf. artikel 5, stk. 1, litra f, jf. artikel 32, stk. 1 og 2.Årsberetning 2019 53Forskellen fra den førnævnte afgørelse var, at Lowell Danmark A/S i denne sag, ikke havde kunnet veri-ficere om modtagerdomænet kunne modtage TLS, og uanset denne manglende verifikation afsendte e-mailen med opportunistisk indstillet TLS 1.2. Lowell Danmark A/S kunne yderligere ikke godtgøre, om e-mailen rent faktisk var modtaget krypteret.Sammenfattende gælder det, at anvendelsen af opportunistisk TLS-kryptering, kræver en verifikation af modtagerdomænet, og at behandlingen/fremsendelsen sker i henhold til en foretaget – retvisende  risikovurdering, der inddrager de konkrete risici for den registreredes rettigheder, der er ved fremsen-delsen.Årsberetning 2019 54Tilladelser mv.Visse behandlinger kræver, at den dataansvarlige inden iværksættelsen af behandlingen indhenter Da-tatilsynets tilladelse.Efter databeskyttelseslovens § 26, stk. 1, skal Datatilsynets forudgående tilladelse indhentes, når be-handlingen af personoplysninger for en privat dataansvarlig foretages:• med henblik på at advare andre mod forretningsforbindelser med eller ansættelsesforhold til en re-gistreret (advarselsregister),• med henblik på erhvervsmæssig videregivelse af oplysninger til bedømmelse af økonomisk soliditet og kreditværdighed (kreditoplysningsbureau), eller• udelukkende med henblik på at føre retsinformationssystemer.Datatilsynets forudgående tilladelse skal endvidere indhentes af private dataansvarlige til foretagelse af visse særlige behandlinger af personoplysninger omfattet af databeskyttelsesforordningens artikel 9, stk. 1, som er nødvendige af hensyn til væsentlige samfundsinteresser, jf. databeskyttelseslovens § 7, stk. 4. Der er tale om behandlinger, som tidligere var omfattet af persondatalovens § 7, stk. 7. Herudover skal Datatilsynets forudgående tilladelse efter databeskyttelseslovens § 10, stk. 3, indhen-tes i forbindelse med visse videregivelser af personoplysninger omfattet af databeskyttelseslovens § 10, stk. 1 og 2 (behandling af oplysninger omfattet af databeskyttelsesforordningens artikel 9, stk. 1, og artikel 10, hvor behandling sker alene med henblik på at udføre statistiske eller videnskabelige under-søgelser af væsentlig samfundsmæssig betydning). På Datatilsynets hjemmeside findes flere oplysninger om de områder, hvor Datatilsynets tilladelse skal indhentes, ligesom blanketter til indgivelse af ansøgninger om tilladelse er tilgængelige på hjemmesi-den. Endvidere offentliggøres der på hjemmesiden løbende et udvalg af konkrete tilladelser og afslag på tilladelse.Nedenfor omtales enkelte konkrete tilladelsessager, som Datatilsynet har behandlet i 2019, og de sags-områder, hvor Datatilsynet har udformet (nye) standardvilkår for tilsynets tilladelser. Endelig omtales de generelle vilkår, som Datatilsynet har fastsat med hjemmel i databeskyttelseslovens § 10, stk. 4, for videregivelse af oplysninger omfattet af lovens § 10, stk. 1 og 2. Behandling af biometriske data ved brug af automatisk ansigtsgenkendelseDatatilsynet behandlede i 2019 en sag, hvor Brøndbyernes I.F. Fodbold A/S rettede henvendelse til tilsynet med en ansøgning om tilladelse til behandling af følsomme personoplysninger. Brøndbyernes I.F. Fodbold ønskede at etablere adgangskontrol ved behandling af biometriske data i forbindelse med automatisk ansigtsgenkendelse, for at karantænedømte personer på Brøndby IF’s interne karantæne-liste, ikke skulle få adgang til kampe på Brøndby Stadion.Efter databeskyttelsesforordningens artikel 9, stk. 1, gælder et generelt forbud mod behandling af føl-somme oplysninger, herunder behandling af biometriske data med det formål entydigt at identificere en fysisk person. Forbuddet gælder efter bestemmelsens stk. 2, imidlertid ikke hvis et af de i litra a-j nævnte forhold gør sig gældende. Årsberetning 2019 55Efter databeskyttelsesforordningens artikel 9, stk. 2, litra g, og databeskyttelseslovens § 7, stk. 4, kan forbuddet mod behandling af følsomme oplysninger fraviges. Efter bestemmelsen i § 7, stk. 4, skal Da-tatilsynet give tilladelse hertil, hvis behandlingen ikke foretages for en offentlig myndighed. Datatilsy-net har mulighed for at fastsætte vilkår i forbindelse med en sådan tilladelse. Sagen blev forelagt for Datarådet, bl.a. fordi Datatilsynet ikke tidligere havde taget stilling til behand-ling af biometriske data med henblik på entydig identifikation efter databeskyttelsesforordningen og databeskyttelseslovens regler, idet sådanne oplysninger – modsat efter de tidligere gældende regler – er følsomme oplysninger. Datatilsynet vurderede, at betingelserne var opfyldt og gav tilladelse til Brøndbyernes I.F. Fodbold til behandling af biometriske data i medfør af databeskyttelseslovens § 7, stk. 4, i forbindelse med ad-gangskontrol ved brug af automatisk ansigtsgenkendelse. Tilladelsen blev givet på følgende vilkår: 1. Tilladelsen gælder ved afvikling af fodboldlandskampe, fodboldkampe, herunder træningskam-pe med deltagelse af hold fra Superligaen, 1. og 2. division samt ved fodboldkampe i UEFA-regi på Brøndby Stadion.2. Meddelelse af karantæne skal ske på et sagligt og proportionalt grundlag i forhold til overtrædelse af ordensreglementet for Brøndby IF og Superligaen. 3. Personoplysninger, der behandles som led i ansigtsgenkendelsessystemet, der ikke resulterer i et match med oplysninger fra Brøndby IF’s interne karantæneliste, må ikke lagres.4. Personoplysninger, der behandles som led i ansigtsgenkendelsessystemet, der resulterer i et match med oplysninger fra Brøndby IF’s interne karantæneliste, skal slettes umiddelbart efter enhver kamp på Brøndby Stadion. 5. Brøndby IF skal iagttage oplysningspligten ved indsamling af personoplysninger. Brøndby IF skal desuden ved skiltning eller på anden tydelig måde give oplysning om, at der foretages adgangs-kontrol, herunder behandling af biometriske data ved brug af et automatisk ansigtsgenkendelses-system. 6. Personoplysninger, der behandles som led i ansigtsgenkendelsessystemet skal transporteres til og opbevares krypteret på serveren med ajourførte og bredt anerkendte krypteringsalgoritmer. 7. Overvågningskameraerne skal installeres på et separat VLAN og må ikke være eksponeret mod in-ternettet.  8. Brøndby IF skal føre adgangskontrol med ansigtsgenkendelsessystemet, herunder • autorisation af medarbejdere til betjening af ansigtsgenkendelsessoftwaren og logning af manu-elle opslag i systemet,• anvendelse af to-faktor-godkendelse i log-in processen. 9. Eventuelle ændringer i de forhold, der er omfattet af ansøgningen, skal meddeles Datatilsynet.Ovenstående vilkår er supplerende og præciserende i forhold til reglerne i databeskyttelsesforordnin-gens og databeskyttelsesloven, hvorfor de databeskyttelsesretlige regler finder anvendelse i det om-fang, at der er tale om forhold, der ikke er reguleret i vilkårene.  Bekendtgørelse om videregivelse af personoplysninger omfattet af databeskyttelses­lovens § 10, stk. 1 og 2Datatilsynet har den 18. december 2019 fastsat bekendtgørelse nr. 1509 om videregivelse af person-oplysninger omfattet af databeskyttelseslovens § 10, stk. 1 og 2, samt i den forbindelse offentliggjort en supplerende vejledning. Bekendtgørelsen og vejledningen er udarbejdet efter beslutning i Datarådet Årsberetning 2019 56og finder anvendelse fra den 1. januar 2020 for enhver videregivelse af personoplysninger, der forud for videregivelsen har været behandlet efter reglerne i databeskyttelseslovens § 10. Bekendtgørelsen og vejledningen kan findes via Retsinformation og/eller Datatilsynets hjemmeside.Bekendtgørelsen har til formål at sikre beskyttelsen af personoplysninger, der har været behandlet i statistisk eller videnskabeligt øjemed efter databeskyttelseslovens § 10, stk. 1 og 2, når oplysningerne skal videregives til en ny dataansvarlig i de tilfælde, hvor videregivelsen ikke er omfattet af de i § 10, stk. 3, nævnte krav om tilladelse.Bekendtgørelsen er overordnet opdelt i vilkår for behandling af personoplysninger hos henholdsvis den afgivende og den modtagende dataansvarlige. Endvidere finder databeskyttelsesforordningen og databeskyttelseslovens regler under alle omstændigheder anvendelse, i det omfang forholdet ikke er reguleret særskilt i bekendtgørelsen.I de tilfælde, hvor videregivelsen kræver Datatilsynets forudgående tilladelse efter databeskyttelseslo-vens § 10, stk. 3, vil der til Datatilsynets tilladelse til den konkrete tilladelse være knyttet specifikke vilkår, der træder i stedet for kravene i bekendtgørelsen.Videregivelse efter databeskyttelseslovens § 10, stk. 3Der skal efter databeskyttelseslovens § 10, stk. 3, indhentes forudgående tilladelse fra Datatilsynet til videregivelse af personoplysninger, der har været behandlet med henblik på statistiske eller videnska-belige undersøgelser efter § 10, stk. 1 og 2, i følgende tre tilfælde: • når videregivelsen sker til behandling uden for databeskyttelsesforordningens territoriale anvendel-sesområde, herunder til EØS-lande• når videregivelsen vedrører biologisk materiale, for eksempel blod- eller vævsprøver• når videregivelsen sker med henblik på offentliggørelse i anerkendte videnskabelige tidsskrifter eller lignende.Datatilsynet har udarbejdet en blanket til anmodninger om tilladelse til videregivelse, der indeholder en vejledende tekst om, hvad ansøgere især skal være opmærksomme på. Blanketten kan findes via Datatilsynets hjemmeside.Ved enhver anmodning om tilladelse vurderer Datatilsynet, om der er forhold, der taler imod at give tilladelse til videregivelse, herunder antallet af registrerede og mængden af personoplysninger om den enkelte registrerede.Videregivelse til behandling uden for databeskyttelsesforordningens territoriale anvendelses­områdeTilladelseskravet i databeskyttelseslovens § 10, stk. 3, nr. 1, omfatter videregivelse til dataansvarlige, der er etableret uden for EU (også kaldet tredjelande), herunder i EØS-lande (Island, Liechtenstein og Norge), samt til internationale organisationer.Datatilsynet vil sædvanligvis meddele tilladelse til en overførsel til sikre tredjelande eller internationale organisationer efter databeskyttelsesforordningens artikel 45 og til EØS-lande, da en overførsel hertil i andre tilfælde (dvs. uden for § 10, stk. 3) vil kunne ske uden yderligere foranstaltninger.I andre tilfælde skal den afgivende dataansvarlige sikre, at der foreligger et overførselsgrundlag efter databeskyttelsesforordningens artikel 46, 47 eller 49. Datatilsynet modtager hovedsaglig anmodnin-ger, hvor EU-Kommissionens standardkontrakter er anført som overførselsgrundlag. Årsberetning 2019 57Videregivelse der vedrører biologisk materialeKravet om tilladelse i databeskyttelseslovens § 10, stk. 3, nr. 2, omfatter videregivelse af fysisk biologisk materiale, der kan anvendes – eventuelt ved yderligere bearbejdning – til at identificere enkeltpersoner. Datatilsynets tilladelse skal således ikke indhentes til videregivelse af såkaldt ”tørre data”, også selv om sådanne data netop er udledt fra biologisk materiale.Bortset fra, at videregivelsen har et fysisk aspekt, og at der ikke er tale om elektroniske oplysninger, ad-skiller videregivelsessituationen sig ikke betydeligt i forhold til anden tilsvarende videregivelse af per-sonoplysninger omfattet af databeskyttelseslovens § 10, stk. 1 og 2. Størstedelen af disse anmodninger imødekommes derfor uden videre med en tilladelse.Videregivelse med henblik på offentliggørelse i anerkendte videnskabelige tidsskrifter eller lig­nendeDatabeskyttelseslovens § 10, stk. 3, nr. 3, om videregivelse med henblik på offentliggørelse i et aner-kendt videnskabeligt tidsskrift eller lignende omfatter enhver videregivelse, hvor det bagvedliggende formål er en publicering af en videnskabelig artikel.Følgende situationer er omfattet:• en videnskabelig artikel, der ønskes publiceret i et anerkendt tidsskrift eller lignende, indeholder pseudonymiserede personoplysninger.• personoplysninger, der indgår i en statistisk eller videnskabelig undersøgelse, ønskes videregivet til et anerkendt tidsskrift eller lignende med henblik på udførelse af en fagfællebedømmelse.• personoplysninger, der indgår i en statistisk eller videnskabelig undersøgelse, ønskes videregivet til andre dataansvarlige end selve det anerkendte tidsskrift – f.eks. til et selvstændigt datarepositorium eller en database.Datatilsynets vurdering af anmodninger om tilladelse til videregivelse vil navnlig tage sigte på det tids-skrift, som ansøgeren ønsker at publicere en artikel i, eller på den database, som personoplysningerne ønskes tilgængeliggjort i. Datatilsynet modtager jævnligt anmodninger, som tilsynet ikke er i stand til at behandle, fordi anmod-ningen er indgivet på et tidspunkt, hvor ansøgeren alene har et ønske om publicering uden at have vished om, hvilket tidsskrift eller lignende, der ønskes videregivet til.Når der foreligger oplysning om, hvilket tidsskrift der er tale om, har Datatilsynet især fokus på, om tids-skriftet er optaget på den seneste version af BFI-listen for serier på Uddannelses- og Forskningsmini-steriets hjemmeside.Datatilsynet offentliggør løbende meddelte tilladelser og afslag på tilladelse efter databeskyttelseslo-vens § 10, stk. 3, på Datatilsynets hjemmeside.Nye standardvilkår for kreditoplysningsbureauerPrivates behandling af oplysninger med henblik på (erhvervsmæssig) videregivelse af oplysninger til bedømmelse af en persons eller en virksomheds økonomiske soliditet og kreditværdighed – i daglig tale omtalt kreditoplysningsbureauer – kræver, som det var tilfældet efter reglerne i den tidligere gæl-dende persondatalov, Datatilsynets tilladelse, inden behandlingen iværksættes. Årsberetning 2019 59I forlængelse af overgangen til databeskyttelsesforordningen og databeskyttelsesloven har Datatilsy-net med udgangspunkt i de vilkår, som blev stillet i henhold til persondataloven, opdateret vilkårene for kreditoplysningsbureauer. De nye vilkår er tilgængelige på Datatilsynets hjemmeside, hvor der også findes en vejledning, som nærmere beskriver, hvornår der er tale om kreditoplysningsbureauvirksom-hed, og hvordan ansøgningsprocessen foregår. Vejledningen indeholder også en gennemgang af de enkelte vilkår. Tilladelse til behandling af personoplysninger, som er opnået i henhold til reglerne i den tidligere gæl-dende persondatalov, gælder, indtil den erstattes af en ny tilladelse efter databeskyttelsesloven. Datatilsynet vil kontakte kreditoplysningsbureauer, som har fået tilsynets tilladelse efter de tidligere gældende regler, med henblik på udstedelse af en ny tilladelse på de opdaterede vilkår. Nye standardvilkår for advarselsregistre og spærrelister Databeskyttelsesloven indeholder et krav om, at private dataansvarlige, som ønsker at føre et såkaldt advarselsregister eller en spærreliste, skal indhente tilladelse fra Datatilsynet, inden behandling af op-lysninger om registrerede påbegyndes. Ved advarselsregistervirksomhed forstås en dataansvarlig, som behandler oplysninger med henblik på at advare andre mod forretningsforbindelser med eller ansættelsesforhold til en registreret. En spær-reliste er en særlig form for advarselsregister, der specifikt angår spærring af betalingskort og andre be-talingsinstrumenter og har til formål at undgå bl.a. misbrug af et stjålet eller på anden vis bortkommet betalingskort.Kravet om indhentelse af Datatilsynets forudgående tilladelse til behandling af oplysninger i forbindel-se med førelse af et advarselsregister eller en spærreliste fulgte også af den tidligere gældende per-sondatalov. Kravet gælder alene for private dataansvarlige, og skyldes det forhold, at behandlinger på dette område kan medføre meget alvorlige skadevirkninger for de involverede. Datatilsynet har i forbindelse med overgangen til de nye databeskyttelsesregler opdateret vilkårene for privates behandling af oplysninger i forbindelse med førelse af advarselsregistre og spærrelister. Vilkå-rene præciserer og supplerer reglerne i databeskyttelsesforordningen og databeskyttelsesloven. De nye vilkår er tilgængelige via Datatilsynets hjemmeside, hvor der også findes vejledninger til vilkåre-ne, som nærmere beskriver, hvornår der er tale om henholdsvis et advarselsregister og en spærreliste, og hvordan ansøgningsprocessen foregår. Vejledningerne indeholder også en gennemgang af de en-kelte vilkår. En tilladelse meddelt i henhold til reglerne i den tidligere gældende persondatalov gælder, indtil den erstattes af en ny tilladelse efter databeskyttelsesloven. Datatilsynet vil kontakte de dataansvarlige, som har fået tilsynets tilladelse efter de tidligere gældende regler, med henblik på udstedelse af en ny tilladelse på de opdaterede vilkår.Nye vilkår for førelse af retsinformationssystemer  Efter databeskyttelseslovens § 9 kan oplysninger omfattet af databeskyttelsesforordningens artikel 9, stk. 1, og artikel 10 behandles, hvis dette alene sker med henblik på at føre retsinformationssystemer af væsentlig samfundsmæssig betydning, og hvis behandlingen er nødvendig for førelsen af systemerne. Med et retsinformationssystem menes navnlig et system, der er til rådighed for en bredere kreds af abonnenter for at sikre en ensartet retsanvendelse.Årsberetning 2019 60Hvis personoplysninger behandles efter lovens § 9, stk. 1, må disse oplysninger ikke senere behandles i andet øjemed. Det samme gælder behandling af andre personoplysninger, hvis behandlingen alene foretages med henblik på at føre retsinformationssystemer.I henhold til databeskyttelseslovens § 26, stk. 1, nr. 3, skal en privat dataansvarlig forinden iværksæt-telse af en behandling indhente Datatilsynets tilladelse, når behandlingen udelukkende finder sted med henblik på at føre retsinformationssystemer. Efter lovens § 26, stk. 4, kan tilsynet i forbindelse med meddelelse af en tilladelse efter stk. 1 fastsætte vilkår for udførelsen af behandlingerne. Endvidere føl-ger det af lovens § 9, stk. 3, at tilsynet kan meddele nærmere vilkår for de behandlinger, der nævnes i stk. 1. Det samme gør sig gældende for de oplysninger, der er nævnt i forordningens artikel 6, som alene behandles i forbindelse med førelsen af retsinformationssystemer. De nye vilkår er tilgængelige via Da-tatilsynets hjemmeside.Datatilsynet har med udgangspunkt i de vilkår, som blev stillet i henhold til persondataloven, opdateret vilkårene for førelse af retsinformationssystemer.Vilkårene er supplerende i forhold til reglerne i databeskyttelsesforordningen og databeskyttelseslo-ven, og i et vist omfang er de udtryk for en præcisering af lovens regler. Det er reglerne i databeskyttel-sesforordningen og databeskyttelsesloven, som finder anvendelse, i det omfang der er tale om forhold, som ikke er reguleret i vilkårene. En tilladelse, som er meddelt i henhold til reglerne i den nu ophævede persondatalov, gælder, indtil den erstattes af en ny tilladelse efter databeskyttelsesloven. Årsberetning 2019 61Internationalt samarbejdeMed databeskyttelsesforordningen har det internationale samarbejde fået en helt ny betydning. Da-tabeskyttelsesområdet er således med forordningen i langt højere omfang reguleret på EU-plan, hvil-ket bl.a. kommer til udtryk gennem etableringen af et formaliseret samarbejde tilsynsmyndighederne imellem. Dette afspejler sig i Datatilsynets daglige arbejde i forhold til både udarbejdelse af generel vejledning og behandling af konkrete sager og tilsyn. Det er derfor af afgørende betydning, at Datatilsynet priori-terer det internationale arbejde og i den forbindelse får gjort danske synspunkter gældende.Datatilsynets mål for det internationale arbejde er at være en aktiv og respekteret medspiller, der via dialog og konstruktivt samarbejde sikrer dansk indflydelse på de beslutninger, der træffes, såvel på det generelle plan i form af vejledninger og udtalelser mv. som på det konkrete plan i forhold til afgørelser i konkrete sager. Et pejlemærke i den forbindelse er den velkendte danske pragmatiske tilgang, idet der er hensyn at tage til såvel de registrerede som virksomheder og myndigheder.For at kunne leve op til denne målsætning, er det internationale arbejde nødt til at være en integreret del af det daglige arbejde i hele tilsynet, og Datatilsynets strategi for det internationale arbejde, som blev færdiggjort i 2019, skal være med til at sikre dette, ligesom strategien skal sikre, at tilsynet kan del-tage aktivt og kvalificeret såvel på arbejdsgruppeniveau som på de månedlige møder i Det Europæiske Databeskyttelsesråd og på den måde få gjort danske synspunkter gældende i rette tid og på rette sted. Med henblik på at sikre dette har tilsynet i løbet af 2019 bl.a. fastlagt processer, der skal sikre den interne koordinering og stillingtagen til dansk holdning fra opstarten af arbejdet med f.eks. en ny vejledning til dennes endelige vedtagelse på et møde i rådet.Datatilsynet har i øvrigt yderligere intensiveret sin deltagelse i det internationale samarbejde i 2019 og deltager nu som udgangspunkt i alle arbejdsgrupper under Det Europæiske Databeskyttelsesråd, li-gesom tilsynet også aktivt involverer sig i arbejdet med udarbejdelse af vejledninger mv., både som ledende tilsyn på udvalgte dokumenter og som medforfatter på andre.Det Europæiske Databeskyttelsesråd (EDPB)Det Europæiske Databeskyttelsesråd er et uafhængigt EU-organ, som skal sikre en ensartet anven-delse af databeskyttelsesforordningen og retshåndhævelsesdirektivet i hele EU. På engelsk hedder rådet European Data Protection Board (EDPB). Rådets medlemmer består af repræsentanter for med-lemsstaternes tilsynsmyndigheder og Den Europæiske Tilsynsførende for Databeskyttelse (EDPS). EU-Kommissionen kan deltage i rådets aktiviteter og møder, men har ikke stemmeret. Danmark er re-præsenteret ved Datatilsynets direktør.Med henblik på at sikre en ensartet anvendelse af reglerne om persondatabeskyttelse kan Det Euro-pæiske Databeskyttelsesråd bl.a.:• give generel vejledning for at præcisere lovgivningen (udkast til vejledninger sendes ofte i offentlig høring)• fremme samarbejdet og en effektiv udveksling af oplysninger og bedste praksis mellem nationale tilsynsmyndighederÅrsberetning 2019 62• komme med udtalelser om ethvert spørgsmål om den generelle anvendelse af databeskyttelsesfor-ordningen eller ethvert spørgsmål, der har indvirkning i mere end én medlemsstat samt udtalelser om visse afgørelser, der træffes af medlemsstaters tilsynsmyndigheder, og som har grænseoverskri-dende virkninger• træffe bindende afgørelser omkring fortolkningen af reglerne, f.eks. hvor tilsynsmyndigheder har forskellige opfattelser af, hvordan en konkret sag skal afgøres, eller hvis en national myndighed ikke følger rådets udtalelse om et udkast til afgørelse• rådgive EU-Kommissionen om ethvert spørgsmål om beskyttelse af personoplysninger i EUDet Europæiske Databeskyttelsesråds opgaver fremgår af databeskyttelsesforordningens artikel 70.Det Europæiske Databeskyttelsesråd har sin egen forretningsorden, som indeholder de vigtigste reg-ler for rådets drift, herunder organisering, samarbejdet mellem medlemmer og arbejdsmetoder. Rådet bistås af et sekretariat, som udfører sine opgaver efter instruks fra formanden. Sekretariat ligger i Bru-xelles, hvor rådets møder også afholdes.Det Europæiske Databeskyttelsesråd holder møder af 2 dages varighed en gang om måneden. Rådet afholdt i 2019 11 møder. Datatilsynet deltager i møderne. Hvor afstemning er nødvendig, træffer rådet afgørelse med simpelt flertal blandt sine medlemmer, medmindre andet følger af databeskyttelsesfor-ordningen.I 2019 var der fortsat fokus på udarbejdelse af vejledninger, men i tillæg hertil behandlede rådet også de første sager i den såkaldte sammenhængsmekanisme, som skal være med til at sikre en ensartet anvendelse af reglerne i de enkelte lande.Af særlig dansk interesse kan nævnes, at Datatilsynet i 2019 offentliggjorde standardbestemmelser til brug for indgåelse af en databehandleraftale. Forud herfor havde tilsynet, som databeskyttelsesfor-ordningen foreskriver, indhentet en udtalelse fra EDPB vedrørende aftalens overensstemmelse med kravene i forordningen. Tidligere på året havde EDPB også afgivet en udtalelse vedrørende Datatilsynets udkast til liste over si-tuationer, hvor det er obligatorisk at udarbejde konsekvensanalyser, som Datatilsynet havde indsendt.Endelig blev også den første danske grænseoverskridende klagesag afgjort i den såkaldte One-Stop-Shop mekanisme.Som nævnt ovenfor i afsnittet om det internationale samarbejde er Datatilsynet aktivt involveret i rå-dets arbejde bl.a. gennem deltagelse i flere ekspertarbejdsgrupper under rådet og i forberedelsen af vejledninger og afgørelser.Arbejdet med forberedelsen af vejledninger, udtalelser, afgørelser mv., som Databeskyttelsesrådet skal træffe beslutninger om, forestås primært af pt. 12 ekspertarbejdsgrupper, som mødes med 1-2 måne-ders intervaller, og som imellem de fysiske møder udveksler skriftlige bemærkninger og afholder tele-fonmøder.Det Europæiske Databeskyttelsesråd har sin egen hjemmeside, www.edpb.europa.eu, ligesom det har sin egen Twitter-profil, @EU_EDPB, og egen LinkedIn profil, European Data Protection Board, hvor det er muligt at følge rådets arbejde. På Datatilsynets hjemmeside bliver der også løbende offentliggjort vejledninger mv. fra Det Europæiske Databeskyttelsesråd. Årsberetning 2019 64Særlige internationale tilsynsforpligtelser Schengen­informationssystemet (SIS) Som en del af Schengen-samarbejdet om et fælles område uden indre grænser samarbejder med-lemslandene om kriminalitetsbekæmpelse og kontrol ved de ydre grænser via bl.a. et fælles informati-onssystem (SIS II), som indeholder personoplysninger. Datatilsynet fører tilsyn med, at de danske myndigheder med adgang til systemet overholder en række regler i den forbindelse. Datatilsynet foretog i slutningen af 2018 et tilsyn med Rigspolitiets behand-ling af personoplysninger i Schengen-informationssystemet. Tilsynet forventes afsluttet i første halvår 2020.Som led i tilsynet med behandling af personoplysninger i SIS II deltager Datatilsynet endvidere i Koor-dinationsgruppen for tilsynet med anden generation af Schengen-informationssystemet (SIS II SCG). Gruppen, der består af repræsentanter for Den Europæiske Tilsynsførende for Databeskyttelse, de na-tionale datatilsyn i EU-medlemslandene og de nationale datatilsyn i Island, Norge, Liechtenstein og Schweiz, har i 2019 afholdt to møder. På Datatilsynets hjemmeside under punktet ”Internationalt” findes generel information om Schen-gen-samarbejdet, Schengen-informationssystemet (SIS II) og Datatilsynets opgaver i relation til SIS II, herunder muligheden for at klage til Datatilsynet over behandling af personoplysninger i SIS II.Årsberetning 2019 65Told­informationssystemet (CIS) Toldinformationssystemet (CIS) har til formål at bekæmpe svig inden for EU ved gennem hurtig deling af informationer mellem EU-landenes myndigheder at kunne forebygge, efterforske og retsforfølge transaktioner, der er i strid med EU’s told- og landbrugsbestemmelser. Formålet er endvidere at kunne forebygge, efterforske og retsforfølge overtrædelser af nationale love vedrørende toldadministration. SKAT er dataansvarlig for toldinformationssystemet i Danmark, mens Datatilsynet er tilsynsmyndighed. Datatilsynet fører således tilsyn med behandlingen af informationer i den danske del af det fælleseuro-pæiske toldinformationssystem.Datatilsynet deltager endvidere på EU-niveau i Den Fælles Tilsynsmyndighed for Toldinformations-systemet (JSA Customs) og Koordinationsgruppen for tilsynet med Toldinformationssystemet (CIS SCG). Der har i 2019 været afholdt to møder i Koordinationsgruppen for tilsynet med Toldinformati-onssystemet. På Datatilsynets hjemmeside under punktet ”Internationalt” findes generel information om CIS og Da-tatilsynets opgaver i relation til CIS, herunder muligheden for at klage til Datatilsynet over behandling af personoplysninger i CIS.EurodacEurodac er et centralt fingeraftryksregister over asylansøgere i EU, som er oprettet med henblik på at fremme asylproceduren i EU. Datatilsynet fører tilsyn med, at de danske myndigheder med adgang til systemet overholder en række regler i den forbindelse. Som led i tilsynet med Eurodac deltager Datatilsynet endvidere i Koordinati-onsgruppen for tilsynet med Eurodac (Eurodac SCG). Koordinationsgruppen består af repræsentanter for Den Europæiske Tilsynsførende for Databeskyttelse, de nationale datatilsyn i EU-medlemslandene og de nationale datatilsyn i Island, Norge, Liechtenstein og Schweiz. I 2019 har der været afholdt to møder, hvor gruppen bl.a. har haft besøg af repræsentanter for EU-Kom-missionen og eu-LISA med henblik på orienteringer om den seneste udvikling på området og drøftelser af de aktuelle databeskyttelsesretlige problemstillinger, herunder EU-Kommissionens forslag til en ny Eurodac-forordning. Herudover har gruppen bl.a. drøftet følgende emner: • EU-Kommissionens to forslag til forordninger, som skal give det nye European Travel Information and Authorisation System (ETIAS) adgang til andre EU systemer.• Udøvelsen af de registreredes rettigheder, herunder et samarbejde med Fundamental Rights Agen-cy (FRA) om et nyt værktøj til at oplyse de registrerede om deres rettigheder.På Datatilsynets hjemmeside under punktet ”Internationalt” findes generel information om Eurodac og Datatilsynets opgaver i relation til Eurodac, herunder muligheden for at klage til Datatilsynet over behandling af personoplysninger i Eurodac.Visum­informationssystemet (VIS)Til håndteringen af ansøgninger om visa til kortvarige ophold inden for Schengen-landene er der i EU oprettet et centralt register over visumansøgernes fingeraftryk og ansigtsbilleder. Årsberetning 2019 66Datatilsynet fører tilsyn med, at de danske myndigheder med adgang til systemet overholder en række regler i den forbindelse. Datatilsynet foretog i slutningen af 2018 et tilsyn med behandlingen af person-oplysninger i Visum-informationssystemet. Tilsynet forventes afsluttet i første halvår 2020.Som led i tilsynet med behandling af personoplysninger i VIS deltager Datatilsynet endvidere i Koor-dinationsgruppen for tilsynet med Visum-informationssystemet (VIS SCG). Gruppen består af repræ-sentanter for Den Europæiske Tilsynsførende for Databeskyttelse, de nationale datatilsyn i EU-med-lemslandene og de nationale datatilsyn i Island, Norge, Liechtenstein og Schweiz. I 2019 har der været afholdt to møder, hvor koordinationsgruppen bl.a. har haft besøg af repræsentanter for EU-Kom-missionen og eu-LISA, som har orienteret gruppen om den seneste udvikling på området, herunder EU-Kommissionens forslag til en ny VIS-forordning. Der har herudover bl.a. været drøftet følgende emner:• EU-Kommissionens to forslag til forordninger, som skal give det nye European Travel Information and Authorisation System (ETIAS) adgang til andre EU-informationssystemer. • Databeskyttelsesretlig træning af personale hos myndigheder, der har adgang til VIS. På Datatilsynets hjemmeside under punktet ”Internationalt” findes generel information om VIS og Da-tatilsynets opgaver i relation til VIS, herunder muligheden for at klage til Datatilsynet over behandling af personoplysninger i VIS.Indre Markeds­informationssystemet (IMI)Indre Markeds-Informationssystemet er et informationssystem oprettet af EU-Kommissionen, som overordnet har til formål at lette europæiske myndigheders grænseoverskridende samarbejde og sagsbehandling i henhold til en given EU-retsakt.Datatilsynet er udpeget som tilsynsmyndighed i relation til behandlingen af personoplysninger i den danske del af systemet. På EU-niveau deltager Datatilsynet endvidere i Koordinationsgruppen for tilsy-net med Indre Markeds-informationssystemet (IMI SCG). Der har i 2019 været afholdt et enkelt møde i gruppen.På Datatilsynets hjemmeside under punktet ”Internationalt” findes generel information om IMI og Da-tatilsynets opgaver i relation til IMI, herunder muligheden for at klage til Datatilsynet over behandling af personoplysninger i IMI.EurojustEurojust blev oprettet i 2002 for at forbedre kompetente myndigheders effektivitet inden for EU’s medlemsstater, når myndighederne beskæftiger sig med efterforskning og retsforfølgning af alvorlig grænseoverskridende og organiseret kriminalitet (Rådets afgørelse af 28. februar 2002 om oprettelse af Eurojust for at styrke bekæmpelsen af grov kriminalitet som ændret ved Rådets afgørelse af 16. de-cember 2008). Datatilsynet var repræsenteret i den Fælles Kontrolinstans (JSB) – en uafhængig kontrolinstans opret-tet i medfør af artikel 23 i Eurojust-afgørelsen, som kollektivt overvågede de af Eurojusts aktiviteter, der indebar behandling af personoplysninger. Der har årligt – herunder i 2019 – været afholdt ét møde i den fælles kontrolinstans. Årsberetning 2019 67Ved forordning af 14. november 2018 (Europa-Parlamentets og Rådets forordning (EU) 2018/1727) er Rådets afgørelse om oprettelse af Eurojust med virkning fra den 12. december 2019 ophævet, og Euro-just er nu oprettet ved forordningen.Den Fælles Kontrolinstans (JSB) eksisterer herefter ikke længere, og kontrollen med Eurojusts behand-ling af personoplysninger foretages nu af Den Europæiske Tilsynsførende for Databeskyttelse (EDPS).EuroparådetEuroparådet blev oprettet i 1949 og danner i dag rammen om et samarbejde mellem 47 lande, herun-der de 27 EU-lande. Danmark var blandt de 10 stiftende medlemmer af Europarådet i 1949. Medlem-skab af Europarådet kræver, at staterne underskriver Den Europæiske Menneskerettighedskonven-tion (EMRK). I databeskyttelsessammenhæng har Danmark ratificeret Europarådets konvention om beskyttelse af det enkelte menneske i forbindelse med elektronisk databehandling af personoplys-ninger (konvention 108) og tillægsprotokollen om tilsynsmyndigheder og grænseoverskridende da-taudveksling (konvention 181). Datatilsynet er udpeget som tilsynsmyndighed i forhold til konvention 108.I 2019 deltog Datatilsynet i Europarådets konvention 108-arbejdsgruppemøde i Strasbourg. På mødet drøftedes bl.a. en fremtidig standard for global databeskyttelse. Herudover deltog arbejdsgruppen i den såkaldte Octopus-konference, hvor en tillægsprotokol til Budapest-konventionen om IT-krimina-litet blev drøftet.Berlin­gruppenInternational Working Group on Data Protection in Technology, også bare kaldet Berlin-gruppen, har i 2019 afholdt to møder. I april mødtes gruppen i Bledt, og i oktober afholdtes gruppens møde i Bruxelles.Berlin-gruppen fokuserer på nye informationsteknologier og tendenser, med henblik på at afdække implikationer for databeskyttelse og privatliv samt give anbefalinger til interessenter. Gruppens arbej-de afspejles i rækken af publicerede udtalelser, såkaldte Working Papers, som er tilgængelige på Ber-lin-gruppens hjemmeside.Berlin-gruppens fokus på privatliv og sikkerhed har i 2019 ført til vedtagelsen af tre Working Papers. Det ene omkring risici ved børns brug af ”Smart Devices”, typisk netværksforbundet legetøj. Det andet om beskyttelsen af børns brug af on-line services. Det tredje om forbundne biler.Dokumentet om ”Smart Devices” omhandler også det såkaldte ”internet of things” IOT. Særligt her op-kobling på internettet af diverse artikler, aktivitetsmålere og legetøj, alt målrettet mod børn og unge. Der er i dokumentet fokus på den betydelige informationsindsamling hos den enkelte og det faktum, at enhederne typisk ikke har nogen – eller kun ringe – sikkerhed. Gruppens mål har været at få lavet be-skrivelser og oplæg til standarder, der giver brugere af sådant udstyr mulighed for dels at vide hvordan og hvor oplysninger indsamles og lagres, dels at sikre at enhederne kan opdateres således, at sikkerhe-den ikke kompromitteres. Dokumentet om forbundne biler, de såkaldte ”connected cars”, konsoliderer viden fra de forskellige bilproducenter, de forskellige udviklingshuse og serviceleverandører der leverer denne type af tek-nologi til biler.  Alt fra brug af telemetri, færdselsovervågning, kørestilsanalyse til ”infotainment” bliver behandlet. Udviklingen går mere og mere imod biler med fast opkobling og brug af internetbaserede apps. Dokumentet beskriver de implikationer teknologien har for såvel privatliv som databeskyttelse, og hvordan brugen kan ske transparent og under brugerens kontrol.Årsberetning 2019 68I årets løb har Berlin-gruppen også fortsat arbejdet med aktuelle emner, som indeholder problemstil-linger med hensyn til databeskyttelse og beskyttelse af privatliv, eksempelvis dataportabillitet, block-chain, webtracking, smart dust, quantum computing, biometri i elektronisk online autentifikation, ISO-standardisering, privatlivsbeskyttelse ved ICANN’s RDS (Registration Directory Services) for in-ternettet, og forhold omkring forfølgelse og uønsket opmærksomhed i digital forstand, det såkaldte cyber bullying and stalking.Nordisk samarbejdeDatatilsynet lægger stor vægt på at have et tæt samarbejde med de øvrige nordiske datatilsyn, da tilsy-nene har mange fælles interesser og synspunkter. De nordiske tilsyn er derfor i jævnlig kontakt om såvel konkrete som generelle emner og drøfter også emner af fælles interesse i forbindelse med deltagelse i møder i Det Europæiske Databeskyttelsesråd og dets ekspertarbejdsgrupper.I tillæg hertil afholder tilsynene en gang om året et fællesnordisk samarbejdsmøde med deltagelse af såvel ledelse, som sagsbehandlere og it-eksperter samt et mindre opfølgningsmøde senere på året.Det nordiske samarbejdsmøde blev i 2019 afholdt i Stockholm, hvor man med en erklæring fulgte op på den København-erklæring, som tilsynene vedtog i 2018, da Datatilsynet var vært for mødet. Stock-holm-erklæringen lægger især vægt på at fortsætte det tætte nordiske samarbejde på databeskyttel-sesområdet – både i EU-sammenhænge og landene imellem.Den europæiske konferenceDen Europæiske Konference for datatilsynsmyndigheder, også kaldet Forårskonferencen, afholdes en gang årligt. Konferencen, der kun er for europæiske datatilsyn, blev i 2019 afholdt i Georgien.  Datatil-synet deltog ikke i konferencen i 2019.Den internationale konference Den Internationale Konference for Databeskyttelsesmyndigheder er en årlig konference med deltage-re fra hele verden. Konferencen består dels af en lukket del forbeholdt ledere af de forskellige datatil-syn, som er medlem af konferencen, og en åben del tilgængelig for alle.Konferencen, der hidtil har været kendt under navnet International Conference of Data Protection and Privacy Commissioners (ICDPPC), besluttede på 2019-konferencen at skifte navn til Global Privacy Assembly (GPA). Fremadrettet kan forsamlingens arbejde, herunder de resolutioner, der vedtages på de årlige konferencer, følges via hjemmesiden www.globalprivacyassembly.org.I 2019 vedtog man på konferencen, der blev afholdt i Tirana, Albanien, bl.a. resolutioner om et effektivt samarbejde på tværs af grænser, om voldeligt og ekstremistisk indhold på sociale medier, om betyd-ningen af menneskelige fejl i relation til sikkerhedsbrud og om samarbejdet mellem databeskyttelses-, forbruger- og konkurrenceretsmyndigheder med henblik på at sikre en høj standard for databeskyttel-se i den digitale økonomi. Datatilsynet var ikke repræsenteret på årets konference.I regi af GPA er der nedsat forskellige arbejdsgrupper, herunder den såkaldte Berlin-gruppe, som Da-tatilsynet deltager i. Datatilsynet følger endvidere arbejdet i ”Ethics and Data Protection in Artificial Intelligence” og ”Digital Citizens and Consumers” arbejdsgrupperne.Årsberetning 2019 69Grønland og FærøerneEfter anmodning fra Grønlands Selvstyre blev en særlig udgave af den tidligere gældende personda-talov ved kongelig anordning pr. 1. december 2016 sat i kraft for Grønland. Loven afløste de hidtil gæl-dende registerlove fra 1978.Persondataloven er endvidere med virkning fra den 1. juli 2017 sat i kraft for rigsmyndighedernes be-handling af oplysninger på Færøerne. For den behandling af personoplysninger på Færøerne, der fore-tages af færøske myndigheder og af private virksomheder, organisationer mv. gælder den færøske per-sondatalov. Tilsynsmyndighed i forhold til denne lov er det færøske datatilsyn Dátueftirlitið.Datatilsynet har i 2019 kun modtaget få konkrete henvendelser om behandling af personoplysninger i Grønland eller ved rigsmyndighederne på Færøerne og har ikke behandlet mere principielle sager herom.Datatilsynet modtog i 2019 imidlertid 104 anmeldelser om behandling af personoplysninger fra grøn-landske myndigheder og 19 anmeldelser fra grønlandske virksomheder mv. Formålet med anmeldel-sesordningen er at give Datatilsynet mulighed for at kunne kontrollere visse behandlinger af personop-lysninger. Anmeldelsesordningen har endvidere til formål at gøre det muligt for offentligheden at gøre sig bekendt med behandlingerne. På Datatilsynets hjemmeside findes fortegnelser over igangværende behandlinger, som myndigheder og virksomheder mv. i Grønland har anmeldt til tilsynet, og som tilsynet har færdigbehandlet.Årsberetning 2019 702.del: RetshåndhævelseslovenRetshåndhævelsesloven (lov nr. 410 af 27. april 2017 om retshåndhævende myndigheders behandling af personoplysninger med senere ændringer) gælder for politiets, anklagemyndighedens, herunder den militære anklagemyndigheds, kriminalforsorgens, Den Uafhængige Politiklagemyndigheds og domstolenes behandling af personoplysninger, der helt eller delvis foretages ved hjælp af automatisk databehandling, og for anden ikke-automatisk behandling af personoplysninger, der er eller vil blive indeholdt i et register, når behandlingen foretages med henblik på at forebygge, efterforske, afsløre eller retsforfølge strafbare handlinger eller fuldbyrde strafferetlige sanktioner, herunder for at beskytte mod eller forebygge trusler mod den offentlige sikkerhed.Årsberetning 2019 71Datatilsynet fører tilsyn med enhver behandling omfattet af loven med undtagelse af behandling af oplysninger, der foretages for domstolene. Tilsynet med domstolene foretages af henholdsvis Dom-stolsstyrelsen og retterne i overensstemmelse med retshåndhævelseslovens regler. I 2019 har Datatilsynet bl.a. behandlet klagesager og anmeldelser fra de retshåndhævende myndighe-der om brud på persondatasikkerheden.  Anmeldelse af brud på persondatasikkerheden Datatilsynet modtog den 12. juli 2019 en anmeldelse fra Rigspolitiets Center for Databeskyttelse om et brud på persondatasikkerheden hos Sydsjællands og Lolland-Falsters Politi. Sikkerhedsbruddet bestod i, at en privatperson var kommet i besiddelse af en anmeldelsesrapport fra en straffesag fra Sydsjællands og Lolland-Falsters Politi. Bruddet skete efter det oplyste ved, at en med-arbejder i politikredsen – som led i sit arbejde – havde taget anmeldelsesrapporten med hjem, hvorefter en person, som havde adgang til medarbejderens hjem, var kommet i besiddelse af anmeldelsesrap-porten og havde optaget billeder af denne.  Anmeldelsesrapporten indeholdt oplysninger om to registrerede, herunder oplysninger om deres per-sonnummer og helbredsforhold samt oplysninger om strafbare forhold.Sydsjællands og Lolland-Falsters Politi blev bekendt med bruddet, da privatpersonen den 15. august 2018 rettede henvendelse til Københavns Vestegns Politi og oplyste at være i besiddelse af rapporten. Politikredsen var imidlertid ikke opmærksom på, at hændelsen skulle anses for et brud på persondata-sikkerheden, og at der skulle ske anmeldelse af bruddet til Datatilsynet uden unødig forsinkelse.Sydsjællands og Lolland-Falsters Politi underrettede de berørte registrerede om bruddet henholdsvis den 24. juli og 3. september 2019. Idet Rigspolitiets Center for Databeskyttelse imidlertid vurderede, at disse underretninger var mangelfulde, underrettede politikredsen de registrerede på ny den 13. sep-tember 2019.Efter en samlet vurdering af sagen fandt Datatilsynet, at Sydsjællands og Lolland-Falsters Politi ved utilsigtet at have givet adgang til personoplysninger, herunder oplysninger om personnummer, straf-bare forhold og oplysninger om helbred, til uvedkommende ikke havde levet op til kravet om at gen-nemføre passende sikkerhedsforanstaltninger, jf. retshåndhævelseslovens § 27, stk. 1.  Ved vurderingen heraf lagde Datatilsynet vægt på det oplyste om, at medarbejderen havde taget anmeldelsesrapporten med hjem, og at uvedkommende i den forbindelse havde fået adgang til oplysningerne. Datatilsynet fandt endvidere, at Sydsjællands og Lolland-Falsters Politi ikke havde levet op til kravet om at anmelde brud på persondatasikkerheden til Datatilsynet uden unødig forsinkelse og om muligt senest 72 timer efter, at den dataansvarlige er blevet bekendt med bruddet, jf. retshåndhævelseslovens § 28, stk. 1.Endelig fandt Datatilsynet, at Sydsjællands og Lolland-Falsters Politi ikke havde underrettet de berørte registrerede uden unødig forsinkelse, jf. retshåndhævelseslovens § 29, stk. 1. Datatilsynet lagde i den forbindelse vægt på, at Sydsjællands og Lolland-Falsters Politi havde været bekendt med de berørte registreredes identitet allerede ved bruddets konstatering den 15. august 2018, og at der skete delvis underretning af de registrerede om bruddet henholdsvis den 24. juli 2019 og den 3. september 2019 og derefter fuldstændig underretning den 13. september 2019.Samlet set fandt Datatilsynet, at der var grundlag for at udtale alvorlig kritik af, at Sydsjællands og Lol-land-Falsters Politis behandling af personoplysninger ikke var sket i overensstemmelse med retshånd-hævelses-lovens §§ 27, stk. 1, 28, stk. 1, og 29, stk. 1.Årsberetning 2019 72Klage over manglende indsigt Datatilsynet traf den 18. november 2019 afgørelse i en sag, hvor en borger klagede over, at Københavns Politi ikke i tilstrækkelig grad havde besvaret borgerens anmodning om indsigt i de oplysninger, politi-kredsen behandlede om borgeren og dennes søn. Efter retshåndhævelseslovens § 15, stk. 1, har en registreret som udgangspunkt ret til at få den dataan-svarlige retshåndhævende myndigheds bekræftelse på, om der behandles oplysninger om vedkom-mende.Retshåndhævelseslovens § 16, stk. 1, er en undtagelse til dette udgangspunkt, hvorefter retten til indsigt kan udsættes, begrænses eller nægtes, hvis den registreredes interesse i at få kendskab til oplysninger-ne findes at burde vige for hensynet til de offentlige interesser, der er nævnt i retshåndhævelseslovens § 14, stk. 1 – herunder hensynet til at undgå at skade forebyggelsen, afsløringen, efterforskningen eller retsforfølgningen af strafbare handlinger eller fuldbyrdelsen af strafferetlige sanktioner.Retshåndhævelseslovens § 16, stk. 3, giver endvidere den dataansvarlige retshåndhævende myndig-hed mulighed for i stedet at give meddelelse til den registrerede om, at det ikke kan oplyses, om der behandles oplysninger om den pågældende af hensyn til de samme formål, som er nævnt i lovens § 16, stk. 1.Retshåndhævelseslovens § 16, stk. 4, fastsætter endvidere, at justitsministeren fastsætter nærmere regler om, hvilke kategorier af behandling der er omfattet af stk. 1, herunder om undtagelser fra retten til at få oplysninger efter § 15, for så vidt hensynene i stk. 1, må antages at medføre, at begæringer om indsigt i almindelighed må nægtes. Der er endnu ikke fastsat nærmere regler efter § 16, stk. 4, af rele-vans for den pågældende sag. Det fremgik af sagen, at Københavns Politi havde meddelt borgeren indsigt i personoplysninger, som kredsen behandlede om borgeren efter retshåndhævelsesloven i tre sager om hastighedsovertrædel-ser. I besvarelsen til borgeren havde politikredsen endvidere oplyst, at kredsen – af hensyn til politiets efterforskning og forfølgelse af strafbare handlinger – hverken kunne be- eller afkræfte, om kredsen i øvrigt behandlede oplysninger om borgeren og dennes søn. I sagen oplyste Københavns Politi, at det er politikredsens udgangspunkt – at uanset om kredsen behandler oplysninger om personen, der anmoder om indsigt, eller ej – at kredsen hverken be- eller afkræfter, om der i forbindelse med verserende sager behandles oplysninger omfattet af retshånd-hævelsesloven, medmindre det konkret vurderes, at der bør gives oplysning herom, f.eks. hvis den pågældende person formodes at være bekendt med kredsens behandling af oplysninger, fordi ved-kommende er blevet afhørt. Politikredsen havde i den konkrete sag ikke fundet grundlag for at afvige udgangspunktet om hverken at be- eller afkræfte, om der behandles oplysninger omfattet af retshånd-hævelsesloven. Datatilsynet fandt, at Københavns Politi ikke var berettigede til at afvise at meddele borgeren indsigt med henvisning til retshåndhævelseslovens § 16, stk. 3, idet politikredsen ikke have foretaget en kon-kret vurdering og angivet konkrete omstændigheder for, hvorfor det i borgerens specifikke situation var nødvendigt at fravige udgangspunktet om retten til indsigt. Datatilsynet udtalte i den forbindelse, at det er tilsynets vurdering, at det ikke generelt og som hoved-regel kan undlades at give indsigt og alene meddelelse efter § 16, stk. 3, i samtlige anmodninger om indsigt. Meddelelsen efter § 16, stk. 3, kan således alene gives på grundlag af en konkret vurdering af omstændighederne i den enkelte sag. Datatilsynet understregede i den forbindelse, at det er den da-taansvarliges ansvar at besvare indsigtsanmodninger, herunder at imødekomme disse i videst muligt omfang. Datatilsynet bemærkede endvidere, at det er en væsentlig forringelse af de registreredes ret-Årsberetning 2019 73tigheder at undlade at meddele indsigt, når der ikke er et – i sagen – konkret begrundet behov herfor. Datatilsynet indskærpede derfor over for Københavns Politi, at kredsen fremover alene kunne undlade at meddele de registrerede indsigt, når der er konkrete omstændigheder i forhold til sagen, som gør, at udgangspunktet om at meddele indsigt efter retshåndhævelseslovens § 15, stk. 1, bør fraviges. Datatilsynet udtalte på den baggrund alvorlig kritik af, at Københavns Politi ikke havde overholdt rets-håndhævelseslovens § 15, stk. 1.Det fremgik i øvrigt af sagen, at Københavns Politi først besvarede klagers anmodning om indsigt to måneder og otte dage efter anmodningen. Datatilsynet fandt, at politikredsen herved ikke havde levet op til retshåndhævelseslovens § 18, stk. 2. Efter denne bestemmelse skal den dataansvarlige snarest og på skrift besvare anmodninger om indsigt efter retshåndhævelsesloven. Er anmodningen ikke besvaret inden 4 uger efter modtagelsen, skal den dataansvarlige underrette den pågældende om grunden her-til samt om, hvornår anmodningen forventes besvaret. Datatilsynet udtalte på denne baggrund kritik af, at politikredsens behandling af personoplysninger ikke havde været i overensstemmelse med rets-håndhævelseslovens § 18, stk. 2.Årsberetning 2019 74DatabekymringspostkassenSammen med initiativet om nedsættelse af Dataetisk Råd foreslog den tidligere regering i 2018 opret-telsen af en særlig mailboks hos Datatilsynet, hvor borgere kan indsende deres databekymringer. De indsendte databekymringer skal være med til at understøtte Dataetisk Råd i dets opgaver. Datatilsynet har i samarbejde med Dataetisk Råds sekretariatet på baggrund af ovenstående lanceret en databekymringspostkasse, hvor borgerne kan henvende sig via e-mail med deres databekymringer. Databekymringspostkassen blev af Datatilsynet officielt oprettet og lanceret den 4. juli 2019. Datatilsy-net har siden lanceringen af postkassen og indtil udgangen af 2019 i alt modtaget 58 databekymringer. Størstedelen af de indkomne databekymringer omhandler sundhedssektoren. Der er flere af data-be-kymringerne, der vedrører samkørslen af personoplysninger i forskellige systemer samt opbevaringen af helbredsoplysninger og andre personoplysninger i både fysiske og elektroniske journaler. Når stør-stedelen af de indkomne databekymringer omhandler sundhedssektoren kan dette hænge sammen med, at der er tale om en sektor, hvor der behandles mange følsomme og fortrolige personoplysninger, og at borgerne er mere opmærksomme på behandlingen af disse personoplysninger. Et andet tema, som mange af de indkomne databekymringer omhandler, er brugen af personoplysnin-ger. Der ses således at være en generel bekymring blandt borgere om, at deres personoplysninger vil blive benyttet til andre formål, end oplysningerne er indsamlet til. Det kan også være en bekymring om videregivelse til andre parter, som borgeren ikke er oplyst om. Endvidere er en del borgere opmærk-somme på, hvilke personoplysninger de videregiver, når de f.eks. skal foretage et køb online eller be-nytte en app. Dette kan ses som et øget fokus på værdien af personoplysninger. Bekymringen om op-bevaringen af personoplysninger hænger for borgerne sammen med brugen af personoplysninger. Der ses en bekymring for, at ens personoplysninger ikke forbliver i ”sikre hænder”, men derimod misbruges. Flere borgere omtaler derudover bekymringen for manglende sletning af personoplysninger. En del databekymringer efterspørger en højere grad af gennemsigtighed ved offentlige myndigheders brug og indsamling af personoplysninger. Når de offentlige myndigheder behandler personoplysninger forventer borgerne, at behandlingen sker sikkert og i overensstemmelse med indsamlingsgrundlaget. Det forventes også, at behandlingen sker fortroligt og af de rette mennesker. Databekymringerne ved-rørende offentlige myndigheder fokuserer – som nævnt ovenfor – på sundhedssektoren, men børn- og ungeområdet er også i fokus. Der er f.eks. modtaget en bekymring for manglende anonymisering af børns trivselsundersøgelser og efterfølgende manglende sletning af disse oplysninger. Der er flere be-kymringer, som omhandler sletning af personoplysninger.  Dette bliver efterspurgt både hos offentlige myndigheder og private virksomheder. Der er hos borgere særligt fokus på personoplysninger, som er tilgængelige på internettetNår det gælder eventuelle samarbejder mellem offentlige myndigheder og private virksomheder, er borgere bekymret for, at personoplysninger senere vil blive benyttet ulovligt af den private virksomhed, f.eks. i forbindelse med markedsføring. Der er også databekymringer om, hvilke oplysninger de private virksomheder er i besiddelse af. Afslutningsvis kan det oplyses, at også emner som kunstig intelligens, sager nævnt i medierne og ge-nerel mistillid til brugen af personoplysninger kort blev berørt i enkelte modtagne databekymringer.Årsberetning 2019 76Bilag 1: Oversigt over lovgivning mv. Love, bekendtgørelser og vejledninger Databeskyttelsesforordningen• Europa-Parlamentets og Rådets forordning (EU) 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplys-ninger og om ophævelse af direktiv 95/46/EF (generel forordning om databeskyttelse).Databeskyttelsesloven• Lov nr. 502 af 23. maj 2018 om supplerende bestemmelser til forordning om beskyttelse af fysiske personer i forbindelse med behandling af personoplysninger og om fri udveksling af sådanne oplys-ninger (databeskyttelsesloven).Retshåndhævelsesdirektivet• Europa-Parlamentets og Rådets direktiv (EU) 2016/680 af 27. april 2016 om beskyttelse af fysiske personer i forbindelse med kompetente myndigheders behandling af personoplysninger med hen-blik på at forebygge, efterforske, afsløre eller retsforfølge strafbare handlinger eller fuldbyrde straf-feretlige sanktioner og om fri udveksling af sådanne oplysninger og om ophævelse af Rådets ram-meafgørelse 2008/977/RIA.Retshåndhævelsesloven• Lov nr. 410 af 27. april 2017 om retshåndhævende myndigheders behandling af personoplysninger. Loven er senest ændret ved lov nr. 506 af 23. maj 2018 om ændring af lov om tv-overvågning og lov om retshåndhævende myndigheders behandling af personoplysninger.Tv-overvågningsloven• Lovbekendtgørelse nr. 1190 af 11. oktober 2007 om tv-overvågning. Loven er senest ændret ved lov nr. 506 af 23. maj 2018 om ændring af lov om tv-overvågning og lov om retshåndhævende myndig-heders behandling af personoplysninger.Relevante bekendtgørelser• Bekendtgørelse nr. 1287 af 25. november 2010 om beskyttelse af personoplysninger i forbindelse med politisamarbejde og retligt samarbejde i kriminalsager inden for Den Europæiske Union og Schengen-samarbejdet.• Bekendtgørelse nr. 881 af 4. juli 2014 med senere ændringer om behandling af personoplysninger i Det Centrale Kriminalregister (Kriminalregisteret).• Bekendtgørelse nr. 1080 af 20. september 2017 om politiets anvendelse af automatisk nummerpla-degenkendelse (ANPG).• Bekendtgørelse nr. 1079 af 20. september 2017 om behandling af personoplysninger i Politiets Efter-forskningsstøttedatabase (PED).• Bekendtgørelse nr. 1078 af 20. september 2017 om politiets behandling af oplysninger i forbindelse med tværgående informationsanalyser.• Bekendtgørelse nr. 1134 af 13. oktober 2017 om underretning ved udgang og løsladelse mv. samt ved medvirken i tv- eller radioprogrammer eller portrætinterview.• Bekendtgørelse nr. 594 af 29. maj 2018 om behandling af personoplysninger i forbindelse med For-svarets internationale operative virke.• Bekendtgørelse nr. 1757 af 27. december 2018 om PNR-enhedens behandling af PNR-oplysninger i en overgangsperiode.Årsberetning 2019 77• Bekendtgørelse nr. 454 af 1. januar 2019 om forretningsorden for Datarådet.• Bekendtgørelse nr. 1509 af 18. december 2019 om videregivelse af personoplysninger omfattet af databeskyttelseslovens § 10, stk. 1 og 2. Relevante forarbejder mv.• Justitsministeriets betænkning nr. 1565 om databeskyttelsesforordningen (2016/679) - og de retlige rammer for dansk lovgivning.• Lovforslag nr. L 68 af 25. oktober 2017 om lov om supplerende bestemmelser til forordning om be-skyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttelsesloven).• Retsudvalgets betænkning af den 9. maj 2018 over Forslag til lov om supplerende bestemmelser til forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttelsesloven).De nævnte love, bekendtgørelser og forarbejder kan findes på enten Retsinformations hjemmeside og/eller via Datatilsynets hjemmeside under punktet ”Lovgivning”.Danske vejledninger• Vejledning af september 2017 om samtykke (opdateret i september 2019)• Vejledning af september 2017 om overførsel af personoplysninger til tredjelande (opdateret i juni 2019)• Vejledning af oktober 2017 om databeskyttelsesforordningen (generel informationspjece)• Vejledning af november 2017 om dataansvarlige og databehandlere• Vejledning af december 2017 om databeskyttelsesrådgivere• Vejledning af januar 2018 om fortegnelse• Vejledning af januar 2018 om adfærdskodekser og certificeringsordninger (opdateret i december 2018)• Vejledning af februar 2018 om håndtering af brud på persondatasikkerheden• Vejledning af marts 2018 om konsekvensanalyse• Vejledning af juni 2018 om behandlingssikkerhed og databeskyttelse gennem design og standard-indstillinger• Vejledning af juli 2018 om de registreredes rettigheder• Vejledning af november 2018 om databeskyttelse og ansættelsesforhold• Vejledning af oktober 2019 om kreditoplysningsbureauer• Vejledning af november 2019 om advarselsregistre• Vejledning af november 2019 om spærrelisterVejledninger fra Det Europæiske Databeskyttelsesråd• Adfærdskodekser (EDPB guideline 1/2019)• Akkreditering (EDPB-guideline 4/2018)• Art. 6(1)(b) som behandlingshjemmel ved udbud af online tjenester (EDPB guideline 2/2019)• Administrative bøder i henhold til databeskyttelsesforordningen (wp253)• Anmeldelse af brud på persondatasikkerheden (wp250)• Automatiske individuelle afgørelser og profilering (wp251)• Bindende virksomhedsregler (BCR), elementer og principper, der skal være indeholdt (wp256)• Bindende virksomhedsregler (BCR) for databehandlere, elementer og principper, der skal være in-deholdt (wp257)• Bindende virksomhedsregler (BCR) for dataansvarlige, standardansøgning til brug for godkendelse af (wp264) Årsberetning 2019 78• Bindende virksomhedsregler (BCR) for databehandlere, standardansøgning til brug for godkendel-se af (wp265) • Bindende virksomhedsregler (BCR) for dataansvarlige og databehandlere, samarbejdsproceduren ved godkendelse af (wp263) • Certificering (EDPB guideline 1/2018) • Dataportabilitet, retten til (wp242)• Databeskyttelsesrådgivere, DPO’ere (wp243)• Fortegnelsen, undtagelser fra kravet om fortegnelse i artikel 30, stk. 5 (tilkendegivelse af 19/4 2018) • Gennemsigtighed og oplysningsforpligtelser (wp260)• Konsekvensanalyser vedrørende databeskyttelse, DPIA (wp248)• Ledende tilsynsmyndighed (wp244)• Samtykke (wp259) • Territorialt anvendelsesområde for databeskyttelsesforordningen (Guideline 3/2018) • Tredjelandsoverførsler, tilstrækkeligt databeskyttelsesniveau (wp254)• Tredjelandsoverførsler, undtagelser i særlige situationer (EDPB guideline 2/2018) Guidelines 1/2019• Videoovervågning (under opdatering efter endt offentlig høring)De nævnte vejledninger er offentliggjort under punkterne ”Vejledninger” og ”EDPB-vejledninger”, hvor der også løbende vil blive offentliggjort nye vejledninger. Årsberetning© 2019 DatatilsynetEftertryk med kildeangivelse er tilladtUdgivet af:DatatilsynetCarl Jacobsens Vej 352500 ValbyT 33 19 32 00dt@datatilsynet.dk datatilsynet.dkFoto: DatatilsynetISBN nr. 978-87-999222-4-6DatatilsynetCarl Jacobsens Vej 352500 ValbyT 33 19 32 00dt@datatilsynet.dkdatatilsynet.dk