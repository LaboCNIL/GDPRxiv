

Register zbirk osebnih podatkov
+
-


Datum: 06.10.2019
Številka: 0712-1/2019/2169

Kategorije: Evidence dejavnosti obdelave
                        Pri Informacijskem pooblaščencu (IP) smo dne 23. 9. 2019 prejeli vaše zaprosilo za pojasnilo v zvezi s pravno podlago za vpis podatkov o upravljavcu (Slovenija-transplant) oziroma o upravljavcu v ustanavljanju v register zbirk osebnih podatkov. V zvezi z vašim vprašanjem vam pojasnjujemo, da je obveznost upravljavcev, da prijavijo zbirke osebnih podatkov v centralni register zbirk osebnih podatkov, ukinjena z začetkom veljavnosti Splošne uredbe (EU) o varstvu podatkov.Stare objave zbirk osebnih podatkov so na naši spletni strani še dostopne (ker se je izkazalo, da je to še koristno), podatki pa bodo verjetno dokončno umaknjeni z začetkom veljavnosti novega Zakona o varstvu osebnih podatkov (ZVOP-1), ki je v pripravi.Objava podatkov za »Slovenija- transplant v ustanavljanju« zato nima nobenih pravnih učinkov, prijavo tega subjekta in njegovih zbirk pa je takrat izvedel subjekt sam na lastno odgovornost.Prijazen pozdrav,mag. Urban Brulc, univ. dipl. prav.samostojni svetovalec IP
