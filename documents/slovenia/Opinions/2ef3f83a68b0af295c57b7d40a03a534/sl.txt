

Pridobitev podatkov o zgodovini vozila
+
-


Datum: 13.10.2020
Številka: Pridobitev podatkov o zgodovini vozila

Kategorije: Pravne podlage
                        Informacijski pooblaščenec (v nadaljevanju: IP) je prejel vaše zaprosilo za mnenje glede pridobitve podatkov o zgodovini vozila. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.IP vam sporoča, da je na vprašanja v zvezi s pridobitvijo podatkov o zgodovini vozila že odgovarjal in vsebino objavil tudi na svoji spletni strani. Posredujemo vam povezavo na vsebino neobvezujočega mnenja, v katerem najdete tudi pojasnila v zvezi z vašim zaprosilom:https://www.ip-rs.si/vop/?tx_jzgdprdecisions_pi1%5BshowUid%5D=736Glede vašega vprašanja v zvezi s konkretno aplikacijo IP poudarja, da v okviru mnenja ne more presojati ustreznosti določene programske rešitve, niti ne more vnaprej potrjevati posameznih rešitev z vidika skladnosti z obstoječimi predpisi s področja varstva osebnih podatkov. Presojo o ustreznosti lahko izvede le v okviru konkretnega inšpekcijskega postopka. Zakonitost obdelav osebnih podatkov pri delovanju konkretne storitve oziroma aplikacije se torej lahko ugotovi le v okviru konkretnega inšpekcijskega postopka.IP tako ne nudi storitve pregleda ali vnaprejšnje odobritve različnih storitev, aplikacij ali drugih sistemov, ki jih uvajajo posamezni upravljavci, z vidika njihove skladnosti z veljavnimi predpisi. IP namreč za to ni pristojen. IP tako v okviru mnenja ne more presojati ustreznosti aplikacije, ki jo navajate v vašem zaprosilu za mnenje, s predpisi s področja varstva osebnih podatkov.S spoštovanjem.Pripravil:Matej Sironič,                                                  Svetovalec pooblaščencaza varstvo osebnih podatkovMojca Prelesnik, univ. dipl. prav.,Informacijska pooblaščenka
