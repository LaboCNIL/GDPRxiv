

Seznanitev z oceno
+
-


Datum: 27.05.2020
Številka: 07120-1/2020/379

Kategorije: Pravica do seznanitve z lastnimi osebnimi podatki, Razno
                        Informacijski pooblaščenec (v nadaljevanju IP) je po e-pošti prejel vaše vprašanje. Pojasnili ste, da ste 31. 12. 2019 prenehali opravljati delo na enem od delovnih mest, ki ocenjujejo podrejene javne uslužbence. Oddali ste ocene javnih uslužbencev, za katere ste bili zadolženi, da jih ocenite po preteku funkcije. Nekaj javnih uslužbencev se je na oceno pritožilo, čemur je sledil pritožbeni postopek pred komisijo. Zanima vas, ali ste kot ocenjevalka upravičeni do kopije zapisnika komisije. Menite namreč, da je verjetno, da bi bil kateri od tistih uslužbencev, ki se niso pritožili oškodovan; ugodne rešitve pritožb po vašem mnenju spreminjajo kriterije, po katerih so bili javni uslužbenci ocenjeni.***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.V zvezi z vašim vprašanjem vas napotujemo na že izdano mnenje IP glede delovne uspešnosti in sicer mnenje št. 0712-1/2016/2270 z dne 11. 11. 2020, v katerem smo poudarili, da končna ocena delovne uspešnosti javnih uslužbencev predstavlja prosto dostopne informacije javnega značaja. Na podlagi prve alineje tretjega odstavka 6. člena Zakona o dostopu do informacij javnega značaja (Uradni list RS, št. 51/06 – uradno prečiščeno besedilo, 117/06 – ZDavP-2, 23/14, 50/14, 19/15 – odl. US, 102/15 in 7/18) je podatek povezan z opravljanjem javne funkcije ali delovnega razmerja javnega uslužbenca informacija javnega značaja in je torej javen (dostopen vsakomur). Kot opozarjamo v citiranem mnenju, pa je javna zgolj ocena, ne pa tudi obrazložitev samih razlogov zanjo.IP se kot pritožbeni organ na področju pravice posameznika do seznanitve z lastnimi osebnimi podatki  skladno s Splošno uredbo (15. člen) ne more dokončno opredeljevati do tovrstnih vsebin. Vendar pa na prvi pogled ni razbrati, da bi pravica do seznanitve z lastnimi osebnimi podatki vključevala dostop do vsebin, ki jih navajate. To pravico bi lahko primarno uveljavljala oseba, ki je bila ocenjena, saj se nanjo dejansko nanašajo osebni podatki, ki so razvidni iz dokumenta. Glede na to, da vam lahko IP skladno s svojo pristojnostjo odgovori zgolj na vprašanja, ki so povezana z varstvom osebnih podatkov, oz. poda mnenje glede dostopa do informacije javnega značaj vam predlagamo, da se glede vaše nadaljnje vloge in same udeležbe v postopku pred komisijo, ki obravnava preizkus ocene (in vročitve kopije samega zapisnika) za pojasnila obrnete na Ministrstvo za javno upravo, katerega delovno področje je med drugim tudi napredovanje javnih uslužbencev oziroma plačni sistem v javnem sektorju.V upanju, da so vam bila naša napotila v pomoč, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              Barbara Pirš, univ.dipl.prav.,Svetovalka Pooblaščenca za preventivo                                   
