

Domnevno neprimerna obravnava pacienta
+
-


Datum: 27.07.2020
Številka: 07121-1/2020/1297

Kategorije: Razno, Zdravstveni osebni podatki
                        Pri Informacijskem pooblaščencu (IP) smo dne 23. 7. 2020 prejeli vaše pojasnilo v zvezi z domnevno neprimerno obravnavo pacientov v neki zdravstveni ustanovi. Poleg vprašanj, ki se ne nanašajo na pristojnost IP, vas zanima tudi, ali je primerno, da (po vsej verjetnosti) mladoletno dekle dela v ambulanti na delovnem mestu, kjer ima dostop do napotnic in izvidov pacientov?V zvezi z vašim vprašanjem vam neobvezujoče pojasnjujemo, da so pravce do obdelave osebnih podatkov pacientov odvisne od delovnih potreb konkretnega delovnega mesta. Povedano drugače, če je neka oseba po pogodbi in notranjih navodilih zadolžena za opravljanje določenega dela, ki nujno vključuje tudi obdelavo osebnih podatkov pacientov, je taka obelava osebnih podatkov zakonita. Seveda mora biti taka oseba v nekem ustreznem formalnem razmerju do zdravstvene ustanove, ponavadi v delovnem razmerju. Tudi obseg uporabniških pravic (tj. katere osebne podatke lahko obdeluje in za kakšen namen ter kako) je odvisen od zdravstvene ustanove kot delodajalca, saj je ta tisti, ki odloča o vrsti in obsegu dopustnih obdelav osebnih podatkov pacientov s strani zaposlenega. Če pa bi taka oseba osebne podatke, do katerih sicer ima uporabniške pravice, obdelovala za nezakonit namen (npr. za osebne potrebe), bi storila kršitev varstva osebnih podatkov. Če boste v nekem konkretnem primeru zaznali domnevno kršitev varstva osebnih podatkov (npr. uporaba podatkov za lastni namen, razkrivanje podakov tretjim neupravičenim osebam, pridobivanje podatkov brez pravne podlage), lahko pri IP vložite inšpekcijsko prijavo.Dejstvo, da gre za mladoletno osebo praviloma ni relevantno, saj lahko pogodbo o zaposlitvi sklenejo tudi osebe, ki so dopolnile starost 15 let, seveda pod pogojem, da izpolnjujejo tudi druge pogoje za konkretno delo.Prijazen pozdrav,mag. Urban Brulc, univ. dipl. prav.samostojni svetovalec IP
