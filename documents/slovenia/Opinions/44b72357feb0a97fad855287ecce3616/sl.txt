

Pridobitev podatkov o policijskih in tožilskih postopkih
+
-


Datum: 04.12.2019
Številka: 0712-1/2019/2792

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 6. 11. 2019 prejeli tri vaša vprašanja:(1) ali lahko pridobite informacije o tem, ali je določen policist začel in izpeljal določen postopek in katera procesna dejanja so bila izvedena;(2) ali lahko pridobite kopijo vaše izjave pri določenemu policistu in vpogled v spise specializiranega državnega tožilstva v določeni zadevi in na kakšen način;(3) ali vam lahko IP v tej zadevi pomaga.Najprej se opravičujemo za pozen odgovor. Neobvezujoče vam pojasnjujemo naslednje:(1) Pridobitev podatkov o policijskih in tožilskih aktivnostih, ki se nanašajo na druge osebe (torej ne na vas) je možna le v izjemnih primerih, ki jih določa 181. in 182. člen Zakona o državnem tožilstvu (ZDT-1). V teh primerih IP ne nastopa kot pritožbeni organ. Če gre za dostop do podatkov pri policiji, je z vidika naših pristojnosti edina formalna možnost, da uveljavljate pravico do dostopa do informacij javnega značaja po Zakonu o dostopu do informacij javnega značaja. Vendar glede tega že vnaprej pojasnjujemo, da zaradi več izjem od prostega dostopa (gl. 6. člen omenjenega zakona), zahtevanih podatkov v konkretnem primeru najverjetneje ne boste mogli pridobiti. Pojasnila o tej pravici ter omenjeni zakon so dostopni na spletni strani IP: https://www.ip-rs.si/informacije-javnega-znacaja/ijz-pri-organih/pravice-prosilcev-in-obveznosti-zavezancev/;(2) Vašo izjavo lahko pridobite na podlagi pravice do seznanitve z lastnimi osebnimi podatki. Splošna pojasnila o uveljavljanju te pravice ter pojasnila o posebnostih pri dostopu do osebnih podatkov pri policiji so dostopna na spletni strani IP: https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki/.(3) IP nastopa kot pritožbeni organ na področju pravice do seznanitve z lastnimi osebnimi podatki ter pravice do dostopa do informacij javnega značaja. Pritožba se lahko vloži, če vam na pisno zahtevo organ ne odgovori v zakonskem roku, ali če vam zahtevo zavrne.Prijazen pozdrav,mag. Urban Brulc, univ. dipl. prav.samostojni svetovalec IP
