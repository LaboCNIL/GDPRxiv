

Skladnost uporabe elektronskega podpisa
+
-


Datum: 03.11.2020
Številka: 07121-1/2020/1972

Kategorije: Razno, Telekomunikacije in pošta
                        Informacijski pooblaščenec RS (v nadaljevanju IP) je prejel vaše zaprosilo za mnenje. Zanima vas, če skladno s Splošno uredbo o varstvu podatkov (ang. GDPR) velja elektronski podpis?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.Področje varnosti elektorskega podpisovanja in zahteve v zvezi s tem ureja Uredba (EU) št. 910/2014 Evropskega parlamenta in Sveta z dne 23. julija 2014 o elektronski identifikaciji in storitvah zaupanja za elektronske transakcije na notranjem trgu in o razveljavitvi Direktive 1999/93/ES (v nadaljevanju uredba eIDAS) in Zakon o elektronskem poslovanju in elektronskem podpisu (Uradni list RS, št. 98/04 – uradno prečiščeno besedilo, 61/06 – ZEPT in 46/14; v nadaljevanju ZEPEP) ter na njuni podlagi sprejeti predpisi. To področje sodi v delovni okvir Direktorata za informacijsko družbo pri Ministrstvu za javno upravo. Predlagamo, da se za morebitna natančnejša vprašanja v zvezi z varnostjo in uporabo elektronskega podpisa obrnete nanje.IP dodatno pojasnjuje, da v svoji praksi ni obravnaval morebitnih neskladnosti Splošne uredbe, ki bi bile posledica zagotavljanja varnega elektronskega podpisovanja skladno z omenjeno zakonodajo. Pri zagotavljanju varnega elektronskega podpisovanja gre predvsem za verodostojno identifikacijo stranke določene storitve ali postopka oziroma verodostojno podpisovanje uradnih dokumentov s strani pristojnih organov – kadar se dokumente podpisuje v elektronski obliki. Pravila varstva osebnih podatkov pa temu načeloma ne nasprotujejo.Lep pozdrav,Informacijski pooblaščenecMojca Prelesnik, univ. dipl. prav.informacijska pooblaščenkaPripravil:Anže Novak, univ. dipl. prav.Svetovalec Pooblaščenca za preventivo
