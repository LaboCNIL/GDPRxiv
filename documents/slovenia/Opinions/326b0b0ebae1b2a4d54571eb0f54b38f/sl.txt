

Pregledovanje poštnih zbirk podatkov v zvezi s pregledovanjem poštnih pošiljk
+
-


Datum: 07.09.2020
Številka: 07120-1/2020/499

Kategorije: Policijski postopki, Pravne podlage, Telekomunikacije in pošta
                        Pri Informacijskem pooblaščencu (IP) smo dne 28. 8. 2020 prejeli vaše zaprosilo za mnenje, ki se navezuje na vaše predhodno vprašanje oziroma na naše že izdano mnenje št. 07120-1/2020/489. Dodatno vas namreč zanima, ali lahko za potrebe pregledovanja zunanjosti poštnih pošiljk policija pregleduje tudi s temi pošiljkami povezane interne zbirke podatkov, ki jih redoma vodi pošta.  Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem. Ponovno še pojasnjujemo: da se IP ni pristojen opredeljevati do dopustnosti pregledovanja spremljajočih zbirk osebnih podatkov z vidika pravil (pred)kazenskega postopka (npr. kaj spada pod »nadzor pisem in drugih pošiljk« iz 150. člena ZKP, zaradi česar je potrebna odredba sodišča) in tudi ne do vprašanja poseganja v ustavno pravico do varstva tajnosti občil, pač pa lahko problematiko obravnava le z ozkega vidika varstva osebnih podatkov; da se IP ni pristojen dokončno in z najvišjo pravno veljavo opredeliti do vprašanja, kaj so »podatki o dejstvih in okoliščinah poštnega prometa« in ali je podatke o dejstvih in okoliščinah poštnega prometa ter podatke o uporabnikih poštnih storitev treba obravnavati enako kot vsebino komunikacije, tako kot naj bi to veljalo za prometne podatke na področju elektronskih komunikacij. Torej IP ni pristojen presojati o tem, kdaj takšen pregled sodi v okvir posega v zasebnost tajnosti komunikacij in se zanj zahteva sodna odredba. Z vidika varstva osebnih podatkov je ob obstoju ustrezne pravne podlage (npr. 115. člen ZNPPol) in pod pogojem, da ne gre za vsebino, ki je predmet varstva komunikacijske zasebnosti, dopustno, da policija v zvezi s pregledovanjem zunanjosti poštnih pošiljk (gl. mnenje IP št. 07120-1/2020/489) pregleduje tudi za to nujno potrebne poštne zbirke osebnih podatkov (npr. evidenca o vročanju pošiljk, evidenca o neizročljivih pošiljkah, dostavne knjige, poizvednice).  O b r a z l o ž i t e v:Po mnenju IP za ostale zbirke osebnih podatkov velja smiselno enako kot je bilo pojasnjeno v predhodnem mnenju.Lepo vas pozdravljamo,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
