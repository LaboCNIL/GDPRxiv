

Uvedba inšpekcijskega postopka
+
-


Datum: 05.01.2022
Številka: 07121-1/2021/2250

Kategorije: Inšpekcijski postopki, Neposredno trženje, nagradne igre, Pravne podlage
                        Na e-naslov Informacijskega pooblaščenca (v nadaljevanju IP) ste posredovali e-sporočilo, v katerem nas sprašujete, ali bo IP uvedel postopek inšpekcijskega nadzora zoper RK, UNICEF, DORA, ZORA... Navedli ste, da tako kot od predsednika vlade tudi od slednjih prejemate adresirane pošiljke.
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
Pojasnjujemo vam, da se postopek inšpekcijskega nadzora vedno začne po uradni dolžnosti, ne glede na to, ali IP prejme prijavo, pritožbo, sporočilo ali druge vloge. Postopek inšpekcijskega nadzora se uvede takrat, ko je takšna uvedba v javnem interesu in inšpektor oz. državni nadzornik za varstvo osebnih podatkov presodi, da bi bilo treba z inšpekcijskim ukrepom odrediti odpravo pomanjkljivosti in nepravilnosti v zvezi z obdelavo osebnih podatkov ali pa odrediti prepoved nezakonite obdelave osebnih podatkov in s tem vzpostaviti zakonito stanje za vnaprej.
 
V kolikor bi IP prejel informacijo o nezakoniti obdelavi osebnih podatkov s strani upravljavcev, ki jih navajate, bi v primeru, da bi zaznal sum kršitve pri obdelavi osebnih podatkov, zoper navedene uvedel postopek inšpekcijskega nadzora.
 
Lep pozdrav,
 
                                                                                    Mojca Prelesnik
                                                                                    informacijska pooblaščenka
 
Pripravila:
mag. Tanja SLAK
država nadzornica za varstvo osebnih podatkov
 

To mnenje je nastalo v okviru projekta »Programa pravice, enakost in državljanstvo 2014-2020«, ki ga financira Evropska unija.
Vsebina tega mnenja predstavlja neobvezno mnenje Informacijskega pooblaščenca in je izključno njegova odgovornost. Evropska komisija ne sprejema odgovornosti glede uporabe informacij, ki jih mnenje zajema.
