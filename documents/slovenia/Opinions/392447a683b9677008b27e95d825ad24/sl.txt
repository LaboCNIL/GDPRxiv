

Vabilo k cepljenju
+
-


Datum: 16.11.2021
Številka: 07121-1/2021/2268

Kategorije: Inšpekcijski postopki, Pravne podlage, Zdravstveni osebni podatki
                        Informacijski pooblaščenec (v nadaljevanju IP) je dne 4. 11. 2021 po navadni pošti prejel vaš dopis, v katerem IP prosite za mnenje v povezavi z vabilom k cepljenju proti covidu-19, ki ste ga prejela s strani direktorja NIJZ ter ministra za zdravje. Zanima vas, če drži, da je PCT status osebni podatek, do katerega ima dostop le osebni zdravnik, ki brez vaše privolitve ne sme vaših podatkov posredovati tretjim osebam ter ali lahko organ sploh prosi in poziva prebivalce, da se cepijo. Zanima vas, če je šlo v tem konkretnem primeru do kršitev določil varstva osebnih podatkov ter zasebnosti, ter kaj lahko glede tega storite.
 
***
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (v nadaljevanju ZVOP-1) ter 2. člena Zakona o informacijskem pooblaščencu (v nadaljevanju ZInfP) posredujemo naše neobvezno mnenje v zvezi z vašim vprašanjem.
 
IP pojasnjuje, da je na vprašanje podobno vašemu že odgovoril v okviru svojih neobveznih mnenj ter vam predlaga, da si mnenje v povezavi z vašim vprašanjem preberete in sicer mnenje št. 07121-1/2021/1610, z dne 30.08.2021.
 
Do zgornjega mnenja (kot tudi ostalih relevantnih mnenj IP) lahko dostopate preko iskalnika na povezavi: https://www.ip-rs.si/mnenja-gdpr/?id=270&asId=as0&search, kjer v iskalno polje vpišete npr. št. mnenja IP oz. področje, ki vas zanima npr. “covid-19”.  
 
Glede na številne vsakodnevne spremembe predpisov v zvezi z ukrepi za zamejevanje širjenja virusa COVID-19 pa IP opozarja, da so bila mnenja pripravljena glede na predpise, ki so veljali v času priprave mnenja.
V upanju, da ste dobili odgovor na svoje vprašanje, vas lepo pozdravljamo.     
                                                                                             
Mojca Prelesnik, univ.dipl.prav.,
informacijska pooblaščenka
