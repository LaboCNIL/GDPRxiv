

Posredovanje ocenjevalne lestvice otrok ravnateljici
+
-


Datum: 29.06.2020
Številka: 07121-1/2020/1161

Kategorije: Moderne tehnologije, Pravne podlage, Telekomunikacije in pošta, Uradni postopki
                        Informacijski pooblaščenec RS (v nadaljevanju IP) je prejel vaše zaprosilo za mnenje. Navajate, da ravnateljica vrtca zahteva od vzgojiteljic, da ji posredujejo osebne zabeležke glede napredovanja otrok. Zanima vas, ali je to dopustno in ali sme vrtec takšne podatke sploh hraniti?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP uvodoma pojasnjuje, da v okviru mnenja ne more podatki zavezujočih stališč glede dopustnosti konkretnih obdelav osebnih podatkov. Slednje lahko stori le v okviru konkretnega inšpekcijskega ali drugega ustreznega postopka po preučitvi vseh okoliščin primera.Glede vašega vprašanja IP pojasnjuje, da v kolikor gre za zasebne zabeležke vzgojiteljic, potem je pravilno, da se te sproti brišejo oziroma uničijo.Iz veljavnih predpisov pa ni razbrati pravne podlage za nadaljnjo hrambo in evidentiranje podatkov glede napredovanja otrok s strani vrtca (kot izhaja iz vašega dopisa, da to predlaga ravnateljica). Za obdelavo osebnih podatkov mora namreč upravljavec izkazati obstoj ustrezne pravne podlage skladno s členom 6 Splošne uredbe, pri čemer se za obdelave v javnem sektorju praviloma še uporabljajo določbe 9. člena ZVOP-1, v skladu s katerimi mora obdelava osebnih podatkov praviloma temeljiti na ustrezni zakonski normi. Če bi torej vrtec želel zbirati in hraniti podatke npr. zaradi potreb vzgojno izobraževalnega procesa, bi moral zato zagotoviti ustrezno pravno podlago, ki izhaja zakona, česar pa iz vašega vprašanja ni razbrati.Lep pozdrav,Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. prav.informacijska pooblaščenka
