

Pridobitev davčne številke
+
-


Datum: 24.08.2020
Številka: 07121-1/2020/1447

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 17. 8. 2020 prejeli vaše vprašanje o tem, ali lahko dobite davčno številko po e-pošti? Davčno številko potrebujete za bančni račun. V zvezi z vašim vprašanjem vam neobvezujoče in zgolj načelno pojasnjujemo, da se v skladu z davčnimi predpisi: novo pridobljene davčne številke (npr. na zahtevo fizične osebe s stalnim prebivališčem v RS) davčnemu zavezancu naj ne bi pošiljalo po e-pošti; že dodeljeno oziroma obstoječo davčno številko naj se davčnemu zavezancu (na njegovo zaprosilo, ker jo je npr. izgubil) ne bi pošiljalo po e-pošti v nešifrirani obliki in ne na e-naslov, za katerega FURS ni prepričan, da pripada temu davčnemu zavezancu. Podrobnejša pojasnila o davčni zakonodaji, ki ureja ta vprašanja ter konkretni praksi pri ravnanju s podatki iz davčnega registra lahko pridobite pri Finančni upravi RS, saj IP ni pristojen za dajanje mnenj s tega področja.Zgolj z vidika predpisov o varstvu osebnih podatkov, ni posebnih ovir za to, da FURS davčnemu zavezancu pošlje njegovo davčno številko po e-pošti, če so za to zagotovljeni ustrezni varnostni ukrepi (npr. prepričanje o identiteti davčnega zavezanca). Zato vam priporočamo, da se za pridobitev davčne številke rajši zglasite pri najbljižjem finančnem uradu osebno in z osebnim dokumentom.Prijazen pozdrav,mag. Urban Brulc, univ. dipl. prav.samostojni svetovalec IP
