

Posredovanje OP članov društva občini
+
-


Datum: 31.07.2020
Številka: 07121-1/2020/1340

Kategorije: Društva, Občine, Pravne podlage, Pridobivanje OP iz zbirk
                        Informacijski pooblaščenec RS (v nadaljevanju IP) je prejel vaše zaprosilo za mnenje v zvezi z varstvom osebnih podatkov glede posredovanja podatkov članov društva občini Ankaran. V prilogi ste poslali dopis občine Ankaran, v katerem občina zahteva podatke o članstvu v vaši organizaciji z imenom in priimki,  naslovi, plačani članarini, ipd. v zvezi s sofinanciranjem programa na podlagi sklenjene pogodbe za leto 2019. Iz dopisa implicitno izhaja, da želi občina podatke pridobiti zaradi kontrole porabe občinskih sredstev za dejavnosti društva, na kar je občino opozorilo Računsko sodišče RS.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da v okviru mnenja ne more presojati zakonitosti zbiranja osebnih podatkov v konkretnem primeru. Slednje lahko stori le v konkretnem inšpekcijskem ali drugem ustreznem postopku.Na splošno je IP na podobno vprašanje že odgovoril, zato vas napotujemo na javno objavljeno mnenje Posredovanje OP članov društva občini, št. 0712-1/2019/944 z dne 21. 4. 2019, ki je dostopno na naši spletni strani:https://www.ip-rs.si/vop/?tx_jzgdprdecisions_pi1%5BshowUid%5D=529.Iz tega mnenja v bistvu izhaja, da ima občina tudi za namen nadzora nad zagotavljanjem namenskosti porabe sredstev za izvajanje programov, ki jih na podlagi javnega razpisa sofinancira, pravno podlago v členu 6(1) Splošne uredbe v zvezi z 21. in 21.a členom Zakon o lokalni samoupravi (Uradni list. RS, št. 94/07 – uradno prečiščeno besedilo, 76/08, 79/09, 51/10, 40/12 – ZUJF in 14/15 – ZUUJFO, 11/18 – ZSPDSLS-1 in 30/18) za pridobitev in obdelavo osebnih podatkov članov društva, ki so nujno potrebni za izvedbo nadzora (preverjanje namenskosti porabe). Kateri konkretno so ti podatki pa je odvisno od pogojev razpisa in pogodbe o sofinanciranju programa.Svetujemo vam, da se v primeru dvoma o obstoju pravne podlage za zbiranje osebnih podatkov obrnete po dodatna pojasnila oziroma utemeljitev na občino – zlasti, katere pogoje za sofinaciranje programa bodo preverjali z zahtevanimi (osebnimi) podatki.Lep pozdrav,               Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. pravinformacijska pooblaščenka
