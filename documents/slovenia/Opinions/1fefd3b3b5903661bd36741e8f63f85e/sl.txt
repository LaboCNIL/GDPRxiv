

Zbiranje osebnih podatkov s strani kurirja
+
-


Datum: 23.12.2020
Številka: 07121-1/2020/2300

Kategorije: Pravne podlage, Telekomunikacije in pošta, Zavarovanje osebnih podatkov
                        Informacijski pooblaščenec (v nadaljevanju IP) je po e-pošti prejel vaše sporočilo. Sprašujete, kako lahko kurir ob dostavi SIM kartice s strani operaterja zahteva tako osebni dokument, kot tudi davčno številko. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.Na podlagi vašega vprašanja sklepamo, da sprašujete glede dopustnosti obdelave osebnih podatkov, ki jo je upravičen izvajati operater v zvezi s sklenitvijo oziroma izvajanjem naročniškega razmerja in da kurir npr. kot oseba, ki je zaposlena pri operaterju, oz. po pooblastilu operaterja, dejansko pridobi vaše osebne podatke v namen izvajanja naročniške pogodbe.IP je v preteklosti že odgovarjal na vprašanja glede upravičenosti do zbiranja osebnih podatkov s strani operaterjev, npr. v mnenju št. 0712-3/2018/2729 z dne 6. 1. 2020.Kot smo poudarili v zgoraj citiranem mnenju lahko operater obdeluje naročnikove osebne podatke na podlagi 148. člena Zakona o elektronskih komunikacijah (Uradni list RS, št. 109/12, 110/13, 40/14 – ZIN-B, 54/14 – odl. US, 81/15 in 40/17, v nadaljevanju ZEKom-1) in sicer:- osebno ime oziroma firmo naročnika in njeno organizacijsko obliko,- naslov naročnika,- naročniško številko in druge elemente oštevilčenja, ki se uporabljajo za vzpostavitev zveze do naročnika,- na željo naročnika akademski, znanstveni ali strokovni naziv, naslov njegove spletne strani in druge vrste njegovih osebnih stikov (npr. IM-naslov) ali njegov e-naslov,- davčno številko za fizično osebo ter davčno in matično številko za pravno osebo,- na podlagi plačila naročnika še dodatne podatke, če to želi naročnik in se s tem ne poseže v pravice tretjih oseb.Navedene osebne podatke lahko operater obdeluje za sklepanje, izvajanje, spremljanje in prekinitev naročniške pogodbe, zaračunavanje storitev, pripravo in izdajanje imenikov po ZEKom-1 ter na podlagi soglasja naročnika tudi za druge zakonite namene. Ob tem pa tudi poudarjamo, da lahko upravljavec osebnih podatkov na podlagi osebne izkaznice preveri identiteto posameznika in točnost osebnih podatkov. Drugi odstavek 18. člena ZVOP-1 namreč določa, da mora upravljavec pred vnosom v zbirko osebnih podatkov preveriti točnost osebnih podatkov z vpogledom v osebni dokument ali drugo ustrezno javno listino posameznika, na katerega se nanašajo. Več o tem si lahko preberete tudi v mnenju št. 07121-1/2020/1309 z dne 28.7.2020.IP torej meni, da ima operater pri sklenitvi naročniškega razmerja zakonsko pravno podlago za to, da vpogleda v osebno izkaznico in obdeluje zgoraj navedene podatke (npr. ime, naslov, davčna številka, itd.). Pri tem mora operater poskrbeti tudi za varen način obdelave osebnih podatkov, sprejeti mora t.i. tehnično-organizacijske ukrepe za zavarovanje osebnih podatkov. Zunaj inšpekcijskega postopka se IP ne more in ne sme opredeliti do ustreznosti sprejetih ukrepov na podlagi prakse, ki jo opisujete. Več o zavarovanju osebnih podatkov pa si lahko preberete na spletni strani IP: https://www.ip-rs.si/varstvo-osebnih-podatkov/obveznosti-upravljavcev/zavarovanje-oz-varnost-osebnih-podatkov/.V kolikor se je vaše vprašanje dejansko nanašalo na upravičenost obdelave osebnih podatkov s strani Pošte Slovenije, vas napotujemo na izdani mnenji št. 0712-1/2017/1907 z dne 5.10.2017 in št. 0712-1/2019/1010 z dne 3.5.2019.Kot je bilo ugotovljeno v inšpekcijskem postopku (glej zgoraj citirano mnenje št. 0712-1/2017/1907), Pošta Slovenije glede zbiranja in obdelave osebnih podatkov v zvezi z opravljanjem storitev, kot je dostava paketov in plačilo po povzetju ter plačilo položnic v vrednosti do 1.000 EUR, ne krši določb ZVOP-1, saj ima za takšno obdelavo osebnih podatkov podlago v prvem odstavku 4. člena Uredbe 2015/847 o informacijah, ki spremljajo prenose sredstev, in razveljavitvi Uredbe (ES) št. 1781/2006. Uredba se uporablja neposredno in sicer določa pravila o informacijah o plačnikih in prejemnikih plačil, ki spremljajo prenose sredstev, v vsaki valuti, za namene preprečevanja, odkrivanja in preiskovanja pranja denarja in financiranja terorizma, kadar ima vsaj eden od ponudnikov plačilnih storitev, udeležen v prenosu sredstev, sedež v Uniji. Ponudnik plačilnih storitev (to je Nova KBM d.d. oz. v njenem imenu pogodbeni obdelovalec Pošta Slovenije d.o.o.) mora zbirati naslednje osebne podatke plačnikov (v skladu s prvim odstavkom 4. člena Uredbe 2015/847):- ime (in priimek) plačnika,- številko plačilnega računa plačnika,- naslov plačnika, številko uradnega osebnega dokumenta, identifikacijsko številko stranke ali datum in kraj rojstva.V primerjavi z operaterjem pa Pošta Slovenije v zvezi s samo dostavo paketa nima pravne podlage za obdelavo vaše davčne številke.V kolikor na podlagi navedenega menite, da gre za kršitev varstva osebnih podatkov, lahko podate prijavo na IP. Pomagate si lahko z obrazcem »Prijava kršitve varstva osebnih podatkov«, ki je objavljen na povezavi: https://www.ip-rs.si/obrazci/varstvo-osebnih-podatkov/. V upanju, da ste prejeli odgovor na vaše vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                                Barbara Pirš, univ.dipl.prav.,Svetovalka Pooblaščenca za preventivo                                    
