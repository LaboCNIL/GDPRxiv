

Vpogled v osebni dokument s strani pošte
+
-


Datum: 10.02.2021
Številka: 07121-1/2021/242

Kategorije: Pravne podlage, Telekomunikacije in pošta
                        Informacijski pooblaščenec (v nadaljevanju IP) je dne 29. 1. 2021 prejel vaš elektronski dopis, v katerem nas prosite za informacijo, zakaj pri prevzemu paketa na pošti ali pri plačilu položnice, morate dati poštni uslužbenki na vpogled vašo osebno izkaznico.***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (v nadaljevanju ZVOP-1) ter 2. člena Zakona o informacijskem pooblaščencu (v nadaljevanju ZInfP) posredujemo naše neobvezno mnenje v zvezi z vašim vprašanjem. . Pri tem IP poudarja, da IP izven postopka inšpekcijskega nadzora oziroma drugega upravnega postopka zakonitosti konkretnih obdelav osebnih podatkov ne more presojati. Zato vam posredujemo splošne informacije o možnih pravnih podlagah v vašem primeru.Uvodoma vas napotujemo na že izdana mnenja IP, kjer smo odgovarjali na podobno oz. isto vprašanje, kot je vaše: mnenje št. 07121-1/2020/959, z dne 29. 05. 2020;  mnenje št. 07121-1/2020/1309, z dne 28. 07. 2020;  mnenje št. 0712-1/2019/2983, z dne 6. 1. 2020. Iz navedenih mnenj sklepno izhaja, da verjetno obstaja zakonita pravna podlaga za zbiranje in obdelavo nekaterih osebnih podatkov v zvezi s preverjanjem identitete prejemnika pošiljke in sicer za namene preprečevanja, odkrivanja in preiskovanja pranja denarja ter financiranja terorizma., saj ima takšna obdelava osebnih podatkov podlago v prvem odstavku 4. člena Uredbe 2015/847 o informacijah, ki spremljajo prenose sredstev, in razveljavitvi Uredbe (ES) št. 1781/2006. Namreč iz nje izhaja dolžnost zbiranja naslednjih osebnih podatkov plačnikov (v skladu s prvim odstavkom 4. člena Uredbe 2015/847):- ime (in priimek) plačnika,- številko plačilnega računa plačnika,- naslov plačnika, številko uradnega osebnega dokumenta, identifikacijsko številko stranke ali datum in kraj rojstva.                                                          V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenka
