

Pravica do seznanitve z lastnimi osebnimi podatki
+
-


Datum: 26.10.2020
Številka: 07121-1/2020/1915

Kategorije: Pravica do seznanitve z lastnimi osebnimi podatki, Uradni postopki
                        Informacijski pooblaščenec RS (v nadaljevanju IP) je prejel vaše vprašanje, kakšen je postopek seznanitve z lastnimi osebnimi podatki – kako lahko vložite zahtevo; kakšni so roki; kaj če podatka ne dobite; kdo je sploh zavezan (vam mora izdati odločbo po ZUP); ali lahko dobite dokument le na vpogled ali kopijo; ali lahko dobite celoten dokument ali samo izpisek vaših osebnih podatkov in opredelitev kje v katerem dokumentu so? Kako se ta pravica razlikuje npr. od vpogleda v spis iz ZUP oz. IJZ po ZDIJZ?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da je odgovore na vaša vprašanja v zvezi s postopkom seznanitve z lastnimi osebnimi podatki opisal na svoji spletni strani: Seznanitev z lastnimi osebnimi podatki ali pravica do dostopa do osebnih podatkov. Informacije v zvezi s pravico dostopa ali seznanitve z lastnimi osebnimi podatki nadete tudi na spletni strani tiodlocas.si: Želim vedeti, kaj počnejo z mojimi podatki, ki jo je pripravil za pomoč posameznikom pri uresničevanju njihovih pravic na področju varstva osebnih podatkov. Zahtevo lahko vložite tudi na neobveznem obrazcu, ki ga je pripravil IP: Zahteva za seznanitev z lastnimi osebnimi podatki (obrazec SLOP).Glede razmerja do pravice po Zakonu o dostopu do informacij javnega značaja (ZDIJZ) pojasnjujemo, da posameznik v postopku po ZDIJZ ne more pridobiti varovanih osebnih podatkov, ker to preprečuje izjema od prostega dostopa do informacij javnega značaja. Prav tako prosilec v postopku po ZDIJZ ne more zahtevati informacij (namene obdelave, vrste osebnih podatkov, uporabnikov, rok hrambe, itd.). Smisel pravice po ZDIJZ tudi ni zagotavljati posamezniku nadzor nad obdelavo njegovih osebnih podatkov (kot je to v primeru pravice do seznanitve), temveč nadzor javnosti nad delom oblasti oziroma soudeležbo javnosti pri demokratičnem odločanju. Pravica po ZDIJZ velja le v razmerju do organov ali oseb pod prevladujočim vplivom pravnih oseb javnega prava, medtem ko pravica dostopa do lastnih osebnih podatkov omogoča pridobitev podatkov in/ali informacij od vseh upravljavcev osebnih podatkov (tudi, če gre za povsem zasebni sektor, ne glede na prevladujoč vpliv pravnih oseb javnega prava). Več o pravici po ZDIJZ si lahko preberete na naši spletni strani IP: Odgovori na pogosta vprašanja s področja informacij javnega značaja.Glede razmerja do pravice po 82. členu Zakona o splošnem upravnem postopku (ZUP), pa IP pojasnjuje, da gre pri pravici po ZUP za procesno pravico strank upravnih postopkov in oseb, ki verjetno izkažejo, da imajo od tega pravno korist, do pregledovanja dokumentov v zvezi s konkretnim upravnim postopkom.Upamo, da smo vam s svojimi napotili in odgovori uspeli pomagati.Lep pozdrav,                     Anže Novak, univ. dipl. pravSvetovalec Pooblaščenca za preventivo
