

Zbiranje podatkov o izbranih osebnih zdravnikih delavcev
+
-


Datum: 19.02.2020
Številka: 07121-1/2020/224

Kategorije: Delovna razmerja
                        Pri Informacijskem pooblaščencu (IP) smo dne 19. 2. 2020 prejeli vaše zaprosilo za mnenje o tem, ali lahko delodajalec od delavca ob zaposlitvi zahteva podatek o izbranem osebnem zdravniku delavca. Podatki bi se zbirali za legitimen namen.  V zvezi z vašim vprašanjem vam pojasnjujemo, da sta na spletni strani IP objavljeni mnenji št. 0712-681/2007/2 in št. 0712-852/2008/2, ki se deloma nanašata na vaše vprašanje. Neobvezujoče vam pojasnjujemo, da ni dopustno, da bi delodajalec od delavcev zbiral podatke o izbranih osebnih zdravnikih vnaprej, sistematično in izven konkretnih potreb. Osnovne podatke o osebnih zdavnikih (osebno ime, strokovni naziv in naziv izvajalca zdravstvene dejavnosti, kjer zdravnik opravlja delo) delodajalec lahko zbira naknadno na podlagi predloženih potrdil o začasni zadržanosti z dela ali neposredno od delavca, ko je ta odsoten ali ko se odsotnost načrtuje, torej v zvezi s konkretnim primerom bolniške odsotnosti. Lepo pozdravljeni,mag. Urban Brulc, univ. dipl. prav.samostojni svetovalec IP
