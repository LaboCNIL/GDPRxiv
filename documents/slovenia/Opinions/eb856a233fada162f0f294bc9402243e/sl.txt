

Posredovanje zdravstvene dokumentacije zavarovalnici
+
-


Datum: 12.02.2019
Številka: 0712-1/2019/304

Kategorije: Zavarovalništvo, Zdravstveni osebni podatki
                        pri Informacijskem pooblaščencu (IP) smo dne 29. 1. 2019 prejeli vaše zaprosilo za mnenje v zvezi s posredovanjem zdravstvene dokumentacije komercialni zdravstveni zavarovalnici. Od vas želijo prejeti celoten zdravstveni karton zaradi obravnave pritožbe. Pri tem vas zanima:  ali je zavarovalnica upravičena do pridobitve zdravstvene dokumentacije in v kakšnem obsegu,   na kakšen način je zavarovalnica upravičena do pregleda zdravstvene dokumentacije pacienta,   ali je zavarovalnica upravičena do dokumentacije tudi, če se pacient s tem ne strinja in   kdo krije stroške kopiranja zdravstvene dokumentacije.  Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašimi vprašanji.1. V konkretnem primeru (presoja zavarovalnega primera v zvezi z nezgodnim zavarovanjem na pritožbeni stopnji) je zavarovalnica upravičena do seznanitve s celotno zdravstveno dokumentacijo pri pacientovem izbranem zdravniku. Pri nadaljnji uporabi podatkov iz prejete zdravstvene dokumentacije pa je zavarovalnica zavezana k načelu najmanjšega obsega podatkov.2. Zavarovalnici se praviloma posreduje kopija zdravstvene dokumentacije. 3. Zavarovalnica je do seznanitve upravičena ne glede na voljo pacienta, če obstajajo okoliščine iz 268. člena ZZavar-1.4. Kritje stroškov za kopiranje v predpisih s področja varstva osebnih podatkov ni urejeno (izjema je, če bi kopije zahteval pacient sam), zato z vidika teh predpisov ni ovir za zaračunavanje kopij zavarovalnici.O b r a z l o ž i t e v:Zgornje mnenje izhaja iz:  glede pravnih podlag: 268. člena Zakona o zavarovalništvu (ZZavar-1), petega odstavka 44. člena Zakona o pacientovih pravicah in (g) točke prvega odstavka člena 9 Splošne uredbe o varstvu podatkov;   glede načela najmanjšega obsega podatkov: (c) točke prvega odstavka člena 5 Splošne uredbe o varstvu podatkov;   glede ukrepov za zagotavljanje fizične varnosti: člena 32 Splošne uredbe o varstvu podatkov;   glede vseh vprašanj: mnenj IP št. 0712-1/2011/2, 0712-1/2018/847, 0712-2/2010/1829, 0712-245/2008/2, 0712-869/2007/2 in 0712-238/2010/2, pri čemer je treba upoštevati, da je sedaj v veljavi nov Zakon o zavarovalništvu, tj. ZZavar-1.  Vsi omenjeni predpisi in mnenja so dodstopni na naši spletni strani.Prijazen pozdrav,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
