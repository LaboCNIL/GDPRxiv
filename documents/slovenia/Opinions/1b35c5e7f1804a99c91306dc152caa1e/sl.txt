

Videonadzor v trgovini
+
-


Datum: 24.02.2021
Številka: 07121-1/2021/374

Kategorije: Delovna razmerja, Video in avdio nadzor
                        Informacijski pooblaščenec RS (v nadaljevanju IP) prejel vaše zaprosilo za mnenje. Zanima vas, kaj lahko snema videonadzorna kamera v trgovini – ali lahko kamera snema blagajno, kjer so v vidnem polju tako stranke, kakor tudi blagajničarka oziroma ali sme snemati pult z blagom, kjer so v vidnem polju tako stranke, kakor tudi prodajalec? 
 
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašimi vprašanjem.
 
V zvezi s pogoji za uvedbo in izvajanje videonadzora je IP izdal veliko mnenj; objavljena so na naši spletni strani, kjer v iskalniku po mnenjih (https://www.ip-rs.si/vop/) obkljukate rubriko »Video in avdio nadzor«.
 
V zvezi s snemanjem v trgovini lahko na splošno pojasnimo, da kolikor se snema delovno mesto, mora upravljavec (delodajalec) za uvedbo videonadzora zadostiti pogojem za videonadzor »delovnih prostorov«. Na splošno je zakonske pogoje za uvedbo in izvajanje videonadzora IP opisal v mnenju: št. 07121-1/2020/1496, z dne 31.08.2020. IP pa v okviru neobvezujočega mnenja ne more presojati zakonitosti konkretnih obdelav osebnih podatkov. Slednje lahko stori le v ustreznem inšpekcijskem ali drugem upravnem postopku.
 
 
Lep pozdrav,
Mojca Prelesnik, univ. dipl. prav.
informacijska pooblaščenka
 
Pripravil:
Anže Novak, univ. dipl. prav.
Svetovalec pooblaščenca za preventivo
 
