

Neposredno trženje na podatke iz zemljiške knjige
+
-


Datum: 02.09.2020
Številka: 07121-1/2020/1517

Kategorije: Neposredno trženje, nagradne igre, Pravne podlage
                        Obrnili ste se na Informacijskega pooblaščenca RS (v nadaljevanju IP) s svojim zaprosilom za mnenje glede dopustnosti uporabe različnih javnih baz podatkov za neposredno vabljenje po navadni pošti na brezplačno predavanje oz. webinar glede aktualne problematike v zvezi z novostmi gradbene in nepremičninske zakonodaje. Za ta namen bi uporabili podatke iz: Telefonskega imenika Slovenije (ime, priimek, naslov, telefon); Javno dostopne zemljiške knjige (ime, priimek in naslov lastnikov; posebej vas zanima dopustnost uporabe še drugih podatkov iz zemljiške knjige: identifikacijsko oznako nepremičnine, podatke o morebitnih zaznambah in omejitvah). Iz baze GURSa: podatke o identifikacijskih oznakah, naslovih stavb in lastnostih nepremičnin. Na podlagi navedenih podatkov želite pošiljati direktno naslovljeno pošto na hišne naslove brez navedbe naslovnika, kadar gre za fizično osebo. Zanima vas tudi, kakšna je možnost križanja oz. povezave omenjenih podatkovnih baz za opredeljen namen vabljenja?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji. IP v okviru mnenja ne more presojati zakonitosti konkretne obdelave osebnih podatkov. Slednje lahko stori le v okviru konkretnega inšpekcijskega ali drugega ustreznega postopka.IP pojasnjuje, da je na vprašanje glede zbiranja in uporabe osebnih podatkov lastnikov nepremičnin za namen neposrednega trženja že odgovoril v svojih mnenjih. Predlagamo, da se seznanite z mnenjem Pridobivanje podatkov o lastništvu nepremičnin, št. 07121-1/2020/808, z dne 07.05.2020, ki se opredeljuje do pogojev trženja po navadni pošti z uporabo podatkov iz zemljiške knjige. Pravila glede neposrednega trženja po telefonu, na telefonske številke objavljene v Telefonskem imeniku Slovenije, je IP opisal v mnenju Nezaželeni telefonski klici št. 0712-3/2018/2728 z dne 06.01.2019.Lep pozdrav,Informacijski pooblaščenecMojca Prelesnikinformacijska pooblaščenkaPripravil:Anže NovakSvetovalec Pooblaščenca za preventivo
