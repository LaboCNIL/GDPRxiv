

Pridobivanje osebnih podatkov za plačila kazni na Hrvaškem
+
-


Datum: 09.05.2019
Številka: 0712-1/2019/1105 

Kategorije: Posredovanje OP med upravljavci, Pravne podlage
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem pojasnjujete, da ste »rent-a-car« podjetje. Po navadi, ko prejmete kazen v zvezi z vozilom, prejmete tudi poziv za posredovanje podatkov dejanskega voznika in možnost obrazložitve dogodka. Tokrat ste prejeli kazen zaradi nepravilnega parkiranja na Hrvaškem. Poleg kazni so zaračunali tudi druge stroške (npr. strošek odvetnika, strošek iskanja kršitelja, strošek za prevajanje), kar se vam zdi sporno. Zanima vas, ali ima odvetnik v konkretnem primeru pravico pridobiti podatek o lastniku oz. uporabniku vozila in od njega terjati določen znesek. Prilagate prejete dokumente. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP je na vprašanje podobno vašemu (v zvezi z izstavitvijo kazni in izterjavo kazni iz Hrvaške rent-a-car podjetju) že odgovoril v neobvezujočem mnenju, ki je dostopno na naši spletni strani. Napotujemo vas, da si mnenje preberete, kjer boste dobili odgovor na svoje vprašanje: Posredovanje osebnih podatkov s katerimi razpolagajo rent-a-car podjetja, št. 0712-1/2019/636, z dne 18. 3. 2019: https://www.ip-rs.si/vop/?tx_jzgdprdecisions_pi1%5BshowUid%5D=369&tx_jzgdprdecisions_pi1%5BhighlightWord%5D=RENT. IP tudi pojasnjuje, da so osebni podatki le podatki, ki se nanašajo na fizične osebe in ne na pravne osebe. Namreč IP je pristojen zgolj za nadzor nad zakonitostjo obdelave osebnih podatkov. V zvezi z vprašanji, ki se nanašajo na dolžnost plačila, višino stroškov poleg same kazni ter upravičenost do izterjave zneska, pa vas obveščamo, da se do njih IP glede na pristojnosti, določene v 2. členu Zakona o informacijskem pooblaščencu ni pristojen opredeljevati ter vam svetujemo, da se za pridobitev odgovorov na navedena vprašanja obrnete na slovenskega odvetnika, od katerega ste prejeli pisanje.V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                 informacijska pooblaščenkaPripravila:                                                                                                                              Neja Domnik, mag. prav.,raziskovalka pri IP                                           
