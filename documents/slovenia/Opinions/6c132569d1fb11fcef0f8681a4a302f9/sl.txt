

Videonadzor - prijava
+
-


Datum: 23.03.2021
Številka: 07121-1/2021/366

Kategorije: Video in avdio nadzor
                        Informacijski pooblaščenec (v nadaljevanju IP) je dne 22. 2. 2021 prejel vaš elektronski dopis, v katerem navajate, da bi radi vložili prijavo zaradi nedovoljenega video nadzora, ki se izvaja v vaši neposredni bližini. Ker se prvič soočate s prijavo, vas zanima, kako v vašem primeru postopati?
 
***
 
IP vas v zvezi z vašim vprašanjem napotuje na obrazec (ki sicer ni obvezujoče narave, vendar je njegova uporaba priporočljiva), na podlagi katerega lahko pri IP podate prijavo zaradi nezakonitega izvajanja videonadzora oz. prijavo zaradi kršitev določb, ki urejajo varstvo osebnih podatkov. Prijava kršitve pa mora biti obrazložena oziroma konkretizirana vsaj z navedbami kje, kdaj in kaj se je zgodilo, ter od kod ste prejeli informacijo o kršitvi z vsemi morebitnimi dokazili.:

https://www.ip-rs.si/obrazci/varstvo-osebnih-podatkov/ (Prijava kršitve varstva osebnih podatkov - Obrazec ZIN Prijava).

 
Ob tem vas napotujemo tudi na smernice, ki jih je IP pripravil v zvezi z izvajanjem videonadzora:

https://www.ip-rs.si/fileadmin/user_upload/Pdf/smernice/Smernice_o_videonadzoru_web.pdf.

 
 
V upanju, da vam bo naš odgovor v pomoč, vas lepo pozdravljamo,
                                              
                                                                                                                                    
Mojca Prelesnik, univ. dipl. prav.,
informacijska pooblaščenka
 
 
