

Objava osebnih podatkov šolarjev v zborniku
+
-


Datum: 07.03.2019
Številka: 0712-1/2019/538 

Kategorije: Šolstvo
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem pojasnjujete, da na osnovni šoli izdajate zbornik, v katerem bi navedli vse učence, ki so se šolali pri vas. Navedli bi šolsko leto, ko je oseba končala šolanje, ter njeno ime in priimek. Menite, da ne gre za obdelavo osebnih podatkov. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP uvodoma pojasnjuje, da so osebni podatki katere koli informacije v zvezi z določenim ali določljivim posameznikom, ki ga je mogoče neposredno ali posredno identificirati (točka 1 člena 4 Splošne uredbe). IP pojasnjuje, da podatki kot so ime in priimek posameznika v kombinaciji z letom zaključka šolanja predstavljajo osebne podatke. Objava osebnih podatkov v javno dostopnem zborniku, kakor to opisujete, pa najverjetneje predstavlja obdelavo osebnih podatkov, kar posledično pomeni, da je pri tem potrebno upoštevati določbe Splošne uredbe.Za zakonito obdelavo osebnih podatkov je potrebno zagotoviti eno izmed pravnih podlag, kakor to določa prvi odstavek člena 6 Splošne uredbe. Najverjetneje bi v konkretnem primeru pravno podlago lahko predstavljala osebna privolitev šolarjev (oziroma zaradi njihove mladoletnosti, privolitev staršev kot zakonitih skrbnikov) v objavo njihovih imen. Več o veljavni privolitve si lahko preberete na naši spletni strani: https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/privolitev/.Sicer pa vas IP napotuje na nekaj že izdanih neobvezujočih mnenj, ki se dotikajo podobnih vprašanj:  Objava osebnih podatkov v letnem poročilu šole, št. 0712-1/2016/801: https://www.ip-rs.si/vop/objava-osebnih-podatkov-v-letnem-porocilu-sole-2728/, Objava osebnih podatkov učencev na spletni strani glasbene šole in v zborniku, št. 0712-298/2007/2: https://www.ip-rs.si/vop/objava-osebnih-podatkov-ucencev-na-spletni-strani-glasbene-sole-in-v-zborniku-722/ Pridobivanje osebnih podatkov študentov za zbornik, št. 0712-271/2008/2: https://www.ip-rs.si/vop/pridobivanje-osebnih-podatkov-studentov-za-zbornik-1509/. V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravila:                                                                                                                              Neja Domnik, mag. prav.,raziskovalka pri IP
