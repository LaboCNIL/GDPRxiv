

Javno razkritje podatkov o zaposlenih v javnem zavodu
+
-


Datum: 11.03.2020
Številka: 07120-1/2020/167

Kategorije: Delovna razmerja, Svetovni splet
                        Pri Informacijskem pooblaščencu (IP) smo dne 6. 3. 2020 prejeli vaše zaprosilo za mnenje o tem, ali morajo javni zdravstveni zavodi javno objaviti podatke o zaposlenih oziroma omogočiti dostop do teh podatkov. Zanima vas tudi, ali je stanovsko združenje zdravnikov dolžno razkriti podatke o zdravnikih. V zvezi z vašim vprašanjem vam neobvezujoče pojasnjujemo, da javni zdravstveni zavod ni dolžan proaktivno objaviti podatkov o vseh zaposlenih, je pa dolžan osnovne podatke razkriti na zahtevo katerekoli zainteresirane osebe, in sicer na podlagi Zakona o dostopu do informacij javnega značaja.  Med osnovne javne podatke sodijo zlasti osebno ime in naziv delovnega mesta oziroma funkcija. O dostopu do informacij javnega značaja (na primer glede osebnih podatkov zaposlenih v javnih zavodih) je na naši spletni strani že objavljenih več drugostopenskih odločb.Nekatere določbe o razkritju podatkov o zaposenih vsebuje tudi Zakon o pacientovih pravicah (23. člen).Register zdravnikov ni v celoti javen. O tem gl. tudi Zakon o zdravniški službi.Lepo pozdravljeni,mag. Urban Brulc, univ. dipl. prav.samostojni svetovalec IP
