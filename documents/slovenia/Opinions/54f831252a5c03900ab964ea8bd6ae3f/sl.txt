

Posredovanje podatkov o dolžnikovem zakoncu upniku
+
-


Datum: 31.08.2020
Številka: 07120-1/2020/493

Kategorije: Bančništvo, Pravne podlage, Pridobivanje OP iz zbirk, Upravne enote, Zavarovalništvo
                        Pri Informacijskem pooblaščencu (IP) smo dne 17. 8. 2020 prejeli vaše zaprosilo za mnenje o tem, ali lahko upravna enota zavarovalnici, kot cesionarki in upnici, posreduje podatke o dolžnikovemu zakoncu (osebno ime, datum in kraj sklenitve zakonske zveze, datum rojstva, naslov). Zavarovalnica je zahtevek oprla na 4. člen Zakona o izvršbi in zavarovanju (ZIZ) in kasneje tudi na privolitev dolžnika (v povezavi z 82. členom Zakona o matičnem registru) iz kreditne pogodbe, pri čemer se privolitev nanaša na pridobivanje osebnih podatkov za potrebe izvrševanja kreditne pogodbe.  Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Če bi zavarovalnica kot upnica predložila izvršilni naslov (informacije o tem nam niste posredovali) in bi izkazala, da je v konkretnem primeru zakonec osnovnega dolžnika solidarni dolžnik po zakonu ali na pogodbenem temelju ali da je zakonec porok (tega IP ni pristojen presojati) ter bi izkazala, da lahko zakonec v konkretnem primeru pod določenimi pogoji nastopa kot dolžnik v izvršilnem postopku (tudi tega IP ni pristojen presojati), bi bila zavarovalnica lahko upravičena do želenih osebnih podatkov na podlagi šestega odstavka 4. člena ZIZ, vendar le do kategorij podatkov iz prvega odstavka 4. člena ZIZ.  Privolitev v konkretnem primeru ne pride v poštev, ker se ta verjetno nanaša le na dolžnika in ne na osebne podatke druge osebe oziroma povedano drugače, kreditojemalec (brez pooblastila) ne more podati privolitve za obdelavo osebnih podatkov druge osebe (npr. poroka, pogodbenega ali zakonitega solidarnega dolžnika). O b r a z l o ž i t e v:V konkretnem primeru je bil temelj terjatve zavarovalnice cesija obveznosti iz kreditne pogodbe. Zato lahko zavarovalnica nastopa kot upnica v izvršilnem postopku. Osebne podatke o dolžniku iz prvega odstavka 4. člena ZIZ lahko na podlagi šestega odstavka istega člena pridobi upnik, če upravljavcu dokaže, da ima izvršilni naslov – to je lahko pravnomočen sklep o izvršbi na podlagi verdostojne listine, zlasti pa so to lahko akti iz 17. člena ZIZ (npr. notarski zapis kreditne pogodbe). Ker se 4. člen ZIZ nanaša le na osebne podatke dolžnika, bi moral upnik v konkretnem primeru ustrezno utemeljiti tudi, da je zakonec osnovnega dolžnika (kreditojemalca) pogodbeni oziroma zakoniti solidarni dolžnik ali porok, in da se lahko tudi zoper njega pogojno vodi izvršilni postopek.Podatke iz matičnega registra se sicer lahko pridobiva tudi na podlagi privolitve, vendar le na podlagi privolitve osebe, na katero se podatki nanašajo. Sklepamo, da je v predmetni kreditni pogodbi v pridobivanje podatkov privolil le kreditojemalec. Drugače je, če bi npr. soldarni dolžnik ali porok podala samostojno privolitev.Informacijski pooblaščenec ni pristojen ugotavljanje, ali in na kakšni podlagi ter pod kakšnimi pogoji je v konkretnem primeru zakonec lahko dolžnik materialnem razmerju in v izvršilnem postopku.Lepo vas pozdravljamo,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
