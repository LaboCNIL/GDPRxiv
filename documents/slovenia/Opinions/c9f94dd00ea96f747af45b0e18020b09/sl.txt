

Uporabniki OP
+
-


Datum: 15.08.2019
Številka: 0712-1/2019/1907

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 13. 8. 2019 prejeli vaše zaprosilo za mnenje o tem, ali so zaposleni pri upravljavcu uporabniki osebnih podatkov. Pri tem se sklicujete na mnenje IP št. 0712-1/2019/861.V zvezi z vašim vprašanjem vam, ob navezovanju na še aktualno mnenje št. 0712-1/2019/861, pojasnjujemo, da med uporabnike ne spadajo zaposleni upravljavcu ne glede na to, za katerega upravljavca gre. To stališče ima za posameznika posledice le pri uveljavljanju pravice do seznanitve z lastnimi osebnimi podatki oziroma pri pridobivanju informacij o obdelavi njegovih osebnih podatkov, saj ne more pridobiti informacije o tem, kdo konkretno je ali bo obdeloval njegove osebne podatke znotraj upravljavca. Prijazen pozdrav,mag. Urban Brulc, univ. dipl. prav.samostojni svetovalec IP
