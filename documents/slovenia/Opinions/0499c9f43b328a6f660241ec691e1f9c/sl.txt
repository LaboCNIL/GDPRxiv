

Videonadzor dvigala - dodatno
+
-


Datum: 07.05.2021
Številka: 07121-1/2021/885

Kategorije: Video in avdio nadzor
                        Informacijski pooblaščenec (v nadaljevanju: IP) je prejel vaše zaprosilo za mnenje glede uvedbe videonadzornega sistema v dvigalu večstanovanjske stavbe.
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, 177/20, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.
IP uvodoma povzema svoje mnenje, ki vam je bilo posredovano dne 4. 5. 2021, ter ponavlja, da meni, da dvigala ne sodijo med skupne prostore večstanovanjskih stavb. Ob tem poudarja, da v skladu s 124. členom Stanovanjskega zakona (SZ-1) inšpekcijski nadzor nad uresničevanjem javnega interesa na stanovanjskem področju po tem zakonu in predpisih, izdanih na njegovi podlagi, opravljajo inšpektorji stanovanjske inšpekcije. 
V zvezi z avtentično razlago zakona IP pojasnjuje, da v skladu s prvim odstavkom 149. člena Poslovnika Državnega zbora (PoDZ-1; Uradni list RS, št. 92/07 - UPB, 105/10, 80/13, 38/17, 46/20) predlog za sprejem avtentične razlage zakona lahko poda vsak predlagatelj, ki lahko predlaga zakon. V skladu s prvim odstavkom 114. člena PoDZ-1 so to vlada, poslanec, državni svet ali 5000 volivcev.
 
S spoštovanjem.
 
 
Pripravil:
Matej Sironič,                                                  
Svetovalec pooblaščenca
za varstvo osebnih podatkov
 
Mojca Prelesnik, univ. dipl. prav.,
Informacijska pooblaščenka
 
