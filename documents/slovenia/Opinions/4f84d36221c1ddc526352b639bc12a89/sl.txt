

Osebni podatki v povezavi s kartami
+
-


Datum: 11.06.2021
Številka: 07121-1/2021/1077

Kategorije: Razno
                        Pri Informacijskem pooblaščencu (IP) smo dne 28. 5. 2021 prejeli vaše vprašanje: »ali je v skladu s Splošno uredbo o varstvu podatkov, da so karte vezane na ime, priimek in naslov? Drugače ima vsaka karta svojo unikatno kodo«.
 
V zvezi z vašim vprašanjem vam pojasnjujemo, da imamo žal na voljo premalo informacij, da bi vam lahko konkretno odgovorili na vaše vprašanje, npr. ni jasno za kakšno vrsto karte gre (dejavnost, tip karte, izdajatelj), ali se ti podatki zbirajo ob nakupu, ali so ti podatki navedeni tudi na karti, ali je nakup pogojen z razkritjem teh podatkov ipd.
 
Neobvezujoče in na splošno lahko le pojasnimo, da je v določenih primerih dopustno, da se od uporabnikov storitev pridobi osnovne identifikacijske podatke ter se jih nadalje obdeluje v zvezi oziroma zaradi nudenja določenih storitev. Podlaga za to je lahko na primer:

(b) točka prvega odstavka 6. člena Splošne uredbe o varstvu podatkov, ki določa, da je osebne podatke dopustno obdelovati, če je to potrebno za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe, ali
privolitev po (a) točki prvega odstavka 6. člena Splošne uredbe o varstvu podatkov.

Podobno je določal tudi ZVOP-1.
 
Predlagamo vam, da se na spletni strani IP s pomočjo iskalnika ogledate npr. mnenja: 0712-3/2018/2685, 0712-154/2008/2, 0712-972/2007/2 in 0712-953/2007/2.
 
Prijazen pozdrav,
                                      
Pripravil:
mag. Urban Brulc, univ. dipl. prav.
samostojni svetovalec IP
 
Mojca Prelesnik, univ. dipl. prav.
informacijska pooblaščenka
 
