

Objava osebnih podatkov kupca po reklamaciji
+
-


Datum: 03.11.2020
Številka: 07121-1/2020/1975

Kategorije: Pravne podlage, Svetovni splet, Trgovinska dejavnost
                        Informacijski pooblaščenec (v nadaljevanju: IP) je dne … po elektronski pošti prejel vaše vprašanje glede objave vaših osebnih podatkov kot kupca s strani trgovca potem, ko je slednjega Tržni inšpektorat Republike Slovenije pozval k odzivu glede vaše prošnje za rešitev reklamacije.Na podlagi informacij, ki ste nam jih posredovali, vam v nadaljevanju na podlagi člena 58 Uredbe (EU) 2016/679 Evropskega parlamenta in Sveta z dne 27. 4. 2016 o varstvu posameznikov pri obdelavi osebnih podatkov in o prostem pretoku takih podatkov ter o razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju: ZVOP-1) ter 2. člena Zakona o informacijskem pooblaščencu (Uradni list RS, št. 113/05), posredujemo naše neobvezno mnenje v zvezi z vašim vprašanjem.Ob tem poudarjamo, da IP izven konkretnih inšpekcijskih postopkov ne more presojati posameznih primerov zakonitosti obdelave osebnih podatkov.***Uvodoma vam pojasnjujemo, da se je IP glede podobnega vprašanja že opredelil v mnenju št. 0712-456/2008/2 z dne 22. 5. 2008, ki je dostopno na:https://www.ip-rs.si/varstvo-osebnih-podatkov/iskalnik-po-odlocbah-in-mnenjih/odlocbe-in-mnenja-vop/?tx_jzvopdecisions_pi1%5BshowUid%5D=1525in v mnenju št. 0712-420/2007/2 z dne 22.04.2007, ki je dostopno na:https://www.ip-rs.si/varstvo-osebnih-podatkov/iskalnik-po-odlocbah-in-mnenjih/odlocbe-in-mnenja-vop/?tx_jzvopdecisions_pi1%5BshowUid%5D=770.Glede vašega vprašanja pa vam v nadaljevanju pojasnjujemo še sledeče.Osebni podatek pomeni katero koli informacijo v zvezi z določenim ali določljivim posameznikom, določljiv posameznik pa je tisti, ki ga je mogoče neposredno ali posredno določiti, zlasti z navedbo identifikatorja, kot je ime, identifikacijska številka, podatki o lokaciji, spletni identifikator, ali z navedbo enega ali več dejavnikov, ki so značilni za fizično, fiziološko, genetsko, duševno, gospodarsko, kulturno ali družbeno identiteto tega posameznika (člen 4(1) Splošne uredbe).Obdelava osebnih podatkov je vsako dejanje ali niz dejanj, ki se izvaja v zvezi z osebnimi podatki ali nizi osebnih podatkov z avtomatiziranimi sredstvi ali brez njih, kot je zbiranje, beleženje, urejanje, strukturiranje, shranjevanje, prilagajanje ali spreminjanje, priklic, vpogled, uporaba, razkritje s posredovanjem, razširjanje ali drugačno omogočanje dostopa, prilagajanje ali kombiniranje, omejevanje, izbris ali uničenje (člen 4(2) Splošne uredbe).Skladno z definicijo obdelave osebnih podatkov pomeni obdelava osebnih podatkov tudi razkritje osebnih podatkov s posredovanjem osebnih podatkov, razširjanje ali drugačno omogočanje dostopa. Upravljavec osebnih podatkov mora imeti za zakonito obdelavo osebnih podatkov ustrezno pravno podlago. Te so določene v členu 6(1) Splošne uredbe, ki predpisuje, da je obdelava zakonita le in kolikor je izpolnjen vsaj eden od naslednjih pogojev:(a)    posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov; (b)    obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe; (c)    obdelava je potrebna za izpolnitev zakonske obveznosti, ki velja za upravljavca; (d)    obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe; (e)    obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu; (f)    obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok.Točka (f) se ne uporablja za obdelavo osebnih podatkov s strani javnih organov pri opravljanju njihovih nalog.Pri tem je potrebno upoštevati enega temeljnih načel varstva osebnih podatkov – načelo namembnosti oziroma omejitve namena, kot je opredeljeno v točki (b) člena 5(1) Splošne uredbe. Osebni podatki zbrani za določene, izrecne in zakonite namene, se ne smejo nadalje obdelovati na način, ki ni združljiv s temi nameni; nadaljnja obdelava v namene arhiviranja v javnem interesu, v znanstveno- ali zgodovinsko raziskovalne namene ali statistične namene v skladu s členom 89(1) Splošne uredbe ne velja za nezdružljivo s prvotnimi nameni.V skladu z zgoraj navedenim bi trgovec kot upravljavec vaših osebnih podatkov lahko le-te objavil zgolj v primeru kadar bi za to imel eno izmed pravnih podlag, ki so navedene v členu 6(1) Splošne uredbe ter skladno z namenom takšne obdelave osebnih podatkov. V skladu s členom 13 Splošne uredbe pa bi vam moral pri tem zagotoviti tudi informacije, ki se zagotovijo, kadar se osebni podatki pridobijo od posameznika, na katerega se le-ti nanašajo. Trgovec pa bi lahko objavil vsebino reklamacije tudi v primeru, če bi osebne podatke anonimiziral oziroma izbrisal.Glede uveljavljanja vaših pravic po Splošni uredbi si lahko pomagate tudi z informacijami, ki so dostopne na spletni strani: https://tiodlocas.si/.Lepo pozdravljeni,Pripravila:                                                        Alenka Antloga, univ. dipl. pravnicadržavna nadzornica za varstvo osebnih podatkovMojca Prelesnik, univ. dipl. pravnicainformacijska pooblaščenka
