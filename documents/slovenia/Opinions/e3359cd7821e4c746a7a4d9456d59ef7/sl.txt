

Klicanje v raziskovalne namene
+
-


Datum: 14.07.2020
Številka: 07121-1/2020/1231

Kategorije: Pravne podlage, Statistika in raziskovanje
                        Informacijski pooblaščenec (v nadaljevanju: IP) je prejel vaše zaprosilo za mnenje glede klicanja telefonskih številk v raziskovalne namene.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.IP uvodoma poudarja, da lahko podaja nezavezujoča mnenja in pojasnila, ne sme pa izven konkretnih inšpekcijskih postopkov preverjati primernosti izbrane pravne podlage ali namenov oziroma obsega obdelave osebnih podatkov v konkretnem primeru.IP pojasnjuje, da osebni podatki predstavljajo skladno s prvo točko 4. člena Splošne uredbe o varstvu podatkov katero koli informacijo v zvezi z določenim ali določljivim posameznikom; določljiv posameznik je tisti, ki ga je mogoče neposredno ali posredno določiti, zlasti z navedbo identifikatorja, kot je ime, identifikacijska številka, podatki o lokaciji, spletni identifikator, ali z navedbo enega ali več dejavnikov, ki so značilni za fizično, fiziološko, genetsko, duševno, gospodarsko, kulturno ali družbeno identiteto tega posameznika. Osebni podatki so torej vsi podatki, ki posredno ali neposredno kažejo na posameznike. V skladu z navedenimi kriteriji tudi telefonske številke fizičnih oseb sodijo med osebne podatke in so varovane  s predpisi s področja varstva osebnih podatkov. Možne pravne podlage za obdelavo osebnih podatkov Splošna uredba o varstvu podatkov določa v prvem odstavku 6. člena, kjer je določeno, da je obdelava osebnih podatkov zakonita le in kolikor je izpolnjen vsaj eden od naslednjih pogojev:(a) posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov;(b) obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe;(c) obdelava je potrebna za izpolnitev zakonske obveznosti, ki velja za upravljavca;(d) obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe;(e) obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu;(f) obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok.«.Za vsako obdelavo osebnih podatkov je torej treba najprej zagotoviti ustrezno pravno podlago. IP poudarja, da je primarna odgovornost za zakonito in pošteno obdelavo osebnih podatkov na upravljavcu, izbira pravilne pravne podlage za obdelavo osebnih podatkov pa je odvisna zlasti od konkretnih okoliščin primera.Po mnenju IP ne obstaja kakršnakoli pravna podlaga v smislu 6. člena Splošne uredbe o varstvu podatkov za obdelavo naključno generiranih telefonskih številk. Upoštevati je treba, da telefonska številka, četudi naključno generirana, predstavlja osebni podatek nekega posameznika (fizične osebe). Za njihovo obdelavo je torej treba vselej zagotoviti ustrezno pravno podlago, poleg tega pa je treba poskrbeti tudi za druge vidike obdelave osebnih podatkov (npr. obveščanje posameznikov, na katere se nanašajo osebni podatki, o obdelavi osebnih podatkov v smislu členov 13 in 14 Splošne uredbe o varstvu podatkov). V primeru naključno generiranih telefonskih številk ti pogoji po mnenju IP niso izpolnjeni.IP ob tem opozarja tudi na določbe Zakona o elektronskih komunikacijah (ZEKom-1; Uradni list RS, št. 109/12, 110/13, 40/14 - ZIN-B, 54/14 – odl. US, 81/15, 40/17), ki v 150. členu ureja tudi zbiranje in uporabo podatkov iz telefonskega imenika. IP ob tem dodaja, da meni (podobno kot navajate v vašem zaprosilu za mnenje), da je klicanje javno objavljenih telefonskih številk v raziskovalne namene, če naročnik-posameznik ni prepovedal uporabe njegove telefonske številke za komercialne in/ali raziskovalne namene (kar mora biti nedvoumno označeno v imeniku), skladno z določbami Splošne uredbe o varstvu podatkov.S spoštovanjem.Pripravil:Matej Sironič,                                                  Svetovalec pooblaščencaza varstvo osebnih podatkovMojca Prelesnik, univ. dipl. prav.,Informacijska pooblaščenka
