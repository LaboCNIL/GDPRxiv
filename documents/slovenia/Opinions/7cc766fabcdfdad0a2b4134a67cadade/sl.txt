

Posredovanje zdravstvenega kartona zavarovalnici
+
-


Datum: 05.02.2021
Številka: 07121-1/2021/208

Kategorije: Zavarovalništvo, Zdravstveni osebni podatki
                        Pri Informacijskem pooblaščencu (IP) smo dne 4. 2. 2021 prejeli vaše zaprosilo za mnenje o tem, ali je zavarovalnica upravičena od zavarovanca zahtevati tudi določen del zdravstvenega kartona, ki ga vodi izbrani osebni zdravnik. Gre za odškodnino iz naslova telesne poškodbe v prometni nesreči. Ker smo podobna vprašanja že obravnavali in o tem izdali več mnenj, vam predlagamo, da se z njimi seznanite na naši spletni strani s pomočjo iskalnika po mnenjih. Poiščete lahko na primer mnenja št. 0712-1/2019/641, 0712-1/2019/304, 0613-69/2006/2, 07120-1/2020/338, 0712-1/2019/1707 in 0712-350/2006/2. Mnenja, ki se nanašajo na zavarovanje rizika odpovedi in mnenja, ki se nanašajo na nezgodno zavarovanje, so prav tako relevantna v vašem primeru, ki se sicer nanaša na zavarovanje odgovornosti.Iz omenjenih mnenj izhaja, da je zavarovalnica načeloma upravičena do ustreznega dela celotne zdravstvene dokumentacije in ne le do zdravniškega potrdila ali dokumentacije, ki se neposredno nanaša na telesno poškodbo. Za presojo zavrovalnega primera so namreč pomembni tudi podatki v času pred nastopom zavarovalnega primera.Prijazen pozdrav,Pripravil:mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav.informacijska pooblaščenka
