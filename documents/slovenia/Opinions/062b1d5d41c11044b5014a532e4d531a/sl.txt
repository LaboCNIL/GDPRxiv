

Kopiranje osebne izkaznice
+
-


Datum: 03.03.2020
Številka: 07121-1/2020/206

Kategorije: Pravne podlage, Zavarovanje osebnih podatkov
                        Informacijski pooblaščenec je prejel vašo e-pošto, v kateri navajate, da potrebujete kopijo osebne izkaznice. Prebrali ste, da to izvajajo upravljavci osebnih podatkov, nikjer pa ne najdete odgovora na to, kdo so ti upravljavci, da bi dejansko lahko izdelal kopijo.Pojasnjujemo vam, da si lahko kopijo osebne izkaznice pripravite sami z ustrezno kopirno napravo (če z njo ne razpolagate, pa lahko obiščete fotokopirnico, kjer bodo to naredili za vas). Sami upravljavci osebnih podatkov kopirajo osebno izkaznico samo v primeru, če imajo za to pravno podlago, na primer banke v primeru odprtja transakcijskega računa, hoteli v primeru prijave gosta ob njegovi pisni privolitvi itd.Informacijski pooblaščenec se velikokrat sreča z vprašanji glede dopustnosti kopiranja osebnih izkaznic, zato si lahko ogledate že pripravljene informacije na naši spletni strani na naslovu: https://www.ip-rs.si/varstvo-osebnih-podatkov/inspekcijski-nadzor/najbolj-pogoste-krsitve/kopiranje-osebnih-dokumentov-in-prepisovanje-podatkov-iz-osebnih-dokumentov/.V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravila:                                                                                                                              mag. Polona MercSvetovalka pooblaščencaza varstvo osebnih podatkov
