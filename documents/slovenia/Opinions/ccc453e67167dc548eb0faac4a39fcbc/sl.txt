

Obdelava EMŠO in davčne številke s strani dimnikarja
+
-


Datum: 07.09.2020
Številka: 07121-1/2020/1551

Kategorije: EMŠO in davčna, Pravne podlage
                        Na e-naslov Informacijskega pooblaščenca RS (v nadaljevanju IP) ste se obrnili s svojim zaprosilom za mnenje. Zanima vas, ali lahko dimnikar od naročnika storitev zahteva davčno številko in EMŠO? Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.* * *Uvodoma poudarjamo, da mora za obdelavo osebnih podatkov obstajati ena od pravnih podlag, ki jih Splošna uredba določa v 6. členu za zasebni sektor in sicer:- privolitev (točka (a)),- sklenitev ali izvajanje pogodbe (točka (b)),- zakon (točka (c)),- zaščita življenjskih interesov posameznika (točka (d)) ali- zakoniti interesi, za katere si prizadeva upravljavec (točka (f)).Skladno z 21. členom Zakona o dimnikarskih storitvah (Uradni list RS, št. 68/16) lahko dimnikarska družba za namen izvajanja storitev pri uporabnikih in ugotavljanja pomanjkljivosti tem uporabnikom obdeluje evidenco, v kateri se vodijo podatki o uporabnikih dimnikarskih storitev, malih kurilnih napravah in na njih opravljenih storitvah ter ugotovljenih pomanjkljivostih.V evidenci se o uporabnikih dimnikarskih storitev vodijo podatki o lastnikih:-  osebno ime,-  datum rojstva,-  naslov prebivališča,-  firma in sedež za pravno osebo,-  kontaktni naslov elektronske pošte in-  dimnikarska družba, ki opravi dimnikarske storitve;Kot izhaja iz določb ZDimS lahko dimnikarske družbe obdelujejo nekatere podatke o uporabnikih dimnikarskih storitev. Med naborom podatkov pa zakon ne določa davčne številke ali EMŠO uporabnikov storitev.  IP pri tem poudarja, da v okviru nezavezujočega mnenja ne more odločati o tem, ali so v konkretnem primeru podani pogoji za obdelavo osebnih podatkov, saj to lahko stori le v okviru inšpekcijskega postopka.Glede hkratnega zbiranja dveh enoličnih identifikatorjev (EMŠO in davčna številka) IP še pojasnjuje, da to ni potrebno, če se podatke zbira le za identifikacijo posameznika. Tako izhaja tudi iz odločbe Ustavnega sodišča RS (U-I-229/03 z dne 9. 2. 2006, U.l. RS, št. 21/2006), ki je (tudi) iz tega razloga delno razveljavilo Zakon o nepremičninskem posredovanju. Ustavno sodišče je navedlo, da »popolno identifikacijo posameznika omogoča tako podatek o EMŠO kot tudi podatek o davčni številki. To pa pomeni, da je določitev kar dveh podatkov, ki omogočata popolno identifikacijo posameznika, odveč, saj zadostuje zgolj eden.«V kolikor na podlagi napisanega menite, da je dimnikarsko podjetje kršilo vaše pravice z zvezi z varstvom osebnih podatkov, lahko podate prijavo na IP (lahko tudi anonimno). Pomagate si lahko z obrazcem »Prijava kršitve varstva osebnih podatkov«, ki je objavljen na spletni strani IP, na https://www.ip-rs.si/obrazci/varstvo-osebnih-podatkov/.V upanju, da smo vam z našimi pojasnili pomagali, vas lepo pozdravljamo.Mojca Prelesnik, univ. dipl. prav.,informacijska pooblaščenka
