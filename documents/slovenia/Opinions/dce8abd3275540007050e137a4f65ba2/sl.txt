

Obravnava pobud za spremembo OPN s strani delovnih teles občine
+
-


Datum: 30.10.2020
Številka: 07120-1/2020/573

Kategorije: Občine, Pravne podlage, Zavarovanje osebnih podatkov
                        Pri Informacijskem pooblaščencu (IP) smo dne 27. 10. 2020 prejeli vaše zaprosilo za mnenje o tem, ali je dopustno delovnim telesom posredovati pobude za spremembo oziroma pripravo novega občinskega prostorskega načrta skupaj z osebnimi podatki vlagateljev pobud oziroma posredovati celoten seznam pobudnikov. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Organi občine in delovna telesa občine (npr. odbori in komisije občinskega sveta) se lahko seznanijo s celotnimi pobudami, ki so jih podali posamezniki, če obravnava pobud oziroma vsaj določen del siceršnje obravnave pobud spada v njihovo zakonito pristojnost in če so vsi osebni podatki na teh pobudah potrebni za izvedbo teh nalog. Smiselno enako velja za posredovanje seznama vseh pobudnikov. O b r a z l o ž i t e v:Na spletni strani IP je dostopnih vrsta mnenj glede pravnih podlag za obdelavo osebnih podatkov ter mnenj s področja lokalne samouprave, npr. mnenje št. 07121-1/2020/841 in št. 0712-1/2018/1036.Organi občine in njihova delovna telesa lahko za obravnavo zadev iz njihove zakonite pristojnosti pridobijo tudi tiste osebne podatke občanov, ki so potrebni za izvedbo teh nalog. To pomeni, da lahko za potrebe konkretne obravnave pobud posameznikov pridobijo celotne pobude (vloge), skupaj z osebnimi podatki, če je za to izkazana utemeljena potreba.Smiselno enako velja za posredovanje celotnega seznama pobudnikov.Podlaga za obdelavo osebnih podatkov je v konkretnem primeru ista, kot sicer velja za občino kot upravljavko osebnih podatkov, in sicer (c) točka – »zakonska obveznost« ali (e) točka – »izvajanje naloge v javnem interesu in izvajanje javne oblasti« prvega odstavka člena 6 Splošne uredbe o varstvu podatkov v zvezi z določbami ZLS. Podpisane izjave o varovanju osebnih podatkov, ki so jih podali člani delovnih teles same po sebi niso pravna podaga za obdelavo osebnih podatkov, temveč so le primeren in potreben ukrep za zagotavljanje varnosti podatkov oziroma za preprečevanje nezakonitih obdelav osebnih podatkov.Pri tem je treba upoštevati tudi, da mora biti obseg posredovanih podatkov v skladu s (c) točko prvega odstavka člena 5 Splošne uredbe (EU) o varstvu podatkov, ki zahteva, da so posredovani podatki ustrezni, relevantni in omejeni na to, kar je potrebno za namene, za katere se obdelujejo.Lepo pozdravljeni,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
