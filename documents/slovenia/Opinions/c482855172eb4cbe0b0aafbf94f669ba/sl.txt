

Objava podatkov samostojnega podjetnika na različnih portalih
+
-


Datum: 02.03.2020
Številka: 07121-1/2020/282

Kategorije: Definicija OP
                        Informacijski pooblaščenec (v nadaljevanju IP) je prejel vaše elektronsko sporočilo, v katerem ste  navajali, da ste se obrnili na več javno dostopnih portalov, ki objavljajo podatke o vašem s.p.-ju, z zahtevo, da te podatke izbrišejo, ker od 1. 3. 2020 niste več samostojna podjetnica. Navedli ste, da se vam zdi nedopustno, da navedeni portali javno objavljajo številko vašega TRR in vašo osebno davčno številko, ki ni številka vašega - zdaj že nekdanjega - podjetja. V zvezi s tem ste se spraševali, kako so do vaše davčne številke prišli, ker naj je ne bi posredovali niti AJPES-u, na naš organ pa ste se obrnili z vprašanjem, kako se lahko ljudi, na ta način javno razgalja tudi na povsem zasebnih točkah, kot je osebna davčna številka. Avtentično razlago posameznih določb zakona daje le Državni zbor, neobvezno pa predlagatelj zakona, zato vam na podlagi informacij, ki ste nam jih posredovali, v nadaljevanju na podlagi 7. točke 1. odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05 in 51/07 – ZUstS-A, v nadaljevanju ZInfP), posredujemo naše neobvezno mnenje v zvezi z vašim vprašanjem.Obrazložitev:Informacijski pooblaščenec je v zvezi z objavo podatkov samostojnega podjetnika na spletnih portalih, kot jih omenjate v vašem dopisu, že izdelal pravno mnenje, povezavo do katerega vam pošiljam v nadaljevanju. V mnenju najdete obrazloženi odgovor na zastavljena vprašanja.Zapisanemu v mnenju IP dodaja, da se zaveda problematike, ki jo izpostavljate v vašem dopisu, vendar pa v zvezi s tem ne more ukrepati, saj v skladu z dvema odločitvama Ustavnega sodišče RS (številke odločitev se nahajajo v mnenju) podatkov, ki se nanašajo na subjekt, ki opravlja oz. je opravljal dejavnost kot s.p. in ga je kot takega potrebno šteti za gospodarski subjekt, ni mogoče šteti kot osebne podatke, za varstvo katerih je pristojen IP.https://www.ip-rs.si/vop/?tx_jzgdprdecisions_pi1%5BshowUid%5D=249&tx_jzgdprdecisions_pi1%5BhighlightWord%5D=2019%2F104  Lep pozdravPripravil:                                                                      Blaž Pavšič, univ. dipl. prav.                                         Državni nadzornik za varstvo osebnih podatkov                                                           
