

Izjava o varstvu OP
+
-


Datum: 15.04.2019
Številka: 0712-1/2019/863

Kategorije: Društva
                        Informacijski pooblaščenec (v nadaljevanju IP) je prejel vaše zaprosilo za mnenje. Pojasnjujete, da vaš klub vsako leto odvede ustrezni znesek od članarin, Zvezi klubov pa posredujete podatek o številu redno zaposlenih, upokojenih in nezaposlenih članic, saj se članarina ustrezno razlikuje. Predsednica Zveze zahteva poleg teh podatkov še imena ter ostale kontaktne podatke članic klubov. Ker nasprotno menite, da je dovolj številčni podatek in skladno s tem odvedena sredstva, ji poimenskega seznama s podatki ne posredujete. Posledično je prišlo do spora, predsednica Zveze pa je predsednici vašega kluba poslala v podpis izjavo, ki jo prilagate in ki jo mora slednja podpisati, sicer bo klub izključen iz Zveze. S podpisom izjave pa bo tudi neudeležba na seji razlog za izčlanitev kluba iz Zveze. Sprašujete, ali tako izjavo res morate podpisati oziroma kako naj reagirate. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (Splošna uredba o varstvu podatkov, v nadaljevanju Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP uvodoma izpostavlja, da je pristojen le za tisti del pravice do zasebnosti, ki se nanaša na varstvo osebnih podatkov in ga ureja 38. člen Ustave Republike Slovenije (Uradni list RS, št. 33/1991, 42/1997, 66/2000, 24/2003, 69/2004, 68/2006). Priložena izjava, ki so jo po vaših navedbah dolžne podpisati predsednice klubov, pa poleg izjave o varovanju osebnih podatkov vsebuje tudi druge določbe, zaradi česar vprašanje dopustnosti oziroma ustreznosti takšne izjave presega pristojnost IP. Tudi sicer IP ne more izven postopka inšpekcijskega nadzora oziroma drugega upravnega postopka presojati ustreznosti konkretnega ravnanja posameznih upravljavcev. IP namreč ne sme in ne more prevzeti odgovornosti posameznih subjektov za njihovo poslovanje, podobno kot to velja za druge inšpekcijske organe. V okviru svojih pristojnosti IP ustreznosti posameznih izjav oziroma obrazcev upravljavcev tako ne komentira, saj lahko njihovo skladnost s predpisi presoja le v okviru inšpekcijskega postopka. Prav tako IP poudarja, da v mnenju ne more namesto upravljavca presojati, ali je posamezna zahteva za posredovanje podatkov utemeljena ali ne, saj je to je izključna naloga in odgovornost upravljavca. Iz tega razloga IP na vaše vprašanje v okviru tega mnenja ne more in ne sme dokončno odgovoriti, temveč v nadaljevanju podaja zgolj splošna pojasnila glede pogojev za zakonito obdelavo osebnih podatkov.Za vsako obdelavo osebnih podatkov je treba imeti zakonito in ustrezno pravno podlago. Zato je tudi pri presoji dopustnosti posredovanja osebnih podatkov uporabnikom treba upoštevati splošne določbe o pravnih podlagah za obdelavo osebnih podatkov. Te so za običajne osebne podatke določene v členu 6(1) Splošne uredbe in so za zasebni sektor naslednje:-      privolitev (točka (a)),-      sklenitev ali izvajanje pogodbe (točka (b)),-      zakon oziroma izvajanje javnih nalog (točka (c) oziroma (e)),-      zakoniti interesi, ki prevladajo nad interesi posameznika (točka (f)).Izbira ustrezne pravne podlage za obdelavo osebnih podatkov, upoštevajoč konkretne okoliščine in namen obdelave, je obveznost upravljavca. V zvezi s pravnimi podlagami v zasebnem sektorju si lahko ogledate tudi infografiko, objavljeno na spletni strani IP: https://www.ip-rs.si/fileadmin/user_upload/png/infografike/pravne_podlage_zasebni_sektor_s_pogoji_privolitve.pdf.Prav tako je pri vsaki obdelavi osebnih podatkov treba upoštevati splošna načela v zvezi z obdelavo osebnih podatkov, ki so opredeljena v členu 5 Splošne uredbe. Osebni podatki morajo biti:(a) obdelani zakonito, pošteno in na pregleden način v zvezi s posameznikom, na katerega se nanašajo osebni podatki („zakonitost, pravičnost in preglednost“);(b) zbrani za določene, izrecne in zakonite namene ter se ne smejo nadalje obdelovati na način, ki ni združljiv s temi nameni; nadaljnja obdelava v namene arhiviranja v javnem interesu, v znanstveno- ali zgodovinsko-raziskovalne namene ali statistične namene v skladu s členom 89(1) ne velja za nezdružljivo s prvotnimi nameni („omejitev namena“);(c) ustrezni, relevantni in omejeni na to, kar je potrebno za namene, za katere se obdelujejo („najmanjši obseg podatkov“);(d) točni in, kadar je to potrebno, posodobljeni; sprejeti je treba vse razumne ukrepe za zagotovitev, da se netočni osebni podatki brez odlašanja izbrišejo ali popravijo ob upoštevanju namenov, za katere se obdelujejo („točnost“);(e) hranjeni v obliki, ki dopušča identifikacijo posameznikov, na katere se nanašajo osebni podatki, le toliko časa, kolikor je potrebno za namene, za katere se osebni podatki obdelujejo; osebni podatki se lahko shranjujejo za daljše obdobje, če bodo obdelani zgolj za namene arhiviranja v javnem interesu, za znanstveno- ali zgodovinsko-raziskovalne namene ali statistične namene v skladu s členom 89(1), pri čemer je treba izvajati ustrezne tehnične in organizacijske ukrepe iz te uredbe, da se zaščitijo pravice in svoboščine posameznika, na katerega se nanašajo osebni podatki („omejitev shranjevanja“);(f) obdelujejo se na način, ki zagotavlja ustrezno varnost osebnih podatkov, vključno z zaščito pred nedovoljeno ali nezakonito obdelavo ter pred nenamerno izgubo, uničenjem ali poškodbo z ustreznimi tehničnimi ali organizacijskimi ukrepi („celovitost in zaupnost“).IP na koncu ponovno izpostavlja, da je izbira pravne podlage, namenov ter obseg obdelave osebnih podatkov v konkretnem primeru, prav tako pa presoja o tem, ali so v konkretnem primeru, za konkreten namen in konkretne podatke izpolnjeni pogoji za posredovanje, naloga in odgovornost upravljavca. Lep pozdrav,                                                                                                     Mojca Prelesnik, univ. dipl. prav.,                                                                                                                                                          informacijska pooblaščenkaPripravila:                                                                                                                              Tina Ivanc, univ. dipl. prav., svetovalka IP za varstvo osebnih podatkov
