

Pridobitev pojasnil od izvajalca zdravstvene dejavnosti v zvezi s smrtjo pacienta
+
-


Datum: 13.02.2019
Številka: 0712-1/2019/312

Kategorije: OP umrlih
                        pri Informacijskem pooblaščencu (IP) smo dne 12. 2. 2019 prejeli vaše zaprosilo za pomoč v zvezi z vašimi vprašanji, ki ste jih v zvezi z zdravstveno oskrbo pokojnega moža naslovili na izvajalca zdravstvene dejavnosti, a niste prejeli odgovora.V zvezi z vašim vprašanjem vam posredujemo naslednje neobvezujoče pojasnilo:1. IP je pristojen za vodenje pritožbenega postopka le glede tistih zahtev pokojnikovih svojcev, ki se nanašajo na pridobitev kopije zdravstvene dokumentacije. Poleg tega odgovarjanje na vprašanja žal ne spada med pravice po Zakonu o pacientovih pravicah.2. Če boste pri izvajalcu vložili zahtevo za pridobitev kopije zdravstvene dokumentacije pokojnega moža, pa vam nanjo ne bodo odgovorili v 15 dneh ali če bodo zahtevo zavrnili, lahko pri nas vložite pritožbo. Več o tem najdete v 42. členu obravnavanega zakona, ki je dostopen tudi na naši spletni strani. Na naši spletni strani so na voljo tudi postopkovna pojasnila.3. Glede problematike domnevne kršitve pacientovih pravic lahko v skladu z omenjenim zakonom vložite zahtevo za prvo obravnavo kršitev pacientovih pravic. Za pomoč se lahko obrnete na pristojnega zastopnika pacientovih pravic.4. Zgolj informativno pojasnjujemo, da je po še delno veljavni Uredbi o poslovanju z uporabniki v javnem zdravstvu, splošni rok za odgovarjanje na dopise s strani izvajalecv 15 dni.Prijazen pozdrav,mag. Urban Brulc, univ. dipl. prav.samostojni svetovalec IP
