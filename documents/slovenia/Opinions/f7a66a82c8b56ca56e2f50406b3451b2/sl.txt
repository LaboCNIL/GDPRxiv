

Dostop do podatkov o vozilu
+
-


Datum: 23.12.2021
Številka: 07121-1/2021/2576

Kategorije: Razno
                        Na e-naslov Informacijskega pooblaščenca (v nadaljevanju IP) ste posredovali e-sporočilo, v katerem nas sprašujete, na kakšen način in preko koga lahko pridete do podatkov o zgodovini prodaje avtomobila, ki ste ga kupili. Navedli ste še, da vas zanimajo zgolj podatki o datumu sklenitve prodaje in datumih registracij vozila, brez podatkov o kupcih/prodajalcih ali morebitnih registrskih številkah.
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) pojasnjujemo, da je IP pristojen za podajo neobvezujočih mnenj s področja varstva osebnih podatkov. Kot ste sami navedli, vas ne zanima dostop do osebnih podatkov lastnikov vozil temveč do podatkov o vozilu, ki pa niso varovani osebni podatki. Zato vam lahko zgolj svetujemo, da se s podatki o vozilih lahko seznanite preko naslednje povezave: https://www.policija.si/svetujemo-ozavescamo/varnost-osebnega-premoenja/vozila/spletne-strani-za-preverjanje-vozil.
 
Lep pozdrav,
 
                                                                                    Mojca Prelesnik
                                                                                    informacijska pooblaščenka
 
Pripravila:
mag. Tanja SLAK
država nadzornica za varstvo osebnih podatkov
 

To mnenje je nastalo v okviru projekta »Programa pravice, enakost in državljanstvo 2014-2020«, ki ga financira Evropska unija.
Vsebina tega mnenja predstavlja neobvezno mnenje Informacijskega pooblaščenca in je izključno njegova odgovornost. Evropska komisija ne sprejema odgovornosti glede uporabe informacij, ki jih mnenje zajema.
