

Pošiljanje vabil na cepljenje
+
-


Datum: 13.08.2021
Številka: 07120-1/2021/402

Kategorije: Pravne podlage, Zdravstveni osebni podatki
                        Informacijski pooblaščenec (v nadaljevanju IP) je v petek, 6.8.2021 po elektronski pošti prejel vaš dopis, v katerem pojasnjujete, da želite vse prebivalce, starejše od 50 let, ki še niso bili cepljeni, s pisnim vabilom povabiti na cepljenje v cepilne centre ali mobilne cepilne enote. Podatke o pacientih, ki še niso bili cepljeni, bi pridobili iz zbirke Centralni register podatkov o pacientih (CRPP) na podlagi 14.b člena Zakona o zbirkah s področja zdravstvenega varstva, sklicujete pa se tudi na točko (d) in (e) prvega odstavka 6. člena in točko (i) drugega odstavka 9. člena Splošne uredbe o varstvu podatkov.
 
Informacijski pooblaščenec je vaše zaprosilo za mnenje prejel v petek, 6. 8. 2021 (praktično ob zaključku uradnih ur), vaša vabila državljanom pa datirajo že takoj s ponedeljkom, 9. 8. 2021, o čemer je bil IP obveščen iz številnih prijav, prejetih v tem tednu.  
 
Ker ste vabila državljanom torej že poslali, obenem pa je IP od državljanov zaradi prejetega vabila prejel tudi veliko število prijav, mora IP primarno proučiti vsebino in utemeljenost teh  prijav.
 
IP bi vam na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES, 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, ZVOP-1) ter 2. člena Zakona o informacijskem pooblaščencu (Uradni list RS, št. 113/05, ZInfP) neobvezno mnenje sicer v zakonitem roku lahko izdal, a ker ste vabila pošiljali še pred prejemom mnenja, mora IP sedaj proučiti prijave, mnenje pa bi bilo za nazaj tudi sicer brezpredmetno.        
 
Lepo vas pozdravljamo,
 
                                                                                               Mojca Prelesnik, univ.dipl.prav.,                                                 
                                                                                                informacijska pooblaščenka
 
Pripravila:                                                                                                                                
mag. Polona Merc, univ. dipl. prav.,
svetovalka IP za varstvo osebnih podatkov
