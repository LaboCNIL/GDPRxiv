

Posredovanje fotografij staršem s strani vrtca
+
-


Datum: 12.05.2019
Številka: 0712-1/2019/1132

Kategorije: Pravica do seznanitve z lastnimi osebnimi podatki, Vrtec
                        Informacijski pooblaščenec (v nadaljevanju IP) je prejel vaše elektronsko sporočilo, v katerem navajate, da ste bili na zadnjem roditeljskem sestanku obveščeni, da vrtec opušča dosedanjo prakso posredovanja fotografij staršem. Ob koncu leta ste namreč starši prejeli fotografije, sedaj pa je ravnatelj izdal navodilo, da se le-teh ne posreduje staršem v osebno uporabo, ker so last vrtca. Sprašujete, ali obstaja kakršnakoli pravna podlaga za ravnateljevo odločitev ter ali imate starši možnost pridobiti fotografije. Dodajate še, da fotografije vrtec objavlja na internetni strani, kar se vam zdi še toliko bolj sporno. Vašemu zaprosili ste priložili tudi privolitvi v fotografiranje, ki sta bili vsebovani v pogodbah o določitvi medsebojnih pravic in obveznosti staršev in vrtca (v nadaljevanju pogodba). Drugih privolitev naj ne bi podpisovali.  Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1; v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05; v nadaljevanju ZInfP) posredujemo naše neobvezno mnenje v zvezi z vašim vprašanjem.Obdelava osebnih podatkov je zakonita, če je izpolnjen vsaj eden od pogojev, določenih v členu 6(1) Splošne uredbe o varstvu podatkov. Vrtec lahko obdeluje (sem sodi tudi posredovanje fotografij) osebne podatke otrok na več pravnih podlagah, predvsem:- če so njihovi zakoniti zastopniki privolili v obdelavo njihovih osebnih podatkov za enega ali več določenih namenov (točka a člena 6(1) Splošne uredbe));- če je obdelava osebnih podatkov potrebna za izvajanje pogodbe, katere pogodbena stranka je zakoniti zastopnik, na katerega se nanašajo osebni podatki (točka b člena 6(1) Splošne uredbe));- če je obdelava osebnih podatkov potrebna za izpolnitev zakonske obveznosti, ki velja za upravljavca. Te obveznosti so določene v področnih zakonih in podzakonskih aktih (točka c člena 6(1) Splošne uredbe));- če je obdelava potrebna zaradi zakonitih interesov, za katere si prizadeva upravljavec ali tretja oseba razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov (točka f člena 6(1) Splošne uredbe)).Glede na to, da IP niso znana dejstva konkretnega primera (npr. kdo vse je na slikah, ali se slike pošiljajo v obliki albuma vsem staršem, ali le posamezno staršem otroka, ki je na sliki…), ta zgolj načelno poudarja, da je v primeru neobstoja zakonske podlage za obdelavo osebnih podatkov otrok, ki jo IP ni našel, od avtonomne volje staršev odvisno, ali bodo soglašali (privolili) z obdelavo osebnih podatkov svojih mladoletnih otrok. Vzgojiteljica v vrtcu torej ne more in ne sme obdelovati osebnih podatkov otroka (npr. pošiljati fotografij po e-pošti, posredovati fotografij staršem) brez vnaprejšnjega prostovoljnega soglasja staršev za neomejeno obdelavo osebnih podatkov otroka. V kolikor je soglasje staršev podano zgolj za določene namene, pa je s tem dopustnost obdelave omejena zgolj na namene, za katere je bilo soglasje podano. IP ste sicer posredovali dva izseka iz pogodbe in se nanašajo  na uporabo fotografij in namene, za katere se lahko te uporabljajo, pri čemer IP ne more trditi, da npr. posredovanje fotografij otrok staršem lahko umestimo pod »soglasje, da lahko otroka fotografiramo, snemamo v strokovne namene in razstavljamo njihova dela za informiranje staršev o dejavnosti otrok v skupini« oz. pod »soglasje, da se fotografije, videoposnetki in izdelki otrok uporabljajo z namenom sodelovanja s starši«.Glede vašega vprašanja, ali lahko starši pridobite fotografije otrok, vas IP napotuje na spletno stran, kjer si lahko kaj veš preberete o seznanitvi z lastnimi osebnimi podatki ali pravici do dostopa do osebnih podatkov: https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki/. Slednje je namreč lahko možna pravna podlaga za pridobitev fotografij, pri čemer IP podarja, da na podlagi omenjene pravice, lahko dostopate zgolj do fotografij, na katerih je vaš otrok, oz. mora vrtec na ustrezen način zavarovati preostale otroke na fotografiji, v kolikor gre npr. za skupinske fotografije..V upanju, da ste dobili odgovor na svoja vprašanja, vas lepo pozdravljamo.Mojca Prelesnik, univ. dipl. prav.,informacijska pooblaščenka
