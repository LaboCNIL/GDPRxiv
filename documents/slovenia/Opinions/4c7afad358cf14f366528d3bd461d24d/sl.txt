

Pridobitev zdravstvenih podatkov o svojcih po telefonu
+
-


Datum: 04.12.2019
Številka: 0712-1/2019/2642

Kategorije: Zavarovanje osebnih podatkov, Zdravstveni osebni podatki
                        Pri Informacijskem pooblaščencu (IP) smo dne 19. 11. 2019 prejeli vaše vprašanje o tem, kako lahko pridobite podatke o zdravstvenem stanju vaše hospitalizirane matere po telefonu.  V zvezi z vašim vprašanjem vam neobvezujoče pojasnjujemo: da smo na splošni ravni že izdali več mnenj s tega področja, na primer mnenje št. 0712-1/2019/2057, 0712-1/2019/840 in 0712-964/2007/2. Ta mnenja so dostopna na naši spletni strani s pomočjo iskalnika; da ni ovir, da se ugotavljanje identifikacije zagotovi tudi z vnaprej dogovorjenim geslom, kot ste sami predlagali, seveda pod pogojem, da se s takim načinom strinja tudi bolnišnica; da je predpogoj za telefonsko razkrivanje informacij upravičenost svojcev do informacij oziroma povedano drugače, svojci, ki kličejo morajo imeti pravno podlago za seznanitev z informacijami (npr. privolitev pacienta, pooblastilo pacianta, izrecna zakonska podlaga v Zakonu o pacientovih pravicah ali Splošni uredbi o varstvu podatkov ipd.). Tudi o tem je na naši spletni strani že izdanih več mnenj. Prijazen pozdrav,mag. Urban Brulc, univ. dipl. prav. samostojni svetovalec IP
