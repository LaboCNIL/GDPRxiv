

Mnenje glede hrambe osebnih podatkov v oblaku
+
-


Datum: 06.01.2022
Številka: 07121-1/2021/2640

Kategorije: Moderne tehnologije, Svetovni splet, Zavarovanje osebnih podatkov
                        Informacijski pooblaščenec (v nadaljevanju: IP) je prejel vaš dopis, v katerem nas prosite za mnenje. Kot ste pojasnili se vaše podjetje ukvarja s svetovanjem v športu, kjer strankam ponujate izdelavo 3-6 mesečnega fitnes programa in imate akcijo, kjer boste ponudili vsakemu ki se odloči za 6-mesečni program in ga plača z BON21 praktično darilo. Ker spremljate strankin napredek vsaka tri meseca, vas zanima, ali je potreben kakšen poseben način shranjevanja osebnih podatkov strank. Trenutno imate podatke shranjene na Googlovem oblaku.
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
Informacijski pooblaščenec (v nadaljevanju IP) uvodoma pojasnjuje, da je treba pri vsaki obdelavi osebnih podatkov zagotoviti spoštovanje temeljnih načel osebnih podatkov, kot jih opredeljuje člen 5 Splošne uredbe ter na ustrezno pravno podlago za obdelavo, kot jih določa člen 6 Splošne uredbe. Pri tem vas zlasti opozarjamo na ustrezno informiranje posameznikov, več o tem in o ostalih načelih pa lahko najdete na naslednjih povezavah:


https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/klju%C4%8Dna-podro%C4%8Dja-uredbe/obve%C5%A1%C4%8Danje-posameznikov-o-obdelavi-osebnih-podatkov


https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/klju%C4%8Dna-podro%C4%8Dja-uredbe/


 
Glede hrambe osebnih podatkov z uporabo oblačnih rešitev, zlasti z uporabo rešitev, ki implicirajo prenos osebnih podatkov v tretje države, kot je ta, ki jo omenjate, pa morate biti pozorni na določbe Splošne uredbe glede prenosa osebnih podatkov v tretje države. Vse informacije o ustrezni ureditvi prenosov v tretje države najdete v naših smernicah in v infografiki, ki so dostopne na teh povezavah:


smernice: https://www.ip-rs.si/publikacije/priro%C4%8Dniki-in-smernice/smernice-po-splo%C5%A1ni-uredbi-o-varstvu-podatkov-gdpr/smernice-glede-prenosa-osebnih-podatkov-v-tretje-dr%C5%BEave-in-mednarodne-organizacije-po-splo%C5%A1ni-uredbi-o-varstvu-podatkov


infografika: https://www.ip-rs.si/fileadmin/user_upload/Pdf/infografike/Prenos_osebnih_podatkov_v_dveh_korakih.pdf


 
Prav tako vam priporočamo ogled smernic o zavarovanju osebnih podatkov (varnost), ki so dostopne na:


https://www.ip-rs.si/fileadmin/user_upload/Pdf/smernice/Smernice_o_zavarovanju_OP.pdf.



S spoštovanjem,
 
 Mojca Prelesnik, univ.dipl.prav., 
 informacijska pooblaščenka

Pripravil: 
mag. Andrej Tomšič,
namestnik informacijske pooblaščenke 
 

