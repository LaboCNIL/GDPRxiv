

Montaža videonadzornih kamer
+
-


Datum: 11.02.2019
Številka: 0712-1/2019/262 

Kategorije: Video in avdio nadzor
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem vas zanima, kdo lahko fizično namesti videonadzorni sistem ali alarm. Namreč podjetja po navadi navajajo, da imajo za montažo posebne licence, tečajev za te licence pa ne najdete nikjer. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.ZVOP-1 ureja področje videonadzora v določbah od 74. do 77. člena. Določbe se osredotočajo predvsem na različne kriterije za zakonito vzpostavitev videonadzora, urejajo obdelavo in zavarovanje osebnih podatkov. ZVOP-1 pa ne določa posebnih kriterijev ali certifikatov, ki bi jih predhodno morali pridobiti subjekti, ki se ukvarjajo z montažo videonadzornih sistemov.Vas pa napotujemo na naše smernice o videonadzoru: https://www.ip-rs.si/fileadmin/user_upload/Pdf/smernice/Smernice_o_videonadzoru_web.pdf. Med drugim lahko na strani 5 pridobite informacije o področni zakonodaji, ki podrobneje ureja druge aspekte videonadzora (npr. Zakon o zasebnem varovanju, za nadzor katerega je pristojno Ministrstvo za notranje zadeve), IP pa za tolmačenje te zakonodaje ni pristojen.V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,informacijska pooblaščenkaPripravila:Neja Domnik, mag. prav.,raziskovalka pri IP
