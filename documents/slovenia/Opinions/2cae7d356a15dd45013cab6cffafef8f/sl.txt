

Zbiranje osebnih podatkov s strani pošte
+
-


Datum: 13.11.2020
Številka: 07121-1/2020/2043

Kategorije: Pravne podlage, Telekomunikacije in pošta
                        Informacijski pooblaščenec (v nadaljevanju IP) je po e-pošti prejel vaše sporočilo. Navedli ste, da je poštna uslužbenka od vas pri prevzemu paketa poleg osebnega dokumenta zahtevala še podatek o datumu in kraju rojstva, kljub temu, da ste ji izročili listek o prispeli pošiljki. Prosite nas, da tovrstno prakso proučimo in ustrezno ukrepamo.***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.Uvodoma vas napotujemo na že izdana mnenja IP, kjer smo odgovarjali na vprašanje glede zbiranja osebnih podatkov s strani Pošte, gre predvsem za mnenji št. 0712-1/2017/1907 z dne 5.10.2017 in št. 0712-1/2019/1010 z dne 3.5.2019.Kot je bilo ugotovljeno v inšpekcijskem postopku (glej zgoraj citirano mnenje št. 0712-1/2017/1907), Pošta Slovenije glede zbiranja in obdelave osebnih podatkov v zvezi z opravljanjem storitev, kot je dostava paketov in plačilo po povzetju ter plačilo položnic v vrednosti do 1.000 EUR, ne krši določb ZVOP-1, saj ima za takšno obdelavo osebnih podatkov podlago v prvem odstavku 4. člena Uredbe 2015/847 o informacijah, ki spremljajo prenose sredstev, in razveljavitvi Uredbe (ES) št. 1781/2006. Uredba se uporablja neposredno in sicer določa pravila o informacijah o plačnikih in prejemnikih plačil, ki spremljajo prenose sredstev, v vsaki valuti, za namene preprečevanja, odkrivanja in preiskovanja pranja denarja in financiranja terorizma, kadar ima vsaj eden od ponudnikov plačilnih storitev, udeležen v prenosu sredstev, sedež v Uniji. Ponudnik plačilnih storitev (to je Nova KBM d.d. oz. v njenem imenu pogodbeni obdelovalec Pošta Slovenije d.o.o.) mora zbirati naslednje osebne podatke plačnikov (v skladu s prvim odstavkom 4. člena Uredbe 2015/847):- ime (in priimek) plačnika,- številko plačilnega računa plačnika,- naslov plačnika, številko uradnega osebnega dokumenta, identifikacijsko številko stranke ali datum in kraj rojstva.Na podlagi navedenega torej obstaja zakonita pravna podlaga za zbiranje in obdelavo datuma in kraja rojstva. S sprejetjem Splošne uredbe se navedena pravna podlaga v primerjavi z ZVOP-1 ni spremenila. Pošta Slovenije pa mora v nadaljevanju vaše osebne podatke obdelovati skladno s Splošno uredbo in pogodbo o obdelavi, ki jo je morala skleniti z upravljavcem osebnih podatkov in tako na primer sprejeti tudi nekatere tehnično-organizacijske ukrepe za zagotovitev njihove varnosti.Lahko pa od Nove KBM d.d. kot od upravljavca osebnih podatkov zahtevate pojasnila o obdelavi vaših osebnih podatkov, kar vam omogoča pravica do seznanitve (več o njej si lahko preberete na spletni strani »tiodlocas.si« in sicer https://tiodlocas.si/pravica-vedeti-kaj-pocnejo-z-mojimi-osebnimi-podatki/), pri tem pa lahko uporabite tudi neobvezujoč obrazec IP, ki je dostopen na https://www.ip-rs.si/obrazci/varstvo-osebnih-podatkov/. V kolikor na podlagi navedenega še vedno menite, da gre za kršitev varstva osebnih podatkov, lahko podate prijavo na IP. Pomagate si lahko z obrazcem »Prijava kršitve varstva osebnih podatkov«, ki je prav tako objavljen na navedeni povezavi.V upanju, da ste prejeli odgovor na vaše vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              Barbara Pirš, univ.dipl.prav.,Svetovalka Pooblaščenca za preventivo                                   
