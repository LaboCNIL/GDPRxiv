

Pridobitev zdravstvenih podatkov s strani odvetnika
+
-


Datum: 10.02.2020
Številka: 07121-1/2020/179

Kategorije: Pravne podlage, Zdravstveni osebni podatki
                        Pri Informacijskem pooblaščencu (IP) smo dne 6. 2. 2020 prejeli vaše zaprosilo za mnenje o tem, ali in po kateri pravni podlagi lahko odvetnik zahteva zdravstvene podatke iz zdravstvenega kartona brez vašega soglasja. Glede pravice in omejitev odvetnika pri dostopanju do podatkov, ki jih imajo izvajalci zdravstvene dejavnosti je na spletni strani IP že objavljenih več mnenj. Iz teh izhaja, da odvetnik, s sklicevanjem na 10. člen Zakona o odvetništvu (ZOdv), ne more od izvajalcev zdravstvene dejavnosti pridobivati zdravstvenih in drugih osebnih podatkov. Toda pri tem je treba upoštevati, da je v vašem primeru možno, da je odvetnik pridobil zdravstvene podatke na kakšni drugi pravni podlagi in od kakšnega drugega upravljavca osebnih podatkov, česar pa ne moremo presoditi, saj nam niso poznane okoliščine primera.   Lepo pozdravljeni,mag. Urban Brulc, univ. dipl. prav.samostojni svetovalec IP
