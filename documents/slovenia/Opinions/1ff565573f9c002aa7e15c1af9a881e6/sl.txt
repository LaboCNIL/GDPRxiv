

Izgubljen otroški karton
+
-


Datum: 03.07.2019
Številka: 0712-1/2019/1610

Kategorije: Pravica do seznanitve z lastnimi osebnimi podatki, Zdravstveni osebni podatki
                        Pri Informacijskem pooblaščencu (IP) smo dne 25. 6. 2019 prejeli vaše sporočilo o tem, da že dlje časa iščete svoj otroški zdravstveni karton. V pristojnem zdravstvenem domu kartona ne najdejo. Zanima vas, koga še lahko zaprosite za pomoč pri iskanju.Z vidika naše pristojnosti vam lahko svetujemo le, da se na zdravstveni dom obrnete še s pisno zahtevo za seznanitev z lastno zdravstveno dokumentacijo (podlaga je v 41. členu Zakona o pacientovih pravicah; lahko si pomagate z obrazcem ZPacP 41-3, ki je dostopen na naši spletni strani).Če boste na podlagi zahteve prejeli zavrnilni odgovor, lahko pri nas vložite pritožbo v 15 dneh. To pomeni, da bi se v pritožbenem postopku ugotavljalo, ali dokumentacije res ni več.Lahko pa po prejemu zavrnilnega odgovora pri nas vložite tudi inšpekcijsko prijavo zaradi nezakonite izgube dokumentacije pred iztekom roka hrambe. Vendar je treba v obeh primerih vedeti, da v primeru dokončne oziroma gotove izgube, pritožbeni in inšpekcijski postopkek ne bosta imela nobenih učinkov v smislu pridobitve zdravstvene dokumentacije.S spoštovanjem,mag. Urban Brulc, univ. dipl. prav.samostojni svetovalec IP
