

Namestitev domofona na šoli
+
-


Datum: 23.12.2020
Številka: 07120-1/2020/663

Kategorije: Šolstvo, Video in avdio nadzor
                        Informacijski pooblaščenec (v nadaljevanju IP) je po e-pošti prejel vaše vprašanje. Navedli ste, da na šoli razmišljate o namestitvi video-domofona. Zanima vas ali je potrebno v tem primeru pridobivati kakšna dodatna soglasja od staršev. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati. V okviru mnenja lahko podamo samo splošna pojasnila in zgolj v okviru okoliščin, ki ste nam jih posredovali.Glede vašega vprašanja vas uvodoma napotujemo na spletno stran IP, kjer si lahko preberete nekaj  informacij o vzpostavitvi videonadzora: https://www.ip-rs.si/varstvo-osebnih-podatkov/obveznosti-upravljavcev/vzpostavitev-videonadzora/.Videonadzor je urejen v ZVOP-1, ki eksplicitno ureja videonadzor glede dostopa v uradne službene oziroma poslovne prostore (75. člen ZVOP-1), videonadzor v večstanovanjskih stavbah (76. člen ZVOP-1) ter izvajanje videonadzora v delovnih prostorih (77. člen ZVOP-1). Video domofon ne sodi v sisteme, ki se štejejo za videonadzor, zato uporabe video domofona ZVOP-1 ne ureja. Domofon ima povsem drugo funkcijo (funkcijo prepoznave obiskovalca, ki želi vstopiti), in ne funkcije ohranjanja posnetkov videonadzornega sistema za npr. potrebe varovanja ljudi in premoženja, ki bi jih pooblaščene osebe ob kakšnem škodnem dogodku lahko pregledale in uporabile kot dokaz.V kolikor pa se vaše vprašanje dejansko nanaša na izvajanje videonadzora v obliki shranjevanja videoposnetkov, oz. prenos žive slike brez snemanja (t.i. »podaljšano oko«), pa vam predlagamo, da se seznanite z že izdanimi mnenji IP, npr. z mnenjem št. 0712-1/2012/3536 z dne 10.12.2012.V navedenem primeru bi lahko prišla v poštev določba 75. člena ZVOP-1, ki ureja videonadzor glede dostopa v uradne službene oziroma poslovne prostore. Skladno s prvim odstavkom 75. člena ZVOP-1 lahko javni in zasebni sektor izvajata videonadzor dostopa v njihove uradne službene oziroma poslovne prostore, če je to potrebno za varnost ljudi ali premoženja, zaradi zagotavljanja nadzora vstopa ali izstopa v ali iz službenih oziroma poslovnih prostorov ali če zaradi narave dela obstaja možnost ogrožanja zaposlenih. Videonadzor se lahko izvaja le na takšen način, da se ne more izvajati niti snemanje notranjosti stanovanjskih stavb, ki nimajo vpliva na dostop do njihovih prostorov, niti snemanje vhodov v stanovanja. Odločitev o uvedbi videonadzora sprejme pristojni funkcionar, predstojnik, direktor ali drugi pristojni oziroma pooblaščeni posameznik osebe javnega sektorja ali osebe zasebnega sektorja. V pisni odločitvi morajo biti obrazloženi razlogi za uvedbo videonadzora. O izvajanju videonadzora je potrebno pisno obvestiti vse zaposlene v osebi javnega ali zasebnega sektorja, ki opravljajo delo v nadzorovanem prostoru. Posebnega soglasja s strani staršev v tem primeru ne potrebujete. O izvajanju videonadzora morajo biti posamezniki tudi obveščeni, skladno s 74. členom ZVOP-1 (z obvestilom o izvajanju videonadzora), dodatno pa opozarjamo, da morajo upravljavci osebnih podatkov sprejeti tudi ustrezne tehnično-organizacijske ukrepe za zavarovanje osebnih podatkov (npr. omejitev dostopa do posnetega materiala, določitev obdobja hrambe videoposnetkov, ipd.).Z iskalnikom mnenj na spletni strani www.ip-rs.si/vop pa lahko poiščete tudi druga mnenja na temo videonadzora (z vpisom ključnih besed oziroma izborom vsebinskega področja, npr. »video in avdio nadzor«).V upanju, da vam bodo naši napotki v pomoč, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                                Barbara Pirš, univ.dipl.prav.,Svetovalka Pooblaščenca za preventivo                                    
