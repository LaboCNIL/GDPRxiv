

Identifikacija lastnika avtomobila zaradi razdeljevanja parkirnih mest v bloku
+
-


Datum: 23.10.2020
Številka: 07121-1/2020/1903

Kategorije: Pravne podlage, Pridobivanje OP iz zbirk, Stanovanjsko in nepremičninsko pravo
                        Informacijski pooblaščenec RS (v nadaljevanju IP) je prejel vaše vprašanje, če ima nadzorni odbor večstanovanjske stavbe pravico pridobiti uradni podatek ali določeno vozilo pripada stanovalcu stavbe? Pojasnjujete, da v podzemnih garažah vašega bloka ni dovolj garaž za vse stanovalce (1 garažno mesto je za približno 1,5 stanovanja). Posledično se garaže dodeljuje stanovalcem izmenično vsako leto, pod pogoji internega pravilnika o dodelitvi garaž (zlasti lastništvo avtomobila in prebivališče v bloku). Navajate situacijo, da je bilo garažno mesto dodeljeno stanovalcem brez avtomobila, garažno mesto pa z dovoljenjem upravičenih stanovalcev koristijo druge osebe. Ker menite, da gre za zlorabo, želite kot nadzorni odbor pridobiti podatek o lastništvu vozil, ki parkirajo na omenjenih parkiriščih – da bi lahko ukrepali proti omenjenim stanovalcem,.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da evidenco registriranih vozil, ki vsebuje tudi podatke o lastništvu, vodi Ministrstvo za infrastrukturo na podlagi Zakona o motornih vozilih (Uradni list RS, št. 75/17 in 92/20 – ZPrCP-E; v nadaljevanju ZMV-1).Po prvem odstavku 9. člena ZVOP-1 (ki še vedno velja za obdelave osebnih podatkov v javnem sektorju), se osebni podatki lahko obdelujejo, če obdelavo osebnih podatkov in osebne podatke, ki se obdelujejo, določa zakon. Z zakonom se lahko določi, da se določeni osebni podatki obdelujejo le na podlagi osebne privolitve posameznika.Ker je zbirka osebnih podatkov v Evidenci registriranih vozil v upravljanju pristojnega ministrstva (javni sektor), je za pridobivanje osebnih podatkov iz te zbirke treba zagotoviti ustrezno zakonsko pravno podlago.Specialni zakon, ki ureja vodenje evidence registriranih vozil je ZMV-1. Skladno s tretjim odstavkom 62. člena ZMV-1 se osebni podatki v evidenci registriranih vozil zbirajo, vodijo in obdelujejo zaradi izvajanja nalog iz tega zakona. V skladu s šestim odstavkom 64. člen ZMV-1 lahko osebne podatke iz evidence registriranih vozil, uporabnikom, ki so za njihovo pridobitev pooblaščeni z zakonom, posredujejo tudi upravne enote.IP ne pozna specialne zakonske določbe, ki bi omogočala nadzornemu odboru večstanovanjske stavbe, da pridobi podatek o lastništvu vozila iz evidence registriranih vozil, zaradi preverjanja spoštovanja internih pravil glede koriščenja dodeljenih garaž.Ob tem dodajamo, da ima na podlagi 10. člena Zakona o odvetništvu (Uradni list RS, št. 18/93, 24/96 – odl. US, 24/01, 54/08, 35/09, 97/14, 8/16 – odl. US, 46/16 in 36/19), odvetnik možnost pridobiti osebne podatke tudi iz evidence registriranih vozil, kolikor izkaže, da jih potrebuje pri opravljanju odvetniškega poklica v posamični zadevi.Lep pozdrav,               Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. pravinformacijska pooblaščenka
