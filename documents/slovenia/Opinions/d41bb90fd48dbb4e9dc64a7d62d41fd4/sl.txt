

Objava podatkov v večstanovanjski stavbi
+
-


Datum: 16.06.2020
Številka: 07121-1/2020/1085

Kategorije: Pravne podlage, Stanovanjsko in nepremičninsko pravo
                        Informacijski pooblaščenec (v nadaljevanju: IP) je e-pošti prejel vaše vprašanje. Zanima vas, ali je v večstanovanjski stavbi dovoljeno izobesiti seznam s številom uporabnikov in številom domačih živali po posameznih stanovanjih na oglasni deski. Do oglasne deske ima dostop vsakdo, saj vhodna vrata niso nikoli zaklenjena. Zanima vas, ali gre v tem primeru za razkrivanje osebnih podatkov, ki jih zbira upravljavec stavbe?***Na podlagi informacij, ki ste nam jih posredovali, vam v nadaljevanju na podlagi člena 58 Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati. Na vprašanje kot je vaše, je IP v preteklosti že odgovarjal, zato vas napotujemo na že izdani mnenji IP, ki sta dostopni z iskalnikom na spletni strani www.ip-rs.si/vop in sicer gre za mnenji št. 0712-1/2019/1288 z dne 24. 5. 2019 in št. 0712-1/2019/1859 z dne 9. 8. 2019. Slednje je za vaš primer še posebej relevantno, saj se v mnenju pojasni, katere podatke je načeloma dopustno objaviti tedaj, ko je seznam števila uporabnikov, vključno s številom psov, dostopen javnosti oz. zgolj stanovalcem konkretne stanovanjske stavbe.Več o obdelavi osebnih podatkov v večstanovanjskih stavbah pa si lahko preberete v Smernicah za upravnike večstanovanjskih stavb, ki so dostopne na: https://www.ip-rs.si/fileadmin/user_upload/Pdf/smernice/Smernice_za_upravnike_vecstanovanjskih_stavb.pdf.V upanju, da vam bodo naša napotila v pomoč, vas lepo pozdravljamo.                                                                       Mojca Prelesnik, univ.dipl.prav.,                                                  informacijska pooblaščenkaPripravila:                                                                                                                              Barbara Pirš, univ.dipl.prav.,Svetovalka Pooblaščenca za preventivo                                     
