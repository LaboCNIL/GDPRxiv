

Razkritje podatkov o hospitalizaciji pacientovi ženi
+
-


Datum: 22.12.2021
Številka: 07120-1/2021/624

Kategorije: Zdravstveni osebni podatki
                        Pri Informacijskem pooblaščencu (IP) smo dne 17. 12. 2021 prejeli vaše vprašanje, ali lahko bolnišnica ženi zapornika, ki je hospitaliziran v bolnišnici posreduje podatke o njegovem zdravstvenem stanju (ali je v bolnišnici, v kakšnem stanju je in s kakšno diagnozo). Pred tem bi preverili identiteto žene. 
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.
 
Dokončno se lahko do konkretnih obdelav osebnih podatkov opredelimo le v inšpekcijskih postopkih, zato je spodnje pojasnilo splošno.
 
 
Žena hospitaliziranega pacienta je do seznanitve z njegovim zdravstvenim stanjem upravičena pod naslednjimi alternativnimi pogoji:

če je pacient podal veljavno privolitev,
če je pacient podal veljavno pooblastilo,
če je pacient privolitveno nesposoben in nima skrbnika ali zdravstvenega pooblaščenca,
če pacient ni izkoristil s strani bolnišnice ponujene možnosti, da se opredeli do razkritja informacij o zdravstvenem stanju ali 
izjemoma, če bi bilo razkritje nujno potrebno za varovanje življenja ali preprečitev hudega poslabšanja zdravja drugih oseb (sem spada tudi žena).

 
 
O b r a z l o ž i t e v:
 
Zgornji pogoji izhajajo iz interpretacije določb:

drugega in sedmega odstavka 41. člena Zakona o pacientovih pravicah (ZPacP),
četrtega in osmega odstavka 44. člena ZPacP,
drugega, tretjega, četrtega in petega odstavka 45. člena ZPacP,
točke 2. člena ZPacP,
člena ZPacP,
člena ZPacP,
(c) točke drugega odstavka 9. člena Splošne uredbe o varstvu podatkov in
(a) točke drugega odstavka 9. člena Splošne uredbe o varstvu podatkov.

 
Ni izključeno, da so v določenih okoliščinah možne tudi kakšne druge pravne podlage za seznanitev.
 
Možno je tudi, da je pacientova žena njegova skrbnica ali zdravstvena pooblaščenka.
 
Preverjanje identitete žene je le del ugotavljanja, ali so izpolnjeni pogoji za seznanitev.
 
Če bi pacient umrl, so pravila drugačna.
 
S področja seznanitve z informacijami in zdravstveno dokumentacijo pacientov je na spletni strani IP že na voljo več mnenj, na primer št. 07120-1/2021/210, št. 07120-1/2020/665 in št. 0712-1/2019/1241.
 
Prijazen pozdrav,
 
 
mag. Urban Brulc, univ. dipl. prav.
samostojni svetovalec IP
 
Mojca Prelesnik, univ. dipl. prav.
informacijska pooblaščenka
