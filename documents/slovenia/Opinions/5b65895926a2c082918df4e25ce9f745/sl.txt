

Dostopnost informacij o preteklih bančnih transakcijah
+
-


Datum: 05.02.2021
Številka: 07121-1/2021/213

Kategorije: Bančništvo, Pravica do seznanitve z lastnimi osebnimi podatki
                        Informacijski pooblaščenec (v nadaljevanju: IP) je dne 27. 1. 2021 z vaše strani prejel zaprosilo za mnenje v zvezi z dostopnostjo do informacij o preteklih bančnih transakcijah pri banki. Pred nekaj dnevi ste namreč ugotovili, da imate v spletni banki dostop do vaših bančnih transakcij samo do 1. 12. 2020, vi pa ste potrebovali potrdilo o plačilu za zadevo izpred nekaj let. Zanima vas, ali je upravičeno, da banka za izpisek preteklih transakcij dodatno zaračuna - poleg stroška za redno vodenje računa. Informacije o dostopnosti podatkov o transakcijah niste nikjer zasledili, ne razumete pa, da kot komitent nimate vpogleda v svoje preteklo poslovanje, ki je starejše od enega leta.        Uvodoma pojasnjujemo, da se IP izven inšpekcijskega ali drugega upravnega postopka ne more in ne sme dokončno opredeljevati do zakonitosti obdelav osebnih podatkov. Zato vam na podlagi informacij, ki ste nam jih posredovali, v nadaljevanju v skladu z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašimi vprašanji.Posameznik ima v okviru pravice po 15. členu Splošne uredbe možnost pridobitve vseh osebnih podatkov, ki jih upravljavec hrani o njem. Glede na to, da banke kot upravljavci rok hrambe osebnih podatkov praviloma vežejo na desetletni rok po prenehanju poslovnega razmerja ali opravljeni transakciji v skladu s prvim odstavkom 129. člena ZPPDFT-1, ste v danem primeru upravičeni do informacij o vaših transakcijah za celotno obdobje hrambe in do brezplačnih kopij izpiskov določenih transakcij, morebitne dodatne kopije pa bi vam banka v skladu s tretjim odstavkom 15. člena Splošne uredbe lahko zaračunala.Obrazložitev:Vsak upravljavec osebnih podatkov je zavezan k načelom varstva osebnih podatkov, ki so opredeljena v 5. členu Splošne uredbe, med drugim, da morajo biti osebni podatki zbrani za določene, izrecne in zakonite namene in hranjeni v obliki, ki dopušča identifikacijo posameznikov, na katere se nanašajo osebni podatki, le toliko časa, kolikor je potrebno za namene, za katere se osebni podatki obdelujejo. Pred tem 39. uvodna določba Splošne uredbe govori o zakoniti in pošteni obdelavi osebnih podatkov in med drugim določa, da bi za zagotovitev, da se osebni podatki hranijo le toliko časa, kolikor je potrebno, […] moral upravljavec določiti roke za izbris ali občasno preverjanje.Glede na navedene določbe Splošne uredbe je hramba osebnih podatkov zakonita do izpolnitve namena hrambe osebnih podatkov, pri čemer mora roke za izbris osebnih podatkov določiti upravljavec. Banke kot upravljavci rok hrambe osebnih podatkov praviloma vežejo na desetletni rok po prenehanju poslovnega razmerja ali opravljeni transakciji, ki ga za podatke in pripadajočo dokumentacijo, ki se nanaša na pregled stranke in posamezne transakcije, določa Zakon o preprečevanju pranja denarja in financiranja terorizma (Uradni list RS, št. 68/16, 81/19, 91/20 in 2/21 – popr., v nadaljevanju: ZPPDFT-1) v prvem odstavku 129. člena.Posameznik ima v okviru pravice po 15. členu Splošne uredbe možnost pridobitve vseh osebnih podatkov, ki jih upravljavec hrani o njem, torej lahko pridobi tudi kopijo osebnih podatkov, ki se obdelujejo, pri čemer za dodatne kopije, ki jih zahteva posameznik, na katerega se nanašajo osebni podatki, lahko upravljavec zaračuna razumno pristojbino ob upoštevanju administrativnih stroškov. Posameznik je torej upravičen informacij o transakcijah za celotno obdobje hrambe in do brezplačnih kopij izpiskov določenih transakcij, morebitne dodatne kopije pa banka v skladu s tretjim odstavkom 15. člena Splošne uredbe lahko zaračuna, upoštevajoč razumne administrativne stroške.S spoštovanjem,Pripravila:                                                                                           Mojca Leitinger Okršlar,državna nadzornica za varstvo osebnih podatkovMojca Prelesnik, univ. dipl. prav.,informacijska pooblaščenka
