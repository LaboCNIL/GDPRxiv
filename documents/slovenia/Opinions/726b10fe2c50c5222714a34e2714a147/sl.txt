

Hramba pacientovih izjav in vnos izjav v informacijski sistem bolnišnice
+
-


Datum: 26.05.2019
Številka: 0712-1/2019/1192

Kategorije: Posredovanje OP med upravljavci, Zdravstveni osebni podatki
                        Pri Informacijskem pooblaščencu (IP) smo dne 13. 5. 2019 prejeli vaše zaprosilo za mnenje o tem, ali lahko kot bolnišnica prejmete kopije pacientovih izjav po 34. členu Zakona o pacientovih pravicah (ZPacP) od pristojnih zastopnikov pacientovih pravic ter jih v skenirani obliki vnesete v bolnišnični informacijski sistem z namenom enostavne dostopnosti za primere, ko bi te izjave bile potrebne v zvezi s konkretno zdravstveno oskrbo pacienta. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Izjave pacientov po 34. členu ZPacP, ki jih sicer hrani zastopnik pacientovih pravic, se lahko v obliki kopije predložijo le tistim izvajalcem zdravstvene dejavnosti, za katere to želi pacient sam ter se o tem tudi ustrezno izjavi. O b r a z l o ž i t e v:Po ZPacP in po trenutno še veljavnem Pravilniku o obrazcih o pisnih izjavah volje pacienta ter Pravilniku o načinu določitve pacientovega zdravstvenega pooblaščenca in o izjavi vnaprej izražene volje ni na voljo pravne podlage za to, da bi zastopnik pacientovih pravic sam (samoiniciativno, torej brez sodelovanja oziroma brez volje pacienta) pošiljal kopije izjav o vnaprejšnji zavrnitvi zdravstvene oskrbe posameznim izvajalcem zdravstvene dejavnosti, za katere se domneva, da bodo v prihodnosti izvajali zdravstveno oskrbo za pacienta.  Če podatek o izjavi ni vpisan v sistem on line ZZZS (ker se to v praksi, v nasprotju z ZPacP, ni izvajalo) in tudi ni vpisan v CRPP, se pacienta torej lahko vpraša, ali želi, da se kopija izjave predloži izvajalcu zdravstvene dejavnosti na območju, na katerem prebiva (ali pri katerem drugem izvajalcu), in sicer za namen zagotavljanja publicitete izjave (brez zagotavljanja publicitete izjava namreč nima smisla in dejansko ne more učinkovati).Zato je predložitev kopije izjave bolnišnici dopustna le, če je taka volja pacienta. Za to sta na voljo dve poti: (1) pacient bolnišnici izjavo predloži sam ali (2) pa jo na podlagi privolitve ali na podlagi pooblastila zanj predloži zastopnik pacientovih pravic. Če jo pacient predloži sam, priporočamo, da je kopija overjena.Če je pacientova volja, da ima določen izvajalec kopijo izjave v hrambi, je dopustno tudi, da se ta vzporedno hrani v elektronski obliki ob upoštevanju vseh splošnih pravil o varstvu osebnih podatkov (tehnična varnost, obveščenost pacienta, spoštovanje rokov hrambe ipd.). S spoštovanjem,mag. Urban Brulc, univ. dipl. prav.samostojni svetovalec IP
