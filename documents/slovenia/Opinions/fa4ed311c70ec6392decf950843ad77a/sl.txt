

Obseg seznanitve z zdravstveno dokumentacijo po umrlem pacientu
+
-


Datum: 08.03.2020
Številka: 07120-1/2020/164

Kategorije: OP umrlih
                        Pri Informacijskem pooblaščencu (IP) smo dne 4. 3. 2020 prejeli vaše zaprosilo za mnenje o tem, ali je ob seznanitvi osebe, ki je sicer upravičena do seznanitve z zdravstveno dokumentacijo umrlega pacienta na podlagi prvega ali drugega odstavka 42. člena Zakona o pacientovih pravicah (ZPacP), dopustno v razkriti zdravstveni dokumentaciji umrlega pacienta prikriti v njej vsebovane osebne podatke zdravstvenih delavcev (npr. ime, priimek, izobrazbo oziroma poklic)?V zvezi z vašim vprašanjem vam neobvezujoče pojasnjujemo, da izvajanje delnega dostopa, na način izločanja podatkov o zdravstvenih delavcih na kopiji zdravstvene dokumentacije, ki se izroči upravičencem iz 42. člena ZPacP, ni utemeljeno, ker se pravica nanaša na dokumente kot celoto z vso njihovo vsebino. Izjemoma se lahko izločajo posamezni deli, če ti niso relevantni za izkazan pravni interes upravičenca.Na spletni strani IP je objavljenih že več mnenj s področja seznanite z zdravstveno dokumentacijo umrlega pacienta. Lepo pozdravljeni,mag. Urban Brulc, univ. dipl. prav.samostojni svetovalec IP
