

Biometrične osebne izkaznice
+
-


Datum: 01.04.2022
Številka: 07121-1/2022/354

Kategorije: Biometrija, Moderne tehnologije, Zbirke osebnih podatkov
                        Informacijski pooblaščenec (v nadaljevanju: IP) je prejel vaš dopis, v katerem nas opozarjate na po vašem mnenju pretiran poseg v zasebnost z zbiranjem osebnih podatkov pri novih osebnih izkaznicah, ki vključujejo tudi biometrične osebne podatke.
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
Informacijski pooblaščenec (v nadaljevanju IP) uvodoma pojasnjuje, da se bile spremembe Zakona o osebnih izkaznici, ki med drugim uvajajo nove biometrične osebne izkaznice,  predmet obširne strokovne in medresorske razprave. Svoja stališča je z vidika pristojnosti na področju varstva osebnih podatkov podal tudi IP, naša mnenja so dostopna na teh povezavah:

https://www.ip-rs.si/fileadmin/user_upload/Pdf/pripombe/2020/MNZ_Predlog%20sprememb%20Zakona%20o%20osebni%20izkaznici_%C5%A1esti%20krog_jun2020_(M).pdf
https://www.ip-rs.si/fileadmin/user_upload/Pdf/pripombe/2020/MNZ_Predlog%20sprememb%20Zakona%20o%20osebni%20izkaznici_DODATNO_jul2020_(M).pdf
https://www.ip-rs.si/fileadmin/user_upload/Pdf/pripombe/2020/MNZ_Predlog%20sprememb%20Zakona%20o%20osebni%20izkaznici_peti%20krog_jul2020_(M).pdf
https://www.ip-rs.si/fileadmin/user_upload/Pdf/pripombe/2020/MNZ_Predlog%20sprememb%20Zakona%20o%20osebni%20izkaznici_%C4%8Detrti%20krog_jun2020_(M).pdf
https://www.ip-rs.si/fileadmin/user_upload/Pdf/pripombe/2020/MNZ_Predlog%20sprememb%20Zakona%20o%20osebni%20izkaznici_tretji%20krog_maj2020_(M).pdf

 
V zvezi s tem poudarjamo, da se podobno kot pri potnih listih biometrični podatki, ki se zajamejo pri vlogi za novo osebno izkaznico, ne bodo hranili v centralizirani državni zbirki, temveč zgolj na sami osebni izkaznici, nameni obdelave pa so zakonsko omejeni. Ob tem dodajamo, da je bila uvedba biometričnih osebnih izkaznic nujna zaradi uskladitve s pravom Evropske unije, to je Uredbo (EU) 2019/1157 Evropskega parlamenta in Sveta z dne 20. junija 2019 o okrepitvi varnosti osebnih izkaznic državljanov Unije in dokumentov za prebivanje, izdanih državljanom Unije in njihovim družinskim članom, ki uresničujejo svojo pravico do prostega gibanja (UL L št. 188 z dne 12. 7. 2019, str. 67).
 
S spoštovanjem,
 
Mojca Prelesnik, univ.dipl.prav.,                                                                                                  
informacijska pooblaščenka
 
Pripravil:                                                                                                                                 
mag. Andrej Tomšič,
namestnik informacijske pooblaščenke         
