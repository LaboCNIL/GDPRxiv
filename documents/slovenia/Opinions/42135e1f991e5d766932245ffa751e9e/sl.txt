

Mnenje glede hrambe podatkov pri najemu vozil
+
-


Datum: 15.07.2020
Številka: 07121-1/2020/1256

Kategorije: Pravica do pozabe, Pravne podlage, Rok hrambe OP
                        Informacijski pooblaščenec (v nadaljevanju IP) je prejel vaše zaprosilo za mnenje, ali je nadaljnja obdelava osebnih podatkov po prejemu zahtevka stranke za izbris le-teh dopustna. Pojasnili ste, da imate s  strankami pogodbeno razmerje, iz katerega lahko tudi v določenem roku po  prenehanju pride do situacij v zvezi s katerimi imate do strank določene pravne zahtevke. Ste rent-a-car družba in zelo pogosto prejemate zahtevke po plačilu globe zaradi prekrškov storjenih z vašimi vozili, včasih tudi več let po storitvi prekrška. Iz navedenega razloga vas zanima, ali lahko po tem, ko od stranke dobite zahtevek po izbrisu njenih osebnih podatkov, stranko obvestimo, da boste te še določen čas (npr. 1 leto) hranili za navedeni namen, pri čemer do njih ne boste dostopali, jih uporabljali ali v njih vpogledovali, razen če pride do zgoraj navedenih situacij. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (Splošna uredba o varstvu podatkov, v nadaljevanju Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP uvodoma pojasnjuje, da gre v opisanem primeru za pravno podlago za obdelavo osebnih podatkov po  točki (b) člena 6 Splošne uredbe (obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe). Za namen izvajanja pogodbe se sme obdelovati tiste podatke, ki so potrebni za uresničevanje pravic in obveznosti, ki izhajajo iz pogodbe. Povsem legitimno je, da kot pogodbena stranka razpolagate s tistimi osebnimi podatki, ki so potrebni – in v roku, ki je potreben -  za izkazovanje identitete dejanskega uporabnika vozila, s katerim je bil v času najema vozila storjen prekršek.Posameznik sicer ima na podlagi člena 17 možnost uveljavljanja pravice do izbrisa osebnih podatkov, a ta pravica ni absolutna. Med drugim je v členu 17 Splošne uredbe določeno, da se pravica do izbrisa ne uporablja, če je obdelava podatkov potrebna za uveljavljanje, izvajanje ali obrambo pravnih zahtevkov (3. odstavek člena 17 Splošne uredbe).Opisani primer bi sodil v ta nabor, glede določitve roka hrambe pa priporočamo, da  sledite zastaralnim rokom glede storjenih prekrškov oziroma zakonskim rokom za uveljavljanje, izvajanje ali obrambo pravnih zahtevkov.Obenem vam še svetujemo, da o rokih hrambe osebnih podatkov, kakor tudi o vseh ostalih informacijah, ki jih določa člen 13 Splošne uredbe, vaše stranke ustrezno informirate o obdelavi njihovih osebnih podatkov pred oziroma ob sklepanju pogodb o najemu vozil. V pomoč vam je lahko neobvezen obrazec, ki je dostopen na:https://www.ip-rs.si/fileadmin/user_upload/doc/vzorci/VZOREC_OBVESTILA_POSAMEZNIKOM_GLEDE_OBDELAVE_OSEBNIH_PODATKOV.docxLep pozdrav,                                                                                                     Mojca Prelesnik, univ. dipl. prav.,                                                                                                                                                          informacijska pooblaščenkaPripravil:                                                                                                                                mag. Andrej Tomšič,namestnik informacijske pooblaščenke 
