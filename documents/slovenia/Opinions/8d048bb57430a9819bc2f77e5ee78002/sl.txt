

Varnost spletne aplikacije
+
-


Datum: 05.02.2020
Številka: 07120-1/2020/67

Kategorije: Zavarovanje osebnih podatkov, Zdravstveni osebni podatki
                        Pri Informacijskem pooblaščencu (IP) smo dne 5. 2. 2020 prejeli vaše zaprosilo za mnenje o tem, kako je pri uporabi spletne aplikacije »Gospodar zdravja« pacientom zagotovljeno varovanje njihovih zdravstvenih podatkov in ali je aplikacija varna. Zanima vas tudi, kateri predpis daje ambulanti pravno podlago za zbiranje in obdelavo občutljivih osebnih podatkov preko omenjene aplikacije. V pisarni varuhinje bolnikovih pravic ste namreč prejeli v obravnavo pritožbo pacienta, ki je iz ambulante izbranega osebnega zdravnika (zasebnik s koncesijo) po elektronski pošti prejel obvestilo in povabilo k registraciji v to spletno aplikacijo. Aplikacija naj bi olajšala  komunikacijo z ambulanto oziroma zdravnikom in zagotovila varno izmenjavo osebnih podatkov tudi med vsemi drugimi izvajalci, ki so že vključeni v omenjeno aplikacijo. V zvezi z vašim vprašanjem vam pojasnjujemo, da se žal nismo pristojni vnaprej opredeljevati do konkretnih informacijskih rešitev, ki so na trgu. Poleg tega opredeljevanje do konkretnih rešitev ni možno brez podrobnega poznavanja vseh dejstev. Taka presoja je možna le v primeru uvedenega inšpekcijskega postopka zoper upravljavca takega sistema, če bi bile zaznane možne kršitve varstva osebnih podatkov.IP tudi ne izvaja formalnega certificiranja tovrstnih informacijskih rešitev.Za pojasnila o varnosti in pravnih podlagah se je najbolje obrniti na upravljavca oziroma ponudnika sistema.Lepo pozdravljeni,mag. Urban Brulc, univ. dipl. prav.samostojni svetovalec IP
