

Osebni podatki za denarno pomoč
+
-


Datum: 10.02.2019
Številka: 0712-1/2019/254 

Kategorije: Postopki na centrih za socialno delo, Pridobivanje OP iz zbirk
                        Informacijski pooblaščenec (v nadaljevanju IP) je prejel vaše zaprosilo za mnenje, v katerem navajate, da ste na centru za socialno delo (CSD) zaprosili za denarno socialno pomoč (DSP) in CSD je v postopku odločanja po uradni dolžnosti pridobil bančne izpiske. Le-te je pridobil v celoti in ne zdi se vam prav, da banka pred izdajo ne zakrije prejemnikov oz. namenov plačil. Prav tako navajate, da je Karitas od vas za dodelitev pomoči zahteval odločbe o dodelitvi DSP in otroškega dodatka v celoti, kar se vam zdi sporno, saj menite, da bi zadostovala prva stran vsake odločbe.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (Splošna uredba o varstvu podatkov, v nadaljevanju: Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji. Ob tem IP poudarja, da izven postopka inšpekcijskega nadzora ustreznosti izpolnjevanja določb Splošne uredbe s strani upravljavcev ne more presojati.V primeru postopka odločanja o upravičenosti do DSP je obdelava osebnih podatkov je na podlagi odstavka 1 (c) člena 6 Splošne uredbe zakonita, če je obdelava je potrebna za izpolnitev zakonske obveznosti, ki velja za upravljavca. Zakonsko podlago tako predstavlja Zakon o socialno varstvenih prejemkih (Uradni list RS, št. 61/10, 40/11, 14/13, 99/13, 90/15, 88/16, 31/18 in 73/18, v nadaljevanju: ZSVarPre), ki v 15. točki prvega odstavka 60. člena določa, da zbirke podatkov o denarnih socialnih pomočeh in varstvenem dodatku vsebujejo tudi podatke o plačah ter drugih dohodkih in prejemkih, te podatke pa CSD na podlagi 23. točke drugega odstavka 61. člena pridobiva kreditnih institucij. Pridobi lahko podatke o prometu na transakcijskih računih, podatke o višini sredstev na varčevalnih računih, podatke o višini depozitov, podatke o premoženjskih pravicah iz poddepoja finančnih instrumentov vlagatelja in njegovih družinskih članov po tem zakonu, o lastništvu, vrednosti, nazivu in številu enot premoženja.Strinjamo se z vami, da je za odločanje o upravičenosti do DSP morda zbiranje podatkov o prejemnikih vaših nakazil nepotrebna, zlasti upoštevajoč načelo najmanjšega obsega podatkov, ki ga Splošna uredba v odstavku 1 (c) člena 5 opredeljuje kot ustrezne, relevantne in omejene na to, kar je potrebno za namene, za katere se obdelujejo. Vendar pa, kot je navedeno v prejšnjem odstavku, za zbiranje podatkov o prometu na transakcijskem računu obstaja pravna podlaga in zato kljub morda prekomerni obdelavi ne moremo zaključiti, da gre za nezakonito obdelavo osebnih podatkov.Glede zahtev Karitasa bi prav tako lahko šlo za prekomerno obdelavo osebnih podatkov. IP sicer ni seznanjen s pogoji, pod katerimi lahko posameznik ali družina uveljavlja materialno pomoč na Karitasu. Vsekakor je potrebno dokazati, da je prosilec materialno ogrožen, kar lahko dokaže z odločbo o dodeljeni DSP (ali o višini otroškega dodatka), IP pa ne vidi razloga za zbiranje celotne odločbe o DSP oz. otroškem dodatku. Na podlagi informacij, ki jih imamo, tako ne moremo presoditi zakonitosti obdelave osebnih podatkov s strani Karitasa, lahko pa IP ustreznost obdelave osebnih podatkov presoja v okviru inšpekcijskega postopka, ki ga bo uvedel, če bo prejel ustrezno prijavo.Lepo vas pozdravljamo,Mojca Prelesnik, univ. dipl. prav.,informacijska pooblaščenka
