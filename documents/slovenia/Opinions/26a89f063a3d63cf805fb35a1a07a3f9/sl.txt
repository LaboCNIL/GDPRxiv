

Avstralija in ustrezna raven varstva osebnih podatkov
+
-


Datum: 22.01.2019
Številka: 0712-1/2019/108 

Kategorije: Prenos osebnih podatkov v tretje države ali mednarodne organizacije
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem vas zanima, ali je Evropska komisija za Avstralijo ugotovila, da zagotavlja ustrezno raven varstva osebnih podatkov. Namreč na spletni strani Evropske komisije ta država ni navedena, v naših smernicah pa je.***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.V zvezi z vašim vprašanjem vam pojasnjujemo, da ne Evropska komisija ne IP nista ugotovila, da Avstralija zagotavlja ustrezno raven varstva osebnih podatkov. Najverjetneje gre za pisno napako v besedilu Smernic glede prenosa podatkov v tretje države in mednarodne organizacije. Zahvaljujemo se vam, da ste nas na napako opozorili.Evropska komisija je za sledeče države ugotovila, da zagotavljajo ustrezno raven varstva osebnih podatkov: Andora, Argentina, Kanada (velja za organizacije zasebnega sektorja), Ferski otoki, Guersney, Izrael, Isle of Man, Jersey, Nova Zelandija, Švica, Urugvaj in ZDA (v mejah sporazuma zasebnostni ščit EU-ZDA). Seznam držav je objavljen na spletni strani Evropske komisije (ta ga tudi sproti posodablja): https://ec.europa.eu/info/law/law-topic/data-protection/data-transfers-outside-eu/adequacy-protection-personal-data-non-eu-countries_en. IP pa je s svojo odločbo ugotovil, da tudi Makedonija zagotavlja ustrezno raven varstva osebnih podatkov.  V posledici navedenega osebnih podatkov v Avstralijo ni mogoče prenašati na podlagi sklepa o ustreznosti iz člena 45 Splošne uredbe, temveč je za takšen prenos potrebno zagotoviti drug mehanizem iz V. poglavja. Člen 46 ureja različne ustrezne zaščitne ukrepe, na podlagi katerih lahko zakonito prenašate podatke v Avstralijo. Eden izmed najpogosteje uporabljenih ukrepov so standardne pogodbene klavzule, ki jih je pripravila Evropska komisija. V zvezi z mehanizmi za prenos podatkov v tretje države vas napotujemo na naše smernice in na spletno stran, kjer je tematika celovito predstavljena: Smernice glede prenosa osebnih podatkov v tretje države in mednarodne organizacije: https://www.ip-rs.si/fileadmin/user_upload/Pdf/smernice/Smernice_glede_prenosa_OP_v_tretje_drzave_in_mednarodne_organizacije_po_Splosni_uredbi.pdf; Naša spletna stran o prenosih osebnih podatkov: https://www.ip-rs.si/varstvo-osebnih-podatkov/obveznosti-upravljavcev/iznos-osebnih-podatkov-v-tretje-drzave/. V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                 informacijska pooblaščenkaPripravila:                                                                                                                              Neja Domnik, mag. prav.,raziskovalka pri IP
