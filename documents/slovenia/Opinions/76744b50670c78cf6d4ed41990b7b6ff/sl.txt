

Nadzor nad uporabo službenega vozila
+
-


Datum: 09.03.2020
Številka: 07121-1/2020/318

Kategorije: Delovna razmerja
                        Informacijski pooblaščenec (v nadaljevanju: IP) je prejel vaš dopis, v katerem nas prosite za mnenje in sicer ste kot pojasnjujete zaposleni v dokaj velikem slovenskem podjetju kot komercialist na terenu. Za to delo uporabljate službeno vozilo, za katerega plačujete polno boniteto. V vozilu imate vgrajeno sledilno napravo, ki vas spremlja vsak dan, vsak minuto, kjer koli,  sledilno napravo pa ste dobili cca 10 let nazaj. Vsak mesec vam nadrejeni pošilja pregled sledenja z namenom opozorila, da me spremlja. Zanima vas, ali je zakonsko to sploh dovoljeno? Za avto plačujete polno boniteto in vas zanima, ali vam ima podjetje pravico slediti na dopustu, kjer koli drugje v zasebnem času?Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP uvodoma pojasnjuje, da je na temo sledenja vozil z GPS napravami izdal prenovljene smernice, ki so na voljo na povezavi:https://www.ip-rs.si/publikacije/prirocniki-in-smernice/uporaba-gps-sledilnih-naprav-in-varstvo-osebnih-podatkov/Ali je v konkretnem primeru uporaba sledilne naprave zakonita ali ne, se lahko ugotovi le v okviru inšpekcijskega postopka, kjer je treba pridobiti vse relevantne informacije, predvsem glede tega, ali je uporaba naprave sorazmerna, ali so posamezniki ustrezno informirani in ali so izpolnjeni ostali pogoji, ki jih omenjamo v smernicah. Uporaba GPS naprav namreč zakonsko ni posebej urejena, zato se presoja vsak primer posebej glede na omenjene smernice.Pojasnjujemo pa tudi, da bo uporaba GPS naprav za slednje vozilom vsaj na zasebnih vožnjah težko utemeljena in zakonita s strani delodajalca. V smernicah smo na strani 11 zapisali, da cit.: »pri vozilih, ki se uporabljajo tudi za zasebne namene, mora imeti zaposleni med zasebnimi vožnjami možnost izklopiti sistem z uporabo posebnega stikala v vozilu, tudi če gre sicer za vožnjo, pri kateri je v skladu z zgornjima alinejama uporaba GPS sorazmerna.«S spoštovanjem,Mojca Prelesnik, univ. dipl. prav.,Informacijska pooblaščenkaPripravil:                                                                                                                              mag. Andrej Tomšič, namestnik informacijske pooblaščenke       
