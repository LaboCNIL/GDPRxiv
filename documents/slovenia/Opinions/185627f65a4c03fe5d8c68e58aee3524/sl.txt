

Prijava kršitev glede videonadzora
+
-


Datum: 07.01.2022
Številka: 07121-1/2021/2645

Kategorije: Video in avdio nadzor
                        Informacijski pooblaščenec (v nadaljevanju IP) je po e-pošti prejel vaše vprašanje. Navajate, da na podlagi mnenja IP ugotavljate, da v vašem prostovoljnem društvu v zvezi z videonadzorom kršite tako ZVOP-1 kot Splošno uredbo. Sprašujete, kako lahko podate prijavo v zvezi z kršitvami? 
 
***
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo in 177/20, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
V kolikor želite podati prijavo pri IP v zvezi z domnevnimi kršitvami glede videonadzora, ki jih na podlagi odgovora IP navajate v vašem dopisu, si lahko pomagate z obrazcem »Prijava kršitve varstva osebnih podatkov (Obrazec ZIN PRIJAVA)«, ki je objavljen na povezavi: https://www.ip-rs.si/obrazci/varstvo-osebnih-podatkov/. Prijava je lahko podana tudi anonimno. Predlagamo vam, da prijavi priložite čim več informacij, podatkov oziroma dokazil, s katerimi razpolagate glede kršitev, ki jih navajate v dopisu. Prijavo lahko naslovite pisno na Informacijskega pooblaščenca, Dunajska cesta 22, 1000 Ljubljana ali po elektronski pošti na: gp.ip@ip-rs.si.
 
 
Lepo pozdravljeni.
 
Mojca Prelesnik, univ.dipl.prav.,                                                 
informacijska pooblaščenka
 
Pripravila:                                                                                                                                
Barbara Pirš, univ.dipl.prav.,
svetovalka pooblaščenca za preventivo
