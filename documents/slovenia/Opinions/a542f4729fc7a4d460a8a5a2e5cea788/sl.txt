

Testiranje v šoli
+
-


Datum: 02.12.2021
Številka: 07121-1/2021/2407

Kategorije: Šolstvo, Zdravstveni osebni podatki
                        Informacijski pooblaščenec (v nadaljevanju IP) je prejel vaše zaprosilo za mnenje glede ustavnosti odloka v zvezi z obveznim testiranjem mladoletnih otrok v šoli. 
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
Vaša vprašanja se dotikajo področij, ki presegajo pristojnosti IP. Namreč IP je pristojen zgolj za področje obdelave osebnih podatkov, pri čemer nastopa kot nadzorni organ in lahko podaja nezavezujoča mnenja. IP ugotavlja, da se na varstvo podatkov deloma nanaša zgolj vaše vprašanje številka 4. Glede tega vprašanja pa se IP ne more vnaprej opredeliti, temveč bi lahko konkretno presojo glede zakonitosti obdelave podatkov v primeru zaznane kršitve opravil šele v okviru inšpekcijskega postopka zaradi kršitev varstva osebnih podatkov. V takem primeru bi IP upošteval vse konkretne okoliščine, ki so relevantne za dano obdelavo podatkov.
 
IP je tudi sicer prejel večje število vprašanj glede preverjanja PCT pogoja v šolah, zato je pripravil posebne smernice z naslovom »Smernice o preverjanju PCT pogoja za šole«, na katere vas napotujemo:

https://www.ip-rs.si/publikacije/priro%C4%8Dniki-in-smernice/smernice-po-splo%C5%A1ni-uredbi-o-varstvu-podatkov-gdpr/smernice-o-preverjanju-pct-pogoja-za-%C5%A1ole.

V upanju, da ste dobili odgovor na svoje vprašanje, vas lepo pozdravljamo.
 
Mojca Prelesnik, univ.dipl.prav.,                                                 
informacijska pooblaščenka
