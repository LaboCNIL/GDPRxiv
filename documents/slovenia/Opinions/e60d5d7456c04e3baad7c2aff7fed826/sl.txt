

PCT - osebni podatek
+
-


Datum: 04.01.2022
Številka: 07121-1/2021/2631

Kategorije: Definicija OP, Zdravstveni osebni podatki
                        Na e-naslov Informacijskega pooblaščenca (v nadaljevanju IP) ste posredovali e-sporočilo, v katerem nas sprašujete, ali je PCT (podatek o prebolelosti, o cepljenju ali o testiranju) osebni podatek in kateri zakon (ne odredba) ureja varovanje tega osebnega podatka. 
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
Podatek o prebolelosti, o cepljenju ali o testiranju posameznika je varovan osebni podatek. Za vsako obdelavo osebnih podatkov mora biti podana ustrezna pravna podlaga. Varstvo osebnih podatkov predpisuje Splošna uredba o varstvu osebnih podatkov, ZVOP-1 in morebitna področna zakonodaja, ki ureja obdelavo osebnih podatkov na posameznem področju.
Več o preverjanju izpolnjevanja pogojev PCT in varstvu osebnih podatkov si lahko preberete v smernicah o preverjanju PCT pogojev (za upravljavce in za posameznike), ki so dostopne na spletni strani: https://www.ip-rs.si/novice/smernice-o-preverjanju-pct-pogojev in v številnih neobvezujočih mnenjih, ki jih je IP že izdal o tem in so vam dostopna na spletni strani www.ip-rs.si.
 
Lep pozdrav,
 
                                                                                    Mojca Prelesnik
                                                                                    informacijska pooblaščenka
 
 
Pripravila:
mag. Tanja SLAK
država nadzornica za varstvo osebnih podatkov
 

To mnenje je nastalo v okviru projekta »Programa pravice, enakost in državljanstvo 2014-2020«, ki ga financira Evropska unija.
Vsebina tega mnenja predstavlja neobvezno mnenje Informacijskega pooblaščenca in je izključno njegova odgovornost. Evropska komisija ne sprejema odgovornosti glede uporabe informacij, ki jih mnenje zajema.
