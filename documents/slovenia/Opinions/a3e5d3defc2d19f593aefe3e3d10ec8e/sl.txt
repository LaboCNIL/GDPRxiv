

Izbris elektronskega predala
+
-


Datum: 26.02.2020
Številka: 07121-1/2020/261

Kategorije: Elektronska pošta, Pravica do pozabe, Pravica do seznanitve z lastnimi osebnimi podatki, Pravne podlage
                        Obrnili ste se na Informacijskega pooblaščenca RS (v nadaljevanju IP) s svojim zaprosilom za mnenje. Pojasnjujete, da ste zaprli yahoo mail račun a vas je ob izbrisu yahoo obvestil, da bo izbris trajal 30 dni, hkrati pa da bo yahoo lahko še 3 (leta) uporablja oz. hrani nekatere vaše podatke. Žal iz njihove strani niste mogli izvedeti katere podatke bo yahoo še hranil po izbrisu računa in ali lahko karkoli naredite, da se izbrišejo.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP na podlagi vašega dopisa ugotavlja, da ste pri družbi Yahoo »zaprli svoj elektronski predal«. Glede na to, da je upravljavec (Yahoo) navedel, da bo nekatere podatke o vas hranil še 3 leta po »zaprtju računa«, IP pojasnjuje, da lahko razpolaga z ustrezno pravno podlago za hrambo. Običajno so namreč upravljavci upravičeni hraniti osebne podatke uporabnikov svojih storitev tudi po prenehanju uporabe njihovih storitev ali po izteku pogodbe – zlasti za namen uveljavljanja, izvajanja ali obrambe pred morebitnimi pravnimi zahtevki.IP ob navedenem še opozarja, da z »zaprtjem elektronskega predala« morda niste hkrati vložili tudi zahteve za preklic privolitev za obdelave svojih osebnih podatkov. Kadar je pravna podlaga za obdelavo osebnih podatkov privolitev po členu 6(1)(a) Splošne uredbe, tedaj ima upravljavec za te obdelave še vedno pravno podlago za obdelavo, tudi če ste prenehali uporabljati njegovo storitev.IP daje pojasnjuje, da z »zaprtjem e-predala« morda niste hkrati vložili tudi zahteve za izbris svojih osebnih podatkov. Zahteva za izbris osebnih podatkov je namreč samostojna pravica po Splošni uredbi, ki jo lahko posamezniki pod predpisanimi pogoji uresničujejo neposredno pri upravljavcu. Pogoje za uveljavljanje pravice do izbrisa (ali pravice do pozabe) opredeljuje člen 17 Splošne uredbe, Več o pravici do izbrisa pa najdete tudi na spletni strani tiodlocas.si, ki jo je IP pripravil za dvigovanje zavesti na področju varstva osebnih podatkov za posameznike:ŽELIM IZBRISATI SVOJE PODATKE.Končno IP dodaja, da imajo posamezniki po Splošni uredbi pravico biti seznanjeni s tem za katere namene upravljavec podatke vodi, komu jih posreduje, ali jih posreduje v tretje države (izven EU), itd. Navedene informacije so upravljavci dolžni posredovati posamezniku že sami (proaktivno) v okviru svoje obveznosti obveščanja po 13. oz. 14. členu Splošne uredbe. Posamezniki, pa imajo te informacije pravico pridobiti tudi na zahtevo (pravica do dostopa do osebnih podatkov, člen 15 Splošne uredbe). IP je za vložitev zahteve za pravico dostopa sestavil tudi obrazec v slovenskem jeziku, ki je dostopen na spletni strani IP (Zahteva za seznanitev z lastnimi osebnimi podatki (obrazec SLOP), veliki spletni upravljavci (kot npr. Yahoo) pa imajo običajno tudi sami vzpostavljene poti za vložitev podobnih zahtev. Kljub temu IP priporoča, da si pred vložitvijo zahteve za dostop preberete relevantno določbo Splošne uredbe in naša pojasnila. Več informacij glede pravice do dostopa najdete tudi na naši spletni strani: Seznanitev z lastnimi osebnimi podatki ali pravica do dostopa do osebnih podatkov oziroma na spletni strani tiodlocas.si, ki jo je IP pripravil za dvigovanje zavesti na področju varstva osebnih podatkov za posameznike:ŽELIM VEDETI, KAJ POČNEJO Z MOJIMI PODATKI.Upamo, da smo vam s svojimi pojasnili uspeli pomagati.Lep pozdrav,Informacijski pooblaščenecMojca Prelesnik, univ. dipl. prav.informacijska pooblaščenkaPripravil:Anže Novak, univ. dipl. prav.Svetovalec Pooblaščenca za preventivo
