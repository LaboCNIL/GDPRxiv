

Seznanitev z informacijami o uporabnikih osebnih podatkov
+
-


Datum: 04.04.2019
Številka: 0712-1/2019/774

Kategorije: Pravica do seznanitve z lastnimi osebnimi podatki
                        pri Informacijskem pooblaščencu (IP) smo dne 30. 3. 2019 prejeli vaše vprašanje o tem, ali lahko od FURS-a pridobite informacije o tem, kdo je vpogledal v vaše podatke preko njihovega sistema. V zvezi z vašim vprašanjem vam posredujemo naslednje neobvezujoče pojasnilo:1. Vsak posameznik je upravičen od upravljavca (npr. FURS) med drugim pridobiti tudi informacije o uporabnikih njegovih osebnih podatkov, torej o tistih, ki so jim bili osebni podatki razkriti. Zahtevo je treba vložiti pri upravljavcu v pisni obliki, v primeru molka ali zavrnitve pa je možna pritožba, ki jo rešuje IP.2. Pravica do seznanitve je urejena v členu 12 in 15 Splošne uredbe (EU) o varstvu podatkov - https://eur-lex.europa.eu/legal-content/SL/TXT/?uri=uriserv:OJ.L_.2016.119.01.0001.01.SLV&toc=OJ:L:2016:119:FULL.Definicija uporabnika je določena v členu 4. Notranji zaposleni se ne štejejo za uporabnike.Obrazca zahteve in pritožbe sta na voljo na naslednji povezavi: https://www.ip-rs.si/obrazci/varstvo-osebnih-podatkov/.Dodatna pojasnila o pravici so še na naslednjih povezavah:  https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki/   https://tiodlocas.si/kako-uveljavim-svoje-pravice/.  3. Če imate dokaz o konkretni nedovoljeni obdelavi vaših osebnih podatkov, lahko obvestite FURS o kršitvi, a rezultatov morebitne notranje kontrole praviloma ne morete prejeti. Lahko pa tudi vložite inšpekcijsko prijavo pri IP.Prijazen pozdrav,mag. Urban Brulc, univ. dipl. prav.samostojni svetovalec IP
