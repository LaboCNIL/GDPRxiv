

Pregled opreme
+
-


Datum: 18.12.2020
Številka: 07121-1/2020/2280

Kategorije: Definicija OP, Razno
                        Informacijski pooblaščenec (v nadaljevanju: IP) je prejel vaše zaprosilo za mnenje glede pregleda vozila.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.IP uvodoma pojasnjuje, da lahko podaja nezavezujoča mnenja in pojasnila, ne sme pa izven konkretnih inšpekcijskih postopkov vnaprej potrjevati posameznih rešitev ali konkretnih dejanj obdelave osebnih podatkov z vidika skladnosti s Splošno uredbo o varstvu podatkov. Dokončno presojo zakonitosti obdelave osebnih podatkov lahko IP poda le v konkretnem inšpekcijskem postopku.IP nadalje pojasnjuje, da je skladno s 1. točko 4. člena Splošne uredbe o varstvu podatkov osebni podatek katera koli informacija v zvezi z določenim ali določljivim posameznikom. Posameznik je določljiv, če ga je mogoče neposredno ali posredno določiti, zlasti z navedbo identifikatorja, kot je ime, identifikacijska številka, podatki o lokaciji, spletni identifikator, ali z navedbo enega ali več dejavnikov, ki so značilni za fizično, fiziološko, genetsko, duševno, gospodarsko, kulturno ali družbeno identiteto tega posameznika. IP meni, da na podlagi navedenega obvezna oprema ne predstavlja oziroma vsebuje osebnih podatkov, zato pri njenem pregledu po mnenju IP ne gre za obdelavo osebnih podatkov in te situacije tako ne moreno enačiti z vpogledom v komunikacijsko sredstvo, kot je npr. mobilni telefon posameznika. Za takšne primere pa že drugi odstavek 37. člena Ustave RS določa, da lahko samo zakon predpiše, da se na podlagi odločbe sodišča za določen čas ne upošteva varstvo tajnosti pisem in drugih občil in nedotakljivost človekove zasebnosti, če je to nujno za uvedbo ali potek kazenskega postopka ali za varnost države. Kot je razvidno iz navedene določbe, je poseg v komunikacijsko zasebnost dovoljen samo, če so izpolnjeni v tej določbi navedeni kumulativni pogoji.Iz navedenega tako izhaja, da ste na IP naslovili dopis, ki ne sodi v njegovo pristojnost. Ob tem pa IP kljub temu splošno dodaja, da najverjetneje področno pravno podlago za v vašem zaprosilu za mnenje opisan pregled vozila oziroma obvezne opreme predstavljajo določbe Zakona o motornih vozilih (ZMV-1; Uradni list RS, št. 75/17, 92/20 - ZPrCP-E), ki v 41. členu ureja pogoje za tehnično brezhibnost vozil.S spoštovanjem.Pripravil:Matej Sironič,                                                   Svetovalec pooblaščencaza varstvo osebnih podatkovMojca Prelesnik, univ. dipl. prav.,Informacijska pooblaščenka
