

Ukrepanje vrtca v zvezi s kršitvami ukrepov glede Covid-19
+
-


Datum: 16.10.2020
Številka: 07121-1/2020/1844

Kategorije: Inšpekcijski postopki, Vrtec, Zdravstveni osebni podatki
                        Prejeli smo vašo prošnjo za mnenje o zakonitosti ravnanja vrtca, ki zahteva spoštovanje ukrepov za preprečevanje širjenja okužb s Covid-19 in staršem v primeru kršitev grozi s prijavo policiji oz. inšpekciji.  Uvodoma pojasnjujemo, da Informacijski pooblaščenec (IP) ni pristojen presojati o zakonitosti ravnanja vrtcev ali drugih vzgojno-izobraževalnih organizacij glede zagotavljanja izvajanja ukrepov za preprečevanje širjenja okužb s Covid-19. Na podlagi informacij, ki ste nam jih posredovali, vam zato v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo zgolj kratka splošna pojasnila, ki se nanašajo na vprašanja varstva osebnih podatkov.Vrtec mora osebne podatke obdelovati na ustrezni zakonski podlagi, načeloma to za vrtce ureja zlasti Zakon o vrtcih. Vaše vprašanje, ki se nanaša na obvestilo o zahtevanih ukrepih za preprečevanje širjenja okužb s Covid-19 in grožnje vrtca ali drugih staršev, da bodo zoper posameznike v primeru nespoštovanja teh ukrepov podali prijavo policiji oz. inšpekciji, pa se nanaša zlasti na določbe Zakona o inšpekcijskem nadzoru in možnost podaje prijave kršitev predpisov, ki jo lahko poda vsakdo. ZIN v zvezi s tem določa, da v primeru lažne prijave, trpi stroške takega postopka prijavitelj.Lepo vas pozdravljamo.Alenka Jerše, univ. dipl. prav.namestnica informacijske pooblaščenke
