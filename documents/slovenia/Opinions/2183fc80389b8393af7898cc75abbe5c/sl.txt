

Navodila zdravnika za zdravljenje in ravnanje za delodajalca
+
-


Datum: 22.01.2019
Številka: 0712-1/2019/102

Kategorije: Delovna razmerja, Sindikati
                        pri Informacijskem pooblaščencu (IP) smo 11. 1. 2019 prejeli vaše zaprosilo za mnenje o tem, ali je priloženi obrazec, na katerem naj bi zdravniki v primeru bolniške odsotnosti delavcev, za potrebe delavčevega delodajalca, zapisali »navodila za zdravljenje in ravnanje« ter »dovoljenje za potovanje iz kraja bivanja«.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Delodajalec lahko neposredno ali posredno (prek potrdila, ki ga prinese delavec) pridobi podatek o režimu gibanja, ki ga je za delavca v času bolniške odsotnosti določil zdravnik, in ki je relevanten za uresničevanje pravic in obveznosti iz delovnega razmerja. Ni pa dopustno, da delodajalec pridobi podatke o konkretnem režimu zdravljenja.To pomeni, da priloženi obrazec sam po sebi načeloma ni nedopusten, saj je odvisno, kaj bi v konkretnem primeru nanj napisal zdravnik. O b r a z l o ž i t e v:Zgornje mnenje izhaja iz že uveljavljene prakse na tem področju, ta pa je dostopna na naši spletni strani, npr. v mnenju št. 0712-852/2008/2 in v naslednjih smernicah: https://www.ip-rs.si/fileadmin/user_upload/Pdf/brosure/Smernice_za_izvajalce_zdr._storitev_net.pdf (stran 28 in 29), https://www.ip-rs.si/fileadmin/user_upload/Pdf/smernice/Smernice_-_Varstvo_OP_v_delovnih_razmerjih.pdf. IP ni pristojen za predhodno presojo internih aktov; presoja zakonitosti je na konkretni ravni možna le v okviru inšpekcijskega nadzora. Zgolj informativno in na splošno pojasnjujemo, da bi bilo priporočljivo, da bi bil priloženi obrazec v delu, ki se nanaša na »navodila za zdravljenje in ravnanje«, bolj konkreten in omejujoč zato, da ne bi pri zdravnikih in delodajalcu prihajalo do napačnih interpretacij glede dopustne vsebine in obsega zapisov.Prijazen pozdrav,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
