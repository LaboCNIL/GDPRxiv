

Elektronska pošta in obvestilo o morebitnih informacijah zaupne narave
+
-


Datum: 27.02.2020
Številka: 07121-1/2020/268

Kategorije: Elektronska pošta, Telekomunikacije in pošta, Zavarovanje osebnih podatkov
                        Informacijski pooblaščenec (v nadaljevanju IP) je po elektronski prejel vaš dopis, v katerem vas zanima, ali ste kot podjetje dolžni v elektronski pošti, ko komunicirate s strankami, napisati opozorilo, da lahko pošta vsebuje informacije zaupne narave, namenjene samo naslovniku.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Pri pošiljanju elektronske pošte se prepogosto zgodi, da je pošta poslana napačnemu naslovniku (lahko zaradi človeške napake ali tudi tehnične napake). V kolikor pošiljate vsebino, ki vsebuje osebne podatke, gre za obdelavo osebnih podatkov v smislu Splošne uredbe. To pomeni, da ste dolžni upoštevati določbe zakonodaje, ki ureja varstvo osebnih podatkov. V skladu s členom 33 Splošne uredbe je treba pri obdelavi osebnih podatkov zagotoviti varnost osebnih podatkov (npr. da se nepooblaščene osebe ne morejo seznaniti z osebnimi podatki, ki jih obdelujete), več o tem si lahko preberete na naši spletni strani: https://upravljavec.si/zagotovite-varnost/. Besedilo, ki bi ga dodali na dno elektronskega sporočila, predstavlja dodaten način oz. ukrep, s katerim se lahko zagotovi višja stopnja varnosti osebnih podatkov ter tudi drugih vrst podatkov. Splošna uredba takšne zahteve ne določa neposredno, je pa takšen način komunikacije lahko varnejši.V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              Neja Domnik, mag. prav.,asistentka svetovalca pri IP                                         
