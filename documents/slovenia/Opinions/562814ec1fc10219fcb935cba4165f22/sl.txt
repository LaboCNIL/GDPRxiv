

Identifikacija in kontrola pri oddaji biološkega materiala
+
-


Datum: 27.01.2019
Številka: 0712-1/2019/140

Kategorije: Zdravstveni osebni podatki
                        Pri Informacijskem pooblaščencu (IP) smo 25. 1. 2019 prejeli vaše zaprosilo za mnenje o tem, ali se lahko od pacienta, ki je prišel na oddajo urina zaradi določanja drog, zahteva identifikacija, izvede fizični pregled pacienta in nadzor pri odvzemu urina. Možno je namreč, da pacienti namesto svojega, oddajo tuj urin. V zvezi z vašim vprašanjem vam neobvezujoče pojasnjujemo:1. Dopustno je, da izvajalec zdravstvene dejavnosti, s pomočjo osebne izkaznice ali drugega identifikacijskega dokumenta s sliko, identificira pacienta pred oddajo biološkega materiala za laboratorijske preiskave.2. Fizični pregled pacienta ter osebni nadzor pri oddaji urina sta ukrepa, ki ne spadata na področje varstva osebnih podatkov, zaradi česar s tega vidika nista sporna in se IP ni pristojen opredeliti do vprašanja dopustnosti.  Na spletni strani IP je že dostopnih več mnenj s področja dopustnosti in omejitev pri identifikaciji pacientov in strank, npr. mnenje št. 0712-1/2018/361. Glede pristojnosti IP so na naši spletni strani prav tako dostopna različna pojasnila.Prijazen pozdrav, mag. Urban Brulc, univ. dipl. prav.samostojni svetovalec IP
