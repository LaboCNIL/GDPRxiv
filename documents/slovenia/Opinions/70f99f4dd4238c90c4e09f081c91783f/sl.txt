

Sindikalne članarine
+
-


Datum: 28.07.2020
Številka: 07121-1/2020/1311

Kategorije: Delovna razmerja, Občine, Pravne podlage, Sindikati
                        Informacijski pooblaščenec RS (v nadaljevanju IP) je prejel vaš dopis…, v katerem prosite za naše mnenje. Navajate, da so nekateri zaposleni na občini včlanjeni v sindikat. Na podlagi pristopnih izjav, ki jih v računovodstvo prejmete od sindikalnega zaupnika se pri obračunu plač odvede sindikalna članarina. Predstavnik sindikata – sindikalni zaupnik, ki je prav tako zaposlen na občini, pa želi vsak mesec prejeti seznam zaposlenih, ki so plačali sindikalno članarino in višino plačane članarine. Ker je višina plačane članarina odvisna od višine bruto plače posameznega zaposlenega ste na seznam izpisali samo zaposlene, ki so poravnali članarino, brez zneska. Zanima vas, ali v je v smislu varstva osebnih podatkov dovoljeno, da sindikalni zaupnik prejme izpis z zneski posameznika?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP v okviru neobvezujočega mnenja ne more podajati navodil za skladno ravnanje zavezanca glede obdelave osebnih podatkov v konkretnem primeru. IP lahko v konkretnem primeru ugotavlja zakonitost le v okviru inšpekcijskega ali drugega ustreznega postopka, po preučitvi vseh okoliščin primera.Na vprašanje podobno vašemu pa je IP splošno odgovoril tudi v mnenju Posredovanje OP o plačilu članarine sindikatu, št. 0712-1/2019/2860, z dne 27.12.2019, ki je dostopno na spletni strani IP.Iz tega mnenja izhaja, da če presodite, da sindikat nujno potrebuje osebne podatke posameznikov za opravljanje svoje sindikalne dejavnosti, predstavlja pravno podlago za obdelavo osebnih podatkov zakon, konkretno določba 203. člena ZDR-1. V primeru plačevanja sindikalne članarine, je glede obdelave osebnih podatkov, ki je nujno potrebna za izplačevanja na način nakazovanja preko delodajalca (ki je v tem primeru zgolj uporabnik podatkov o izplačani članarini po naročilu delavca in sindikata), treba upoštevati da posameznik sindikat pooblasti za takšno obliko nakazovanja članarine oziroma to izhaja iz dogovora med sindikatom in delavcem – članom sindikata. V teh primerih, mora sindikat bodisi v zvezi z 203. členom ZDR-1 ali v obliki pooblastila veljavno izkazati, da gre za tovrstno razmerje s članom.Lep pozdrav,               Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. pravinformacijska pooblaščenka
