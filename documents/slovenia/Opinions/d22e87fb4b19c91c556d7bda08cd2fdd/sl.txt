

Telefonska številka na obvestilu o videonadzoru
+
-


Datum: 06.03.2019
Številka: 0712-1/2019/520 

Kategorije: Video in avdio nadzor
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem vas zanima, ali mora biti na telefonski številki, ki je navedena na obvestilu, da se območje snema, nekdo dostopen 24 ur na dan ali le v delovnem času. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Kakor tudi sami navajate, mora obvestilo o tem, da se izvaja videonadzor, obvezno vsebovati tudi telefonsko številko prek katere lahko posameznik pridobi informacije o tem, kje in koliko časa se shranjujejo posnetki iz videonadzornega sistema (tretji odstavek 74. člena ZVOP-1). Iz ZVOP-1 ne izhaja zahteva po tem, da gre za telefonsko številko, na kateri je nekdo odziven 24 ur na dan.V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravila:                                                                                                                              Neja Domnik, mag. prav.,raziskovalka pri IP
