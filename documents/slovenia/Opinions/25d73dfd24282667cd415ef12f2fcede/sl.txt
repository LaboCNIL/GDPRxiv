

Oglaševanje Vlade RS preko Facebooka
+
-


Datum: 19.05.2020
Številka: 07121-1/2020/896

Kategorije: Moderne tehnologije, Razno, Svetovni splet
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem pojasnjujete, da se vam na Facebooku prikazuje objava uradnega profila Vlade RS. Sklepate, da gre za plačano vsebino. Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP v okviru neobvezujočega mnenja ne more podati konkretne ocene glede zakonitosti določene obdelave osebnih podatkov, temveč se lahko konkretno opredeli šele v postopku inšpekcijskega nadzora. Zato vam IP v nadaljevanju podaja zgolj splošna pojasnila.Kakor sami ugotavljate, gre v konkretnem primeru najverjetneje za uporabo oglaševalskih orodij, ki jih zagotavlja Facebook. Pri čemer lahko Facebook in oglaševalec (v tem primeru Vlada RS) nastopata kot skupna upravljavca, saj najverjetneje skupaj določata namene in sredstva obdelave. Skladno s členom 26 Splošne uredbe so skupni upravljavci dolžni na pregleden način z medsebojnim dogovorom določiti dolžnosti vsakega od njih z namenom izpolnjevanja obveznosti v skladu s to uredbo, zlasti v zvezi z uresničevanjem pravic posameznika, na katerega se nanašajo osebni podatki, in nalogami vsakega od njih glede zagotavljanja informacij posameznikom iz členov 13 in 14, razen če in kolikor so dolžnosti vsakega od upravljavcev določene s pravom Unije ali pravom države članice, ki velja za upravljavce. IP ob tem še pojasnjuje, da mora vsak izmed upravljavcev zagotoviti ustrezno pravno podlago za obdelavo osebnih podatkov, kakor to od upravljavcev terja člen 6(1) Splošne uredbe.IP pa se v skladu s svojimi pristojnosti iz 2. člena Zakona o Informacijskem pooblaščencu (Uradni list RS, št. 113/05 in 51/07 – ZUstS-A) ne more opredeljevati do vprašanj glede smotrne porabe proračunskih sredstev.Prijazen pozdrav,                                                                                               Mojca Prelesnik, univ.dipl.prav.,                                                                                                                                                 informacijska pooblaščenkaPripravila:                                                                                                                              Neja Domnik, mag. prav.,asistentka svetovalca pri IP                                         
