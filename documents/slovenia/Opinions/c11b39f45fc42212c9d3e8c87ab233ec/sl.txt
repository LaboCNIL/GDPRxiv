

Podatki na odločbi CSD
+
-


Datum: 13.02.2020
Številka: 07120-1/2020/84

Kategorije: Upravni postopki, Uradni postopki
                        Obrnili ste se na Informacijskega pooblaščenca RS (v nadaljevanju IP) za mnenje glede razkritja podatkov na odločbi CSD o oprostitvi plačila socialno varstvenih storitev za vašega očeta, ki je v domu za starejše, drugim udeležencem postopka.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, je na vprašanje podobno vašemu že odgovoril v Smernicah za centre za socialno delo, poglavje 3.7, Osebni podatki na odločbi CSD: Ali ima CSD v odločbah za oprostitev plačila institucionalnega varstva pravico prikazovati osebne dohodke družinskih članov zavezancev za plačilo, kar je razvidno vsem ostalim zavezancem?, str. 33. Smernice so dostopne na spletni strani https://www.ip-rs.si/publikacije/prirocniki-in-smernice/.Lep pozdrav,Anže Novak, univ. dipl. prav.                                       Svetovalec Pooblaščenca za preventivo                                    
