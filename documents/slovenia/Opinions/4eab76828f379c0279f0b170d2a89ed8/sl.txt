

Vabljenje pacientov prek SMS
+
-


Datum: 02.12.2021
Številka: 07120-1/2021/594

Kategorije: Zdravstveni osebni podatki, Telekomunikacije in pošta
                        Pri Informacijskem pooblaščencu (IP) smo dne 1. 12. 2021 prejeli vaše vprašanje o tem, ali je dopustno, da se paciente vabi na zdravstvene storitve v bolnišnici prek SMS tako, da se navede tudi datum in uro pregleda. SMS obveščanje velja za tiste paciente, ki to želijo. 
 
Ker smo v zvezi s podobnim vprašanjem že izdali vsaj dve mnenji, vam predlagamo, da si ju ogledate na naslednjih povezavah:
 

https://www.ip-rs.si/mnenja-gdpr/60489fb8db743
https://www.ip-rs.si/mnenja-gdpr/6048a64134f33

 
Iz teh izhaja, da je to dopustno, pozoren pa je treba biti na možen problem pošiljanja sporočil napačni osebi oziroma na napačno številko. Zato je pripročljivo, da sporočilo vsebuje le najnujnejše podatke o terminu brez osebnega imena ali drugih identifikatorjev.
 
Tudi Zakon o pacientovih pravicah v petem odstavku 15.b člena določa, da »povratne informacije in obvestila pred izvedbo zdravstvene storitve, ki se pacientu pošiljajo prek elektronskih komunikacij v nešifrirani obliki, ne vsebujejo konkretnih podatkov o pacientovem zdravstvenem stanju ali vrsti zdravstvene storitve«.
 
Lepo vas pozdravljamo,
 
mag. Urban Brulc, univ. dipl. prav.
samostojni svetovalec IP
