

Spraševanje po trgovinah po poštni številki
+
-


Datum: 12.09.2019
Številka: 0712-1/2019/1932

Kategorije: Pravne podlage, Trgovinska dejavnost
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem navajate, da vas v trgovini pred plačilom vprašajo po poštni številki. Zanima vas, ali je to dovoljena praksa.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Splošna uredba o varstvu podatkov navaja, da je obdelava osebnih podatkov zakonita, v kolikor je izpolnjen vsaj eden od naslednjih pogojev:a) posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov;b) obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe;c) obdelava je potrebna za izpolnitev zakonske obveznosti, ki velja za upravljavca;d) obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe;e) obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu;f) obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok.V kolikor menite, da je šlo za kršitev vaših osebnih podatkov, lahko podate prijavo na spodnjem obrazcu: https://www.ip-rs.si/fileadmin/user_upload/doc/obrazci/ZVOP/Prijava_krsitve_varstva_osebnih_podatkov__Obrazec_ZIN_PRIJAVA__02.doc Lep pozdrav,                                                                                               Mojca Prelesnik, univ.dipl.prav.,                                                                                                                                                Informacijska pooblaščenkaPripravil:                                                                                                                                Darko Mohar,Projektni sodelavec
