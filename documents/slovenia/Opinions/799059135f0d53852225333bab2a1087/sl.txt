

Sumljiv mail - phishing
+
-


Datum: 21.03.2022
Številka: 07121-1/2022/328

Kategorije: Elektronska pošta
                        Informacijski pooblaščenec (v nadaljevanju: IP) je prejel vaš dopis, v katerem nam v vednost pošiljate elektronsko sporočilo, ki ste ga prejeli in se vam zdi precej sumljiv. Zanima vas, ali naj na mail odgovorite ali zadevo opustite.
***
 
Na podlagi informacij, ki ste nam jih posredovali, vam v nadaljevanju skladno s 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezujoče mnenje v zvezi z vašim vprašanjem. 
 
Glede na navedbe iz vašega dopisa, IP meni, da obstaja velika verjetnost, da gre pri posredovanem elektronskem sporočilu za klasično prevaro preko elektronske pošte (angl. Phishing). Pri phishingu gre za krajo podatkov, ki storilcu omogočijo dostop do spletnih storitev v našem imenu in v skrajnem primeru tudi krajo našega denarja. Predlagamo vam, da na elektronski dopis ne odgovarjate ter naslovniku ne posredujete vaših osebnih podatkov. 
          
Svetujem vam še, da se v zvezi s to zadevo obrnete tudi na Nacionalni odzivni center za kibernetsko varnost (Si-Cert)[1], info@cert.si ter na Policijo RS, ki je pristojna za obravnavo storitev kaznivih dejanj ter dodajamo, da je IP v zvezi s t.i. »phishing« sporočili, ko želijo zlonamerni uporabniki pridobiti osebne podatke drugih uporabnikov spleta za nedopustne namene, izdal že več gradiv, ki so prosto dostopna na naši spletni strani:
 
·         Varstvo osebnih podatkov na internetu: https://www.ip-rs.si/varstvo-osebnih-podatkov/informacijske-tehnologije-in-osebni-podatki/
·         O orodjih za zaščito zasebnosti na internetu: https://www.ip-rs.si/publikacije/priro%C4%8Dniki-in-smernice/smernice-po-splo%C5%A1ni-uredbi-o-varstvu-podatkov-gdpr/o-orodjih-za-za%C5%A1%C4%8Dito-zasebnosti-na-internetu
·         Smernice za preprečevanje kraje identitete: https://www.ip-rs.si/fileadmin/user_upload/Pdf/brosure/Smernice_kraja_identitete.pdf
·         Socialni inženiring in kako se pred njim ubraniti? https://www.ip-rs.si/fileadmin/user_upload/Pdf/smernice/socialni-inzeniring-in-kako-se-pred-njim-ubraniti.pdf
 
S spoštovanjem.
 
Mojca Prelesnik, univ. dipl. prav.,
informacijska pooblaščenka
 
Pripravil:                                                                                                                                   
Grega Rudolf, 
asistent svetovalca pri IP                                                           
