

Zameglitev posnetka stavbe v Google Street View
+
-


Datum: 25.08.2020
Številka: 07121-1/2020/1460

Kategorije: Pravica do pozabe, Svetovni splet
                        Dne 13.8.2020 smo prejeli vaše elektronsko sporočilo, v katerem nas prosite za pomoč pri vložitvi zahteve, da se iz aplikacije GoogleStreetView izbriše pogled na vaša zemljišča in stanovanjsko hišo, saj med informacijami, ki so na voljo med storitvami Googla niste našli zadovoljivega odgovora niti naslova, kamor bi se obrnili.Na podlagi informacij, ki ste nam jih posredovali, vam v nadaljevanju skladno s točko b) tretjega odstavka 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1 - v nadaljevanju ZVOP-1; v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05 in 51/07 – ZustS-A, v nadaljevanju: ZInfP) posredujemo naše neobvezno mnenje v zvezi z vašim vprašanjem.Globalni spletni velikan je tudi v Sloveniji uvedel svojo storitev »Street View« (Ulični pogled) za Slovenijo. Google je s svojo storitvijo, ki omogoča podrobne posnetke z ulic, sprožil precej polemik glede pravice do zasebnosti. Zato so za vse »Street view« fotografije uvedli določene ukrepe, kot sta zameglitev obrazov in registrskih tablic ter poseben mehanizem, s katerim lahko uporabniki zahtevajo dodatno zameglitev (npr. svojih nepremičnin).Vsakdo, ki ne želi svoje nepremičnine videti v storitvi Google »Street View« oziroma »Google Zemljevidi« lahko zahteva umik fotografije oziroma ustrezno zameglitev, in sicer na naslednji način: vnese naslov objekta in klikne na sliko objekta v storitvi »Street View«; v spodnjem desnem delu okna s sliko objekta klikne na povezavo »Prijavi težavo«; izpolni obrazec in klikne »Pošlji«. IP dodaja samo, da je potrebno upoštevati, da ko Google zamegli sliko, tega ni več mogoče razveljaviti. Če pošljete zahtevo za zameglitev svoje hiše na slikah v storitvi Street View, bodo zamegljeni vsi pretekli in prihodnji posnetki hiše.V upanju, da smo vam pomagali, vas lepo pozdravljamo.  Mojca Prelesnik, univ. dipl. prav. informacijska pooblaščenkaPripravila: mag. Polona Štrekelj, univ. dipl. prav.državna nadzornica za varstvo osebnih podatkov
