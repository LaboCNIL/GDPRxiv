

Podatki o zaposlenih v JZZ na garderobnih omaricah
+
-


Datum: 08.12.2019
Številka: 0712-1/2019/2562

Kategorije: Delovna razmerja
                        Pri Informacijskem pooblaščencu (IP) smo dne 28. 10. 2019 prejeli vaše zaprosilo za mnenje o tem, ali je dopustno, da delodajalec zahteva, da se na službene garderobne omarice namesti nalepka z osebnim imenom in interno številko zaposlenega. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Po mnenju IP objava osebnega imena in interne številke zaposlenega v javnem zdravstvenem zavodu načeloma ni sporna z vidika pravnih podlag. Je pa možno, da je hkratna uporaba polnega osebnega imena in interne številke v nasprotju z načelom najmanjšega obsega podatkov. O b r a z l o ž i t e v:Z vidika pravnih podlag je opisano ravnanje delodajalca v javnem zdravstvenem zavodu dopustno, in sicer na podlagi Zakona o dostopu do informacij javnega značaja (tretji odstavek 6. člena), (b) točke prvega odstavka člena 6 Splošne uredbe o varstvu podatkov in prvega odstavka 48. člena Zakona o delovnih razmerjih (ZDR-1).V vašem primeru je možno, da je – v odvisnosti od okoliščin konkretnega primera (npr. namen označevanja omaric, število zaposlenih, lokacija oziroma dostopnost omaric, število zaposlenih z enakim osebnim imenom, uporaba interne številke kot uporabniškega imena za dostop do internega informacijskega sistema!) – hkratna uporaba polnega osebnega imena (ime in priimek) in interne številke zaposlenega pretirana oziroma nesorazmerna. To pomeni, da je možno, da ni skladna z načelom najmanjšega obsega podatkov (nekdanje načelo sorazmernosti) iz (c) točke prvega odstavka člena 5 Splošne uredbe o varstvu podatkov. Načeloma bi lahko zadostili namenu objave, če bi se objavil na primer le priimek ali le osebno ime zaposlenega.V zvezi z: informacijami javnega značaja ter javnimi uslužbenci, načelom sorazmernosti in obdelavo osebnih podatkov v delovnih razmerjih, je na naši spletni strani že dostopnih več mnenj ter drugostopenjskih odločb.Prijazen pozdrav,mag. Urban Brulc, univ. dipl. prav.samostojni svetovalec IP
