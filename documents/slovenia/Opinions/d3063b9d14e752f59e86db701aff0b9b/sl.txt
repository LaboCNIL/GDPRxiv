

Pridobitev zasebne telefonske številke
+
-


Datum: 16.09.2020
Številka: 07121-1/2020/1617

Kategorije: Pravne podlage, Privolitev
                        Informacijski pooblaščenec (v nadaljevanju IP) je prejel vaše zaprosilo za mnenje. Zanima vas, če ima zdravstveni dom, glede katerega ste vložili prijavo varuhinji za pacientove pravice, pravico zahtevati vašo  osebno telefonsko številko. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (Splošna uredba o varstvu podatkov, v nadaljevanju Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Uvodoma poudarjamo, da IP izven postopka inšpekcijskega nadzora ali drugega upravnega postopka ne more presojati ustreznosti konkretnega ravnanja posameznih upravljavcev. Zato vam v nadaljevanju podajamo splošna pojasnila ter pravna izhodišča in pogoje za zakonito obdelavo osebnih podatkov.Za vsako obdelavo osebnih podatkov je treba imeti zakonito in ustrezno pravno podlago. Obdelava je skladno s členom 6(1) Splošne uredbe zakonita le in kolikor je za konkretni namen obdelave in konkretne osebne podatke izpolnjen eden od naslednjih pogojev:​​​​​​​(a)    posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov; (b)    obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe; (c)    obdelava je potrebna za izpolnitev zakonske obveznosti, ki velja za upravljavca; (d)    obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe; (e)    obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu; (f)    obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok. Ob tem je treba upoštevati, da se zadnja točka ne more uporabljati za obdelavo s strani javnih organov pri opravljanju njihovih nalog.Izbor ustrezne pravne podlage za posamezno obdelavo je stvar ocene konkretnih okoliščin, odgovornost za izbiro pa nosi upravljavec. Upravljavec je vedno dolžan spoštovati tudi načelo najmanjšega obsega podatkov, ki določa, da morajo biti osebni podatki, ki se obdelujejo, ustrezni, relevantni in omejeni na to, kar je potrebno za namene, za katere se obdelujejo.IP v okviru mnenja ne more presojati, ali so v konkretnem primeru, za konkreten namen in konkreten podatek o zasebni telefonski številki izpolnjeni pogoji za zakonito obdelavo. Prav tako Zakon o pacientovih pravicah ne predpisuje obveznega načina komuniciranja v zvezi s prijavo kršitve pacientovih pravic. IP pa na splošno pojasnjuje, da kontaktni podatek ni nujno zgolj zasebna telefonska številka.Ustrezna pravna podlaga za zakonito obdelavo tega osebnega podatka pacienta bi bila lahko veljavna privolitev v skladu s členom 6(1)(a) Splošne uredbe pod pogojem, da je ta prostovoljna, specifična, informirana in nedvoumna. Izvajalec zdravstvene storitve ali zastopnik pacientovih pravic bi tako lahko pridobil zasebno telefonsko številko pacienta npr. za namen lažjega in hitrejšega komuniciranja, ki naj bi bilo v interesu obeh. Posameznik pa ne sme čutiti prisile ali nositi negativnih posledic, če privolitve ne poda. Prav tako ne sme biti postavljen v situacijo, ko privolitve ne more zavrniti ali preklicati brez morebitnih sankcij oziroma škodnih posledic. To pa pomeni, da upravljavec vaše zasebne telefonske številke ni upravičen zahtevati, če je pravna podlaga za obdelavo tega podatka privolitev.Kot že pojasnjeno, je izbira ustrezne pravne podlage za obdelavo osebnih podatkov, upoštevajoč konkretne okoliščine in namen obdelave, obveznost upravljavca. Zato vam svetujemo, da se za informacije in pojasnila o pravni podlagi ter namenu pridobitve vaše zasebne telefonske številke obrnete neposredno na zdravstveni dom.Lep pozdrav,                                                                                                     Mojca Prelesnik, univ. dipl. prav.,                                                                                                                                                          informacijska pooblaščenkaPripravila:                                                                                                                              Tina Ivanc, univ. dipl. prav., svetovalka IP za varstvo osebnih podatkov
