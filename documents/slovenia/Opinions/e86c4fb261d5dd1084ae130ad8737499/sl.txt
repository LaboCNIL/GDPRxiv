

Razkritje zdravstvene dokumentacije pacientovim otrokom
+
-


Datum: 24.12.2020
Številka: 07120-1/2020/665

Kategorije: Pravne podlage, Pridobivanje OP iz zbirk, Zdravstveni osebni podatki
                        Pri Informacijskem pooblaščencu (IP) smo dne 18. 12. 2020 prejeli vaše vprašanje o tem, ali lahko kot izvajalec zdravstvene dejavnosti sinu pacientke razkrijete celotno zdravstveno dokumentacijo, glede katere je pacientka izpolnila »izjavo o posredovanju podatkov o zdravstvenem stanju« in kot upravičenko navedla svojo hčerko.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Pri tem pojasnjujemo, da v vašem primeru ni jasno, ali gre za umrlo pacientko, ali je ta privolitveno sposobna in kaj natančno je določeno v izjavi (npr. ali se nanaša le na ustne informacije ali tudi na dokumentacijo, ali so določeni dodatni pogoji in omejitve, veljavnost izjave ipd.). Zato je spodnje mnenje zgolj splošno in načelno.Če je pacient pisno določil enega ali več svojcev, ki imajo pravico do seznanitve, pomeni, da je s tem avtomatično izključil ostale svojce, ki bi sicer lahko bili upravičeni do seznanitve po petem odstavku 45. člena Zakona o pacientovih pravicah (ZPacP).O b r a z l o ž i t e v:V konkretnem primeru je relevanten 45. člen ZPacP.Določitev enega izmed sicer upravičenih svojcev je treba razlagati kot prepoved seznanitve za preostale svojce (to so ožji družinski člani, bližnje osebe in nadomestni privolitveni upravičenci), ki so sicer pogojni upravičenci po petem odstavku 45. člena ZPacP. Neutemeljeno bi bilo od pacienta zahtevati, da se z izrecno privolitvijo ali prepovedjo opredeli do prav vsakega svojca, torej do vseh ožjih družinskih članov, vseh bližnjih oseb in vseh nadomestnih privolitvenih upravičencev.Pacient lahko tovrstno izjavo poda tako, da posameznim (enemu ali več) svojcem prepove seznanitev – kar pomeni, da je s tem vsem preostalim svojcem seznanitev dovolil. Lahko pa izjavo poda tako, da posameznim svojcem dovoli seznanitev – kar pomeni, da preostalim svojcem seznanitev avtomatično prepoveduje.V konkretnem primeru to pomeni, da sin do seznanitve ni upravičen.Obravnavana izjava ne velja za druge uporabnike izven kroga svojcev, ki imajo posebno zakonsko podlago za seznanitev in ta ni odvisna od pacientove privolitve ali prepovedi.Opozarjamo, da je režim drugačen, če gre za umrlega pacienta ali privolitveno nesposobnega pacienta.Lepo vas pozdravljamo,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav.                       informacijska pooblaščenka
