

Pridobitev podatka o smrti pacienta
+
-


Datum: 09.09.2019
Številka: 0712-1/2019/2056

Kategorije: Posebne vrste, Pravne podlage, Pridobivanje OP iz zbirk, Rok hrambe OP
                        Pri Informacijskem pooblaščencu (IP) smo dne 6. 9. 2019 prejeli vaše zaprosilo za mnenje v zvezi z uničenjem zdravstvene dokumentacije pacientov, ki so umrli pred desetimi leti ali več. Ker podatkov o smrti nimate za vse paciente, vas zanima, ali bi lahko te podatke pridobili od Registra raka. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Izvajalec zdravstvene dejavnosti lahko, za namen odbiranja stare zdravstvene dokumentacije, pridobi podatek o smrti pacienta, med drugim tudi iz druge organizacijske enote pri izvajalcu (npr. Register raka), (1) če ta enota s tem podatkom že razpolaga v zakoniti zbirki podatkov ali (2) če ima ta enota neposredni elektronski dostop do CRP po drugi podlagi in je bil ta dostop vzpostavljen tudi za obravnavani namen.O b r a z l o ž i t e v:Izvajalec zdravstvene dejavnosti lahko za potrebe upravljanja z dokumentarnim gradivom pridobi podatek o smrti pacienta tudi iz nastajajočega Centralnega registra podatkov o pacientih (CRPP – podlaga je v 14.b do 14.d členu Zakona o zbirkah podatkov s področja zdravstvenega varstva - ZZPPZ) in Centralnega registra prebivalstva (CRP  – podlaga je v 4. členu ZZPPZ). Če ima isti izvajalec v okviru notranje organizacijske enote (Register raka) že na voljo podatke o smrti v skladu z ZZPPZ, se te podatke lahko uporabi tudi za namen odbiranja dokumentarnega gradiva, saj je potek časa od smrti pacienta ključen za presojo poteka rokov hrambe. Prek že vzpostavljenega neposrednega dostopa do CRP (npr. v okviru Registra raka po NIJZ 25 ZZPPZ) bi lahko izvajalec pridobival tudi podatke za namen odbiranja dokumentarnega gradiva po 4. členu ZZPPZ. Vendar mora biti ta dostop z upravljavcem CRP vnaprej dogovorjen tudi za ta (drugotni) namen.Če podatka o smrti nikakor ni možno pridobiti, se kot rok hrambe šteje 100 let od rojstva pacienta.Glede pridobivanja podatkov od CRP je IP že izdal mnenje št. 0712-9/2006/4, ki je dostopno na spletni strani IP.Prijazen pozdrav,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
