

Podpisane risbe v vrtcu
+
-


Datum: 18.12.2019
Številka: 0712-1/2019/2920

Kategorije: Pravne podlage, Vrtec
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem prosite za mnenje v zvezi z navedbo imen otrok na slikah in izdelkih v vrtčevskih garderobah. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašimi vprašanji.Osebni podatek pomeni katero koli informacijo v zvezi z določenim ali določljivim posameznikom (1. točka 4. člena Splošne uredbe). V skladu z definicijo tudi ime in priimek otroka predstavljata osebni podatek. Obdelava osebnih podatkov pa je na podlagi prvega odstavka člena 6 Splošne uredbe zakonita le in kolikor je izpolnjen vsaj eden od naslednjih pogojev:(a)    posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov; (b)    obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe; (c)    obdelava je potrebna za izpolnitev zakonske obveznosti, ki velja za upravljavca; (d)    obdelava je potrebna za zaščito posameznika, na katerega se nanašajo osebni podatki, ali druge fizične osebe; (e)    obdelava je potrebna za opravljanje nalog v javnem interesu ali pri izvajanju javne oblasti, dodeljene upravljavcu.  Pravne podlage za obdelavo v javnem sektorju so določene v 9. členu ZVOP-1, ki še vedno ostaja v veljavi. Osebni podatki v javnem sektorju se lahko na podlagi prvega odstavka tega člena obdelujejo, če obdelavo osebnih podatkov in osebne podatke, ki se obdelujejo, določa zakon. Z zakonom se lahko določi, da se določeni osebni podatki obdelujejo le na podlagi osebne privolitve posameznika. Ne glede na prvi odstavek pa se na podlagi četrtega odstavka istega člena lahko v javnem sektorju izjemoma obdelujejo tisti osebni podatki, ki so nujni za izvrševanje zakonitih pristojnosti, nalog ali obveznosti javnega sektorja, če se s to obdelavo ne poseže v upravičen interes posameznika, na katerega se osebni podatki nanašajo.Glede na to, da objave imen in priimkov ob risbah otrok na javnem mestu vrtca ne določa noben specialni zakon, lahko predstavlja pravno podlago za opisano obdelavo podatkov osebna privolitev staršev ali skrbnikov otrok, saj gre v konkretnem primeru za otroke, ki še nimajo poslovne sposobnosti. To pomeni, da v kolikor vrtec pridobi veljavne privolitve staršev ali skrbnikov za namen navedene obdelave osebnih podatkov, lahko v skladu s Splošno uredbo izobesi risbe z imeni otrok na javnih mestih vrtca. Namreč potrebno je poudariti, da je smisel določb zakonodaje, ki ureja varstvo osebnih podatkov v tem, da sami upravljamo s svojimi osebnimi podatki in s tem se sami odločamo, kolikšen poseg v svojo zasebnost dovoljujemo.IP vas za več informacij o veljavni privolitvi napotuje na svojo spletno stran, ki je dostopna na naslednji povezavi:-           https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/privolitev/.IP je že izdal večje število mnenj v zvezi z obdelavo osebnih podatkov v vrtcih in šolah, zato vas gledekonkretnih vprašanj napotujemo na naši spletni strani objavljena mnenja v zvezi s tem: v brskalniku po mnenjih po Splošni uredbi o varstvu podatkov., v zvezi z vašim vprašanjem na smiselno podobno mnenje št. 0712-1/2019/2370 z dne 17. 10. 2019.Pri tem IP poudarja, da Splošna uredba (ali ang. GDPR), bistveno ne spreminja ureditve glede varstva osebnih podatkov, kot je že prej veljala za javni sektor (kamor sodijo tudi javne šole in vrtci) po Zakonu o varstvu osebnih podatkov (ZVOP-1) in področni zakonodaji; Zakon o vrtcih, Zakon o osnovni šoli, itd.Glede vašega konkretnega vprašanja pa IP še dodaja, da je pri obdelavi osebnih podatkov potrebno upoštevati načelo »najmanjšega obsega podatkov« iz točke (c) člena 5(1) Splošne uredbe (bivše načelo sorazmernosti iz 3. člena ZVOP-1) za potrebe organizacije učnega procesa ali komunikacije z otroci in starši, zato menimo:-           da ni sporno v garderobah vrtcev izobesiti izdelke otrok z navedbo njihovih imen (ne pa tudi začetnice priimka, ali celo osebno ime in cel priimek), saj to zadostuje namenu, da starši seznanijo z izdelki svojih otrok. V upanju, da ste dobili odgovor na svoje vprašanje, vas lepo pozdravljamo.Lep pozdrav,Pripravila:Maja Wondra Horvat, univ.dipl.prav.,svetovalka IPMojca Prelesnik, univ. dipl. prav.,Informacijska pooblaščenka
