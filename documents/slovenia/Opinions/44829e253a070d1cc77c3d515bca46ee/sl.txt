

Javna objava ocen profesorjev
+
-


Datum: 09.03.2020
Številka: 07120-1/2020/175

Kategorije: Delovna razmerja, Šolstvo, Svetovni splet, Pravne podlage
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem nas prosite za mnenje glede poimenske javne objave ocen profesorjev. Med univerzami v Sloveniji obstaja različna praksa, ene objavljajo rezultate anket poimensko, druge pa objavljajo zgolj kazalnike in doseganje kazalnikov po katedrah.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Ob tem IP poudarja, da izven postopka inšpekcijskega nadzora konkretnih obdelav osebnih podatkov ne more presojati.IP je na vprašanje podobno vašemu že odgovoril v neobvezujočem mnenju št. 0712-3/2018/2713 z dne 7. 1. 2019, ki je dostopno prek povezave https://www.ip-rs.si/vop/?tx_jzgdprdecisions_pi1%5BshowUid%5D=204&tx_jzgdprdecisions_pi1%5BhighlightWord%5D=0712-3%2F2018%2F2713.Iz navedenega mnenja izhaja, da so določeni podatki, pridobljeni na podlagi mnenjskih anket študentov in študentk o pedagoškem delu univerzitetnih učiteljev in učiteljic, lahko prosto dostopni na podlagi določb Zakona o dostopu do informacij javnega značaja, vendar pa mora dokončno presojo, kateri podatki v konkretnih primerih so javno dostopni in kateri ne, opraviti upravljavec osebnih podatkov. Podrobnejše podlage za navedeno stališče si lahko preberete v zgoraj omenjenem mnenju.V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              mag. Polona MercSvetovalka pooblaščencaza varstvo osebnih podatkov
