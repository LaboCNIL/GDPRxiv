

Pošiljanje UPN po elektronski pošti
+
-


Datum: 23.01.2019
Številka: 0712-1/2019/121

Kategorije: Elektronska pošta
                        Pri Informacijskem pooblaščencu (IP) smo dne 19. 1. 2019 prejeli vaše zaprosilo za mnenje o tem, ali je vaše vztrajanje pri pošiljanju UPN nalogov za plačilo s strani zdravstvene zavarovalnice utemeljeno. V skladu s priloženo listino ste se dogovorili za tak način pošiljanja, a se zavarovalnica tega ne drži dosledno z izgovorom, da sistem ne deluje.Na podlagi informacij, ki ste nam jih posredovali ter priložene listine ugotavljamo, da vaše vprašanje ne spada na področje varstva osebnih podatkov, za kar je sicer pristojen Informacijski pooblaščenec. V vašem primeru gre - zaradi tega, ker UPN nalogov za plačilo premij ne prejemate po e-pošti - verjetno za nespoštovanje pogodbenih obveznosti. To pa samo po sebi ni problematika varstva osebnih podatkov, temveč problematika pogodbenega prava, ki jo je treba reševati pri zavarovalnici, sodišču ali pri drugih nadzornih institucijah s področja zavarovalništva, ki bi utegnile biti pristojne za ukrepanje.Hvala za razumevanje in lepo pozdravljeni,mag. Urban Brulc, univ. dipl. prav.samostojni svetovalec IP
