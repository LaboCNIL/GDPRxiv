

Načelo najmanjšega obsega podatkov
+
-


Datum: 23.10.2020
Številka: 07121-1/2020/1900

Kategorije: Informiranje posameznika, Občine, Pravne podlage, Privolitev
                        Informacijski pooblaščenec RS (v nadaljevanju IP) je prejel vaše vprašanje, v katerem sprašujete o skladnosti spletnega obrazca na spletni strani www.mariborsodeluj.si, kjer mora uporabnik/-ca ob registraciji navesti:- ime in priimek IN- elektronski naslov IN- naslov stalnega prebivališča IN- telefonsko številko IN- EMŠONa podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP uvodoma poudarja, da kot nadzorni organ za varstvo osebnih podatkov v mnenju ne more potrjevati skladnosti konkretnih obrazcev, po katerih upravljavci zbirajo osebne podatke, zato vam v nadaljevanju podajamo zgolj naše splošno mnenje.Kot ugotavljate že sami, mora upravljavec za skladno obdelavo osebnih podatkov zadostiti tudi načelu najmanjšega obsega podatkov, po katerem morajo biti osebni podatki ustrezni, relevantni in omejeni na to, kar je potrebno za namene, za katere se obdelujejo (določba 5(1)(c) Splošne uredbe). Pri tem je ključno, da upravljavec izkaže potrebo med namenom obdelave in zbranim osebnim podatkom. Zbiranje več osebnih podatkov, kot je potrebno glede na namen obdelave ni dopustno in lahko vodi do kršitve več določb Splošne uredbe.Kadar je podlaga za obdelavo osebnih podatkov privolitev posameznikov (določba 6(1)(a) Splošne uredbe), je pomembno poudariti, se privolitev podaja za določen namen (ne za določene podatke). Za zakonitost zbirke mora upravljavec utemeljiti, da zbrane podatke v resnici potrebuje za doseganje tega namena obdelave osebnih podatkov.Kadar obdelavo izvaja upravljavec iz javnega sektorja (sem sodijo tudi občine), velja, da se osebni podatki v javnem sektorju lahko obdelujejo, če obdelavo osebnih podatkov in osebne podatke, ki se obdelujejo, določa zakon. Z zakonom se lahko določi, da se določeni osebni podatki obdelujejo le na podlagi osebne privolitve posameznika (prvi odstavek 9. člena ZVOP-1). Za občine velja, da smejo na podlagi 21.a člena Zakona o lokalni samoupravi (Uradni list RS, št. 94/07 – uradno prečiščeno besedilo, s sprem. in dop.; v nadaljevanju ZLS) pridobivati in obdelovati o posameznikih naslednje osebne podatke:-        enotno matično številko občana;-        osebno ime;-        naslov stalnega ali začasnega prebivališča;-        datum in kraj rojstva oziroma datum smrti;-        podatke o osebnih vozilih;-        podatke o nepremičninah ter-        druge osebne podatke v skladu z zakonom.Osebne podatke smejo občine obdelovati za opravljanje nalog iz svoje pristojnosti. Po 21. členu ZLS občina samostojno opravlja lokalne zadeve javnega pomena “(izvirne naloge)“, ki jih določi s splošnim aktom občine ali so določene z zakonom.Občina za zadovoljevanje potreb svojih prebivalcev opravlja zlasti naslednje naloge: upravlja občinsko premoženje; omogoča pogoje za gospodarski razvoj občine in v skladu z zakonom opravlja naloge s področja gostinstva, turizma in kmetijstva; načrtuje prostorski razvoj, v skladu z zakonom opravlja naloge na področju posegov v prostor in graditve objektov ter zagotavlja javno službo gospodarjenja s stavbnimi zemljišči; ustvarja pogoje za gradnjo stanovanj in skrbi za povečanje najemnega socialnega sklada stanovanj; v okviru svojih pristojnosti ureja, upravlja in skrbi, za lokalne javne službe; pospešuje službe socialnega skrbstva, za predšolsko varstvo, osnovno varstvo otroka in družine, za socialno ogrožene, invalide in ostarele; skrbi za varstvo zraka, tal, vodnih virov, za varstvo pred hrupom, za zbiranje in odlaganje odpadkov in opravlja druge dejavnosti varstva okolja; ureja in vzdržuje vodovodne in energetske komunalne objekte; ustvarja pogoje za izobraževanje odraslih, ki je pomembno za razvoj občine in za kvaliteto življenja njenih prebivalcev; pospešuje vzgojno izobraževalno, informacijsko, dokumentacijsko, društveno, in drugo, dejavnost na svojem območju; pospešuje razvoj športa in rekreacije; pospešuje kulturnoumetniško ustvarjalnost, omogoča dostopnost do kulturnih programov, zagotavlja splošnoizobraževalno knjižnično dejavnost ter v skladu z zakonom skrbi za kulturno dediščino na svojem območju; gradi, vzdržuje in ureja lokalne javne ceste, javne poti, rekreacijske in druge javne površine v skladu z zakonom ureja promet v občini ter opravlja naloge občinskega redarstva; opravlja nadzorstvo nad krajevnimi prireditvami; organizira komunalno-redarstveno službo in skrbi za red v občini; skrbi za požarno varnost in organizira reševalno pomoč; organizira pomoč in reševanje za primere elementarnih in drugih nesreč; lahko podeljuje denarne pomoči in simbolične nagrade ob posebnih priložnostih ali obletnicah občanov; organizira opravljanje pokopališke in pogrebne službe; določa prekrške in denarne kazni za prekrške, s katerimi se kršijo predpisi občine in opravlja inšpekcijsko nadzorstvo nad izvajanjem občinskih predpisov in drugih aktov, s katerimi ureja zadeve iz svoje pristojnosti, če ni z zakonom drugače določeno; sprejema statut občine in druge splošne akte; organizira občinsko upravo; ureja druge lokalne zadeve javnega pomena. Načelo najmanjšega obsega podatkov velja tudi za občine, ko obdelujejo osebne podatke zaradi izvrševanja svojih pristojnosti – in sicer tako, da za določen podatek izkažejo, da je potreben za izvrševanje njihove pristojnosti, ki je določena v splošnem aktu občine, ki je v skladu s prej navedenim 21. členom ZLS.IP še dodaja, da mora upravljavec za zagotovitev skladne obdelave osebnih podatkov, kadar podatke zbira od posameznikov, te seznaniti o pomembnih okoliščinah obdelave osebnih podatkov, skladno s členom 13 Splošne uredbe.Dodajamo še, da pri Mestni občini Maribor deluje tudi pooblaščena oseba za varstvo osebnih podatkov, ki jo lahko posamezniki kontaktirajo v zvezi z vprašanji skladnosti pri obdelavi osebnih podatkov, ko je upravljavec osebnih podatkov Mestna občina Maribor (kontakt pooblaščene osebe objavljen na uradni spletni strani Mestne občine Maribor: mestna.obcina@maribor.si).Lep pozdrav,               Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. pravinformacijska pooblaščenka
