

Prepoved snemanja občinske seje
+
-


Datum: 12.03.2019
Številka: 0712-1/2019/576

Kategorije: Snemanje sej in javnih dogodkov
                        Informacijski pooblaščenec (v nadaljevanj IP) je prejel vaše sporočilo, v katerem navajate, da je županja Občine X po 15 minutah prepovedala snemanje občinske seje, ki je bila odprta za javnost medijski hiši Y. Zanima vas, ali je županja upravičeno prepovedala snemanje novinarjem, sklicujoč se na poslovnik občinskega sveta (priložen sporočilu) in ali velja, če je seja odprta za javnost, da se tudi smiselno uporablja Zakon o medijih, ki dovoljuje snemanje in poročanje. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo neobvezno mnenje v zvezi z vašim vprašanjem.****Uvodoma poudarjamo, da Informacijski pooblaščenec ne more namesto upravljavcev (v konkretnem primeru občine) sprejemati odločitev o ustreznosti in dopustnosti konkretnih obdelav osebnih podatkov, v vašem primeru snemanja in poročanja novinarjev medijske hiše novinarjev medijske hiše Y s seje občinskega sveta. Prav tako IP ni pristojen za presojo ustreznosti delovanja medijev z vidika ustavno zagotovljene pravice do svobode izražanja.Poročanje medijev s sej organov, ki so odprte za javnost, je v skladu z Zakonom o medijih načeloma dovoljeno, vendar ob upoštevanju veljavnih predpisov in aktov vsakega organa. Odločitev o dopustnosti prisotnosti medijev na občinski seji z namenom medijskega poročanja je tako povsem v pristojnosti posamične občine. Občina je namreč tista, ki zagotavlja javnost svojega dela, na njej pa je tudi določitev načina, kako bo to uredila in zagotavljala (npr. z akreditacijami, s hišnim redom, z zapiranjem sej za javnost v celoti ali pri posameznih točkah dnevnega reda itd.). Vprašanja kot so, ali je medij lahko prisoten na seji, kako lahko v tem primeru medij poroča ter ali lahko sejo za namen poročanja snema zvočno in / ali slikovno ter v kolikšnem delu, kdo in na kakšen način lahko na seji mediju dopusti / prepove zvočno in / ali slikovno snemanje itd. niso v pristojnosti IP, temveč primarno v pristojnosti občine, ki ima vselej možnost, da sama odloči, kako bo zagotavljala javnost svojega dela, v primeru spora pa je za presojo pristojno sodišče in ne IP.Zgornje stališče je IP že večkrat zavzel, nazadnje v sporočilu za javnost z dne 6. 2. 2019, ki je dostopno med IP novicami na spletni strani https://www.ip-rs.si/novice/informacijski-pooblascenec-medijem-nikoli-ni-prepovedal-porocanja-1114/, s katerim predlagamo, da se seznanite.Iz navedenega sledi, da IP ni pristojen presojati ali tolmačiti določb sporočilu priloženega poslovnika občinskega sveta Občine X, ki urejajo javnost dela sveta in prav tako ne nadzirati njihovega izvajanja (razen v delu, ki določa omejitev in izključitev javnosti zaradi varovanja osebnih podatkov), lahko pa ob podaji tega mnenja zgolj opozori na to, da se branje in razumevanje poslovnikov organov prevečkrat zaključi na eni od uvodnih določb, da je delo določenega organa javno, pri čemer se ostale določbe o tem, na kakšne načine vse se lahko zagotavlja javnost dela (npr. navzočnost predstavnikov sredstev javnega obveščanja je lahko zgolj eden izmed mnogih možnih in opcijskih načinov) in na kakšne načine se lahko ta omeji ali celo izključi ter kdo to lahko stori ter iz kakšnih razlogov, spregledajo.Lep pozdrav,Mojca Prelesnik, univ. dipl. prav.,informacijska pooblaščenka
