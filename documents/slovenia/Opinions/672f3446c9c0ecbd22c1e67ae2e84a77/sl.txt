

Paypal, suspektna kraja osebnih podatkov
+
-


Datum: 04.11.2020
Številka: 07121-1/2020/1730

Kategorije: Razno, Telekomunikacije in pošta
                        Informacijski pooblaščenec (v nadaljevanju IP) je po elektronski pošti prejel vaš dopis v katerem navajata, da ste s strani Paypala dobili zahtevek za avtorizacijo računa. Od vas so zahtevali nekaj osebnih podatkov ter fotografijo osebne izkaznice.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Glede na vaše navedbe, obstaja velika verjetnost, da gre klasično prevaro preko elektronske pošte (angl. Phishing). Pri phishingu gre za krajo podatkov, ki storilcu omogočijo dostop do spletnih storitev v našem imenu in v skrajnem primeru tudi krajo našega denarja.Več o njem si lahko preberete na spletni strani Si-Certa: https://www.cert.si/si/varnostne-groznje/phishing/V kolikor sumite, da ste bili žrtev zlorabe, vam svetujemo, da zadevo prijavite Policiji.Lep pozdrav,                                                                                               Mojca Prelesnik, univ.dipl.prav.,                                                                                                                                                Informacijska pooblaščenkaPripravil:                                                                                                                                Darko Mohar,Projektni sodelavec
