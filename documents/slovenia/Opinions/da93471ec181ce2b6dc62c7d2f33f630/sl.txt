

Priloga 2 k obrazcu ocene učinkov na Uredbo o sistemih brezpilotnih zrakoplovov
+
-


Datum: 19.06.2019
Številka: 0712-1/2019/1497

Kategorije: Ocene učinkov v zvezi z varstvom podatkov
                        Obrnili ste se na Informacijskega pooblaščenca RS (v nadaljevanju IP) z vprašanjem, katero Prilogo 2 morate priložiti izpolnjenemu obrazcu ocene učinkov glede na Uredbo o sistemih brezpilotnih zrakoplovov? Na naši spletni strani ste našli samo Prilogo 6.  Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.Na IP je treba pred obdelavo poslati naslednjo izpolnjeno dokumentacijo:1) Obrazec ocene učinkov v zvezi z varstvom osebnih podatkov (Priloga 6 Uredbe o sistemih brezpilotnih zrakoplovov) in2) Obrazec izjave za opravljanje letalskih dejavnosti s sistemi brezpilotnih zrakoplovov (Priloga 2 Uredbe o sistemih brezpilotnih zrakoplovov).Oba dokumenta sta objavljena kot prilogi Uredbe o sistemih brezpilotnih zrakoplovov (Uradni list RS, št. 52/16 in 81/16 – popr., dostopna na:http://www.pisrs.si/Pis.web/pregledPredpisa?id=URED7317&0.5806895639579236).Lep pozdrav,                                                                                  Anže Novak, univ. dipl. prav.    Svetovalec Pooblaščenca za preventivo
