

Dostop do zdravstvene dokumentacije za potrebe opredelitve do odškodninskega zahtevka
+
-


Datum: 04.02.2020
Številka: 07120-1/2020/63

Kategorije: Zdravstveni osebni podatki
                        Pri Informacijskem pooblaščencu (IP) smo dne 4. 2. 2020 prejeli vaše zaprosilo za mnenje o tem, ali in kdo lahko vpogleda v zdavstveno dokumentacijo pacientke, ki je pri zavarovalnici vložila odškodninski zahtevek zoper vas v zvezi z zdravstveno oskrbo, vi pa bi se morali do zahtevka opredeliti.V zvezi z vašim vprašanjem vam neobvezujoče pojasnjujemo, da se lahko z relevantno zdravstveno dokumentacijo, ki bo služila kot osnova za pripravo odgovora na odškodninski zahtevek seznani katera koli zaposlena oseba (ali več oseb), ki bo v konkretnem primeru pooblaščena za pripravo odgovora (npr. izbrani osebni zdravnik, drug zdravnik, strokovna komisija, pravna služba, vodstvo). »Pooblastitev« lahko izhaja na primer iz internih aktov (sistemizacija, organizacijska navodila, pravilniki), pogodbe o zaposlitvi ali navodil vodstva.Lepo pozdravljeni,    mag. Urban Brulc, univ. dipl. prav.samostojni svetovalec IP
