

SMS s strani ministrstva ob povratku iz tujine
+
-


Datum: 15.07.2020
Številka: 07121-1/2020/1249

Kategorije: Telekomunikacije in pošta
                        Informacijski pooblaščenec (v nadaljevanju IP) je po e-pošti prejel vaš dopis, v katerem navajate, da ste ob povratku iz tujine od MNZ prejeli SMS, da naj pazite na svoje zdravje ob povratku v Slovenijo. Pojasnjujete, da Telekomu niste dali soglasja za to, da posreduje vaše podatke tretjim. Prosite za pojasnila. Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP vas v zvezi z vašim vprašanjem napotuje na obvestilo za javnost, kjer boste našli odgovor (v konkretnem primeru je sicer šlo za sporočila z drugačno vsebino, vendar se odgovor navezuje tudi na vaše konkretno vprašanje):  https://www.ip-rs.si/novice/obvescanje-drzavljanov-o-zacasni-prepovedi-javnega-zbiranja-preko-sms-sporocil-1175/. IP ob tem izpostavlja, da ministrstvo v konkretnem primeru ne obdeluje osebnih podatkov, temveč vam operater sam pošlje sporočilo, ministrstvo pa na ta način obvešča državljane. Obdelavo osebnih podatkov v okviru operaterjev elektronskih komunikacij podrobneje ureja Zakon o elektronskih komunikacijah (Uradni list RS, št. 109/12 s spremembami in dopolnitvami; ZEKom -1; ZEKom-1). Za nadzor nad zakonom je pristojna Agencija za komunikacijska omrežja in storitve (AKOS), interpretacija zadevnih določb ZEKom-1 je tako izven pristojnosti Informacijskega pooblaščenca. Za dodatna pojasnila se tako lahko obrnete na AKOS.V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravila:                                                                                                                              Neja Domnik, mag. prav.,asistentka svetovalca pri IP                                         
