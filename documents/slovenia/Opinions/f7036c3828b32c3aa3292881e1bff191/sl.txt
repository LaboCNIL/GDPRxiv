

Turistični boni, kopija osebne izkaznice
+
-


Datum: 08.10.2020
Številka: 07121-1/2020/1797

Kategorije: Pravne podlage
                        Informacijski pooblaščenec RS (v nadaljevanju IP) je prejel vaše zaprosilo za mnenje. Navajate, da receptorka po koriščenju nastanitve ni želela uničiti fotokopije vaših osebnih dokumentov. Zanima vas, ali je to skladno s pravili varstva osebnih podatkov?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da je fotokopiranje osebnih dokumentov v skladu z zakonodajo dopustno samo, kadar tako določa zakon. Zakon tudi določa, da je fotokopiranje in hramba fotokopij izjemoma dopustna na podlagi osebne privolitve (več o ureditvi fotokopiranja osebnih izkaznic in potnih listov lahko preberete na spletni strani ip-rs.si: Kopiranje osebnih dokumentov in prepisovanje podatkov iz osebnih dokumentov).Kopiranje in hramba fotokopij pri ponudnikih nastanitev je dopustna na podlagi osebne privolitve gosta, sicer pa smejo ponudniki za vodenje knjige gostov, podatke preveriti z vpogledom v osebno izkaznico ali potni list (šesti odstavek 39. člena Zakona o prijavi prebivališča).Posebna ureditev velja v zvezi s koriščenjem turističnih bonov po 35. členu Zakona o interventnih ukrepih za omilitev in odpravo posledic epidemije COVID-19 (ZIUOOPE). Za namen izkazovanja zakonitosti poslovanja s turističnimi boni in uveljavljanjem sredstev pri FURS smejo namreč ponudniki tudi kopirati osebne izkaznice in potne listine, če posamezniki sami ne zagotovijo kopije. ZIUOOPE tudi predpisuje, da morajo ponudniki vso dokumentacijo (vključno s fotokopijami) hraniti do poteka zastaralnega roka za nadzor v zvezi z zakonitostjo koriščenja bona (nadzor izvaja Tržni inšpektorat RS).Morebitne kršitve lahko prijavite tudi na neobveznem obrazcu, ki je dostopen na spletni strani ip-rs.si: Prijava kršitve varstva osebnih podatkov (Obrazec ZIN PRIJAVA).Lep pozdrav,               Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. pravinformacijska pooblaščenka
