

Pritožba pri seznanitvi z lastnimi OP
+
-


Datum: 27.10.2020
Številka: 07121-1/2020/1918

Kategorije: Delovna razmerja, Pravica do seznanitve z lastnimi osebnimi podatki
                        Informacijski pooblaščenec RS (v nadaljevanju IP) je prejel vaše vprašanje, ali lahko vložite pritožbo zoper odločitev vašega delodajalca, da vam zavrne dostop do lastnih osebnih podatkov?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da postopek seznanitve z lastnimi osebnimi podatki opisal na svoji spletni strani: Seznanitev z lastnimi osebnimi podatki ali pravica do dostopa do osebnih podatkov. Informacije v zvezi s pravico dostopa ali seznanitve z lastnimi osebnimi podatki nadete tudi na spletni strani tiodlocas.si: Želim vedeti, kaj počnejo z mojimi podatki, ki jo je IP pripravil za pomoč posameznikom pri uresničevanju njihovih pravic na področju varstva osebnih podatkov.IP dodaja, da če posameznik pri upravljavcu uveljavlja svojo pravico dostopa ali seznanitve z lastnimi osebnimi podatki (tudi kadar je upravljavec posameznikov delodajalec) ima posameznik zoper odločitev s katero upravljavec zahtevo zavrne, možnost vložiti pritožbo pri IP (za pritožbo lahko posameznik uporabi tudi neobvezen obrazec, ki je dostopen na spletni strani IP: Pritožba zaradi kršitve pravice do seznanitve z lastnimi osebnimi podatki (obrazec P-SLOP). Skladno z mnenjem IP se šteje rok za vložitev pritožbe 15 dni od prejema odgovora upravljavca (mnenje: Rok za vložitev pritožbe, št. 0712-1/2019/2394, z dne 27.10.2019).Lep pozdrav,Anže Novak, univ. dipl. pravSvetovalec Pooblaščenca za preventivo
