

Pošiljanje izbranih izdelkov kupcu
+
-


Datum: 21.07.2019
Številka: 0712-1/2019/1715

Kategorije: Privolitev, Profiliranje in avtomatizirano odločanje
                        Informacijski pooblaščenec (v nadaljevanju: IP) je prejel vaše zaprosilo za mnenje glede pošiljanja točno določenih izbranih izdelkov kupcu na podlagi njegove privolitve.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.IP uvodoma pojasnjuje, da je profiliranje definirano v 4. točki člena 4 Splošne uredbe o varstvu podatkov, in sicer pomeni „oblikovanje profilov“ vsako obliko avtomatizirane obdelave osebnih podatkov, ki vključuje uporabo osebnih podatkov za ocenjevanje nekaterih osebnih vidikov v zvezi s posameznikom, zlasti za analizo ali predvidevanje uspešnosti pri delu, ekonomskega položaja, zdravja, osebnega okusa, interesov, zanesljivosti, vedenja, lokacije ali gibanja tega posameznika.IP nadalje pojasnjuje, da je v skladu s Splošno uredbo o varstvu podatkov privolitev lahko primerna pravna podlaga za segmentiranje in profiliranje strank le, če so te, kot posamezniki oz. fizične osebe, na podlagi predhodnega ustreznega informiranja (po pogojih in s sestavinami iz členov 13 ali 14 Splošne uredbe o varstvu podatkov) imele možnost resnične izbire tako, da so lahko z nedvoumno indikacijo, dano z izjavo ali jasnim ravnanjem sprejele ali zavrnile privolitev v posamezen, ločen namen obdelave njihovih osebnih podatkov, brez škodljivih posledic zanje.IP priporoča, da si podrobneje preberete spletno stran IP, kjer boste našli vse potrebne informacije v zvezi s privolitvijo:https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/privolitev/IP sklepno dodaja še, da je primarna odgovornost za zakonito obdelavo osebnih podatkov na upravljavcu (obdelovalcu) samem in da IP konkretnih obdelav osebnih podatkov izven postopka inšpekcijskega nadzora ne more presojati.S spoštovanjem.Pripravil:Matej Sironič,                                                  Svetovalec pooblaščencaza varstvo osebnih podatkovMojca Prelesnik, univ. dipl. prav.,Informacijska pooblaščenka
