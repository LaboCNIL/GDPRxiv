

Hramba potrdila o PCT
+
-


Datum: 29.11.2021
Številka: 07121-1/2021/2378

Kategorije: Šolstvo, Zdravstveni osebni podatki
                        Informacijski pooblaščenec (v nadaljevanju IP) je prejel vaš elektronski dopis, v katerem vas zanima, ali lahko učitelj oz. šola zahteva od učenca potrdilo o izpolnjevanju pogoja prebolelosti in ga hrani. Zanima vas, ali zadostuje izjava vas, kot zakonita zastopnica, da otrok izpolnjuje pogoj PCT do določenega datuma?
 
***
 
IP uvodoma pojasnjuje, da je na podobno vprašanje vašemu že odgovoril, zato vas glede vašega vprašanja napotuje na že objavljeno neobvezujoče mnenje ter smernice o preverjanju PCT pogojev (za šole),  kjer boste našli odgovore na svoja vprašanja:

Mnenje IP glede preverjanja PCT pogojev v OŠ, št. 07120-1/2021/580, z dne 11. 2021: https://www.ip-rs.si/mnenja-gdpr/obrazec-pct-1637910907
Smernice IP o preverjanju PCT pogojev za šole: https://www.ip-rs.si/novice/smernice-o-preverjanju-pct-pogojev

 
IP je v zgornjih mnenjih in smernicah pojasnil, da šola (in s tem ravnatelj oz. pooblaščeni učitelj) lahko v dokazilo glede izpolnjevanja pogojev PCT le vpogleda, nima pa pravne podlage za njihovo hrambo.
 
Glede na številne vsakodnevne spremembe predpisov v zvezi z ukrepi za zamejevanje širjenja virusa COVID-19 pa IP še dodatno opozarja, da so bila zgornja mnenja in smernice pripravljena glede na predpise, ki so veljali v času priprave mnenja. Vsak zavezanec pa je dolžan sproti preverjati konkretne obveznosti, ki veljajo zanj.
 
V upanju, da ste dobili odgovor na svoje vprašanje, vas lepo pozdravljamo.
 
 
Mojca Prelesnik, univ.dipl.prav.,                                                  
informacijska pooblaščenka
