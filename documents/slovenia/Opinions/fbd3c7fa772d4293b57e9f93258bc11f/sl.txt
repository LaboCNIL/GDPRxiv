

Podatki o priči, nepristojnost
+
-


Datum: 16.05.2019
Številka: 0712-1/2019/1187

Kategorije: Sodni postopki
                        Informacijski pooblaščenec (v nadaljevanju IP) je prejel vaše zaprosilo za mnenje. Zanima vas, ali se podatek o prebivališču cestninskega nadzornika kot priče lahko šteje za  prekomerno obdelavo osebnih podatkov  s strani sodišča, saj že na podlagi podatkov iz službene izkaznice cestninskega nadzornika (ki vsebuje fotografijo, ime, priimek, št. izkaznice) lahko ugotovijo identiteto priče (vabilo sodišče pošlje na sedež delodajalca)?Na podlagi navedenega IP ugotavlja, da ste nanj naslovili dopis, ki ne sodi v njegovo pristojnost, zato skladno z načelom zakonitosti ne more izdati neobveznega mnenja, ki ga sicer izdaja na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju Splošna uredba), 7. točke prvega odstavka 49. člena Zakona o varstvu osebnih ter 2. člena Zakona o informacijskem pooblaščencu.  IP skladno s tretjim odstavkom 55. člena Splošne uredbe namreč ni pristojen za nadzor dejanj obdelave sodišč, kadar delujejo kot sodni organ. IP vam svetuje, da se v zvezi s tem obrnete na pristojno sodišče.Lep pozdrav,Mojca Prelesnik, univ. dipl. prav.,                                               informacijska pooblaščenka
