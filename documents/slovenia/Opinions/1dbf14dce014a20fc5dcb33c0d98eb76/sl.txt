

Pridobivanje osnovnih podatkov o pacientu s strani zasebnega zdravstvenega delavca
+
-


Datum: 17.02.2020
Številka: 07121-1/2020/215

Kategorije: Pravne podlage, Zdravstveni osebni podatki
                        Pri Informacijskem pooblaščencu (IP) smo dne 7. 2. 2020 prejeli vaše zaprosilo za mnenje o tem, ali obstaja zakonska podlaga, da zasebni zdravstveni delavec (čisti zasebnik fizioterapevt) od vas zahteva osebne podatke, in sicer rojstni datum ter moj naslov, čeprav že ima vašo telefonsko številko in elektronski naslov.V zvezi z vašim vprašanjem vam neobvezujoče pojasnjujemo, da je pridobitev rojstnega datuma in naslova pacienta dopustno, seveda pod pogojem, da je bila ali bo za pacienta izvedena zdravstvena obravnava. Podlaga za to je v Zakonu o zbirkah podatkov s področja zdravstvenega varstva (ZZPPZ), in sicer v prilogi zakona pod točko NIJZ 1.Lepo pozdravljeni,mag. Urban Brulc, univ. dipl. prav.samostojni svetovalec IP
