

Sprejem ZVOP-2
+
-


Datum: 09.03.2020
Številka: 07121-1/2020/334

Kategorije: Razno
                        Informacijski pooblaščenec (v nadaljevanju IP) je prejel vaše elektronsko sporočilo ministrstvu za pravosodje, v katerem sprašujete glede sprejema novega Zakona o varstvu osebnih podatkov.Domnevamo sicer, da ste IP sporočilo poslali zgolj v vednost, kljub temu pa vam na podlagi informacij, ki ste nam jih posredovali, v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo tudi pojasnila IP.IP je v času od sprejema nove Splošne uredbe o varstvu podatkov leta 2016 pristojno ministrstvo za pravosodje že večkrat opozoril na nujnost čimprejšnjega sprejema novega zakona o varstvu podatkov in na številne pravne in dejanske težave, do katerih prihaja v praksi zaradi tega. V okviru priprav predpisa se IP v okviru svojih pristojnosti aktivno odziva na vsako vprašanje oz. prošnjo ministrstva, prav tako pa je IP podal že 10 mnenj na predloge osnutkov ZVOP-2 (vsa so objavljena tudi na naši spletni strani: https://www.ip-rs.si/zakonodaja/pripombe-informacijskega-pooblascenca-na-predloge-predpisov/2020/). Tudi na IP smo razočarani, da Slovenija ostaja ena zadnjih držav, ki še ni prenesla v svoj pravni red tako imenovane Policijske direktive (za zavezance po tej direktivi tako v celoti ostaja v veljavi ZVOP-1), ter sprejela zakona za izvajanje Splošne uredbe o varstvu podatkov.Dodatno pojasnjujemo, da se ne glede na to določbe Splošne uredbe o varstvu podatkov neposredno uporabljajo in lahko npr. zahtevo za uveljavljanje pravic podate neposredno upravljavcem, ki so zavezanci po Splošni uredbi (npr. podjetja, državni organi, razen organov pregona), v primeru zavrnitve ali molka teh zavezancev, pa lahko podate pritožbo IP.Prav tako lahko IP v primeru suma nezakonite obdelave vaših osebnih podatkov podate prijavo. Več o tem in vzorec za podajo prijave je na voljo na naši spletni strani: https://www.ip-rs.si/varstvo-osebnih-podatkov/pravice-posameznika/ . Podrobnejše informacije glede postopka in časovnice sprejema novega Zakona o varstvu podatkov pa lahko poda zgolj resorno ministrstvo za pravosodje, kot pripravljavec in predlagatelj tega predpisa.Lepo vas pozdravljamo,Pripravila:Alenka Jerše, univ. dipl. prav.namestnica informacijske pooblaščenkeMojca Prelesnik, univ. dipl. prav.,informacijska pooblaščenka
