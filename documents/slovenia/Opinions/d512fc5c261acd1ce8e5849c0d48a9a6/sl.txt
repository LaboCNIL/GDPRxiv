

Pooblastilo za udeležbo v pritožbenem postopku po ZPacP
+
-


Datum: 02.04.2019
Številka: 0712-1/2019/752

Kategorije: Razno
                        pri Informacijskem pooblaščencu (IP) smo dne 2. 4. 2019 prejeli vaše vprašanje o tem, ali mora pacient dati hčerki ali njenemu partnerju pooblastilo za udeležbo v pritožbenem postopku - razgovoru. V zvezi z vašim vprašanjem vam posredujemo naslednje neobvezujoče pojasnilo:  IP ni pristojen za dajanje pojasnil na področju obravnave zahtev za prvo obravnavo po Zakonu o pacientovih pravicah in s tem povezanimi postopkovnimi vprašanji.    Zgolj z vidika varstva osebnih podatkov je v takem primeru potrebno pooblastilo pacienta, saj se bodo svojci le na tak način lahko aktivno udeleževali postopka ter bili seznanjeni z informacijami o pacientu ter o morebitnih drugih osebah. Izjema je, če je pacient umrl in kot pritožniki nastopajo njegovi svojci.  Prijazen pozdrav,mag. Urban Brulc, univ. dipl. prav.samostojni svetovalec IP
