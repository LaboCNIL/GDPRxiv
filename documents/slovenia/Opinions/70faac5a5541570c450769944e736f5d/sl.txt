

Posredovanje podatkov odveniku
+
-


Datum: 27.02.2020
Številka: 07120-1/2020/123

Kategorije: Pravne podlage, Pridobivanje OP iz zbirk, Upravne enote
                        Informacijski pooblaščenec (v nadaljevanju IP) je prejel vaše elektronsko sporočilo, v katerem navajate, da je odvetnica na Upravno enoto naslovila zahtevek za posredovanje osebnih podatkov o EMŠO oziroma datumu rojstva za določenega posameznika, zaradi vpogleda v vpisnik stečajnih postopkov. Odvetnica navaja, da bo po vpogledu v vpisnik stečajnih postopkov, ugotovila ali obstajajo materialne procesne predpostavke za opravo procesnih dejanj po ZPP – vložitev tožbe. Prosite za mnenje IP glede upravičenosti zahtevka odvetnice.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (Splošna uredba o varstvu podatkov; v nadaljevanju Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07; v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05 in naslednji; v nadaljevanju ZInfP) posredujemo naše neobvezno mnenje v zvezi z vašimi vprašanji. Ob tem IP poudarja, da izven postopka inšpekcijskega nadzora konkretnih obdelav osebnih podatkov ne more presojati.Glede vprašanj ali je odvetnik pri državnih organih, organih samoupravne lokalne skupnosti ter nosilcih javnih pooblastil upravičen zahtevati osebne podatke posameznika, ki jih potrebuje pri opravljanju odvetniškega poklica v posamični zadevi, je na spletni strani IP objavljenih že več mnenj, zato vam priporočamo, da se seznanite z vsebino že objavljenih neobveznih mnenj, ki jih poiščete s pomočjo iskalnika na spletnem naslovu https://www.ip-rs.si/vop/ (npr. mnenje številka 0712-3/2018/2708 z dne 7. 1. 2019).Lep pozdrav,Pripravil:Žiga Veber,državni nadzornik za varstvo osebnih podatkovMojca Prelesnik,informacijska pooblaščenka
