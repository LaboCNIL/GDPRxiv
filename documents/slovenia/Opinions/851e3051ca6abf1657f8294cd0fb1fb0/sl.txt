

Smernice o uporabi piškotkov
+
-


Datum: 03.12.2019
Številka: 0712-1/2019/2491

Kategorije: Svetovni splet
                        Obrnili ste se na Informacijskega pooblaščenca RS (v nadaljevanju IP) s svojim zaprosilom za posredovanje starih Smernic o uporabi piškotkov, ki jih je IP umaknil s svoje spletne strani.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP vam v priponki posreduje zaprošen dokument. Ob tem pojasnjujemo, da so bile smernice za uporabo piškotov umaknjene s spletne strani IP, ker smernice še niso prenovljene glede na Splošno uredbo o varstvu podatkov – zlasti velja opozoriti na strožje pogoje za privolitev, ki jih ureja Splošna uredba. V zvezi s tem vas napotujemo tudi na nedavno izdano sporočilo za javnost o sodbi Sodišča EU na tem področju: https://www.ip-rs.si/novice/za-namestitev-piskotkov-je-potrebna-aktivna-privolitev-internetnih-uporabnikov-1149/. IP zato opozarja, da je treba pri uporabi predloženih smernic upoštevati spremembe veljavne zakonodaje na tem področju.IP še pojasnjuje, da bo področje spletnih piškotkov in drugih oblik sledenja uporabnikov spleta na novo uredila e-Privacy uredba, ki bo nadomestila trenutno ureditev po evropski direktivi, ki je bila prelita v slovenski pravni red z določbami Zakona o elektronski komunikaciji. E-Privacy uredba pa še ni bila sprejeta.Lep pozdrav,Anže Novak, univ. dipl. prav.Svetovalec Pooblaščenca za preventivo
