

Zahteva operaterja po davčni številki
+
-


Datum: 04.02.2021
Številka: 07121-1/2021/231

Kategorije: EMŠO in davčna, Telekomunikacije in pošta
                        Informacijski pooblaščenec (v nadaljevanju: IP) je prejel vaše zaprosilo za mnenje, v katerem pojasnjujete, da ste od operaterja želeli izvedeti razloge za dalj časa trajajoč izpad signala in kako bodo to upoštevali pri obračunu. Ob izpadu ste klicali na objavljeno klicno številko in na avtomatičnem odzivniku dobili pojasnilo, da gre za širši izpad, ki se popravlja in da lahko vprašanje posredujete tudi na e-poštni naslov, kamor ste poslali obvestilo, na katerega ste prejeli e-sporočilo, da svoj odgovor povezujejo z zahtevo zbiranja osebnih podatkov - posredovanje davčne številke (DŠ). Ker so bili, kot navajate, ponudniku storitev sočasno z zahtevkom posredovani podatki o naročniški pogodbi in so ponudniku podatki o naročniku znani, in ker je DŠ osebni podatek in je tako posredovanje preko javnega omrežja (interneta) izpostavljeno tveganjem nepooblaščenega dostopa nas sprašujete, ali je tak zahtevek utemeljen in če ni, kake so sankcije.   Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Informacijski pooblaščenec (v nadaljevanju IP) uvodoma pojasnjuje, da imajo operaterji elektronskih komunikacij v Zakonu o elektronskih komunikacijah (ZEKom-1) pravno podlago, da o svojih naročnikih zbirajo določene osebne podatke, kot to opredeljuje 148. člen ZEKom-1 in sicer tudi davčno številko. 2. odstavek 148. člena ZEKom-1 določa, da lahko zbrane podatke iz 1.  odstavka tega člena izvajalci storitev obdelujejo le za:1.      sklepanje, izvajanje, spremljanje in prekinitev naročniške pogodbe,2.      zaračunavanje storitev,3.      pripravo in izdajanje imenikov po tem zakonu,4.      na podlagi soglasja naročnika tudi za druge zakonite namene.Komunikacija z naročniki npr. v primeru izpada omrežja, podaje reklamacij ipd. sodi med izvajanje naročniške pogodbe, ponudnik storitev pa mora – odvisno od okoliščin -  v določenih primerih za ustrezno izvajanje pogodbe ugotoviti oziroma potrditi tudi identiteto naročnika, s katerim komunicira, da ne bi prišlo do posredovanja oziroma razkritja osebnih podatkov nepooblaščenim tretjim osebam.Iz odgovora ponudnika storitev, ki ste nam ga posredovali in ki je odgovor na vaše sporočilo, da ne izpolnjujejo pogodbenih obveznosti, izhaja, da naročniško razmerje ni sklenjeno na vaše ime, zato so vas prosili, da identiteto potrdite z davčno številko. Razumemo vaše nezadovoljstvo zaradi izpada storitev, a glede na okoliščine menimo, da zahteva operaterja po posredovanju davčne številke ni nesorazmerna zaradi potrebe po nedvoumni preveritvi identitete naročnika, saj glede na korespondenco, ki ste nam jo posredovali, izhaja, da se »posredovana davčna številka ne ujema z ostalimi naročniškimi podatki.«Obenem dodajamo, da je za primere reševanja sporov med operaterji in naročniki pristojna Agencija RS za komunikacijska omrežja in storitve (AKOS; spletna stran: https://www.akos-rs.si/ ) in sicer je materija urejena v 142. člena ZEkom-1, ki podrobno ureja opravica do ugovora in spor.S spoštovanjem,Mojca Prelesnik, univ.dipl.prav.,                                                                                                  informacijska pooblaščenkaPripravil:                                                                                                                              mag. Andrej Tomšič,namestnik informacijske pooblaščenke       
