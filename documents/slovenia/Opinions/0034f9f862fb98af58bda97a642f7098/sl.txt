

Uporaba vaše fotografije za Facebook profil soseda
+
-


Datum: 09.12.2019
Številka: 0712-1/2019/2489

Kategorije: Fotografije kot OP, Svetovni splet
                        Informacijski pooblaščenec (v nadaljevanju IP) je po elektronski pošti prejel vaš dopis v katerem navajate, da je sosed brez vaše vednosti uporabljal vašo fotografijo za svoj Facebook profil.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.V kolikor sosed še vedno uporablja vašo fotografijo za svoj Facebook profil priporočamo, da na Facebook podate zahtevek, da fotografijo odstrani.IP ob tem dodaja, da gre v primeru, ki ga opisujete, najverjetneje za poseg v širšo pravico do zasebnosti in lahko uveljavljate pravno varstvo na civilnem oziroma kazenskem sodišču.Lep pozdrav,                                                                                               Mojca Prelesnik, univ.dipl.prav.,                                                                                                                                                Informacijska pooblaščenkaPripravil:                                                                                                                                Darko Mohar,Projektni sodelavec
