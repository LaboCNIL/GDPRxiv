

Napotilo na spletno stran
+
-


Datum: 17.09.2021
Številka: 07121-1/2021/1844

Kategorije: Zdravstveni osebni podatki, Razno
                        Informacijski pooblaščenec (v nadaljevanju IP) je dne 15. 9. 2021 prejel vaš elektronski dopis, v katerem nas v povezavi z našim napotilom na obrazec o prepovedi vpogleda v povzetek pacienta dodatno sprašujete, kako tovrstna prepoved velja za delodajalca in ostale institucije (npr. banko, pošto, trgovino). Zanima vas tudi, ali je potrebno pisati delodajalcu in vsakemu podjetju oz. instituciji posebej?
 
 
***
                                                                        
Informacijski pooblaščenec (v nadaljevanju: IP) uvodoma pojasnjuje, da je na podlagi 4. odstavka 14.d člena Zakona o zbirkah podatkov s področja zdravstvenega varstva (v nadaljevanju: ZZPPZ) za določanje pogojev, vsebine in postopka pri uveljavljanju svojih, na zakon oprtih pravic, v povezavi s prepovedjo vpogleda v povzetek podatkov o pacientu pristojno Ministrstvo za zdravje, na katerega vam svetujemo, da se obrnete v povezavi z vašim vprašanjem.
 
IP namreč na podlagi zgornjih določb ni pristojen za interpretacijo ZZPPZ, niti se skladno z načelom zakonitosti ne more in ne sme opredeljevati do konkretnih postopkov, za katere so pristojni drugi organi, niti se vanje ne sme vmešavati.
 
Kljub temu pa vam svetujemo, da si preberete že izdano mnenje IP glede izjave o prepovedi vpogleda v povzetek podatkov o pacientu: https://www.ip-rs.si/mnenja-gdpr/izpolnjevanje-izjave-o-prepovedi-vpogleda-v-povzetek-podatkov-o-pacientu
 
Upamo, da vam je naš odgovor v pomoč.
 
 
Alenka Jerše, univ. dipl. prav.
namestnica pooblaščenke
