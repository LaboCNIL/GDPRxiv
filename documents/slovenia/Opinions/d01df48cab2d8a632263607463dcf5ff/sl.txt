

Pravilnik o videonadzoru
+
-


Datum: 12.10.2021
Številka: 07121-1/2021/2052

Kategorije: Video in avdio nadzor
                        Informacijski pooblaščenec (v nadaljevanju: IP) je prejel vaše zaprosilo za mnenje glede ustreznosti pravilnika o uvedbi videonadzornega sistema v stavbi v etažni lastnini.
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.
IP uvodoma pojasnjuje, da je odgovornost za zakonito vzpostavitev in izvajanje videonadzora vedno na upravljavcu osebnih podatkov (v konkretnem primeru torej na etažnih lastnikih), ki mora biti to zmožen tudi dokazati. IP izven postopka inšpekcijskega nadzora ne more podajati konkretnih ocen o tem, ali upravljavec izpolnjuje pogoje za uvedbo in izvajanje videonadzora, niti se ne more opredeljevati tako glede konkretnih lokacij oziroma točk, kjer bi se sistem namestil, niti glede ustreznosti akta, s katerim se uvaja videonadzor. Iz navedenih razlogov IP na vaše vprašanje v okviru tega mnenja ne more dokončno odgovoriti oziroma se opredeljevati do določb sprejetega pravilnika, temveč lahko podaja zgolj splošna pojasnila.
IP vas obvešča, da je v zvezi s pogoji za uvedbo in izvajanje videonadzora izdal veliko mnenj; objavljena so na naši spletni strani, kjer v iskalniku po mnenjih (https://www.ip-rs.si/vop/) obkljukate rubriko »Video in avdio nadzor«. Ob tem vas IP napotuje na nekatera mnenji v zvezi z vzpostavitvijo videonadzora etažnih lastnikov:
https://www.ip-rs.si/mnenja-gdpr/videonadzor-skupnega-parkiri%C5%A1%C4%8Da
https://www.ip-rs.si/mnenja-gdpr/videonadzor-v-ve%C4%8Dstanovanjski-stavbi
IP sklepno dodaja še, da so podrobnejše informacije o obveznostih upravljavcev v zvezi z vzpostavitvijo videonadzora dosegljive tudi na spletni strani IP:
https://www.ip-rs.si/varstvo-osebnih-podatkov/obveznosti-upravljavcev/vzpostavitev-videonadzora/
 
S spoštovanjem.
 
 
 
 
 
Pripravil:
Matej Sironič,                                                   
Svetovalec pooblaščenca
za varstvo osebnih podatkov
 
Mojca Prelesnik, univ. dipl. prav.,
Informacijska pooblaščenka
