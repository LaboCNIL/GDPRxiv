

Mnenje Informacijskega pooblaščenca na predlog ZVOP-2
+
-


Datum: 02.06.2022
Številka: 07121-1/2022/538

Kategorije: Razno
                        Zahvaljujemo se vam za vaše sporočilo, v katerem zaprošate za informacije o mnenju Informacijskega pooblaščenca na predlog ZVOP-2.
 
Informacijski pooblaščenec (v nadaljevanju IP) na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) pojasnjuje, da je od resornega ministrstva za pravosodje dne 13. 12. 2021 prejel v seznanitev dodatno dopolnjeno verzijo predloga novega Zakona o varstvu osebnih podatkov (ZVOP-2), ki naj bi bila poslana v obravnavo na Vlado.
 
IP dodatnega poglobljenega mnenja na to zadnje gradivo ni podajal, saj je v fazi usklajevanja dal številna mnenja, ki so vsa dostopna na naši spletni strani. O nadaljnji obravnavi predpisa in morebitnem končnem besedilu predloga ZVOP-2 IP nima informacij, se pa bo vsekakor vključil z dodatnim mnenjem v zakonodajnem postopku v Državnem zboru.
 
Zadnje mnenje IP na predlog ZVOP-2 je mnenje št. 007-52/2018/77 z dne 31. 5. 2021, ki je objavljeno na naši spletni strani (https://www.ip-rs.si/fileadmin/user_upload/Pdf/pripombe/2021/MP_ZVOP2_mnenje%20IP_maj2021_koncno_za%20objavo.pdf)
 
Lepo vas pozdravljamo,
 
Mojca Prelesnik, univ. dipl. prav.,
informacijska pooblaščenka
 
Pripravila:
Alenka Jerše, univ. dipl. prav.
namestnica informacijske pooblaščenke
