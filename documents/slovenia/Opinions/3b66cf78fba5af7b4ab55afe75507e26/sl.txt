

Svetovanje na področju zdravstva
+
-


Datum: 02.04.2020
Številka: 07121-1/2020/497

Kategorije: Posebne vrste, Pravne podlage, Zavarovanje osebnih podatkov, Zdravstveni osebni podatki
                        Informacijski pooblaščenec RS (v nadaljevanju IP) je prejel vaš dopis, v katerem izražate svoje mnenje glede (ne)zakonitosti delovanja zasebnega podjetja, ki ponuja zdravstvene nasvete. Vprašanje, ki ga zastavljate IP je: »Ali so vsi občutljivi zdravstveni podatki posredovani in hranjeni z zadostno varnostjo? Kdo vse lahko dostopa do teh občutljivih zdravstvenih podatkov?«.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da mora vsako podjetje, ki zbira, hrani in drugače obdeluje osebne podatek spoštovati pravila glede varstva osebnih podatkov, vključno z zagotavljanjem zakonite, poštene in transparentne obdelave osebnih podatkov, kot tudi z zagotavljanjem varne obdelave osebnih podatkov (preprečevanje nepooblaščenih dostopov/ spremembe/ izgube, itd.). Zdravstveni osebni podatki so posebej občutljive narave, zato je za njihovo obdelavo že po splošnih pravilih varstva osebnih podatkov predpisano strožje varstvo.IP dalje pojasnjuje, da se v okviru mnenja ne more opredeljevati do skladnosti konkretnega zavezanca s predpisi s področja varstva osebnih podatkov. Slednje lahko stori le v inšpekcijskem postopku ob upoštevanju vseh relevantnih okoliščin, ki ga uvede IP po lastni presoji in kadar obstaja sum na kršitev s področja varstva osebnih podatkov.Glede vašega vprašanja, pa IP lahko pojasni, da iz narave dejavnosti podjetja ne izhaja, da bi zaradi stopnje strokovne usposobljenosti zaposlenih izhajalo večje tveganje za pravice in svoboščine posameznikov glede varstva osebnih podatkov, kar implicitno izhaja iz vašega dopisa. Prav tako po mnenju IP iz same narave storitev, ki jo podjetje nudi, ne izhaja, da podjetje zaradi stopnje strokovne usposobljenosti zaposlenih ne bi moglo zagotoviti ustreznega varstva pravice do varstva osebnih podatkov.S spoštovanjem,Informacijski pooblaščenecMojca Prelesnik, univ. dipl. prav.informacijska pooblaščenkaPripravil:Anže Novak, univ. dipl. prav.Svetovalec Pooblaščenca za preventivo
