

Skladnost obrazca za privolitev
+
-


Datum: 08.06.2020
Številka: 07121-1/2020/1019

Kategorije: Pravne podlage, Privolitev
                        Informacijski pooblaščenec RS (v nadaljevanju IP) je prejel vaše zaprosilo za mnenje glede skladnosti konkretnega obrazca za zbiranje privolitev za SMS obveščanje o izrednih dogodkih, novicah in ukrepih.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP kot nadzorni organ na področju varstva osebnih podatkov v okviru mnenja ne more presojati skladnosti konkretnih dokumentov s pravili varstva osebnih podatkov. To lahko stori le v okviru konkretnega inšpekcijskega postopka.IP na splošno pojasnjuje, da privolitev za obdelavo osebnih podatkov lahko predstavlja zakonito podlago za obdelavo osebnih podatkov, če je ta skladna s pogoji po Splošni uredbi. Več glede pogojev veljavne privolitve si lahko preberete na spletni strani IP:https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/privolitev/.Lep pozdrav,Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. prav.informacijska pooblaščenka
