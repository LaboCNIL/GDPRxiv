

Seznanitev z lastnimi osebnimi podatki in sankcije
+
-


Datum: 31.08.2020
Številka: 07121-1/2020/1499

Kategorije: Društva, Pravica do seznanitve z lastnimi osebnimi podatki
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem nas sprašujete, če vas kot člana društva, v primeru da društvu pošljete zahtevo za seznanitev z lastnimi osebnimi podatki, lahko društvo zaradi tega kaznuje, vas izpiše ali vam kakor koli omeji delovanje v društvu.  Poudarjate, da gre le za seznanitev z osebnimi podatki in ne za izbris.***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Uvodoma pojasnjujemo, da je IP pritožbeni organ na področju seznanitve z lastnimi osebnimi podatki. IP pa ni pristojen za presojo o morebitnih drugih vidikih zakonitosti poslovanja društev. To pomeni, da IP odloča v pritožbenem postopku zoper molk ali zavrnitev upravljavca (v vašem primeru društva) v zadevi seznanitve z lastnimi osebnimi podatki, v skladu z načelom zakonitosti pa se ne more in ne sme vmešavati v druge vidike delovanja upravljavcev. Upoštevaje zgoraj navedeno tako IP v nadaljevanju daje le splošno mnenje glede ustavno zagotovljene pravice do seznanitve z lastnimi osebnimi podatki.                                      Skladno s 15 členom Splošne uredbe ima vsak posameznik pravico, da se seznani s svojimi osebnimi podatki. Tako mora upravljavec posamezniku na njegovo zahtevo: 1.    posredovati potrditev, ali se v zvezi z njim obdelujejo osebni podatki; 2.    omogočiti vpogled ali posredovati reprodukcijo teh osebnih podatkov, torej zagotoviti dostop do njihove vsebine, in 3.    če se osebni podatki posameznika pri upravljavcu res obdelujejo, tudi naslednje informacije: a)    namene obdelave;  b)    vrste zadevnih osebnih podatkov; c)    uporabnika, ki so jim bili ali jim bodo razkriti osebni podatki, zlasti uporabnike v tretjih državah ali mednarodnih organizacijah;  d)    kadar je mogoče, predvideno obdobje hrambe osebnih podatkov ali, če to ni mogoče, merila, ki se uporabijo za določitev tega obdobja;  e)    obstoj pravice, da se od upravljavca zahteva popravek ali izbris osebnih podatkov ali omejitev obdelave osebnih podatkov v zvezi s posameznikom, na katerega se nanašajo osebni podatki, ali obstoj pravice do ugovora taki obdelavi;  f)    pravico do vložitve pritožbe pri nadzornem organu;  g)    kadar osebni podatki niso zbrani pri posamezniku, na katerega se ti nanašajo, vse razpoložljive informacije v zvezi z njihovim virom;  h)    obstoj avtomatiziranega sprejemanja odločitev, vključno z oblikovanjem profilov iz člena 22(1) in (4) Splošne uredbe (EU) o varstvu podatkov, ter vsaj v takih primerih smiselne informacije o razlogih zanj, kot tudi pomen in predvidene posledice take obdelave za posameznika, na katerega se nanašajo osebni podatki.  Pravica do seznanitve z lastnimi osebnimi podatki je tako zagotovljena vsakemu posamezniku v tretjem odstavku 38. člena Ustave Republike Slovenije in členu 15 Splošne uredbe. Izvrševanje te pravice pa naj ne bi imelo nobenih sankcij zoper vlagatelja.V primeru, da boste pri upravljavcu osebnih podatkov (v vašem primeru društvo) izkoristili pravico, ki vam jo daje člen 15 Splošne uredbe,  si lahko pomagate z obrazcem, ki je objavljen na spletni strani IP, na naslovu https://www.ip-rs.si/obrazci/varstvo-osebnih-podatkov/.Zahtevo za seznanitev z lastnimi osebnimi podatki morate torej nasloviti neposredno na upravljavca vaših osebnih podatkov, IP pa je pristojen za odločanje o pritožbi posameznika, kadar upravljavec osebnih podatkov ne ugodi zahtevi posameznika glede pravice posameznika do seznanitve z zahtevanimi podatki. Če vam upravljavec osebnih podatkov na vašo zahtevo v roku enega meseca ne bo odgovoril ali pa vaši zahtevi ne bo ugodil, lahko torej na IP pošljete pritožbo, ki jo vložite na obrazcu »Pritožba zaradi kršitve pravice do seznanitve z lastnimi osebnimi podatki«, ki je prav tako objavljen na spletnih straneh IP (https://www.ip-rs.si/obrazci/varstvo-osebnih-podatkov/).Več informacij o pravici do seznanitve z lastnimi osebnimi podatki, kako jo uveljavljati in več informacij glede pritožbe lahko pridobite na naši spletni strani: https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki.                                                                V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                  informacijska pooblaščenka
