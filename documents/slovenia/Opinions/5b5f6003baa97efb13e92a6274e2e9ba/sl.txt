

Dostop izvajalca medicine dela do psihiatricne zdravstvene dokumentacije in preklic privolitve
+
-


Datum: 21.05.2020
Številka: 07120-1/2020/372

Kategorije: Privolitev, Zdravstveni osebni podatki
                        Pri Informacijskem pooblaščencu (IP) smo dne 22. 5. 2020 prejeli vaše dodatno vprašanje o tem, ali lahko prekličete privolitev glede dostopa do zdravstvene dokumentacije, ki je bil dana za izvajalca medicine dela.V zvezi z vašim vprašanjem vam neobvezujoče pojasnjujemo: da se v mnenju št. 07120-1/2020/367 do preklica privolitve nismo opredeljevali, ker nam v zvezi s tem niste postavili vprašanja in da je privolitev absolutno preklicljiva. V tretjem odstavku člena 7 Splošne uredbe (EU) o varstvu podatkov je določeno, da  ima posameznik, na katerega se nanašajo osebni podatki, pravico, da svojo privolitev kadar koli prekliče. Preklic privolitve ne vpliva na zakonitost obdelave na podlagi privolitve pred njenim preklicem. O tem se pred privolitvijo obvesti posameznik, na katerega se nanašajo osebni podatki. Privolitev je enako enostavno preklicati kot dati. Poleg tega je v 42. recitalu Splošne uredbe (EU) o varstvu podatkov določeno, da se privolitev ne bi smela šteti za prostovoljno, če posameznik, na katerega se nanašajo osebni podatki, nima možnosti dejanske ali prostovoljne izbire ali privolitve ne more zavrniti ali preklicati brez škode.Opozarjamo pa, da se IP ni pristojen opredeljevati do drugih posledic preklica privolitve po ZVZD-1, na primer posledic na delovnopravnem področju ter posledic glede izdaje zdravniškega spričevala.Prijazen pozdrav,mag. Urban Brulc, univ. dipl. prav.samostojni svetovalec IP
