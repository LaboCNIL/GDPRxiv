

Vpogled v SPIS, pristojnost sodišč
+
-


Datum: 02.05.2019
Številka: 0712-1/2019/1026

Kategorije: Sodni postopki
                        Informacijski pooblaščenec (v nadaljevanju IP) je prejel vaš dopis, v katerem sprašujete v zvezi z nezakonitim vpogledom v sodni spis v še odprti zadevi s strani tretje osebe, ki ni stranka v postopku. Sprašujete nas, kdo je pristojen za pritožbo v zvezi s takšnim ravnanjem.Na podlagi navedenega IP ugotavlja, da ste nanj naslovili dopis, ki ne sodi v njegovo pristojnost, zato se skladno z načelom zakonitosti IP ne more izdati neobveznega mnenja, ki ga sicer izdaja na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju Splošna uredba), 7. točke prvega odstavka 49. člena Zakona o varstvu osebnih ter 2. člena Zakona o informacijskem pooblaščencu.  IP skladno s tretjim odstavkom 55. člena Splošne uredbe IP namreč ni pristojen za nadzor dejanj obdelave sodišč, kadar delujejo kot sodni organi. IP vam svetuje, da se v zvezi s tem obrnete na predmetno sodišče.V upanju, da ste dobili odgovor na svoja vprašanja, vas lepo pozdravljamo.Pripravila: mag. Nuša Kavšek, univ. dipl. prav.svetovalka IP za varstvo osebnih podatkovMojca Prelesnik, univ. dipl. prav. informacijska pooblaščenka
