

Notranje uporabniške pravice
+
-


Datum: 26.02.2019
Številka: 0712-1/2019/423

Kategorije: Zdravstveni osebni podatki
                        Pri Informacijskem pooblaščencu (IP) smo dne 25. 2. 2019 prejeli vaše zaprosilo za mnenje, ali ima lahko adminitrstivni delavec na recepciji, ki opravlja naloge podpore ambulantam in naloge v zvezi z naročanjem receptov in napotnic, uporabniške pravice glede internega informacijskega sistema, ki vsebuje tudi zdravstvene podatke.  V zvezi z vašim vprašanjem vam posredujemo naslednje neobvezujoče pojasnilo: Če administrativni delavec, izhajajoč iz pogodbe o zaposlitvi, internih navodil, notranje sistemizacije ali drugih internih aktov, za svoje delo iz zakonite dejavnosti izvajalca zdravstvene dejavnosti neizogibno potrebuje določene uporabniške pravice v internem informacijskem sistemu za podoporo zdravstveni dejavnosti, je dopustno, da se mu te uporabniške pravice dodelijo, ter da jih tudi dejansko izvršuje v okviru delovnih zadolžitev; Uporabniške pravice morajo biti kar se da omejene (npr. pa času, vrsti podatkov ali dokumentov, starosti podatkov, vrsti pacientov, vrsti dejavnosti, vrsti opravil (branje, brisanje, vpisovanje) in podobno) v skladu s potrebami dela in vsebino ter funkcionalnostmi informacijskega sistema. Če delavec teh nalog ne opravlja več ali le v omejenem obsegu, je treba uporabniške pravice zapreti oziroma jih ustrezno prilagoditi; IP, izven inšpekcijskega postoka, ne more na konkretni ravni presoditi, ali je v vaši ustanovi res izpolnjen pogoj neizogibnosti in primernosti uporabniških pravic za dve administrativni delavki; O internih uporabniških pravicah zaposlenih in notranji obdelavi osebnih podatkov je na spletni strani IP že objavljenih več mnenj. Prijazen pozdrav,mag. Urban Brulc, univ. dipl. prav.samostojni svetovalec IP
