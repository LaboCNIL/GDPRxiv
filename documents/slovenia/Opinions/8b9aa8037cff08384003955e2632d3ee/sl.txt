

Rok za odgovor na zahtevo po seznanitvi z lastnimi osebnimi podatki
+
-


Datum: 22.09.2022
Številka: 07121-1/2022/1009

Kategorije: Pravica do seznanitve z lastnimi osebnimi podatki
                        Informacijski pooblaščenec (v nadaljevanju IP) je prejel vaš elektronski dopis, v katerem sprašujete, kakšen rok ima podjetje za odgovor na zahtevo po seznanitvi z lastnimi osebnimi podatki.
 
IP je na podobna vprašanja glede seznanitve z lastnimi osebnimi podatki že odgovoril, zato vas glede vaših vprašanj napotuje na že objavljeni neobvezujoči mnenji, kjer boste našli odgovore na svoja vprašanja:
-       Seznanitev z lastnimi osebnimi podatki, št. 07121-1/2022/489 z dne 6.5.2022:  https://www.ip-rs.si/mnenja-gdpr/seznanitev-z-lastnimi-osebnimi-podatki-1652161666,
-       Dostop do osebnih podatkov, št. 07121-1/2022/967 z dne 12.9.2022:  https://www.ip-rs.si/mnenja-gdpr/dostop-do-osebnih-podatkov-1663308338
 
Ob tem IP izpostavlja, da se mora upravljavec na podano zahtevo odzvati brez nepotrebnega odlašanja in v vsakem primeru posredovati informacije oziroma zavrnilni odgovor v enem mesecu po prejemu zahteve. IP dodaja, da se ta rok lahko po potrebi podaljša za največ dva dodatna meseca ob upoštevanju kompleksnosti in števila zahtev (tretji odstavek člena 12 Splošne uredbe). V primeru molka upravljavca ali zavrnitve se lahko posameznik obrne na IP.
 
Vse potrebne informacije glede uveljavljanja pravice do seznanitve z lastnimi osebnimi podatki in (neobvezen) obrazec zahteve lahko najdete na naših spletnih straneh:
·         https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki/,
·         https://tiodlocas.si/zelim-vedeti-kaj-pocnejo-z-mojimi-podatki/.
 
V upanju, da ste dobili odgovor na svoje vprašanje, vas lepo pozdravljamo.
 
Mojca Prelesnik, univ.dipl.prav.,                                                 
informacijska pooblaščenka
