

Razkritje identitete posameznika
+
-


Datum: 12.02.2019
Številka: 0712-1/2019/289

Kategorije: Definicija OP
                        Informacijski pooblaščenec (v nadaljnjem besedilu: IP) je dne 24. 1. 2019 po elektronski pošti prejel vaše vprašanje glede tega, kateri podatki morajo biti objavljeni oz. znani, da lahko govorimo o tem, da je bila identiteta neke osebe nedvoumno razkrita.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Definicijo osebnega podatka ureja Splošna uredba o varstvu osebnih podatkov. Za zakonito obdelavo osebnih podatkov je potrebno imeti pravno podlago (npr. soglasje posameznika za točno določen namen obdelave ali pogodba) (6. člen Splošne uredbe o varstvu podatkov). IP konkretnih obdelav osebnih podatkov ne more presojati izven postopka inšpekcijskega nadzora.Uvodoma pojasnjujemo, da IP konkretne presoje o zakonitosti posedovanja osebnih podatkov oz. obdelave osebnih podatkov v okviru mnenja ne more podati, o tem lahko presoja zgolj v okviru inšpekcijskega postopka. Pravno podlago glede pravic, obveznosti, načel in ukrepov, s katerimi se preprečujejo neustavni, nezakoniti in neupravičeni posegi v zasebnost in dostojanstvo posameznika pri obdelavi osebnih podatkov, predstavljata Splošna uredba o varstvu podatkov in ZVOP-1, v kolikor ni v nasprotju z omenjeno uredbo.Najprej omenjamo definicijo osebnega podatka. Splošna uredba o varstvu osebnih podatkov določa v členu 4, da osebni podatek pomeni katero koli informacijo v zvezi z določenim ali določljivim posameznikom (to je posameznik, na katerega se nanašajo osebni podatki); določljiv posameznik je tisti, ki ga je mogoče neposredno ali posredno določiti, zlasti z navedbo identifikatorja, kot je ime, identifikacijska številka, podatki o lokaciji, spletni identifikator, ali z navedbo enega ali več dejavnikov, ki so značilni za fizično, fiziološko, genetsko, duševno, gospodarsko, kulturno ali družbeno identiteto tega posameznika.             Pri razkritju identitete gre za to, da je možno osebne podatke pripisati specifičnemu posamezniku, na katerega se nanašajo osebni podatki oz. da se osebni podatki pripišejo določenemu ali določljivemu posamezniku. Pri tem ni odločilno, ali lahko posameznika določi vsakdo, ki se seznani z določenim podatkom (npr. EMŠO), ampak ali je to mogoče (četudi v povezavi s podatki, do katerih zakonito nima vsakdo dostopa).Splošna uredba o varstvu podatkov nadalje določa v členu 6.1(a), v katerih primerih je obdelava zakonita (npr. pogodba, privolitev). Obdelava osebnih podatkov pomeni, kakor določa 2. točka člena 4 Splošne uredbe o varstvu podatkov, vsako dejanje ali niz dejanj, ki se izvaja v zvezi z osebnimi podatki ali nizi osebnih podatkov z avtomatiziranimi sredstvi ali brez njih. Za obdelavo osebnih podatkov mora obstajati ustrezna pravna podlaga. Splošna uredba o varstvu podatkov določa v členu 6, kdaj je obdelava dovoljena. (npr. privolitev, pogodba, zakoniti interesi, zaščita življenjskih interesov, za izpolnitev zakonske obveznosti in drugi). Kršitev varstva osebnih podatkov pa glede na Splošno uredbo o varstvu osebnih podatkov pomeni kršitev varnosti, ki povzroči nenamerno ali nezakonito uničenje, izgubo, spremembo, nepooblaščeno razkritje ali dostop do osebnih podatkov, ki so poslani, shranjeni ali kako drugače obdelani.    Splošna uredba o varstvu osebnih podatkov pa ne določa nabora osebnih podatkov oz. ne navaja, koliko in točno kateri podatki morajo biti navedeni, da lahko govorimo o razkritju identitete posameznika. To je potrebno presojati v vsakem posameznem konkretnem primeru razkritja identitete. IP je pristojen za inšpekcijski nadzor, v okviru katerega v vsakem posameznem primeru presoja, kateri podatki predstavljajo varovane osebne podatke oziroma, ali je podana v zvezi s tem kršitev predpisov na področju varstva osebnih podatkov (npr. pri razkritju določenih podatkov). Glede na definicijo osebnega podatka so lahko to npr. na internetu objavljene slike posameznika, na katerih je razpoznaven tretjim osebam, pa se posameznik z razkritjem ni strinjal, ali npr. že samo ime in priimek, če lahko na podlagi teh podatkov v določenem primeru sklepamo na točno določeno ali določljivo osebo, ali naslov elektronske pošte osebe, če je v naslovu e-pošte npr. ime in/ali priimek in je tako možno določiti, za katero osebo gre, pa se posameznik z razkritjem ni strinjal oz. ne obstaja nobena druga pravna podlaga za razkritje.        V zvezi z novostmi po uveljavitvi Splošne uredbe o varstvu podatkov glede pravnih podlag na področju varstva osebnih podatkov vas napotujemo na spodnjo spletno stran:https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/V upanju, da smo vam bili v pomoč, vas lepo pozdravljamo.Urška Črnič, univ. dipl. prav.,Svetovalka informacijske pooblaščenkeMojca Prelesnik, univ. dipl. prav.,Informacijska pooblaščenka
