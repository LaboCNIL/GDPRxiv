

Aplikacija za spremljanje delovnega časa
+
-


Datum: 03.12.2021
Številka: 07121-1/2021/2428

Kategorije: Delovna razmerja, Moderne tehnologije
                        Informacijski pooblaščenec (v nadaljevanju IP) je prejel vaše zaprosilo za mnenje, v katerem pojasnjujete, da je delodajalec zahteval, da si na svoj zasebni telefon naložite aplikacijo, s katero delodajalec evidentira delovni čas. Registracija delovnega časa je možna samo, ko ste na območju brezžične povezave delodajalca. V to niste privolili, sprejet ni bil noben interni akt. 
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
IP je že prejel vprašanja podobna vašemu, zato vas napotuje na dve že objavljeni mnenji:

Registracija delovnega časa preko mobilne aplikacije, št. 07121-1/2021/904, z dne 11. 5. 2021: https://www.ip-rs.si/mnenja-gdpr/6048a38d3c2c6,
Dostop do telefona brez soglasja zaposlenega, 07121-1/2021/686, z dne 9. 4. 2021: https://www.ip-rs.si/mnenja-gdpr/dostop-do-telefona-brez-soglasja-zaposlenega.

 
Kakor izhaja iz navedenih mnenj, lahko, v kolikor menite, da delodajalec krši določbe varstva osebnih podatkov, zoper delodajalca vložite tudi (anonimno) inšpekcijsko prijavo. Več o tem najdete na:

https://www.ip-rs.si/varstvo-osebnih-podatkov/pravice-posameznika/vlo%C5%BEitev-prijave.  

V upanju, da ste dobili odgovor na svoje vprašanje, vas lepo pozdravljamo.
 
                                                                                               Mojca Prelesnik, univ.dipl.prav.,                                                  
                                                                                                informacijska pooblaščenka
 
Pripravila:                                                                                                                                
Neja Domnik, mag. prav.,
asistentka svetovalca pri IP
