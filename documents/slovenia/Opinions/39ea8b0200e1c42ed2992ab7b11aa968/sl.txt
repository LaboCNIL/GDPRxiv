

Obravnava voznika v zvezi z njegovim zdravstvenim stanjem
+
-


Datum: 20.08.2019
Številka: 0712-1/2019/1928

Kategorije: Zdravstveni osebni podatki
                        Pri Informacijskem pooblaščencu (IP) smo dne 19. 8. 2019 prejeli vaše zaprosilo za mnenje o tem, kako obravnavati pacienta - poklicnega voznika, glede katerega je zdravnik v vaši urgentni službi ugotovil, da verjetno ni sposoben za varno vožnjo. V zvezi z vašim vprašanjem vam – zaradi naše omejene pristojnosti, ki je v konkretnem primeru omejena zgolj na vidik varstva osebnih podatkov – pojasnjujemo, da z vidika varstva osebnih podatkov ne bi bilo sporno, če bi pri pristojni upravni enoti, v imenu vašega javnega zdravstvenega zavoda, podali predlog za napotitev pacienta na kontrolni zdravniški pregled po 84. členu Zakona o voznikih. V tem primeru lahko oziroma je treba upravni enoti posredovati tudi konkretne zdravstvene razloge, zaradi katerih je podan dvom o sposobnosti za vožnjo.Prijazen pozdrav, mag. Urban Brulc, univ. dipl. prav.samostojni svetovalec IP
