

Objava OP v publikaciji o vojnih ujetnikih
+
-


Datum: 31.07.2020
Številka: 07121-1/2020/1342

Kategorije: Fotografije kot OP, Pravne podlage, Privolitev, Statistika in raziskovanje, OP umrlih
                        Informacijski pooblaščenec (v nadaljnjem besedilu IP) je prejel vaše zaprosilo za mnenje glede objave osebnih podatkov v publikaciji. Na prošnjo …  pripravljate publikacijo o aktivnostih povezanih z vojnimi ujetniki …. Prosite za pojasnilo glede objave raznih fotografij, na katerih so vojaki in častniki … . Večina fotografij, ki bi jih objavili v publikaciji, so že bile objavljene v drugih publikacijah, nekatere ste dobili iz osebnih arhivov in še niso bile objavljene, avtorji pa dovolijo, da se objavijo v tej knjižici. Ker so osebe na fotografijah razpoznavne, vas zanima, ali to lahko predstavlja problem oz. zadržek objave.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljnjem besedilu Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljnjem besedilu ZVOP-1) ter 2. členom Zakona o informacijskem pooblaščencu (Uradni list RS, št. 113/05) posredujemo naše neobvezno mnenje v zvezi z vašim vprašanjem.Zbiranje in objava osebnih podatkov, ki se nahajajo v zbirkah, je načeloma dopustna, če so bili objavljeni podatki ustrezno pridobljeni in za njihovo objavo obstaja ustrezna pravna podlaga. Pravne podlage so opredeljene v členu 6 Splošne uredbe o varstvu podatkov.Kadar se osebni podatki umrlih posameznikov uporabljajo v zgodovinske namene, lahko zadostno pravno podlago za njihovo uporabo predstavlja tretji odstavek 23. člena ZVOP-1.IP je že večkrat izrazil stališče, da štejemo fotografije posameznikov kot varovane osebne podatke, kadar le-te določajo ali omogočajo določljivost posameznika, predvsem takrat, ko je posameznik na fotografijah jasno in nedvoumno razviden in se ga dá na ta način identificirati, prepoznati in določiti. Enako velja, ko se hkrati s fotografijami obdelujejo tudi drugi osebni podatki o posamezniku (npr. ime in priimek, letnica rojstva, družbeni status, zaposlitev ipd.). Objava takšnih fotografij, pomeni obdelavo osebnih podatkov, ki so del zbirk osebnih podatkov, katerih upravljavec ste. V zvezi s tem vas zato zavezujejo določbe Splošne uredbe o varstvu podatkov.O objavi osebnih podatkov v publikacijah oz. zbornikih je IP izdal že več neobvezujočih mnenj, npr.: mnenje, št. 0712-1/2019/2753 z dne 2. 12. 2019, mnenje, št. 0712-1/2019/807 z dne 10. 4. 2019, mnenje, št. 0712-1/2019/3004 z dne 10. 1. 2020, mnenje, št. 07121-1/2020/457 z dne 31. 3. 2020. Z njimi se lahko seznanite na spletni strani IP https://www.ip-rs.si/varstvo-osebnih-podatkov/, s pomočjo iskalnika po vprašanjih in odgovorih.Glede objave osebnih podatkov še živečih posameznikov je treba upoštevati člen 6(1) Splošne uredbe o varstvu podatkov, ki določa pravne podlage, kdaj se osebni podatki lahko obdelujejo:(a)    privolitev, (b)    sklenitev oz. izvajanje pogodbe, (c)    zakon, (d)    zaščita življenjskih interesov, (e)    za izvajanje javnih nalog, (f)    zaradi zakonitih interesov upravljavca.Če boste kot temeljno pravno podlago za obdelavo osebnih podatkov šteli privolitev, bodite pozorni, da mora biti privolitev prostovoljna (brez prisile, ukane), specifična (natančna, za točno določen namen), informirana in nedvoumna (se jo da razumeti samo na en način). Več o privolitvi si lahko preberete na spletni strani IP https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/privolitev/. Pri tem ne prezrite, da privolitev tistega, ki je avtor fotografije, ni nujno enaka privolitvi tistega, ki je upodobljen na fotografiji.Splošna uredba o varstvu podatkov se ne uporablja za osebne podatke umrlih oseb, zato pri izdaji publikacije, v kateri se osebni podatki umrlih posameznikov uporabljajo v zgodovinske namene (kot npr. raziskovanje človeškega vedenja skozi čas, preučevanje človeške družbe skozi prostor in čas ipd.), lahko pravno podlago za obdelavo osebnih podatkov predstavlja tretji odstavek 23. člena ZVOP-1. Pri tem je treba biti pozoren, da umrli posameznik ali njegovi zakoniti dediči prvega ali drugega dednega reda niso pisno prepovedali posredovanja teh osebnih podatkov.V upanju, da smo odgovorili na vaše vprašanje, vas lepo pozdravljamo.                                                                                               Mojca Prelesnik, univ. dipl. prav.,                                                                                               informacijska pooblaščenkaPripravila:Karolina Kušević, univ. dipl. prav.,svetovalka IP
