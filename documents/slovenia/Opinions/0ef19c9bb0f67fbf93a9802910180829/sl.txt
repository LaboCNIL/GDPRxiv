

Pridobitev podatkov o odlocitvi sodišca v lastni prekrškovni zadevi
+
-


Datum: 22.04.2020
Številka: 07121-1/2020/695

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 21. 4. 2020 prejeli vaš dopis, v katerem pojasnjujete, da s strani okrajnega sodišča in policijske postaje, kljub zaprosilu niste prejeli informacije o vsebini odločitve sodišča. V zvezi z vašim vprašanjem vam neobvezujoče pojasnjujemo: da se lahko pri prekrškovnem organu seznanite z vsebino vseh dokumentov v zadevi, in sicer na podlagi 82. člena Zakona o splošnem upravnem postopku (ZUP) v zvezi z 58. členom Zakona o prekrških (ZP-1), da se lahko tudi pri sodišču seznanite z vsebino predmetnega dokumenta, in sicer na podlagi 102. člena ZP-1, vendar IP ni pristojen za nadzor nad izvajanjem teh določb in tudi ni pristojen za njihovo razlago. Lahko vam le predlagamo, da se na oba organa obrnete z novo prošnjo, v kateri izrecno zaprosite za vpogled ali kopijo določenega dokumenta ter se izrecno sklicujete na omenjene pravne podlage.Z dokumentom se lahko pod določenimi pogoji seznanite tudi na podlagi člena 15 Splošne uredbe (EU) o varstvu podatkov (pravica do seznanitve z lastnimi osebnimi podatki), vendar se do upravičenosti do konkretnega dokumenta ne moremo vnaprej opredeliti, ker v tem primeru nastopamo kot pritožbeni organ. Obrazec zahteve (»SLOP«) je dostopen na spletni strani IP, pod zavihkom »obrazci«. Če organ na zahtevo ne odgovori v enem mesecu ali če zahtevo pisno zavrne, lahko vložite pritožbo, za reševanje katere je pristojen IP.Priporočamo vam, da pri organu najprej vložite zaprosilo s sklicevanjem na ZUP oziroma ZP-1, ker vam te pravne podlage omogočajo več pravic.  Prijazen pozdrav,Mojca Prelesnik, univ. dipl. prav. informacijska pooblaščenka
