

Vložitev zahteve posameznika na obrazcu
+
-


Datum: 06.10.2019
Številka: 0712-1/2019/2166

Kategorije: Pravica do pozabe
                        Pri Informacijskem pooblaščencu (IP) smo dne 19. 9. 2019 prejeli vaše zaprosilo za pojasnilo o tem, ali je zahtevo za prepoved obdelave vseh osebnih podatkov res treba vložiti na obrazcu, ki ga določi upravljavec. V konkretnem primeru gre za podjetje, ki ste mu zahtevo poslali po e-pošti. Pojasnjujemo vam, da za uveljavjanje zahtev posameznikov po členih od 15 do 22 Splošne uredbe (EU) o varstvu podatkov niso predpisani obrazci, kar velja tako za obrazce, ki bi bili sprejeti s predpisi, kot tudi za obrazce, ki jih pripravijo upravljavci. Tako smisleno izhaja tudi iz pojasnil na naši spletni strani:https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki/.Iz obrazca SLOP in že objavljenih mnenj s področja seznanitve z lastnimi osebnimi podatki, ki so dostopna na naši spletni strani izhaja, da je važno, da ima zahteva posameznika vse običajne elemente, da jo je možno vsebinsko obravnavati: identiteta posameznika in po potrebi dokazila o identiteti, potrebni kontaktni podatki, določno opredeljen zahtevek in po potrebi dodatne informacije, ki so potrebne za ugoditev zahtevi, želen način seznanitve ali prenosa (če gre za seznanitev z lastnimi osebnimi podatki ali prenosljivost) in neobvezno pravna podlaga. Če ste poslali zahtevo za »prepoved« po e-pošti, utegne biti z vidika podjetja problematično ugotavljanje vaše identitete ter ugotavljanje, kaj je bilo mišljeno s prepovedjo – omejitev obdelave iz člena 18, izbris iz člena 17 ali ugovor iz člena 21 Splošne uredbe o varstvu podatkov.Prijazen pozdrav,mag. Urban Brulc, univ. dipl. prav.samostojni svetovalec IP
