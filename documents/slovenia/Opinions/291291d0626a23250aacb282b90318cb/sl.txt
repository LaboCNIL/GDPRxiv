

Mnenje glede nadzora upravičenosti vožnje tovornih vozil
+
-


Datum: 09.02.2021
Številka: 07120-1/2021/52

Kategorije: Moderne tehnologije, Občine, Video in avdio nadzor
                        Informacijski pooblaščenec (v nadaljevanju: IP) je prejel vaše zaprosilo za mnenje, v katerem pojasnjujete, da bi Medobčinski inšpektorat in redarstvo v zvezi s problematiko vožnje tovornih vozil na določeni lokaciji, kjer je promet prepovedan za tovorna vozila, ki presegajo največjo dovoljeno masa 3,5 ton, v sodelovanju z izbranim izvajalcem postavil sistem, kjer bi s tehničnimi sredstvi ugotavljali upravičenost vožnje tovornih vozil. Sistem bi na podlagi določenih parametrov ugotavljal, ali vozilo, ki je prevozilo postavljen sistem, presega dovoljeno vrednost in bi ga v takem primeru slikovno evidentiral. Zabeležene evidence bi potem vaš organ preveril po lastništvu vozila in specifikaciji prometnega dovoljenja in kršitelje ustrezno sankcioniral. Zadeva bi delovala podobno kot nadzor s tehničnimi sredstvi nad prekoračitvami dovoljenih hitrosti s stacionarnim ali mobilnim radarjem in bi prav tako zajemal samo kršitelje na podlagi določenih parametrov, kot so dolžina vozila, medosna razdalja, skupna teža, tako da do neupravičenega zajemanja slikovnega gradiva ne bi prišlo, saj bi se kamera oziroma aparat vklopil le ob izpolnjevanju prej navedenih pogojev, ki izključujejo ostale udeležence cestnega prometa na tej lokaciji. Vsekakor bi tudi prometna signalizacija izpolnjevala potrebne norme glede postavitve videonadzora. Postopek  izvajanja nadzora bi bil kot torej izpeljan na podobni ravni kot nadzor s tehničnimi sredstvi nad prekoračitvami dovoljenih hitrosti, a bi kljub temu radi pridobili strokovno mnenje, da v primeru začetka izvajanja tovrstnega nadzora ne bi slučajno prišlo do nerazjasnjenih situacij. Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Informacijski pooblaščenec (v nadaljevanju IP) tudi na podlagi dodatnega telefonskega pogovora ugotavlja, da naj bi sistem deloval tako, da bi v določeni coni bili postavljeni senzorji za zajem teže vezila, število osi in dolžino vozila, v primeru prekoračenih parametrov pa bi se zajela slika vozila in zoper zadevne kršitelje uvedli prekrškovni postopki skladno z zakonodajo.IP uvodoma pojasnjuje, da je v projektih, kjer bi lahko prišlo do množične in sistematične obdelave osebnih podatkov, kamor lahko sodijo tudi projekti nadzora nad vozili, primerno predhodno izvesti oceno učinkov glede varstva osebnih podatkov. V okviru ocene učinka se namreč preveri tudi, ali obstajajo potrebna pooblastila v zakonodaji in ali je podana pravna podlaga za predvidene ukrepe. IP ne more presojati, katera pooblastila imajo občinska redarstva, kar je seveda predpogoj za zakonitost predloga, kot ga opisujete. Iz Zakona o občinskem redarstvu in iz Zakona o pravilih cestnega prometa ni razbrati teh pooblastil, ampak zgolj pooblastila za merjenje prekoračitev hitrosti, ne moremo pa z gotovostjo trditi, da to ni drugje urejeno, zato opozarjamo, da to preverite.Vse informacije o tem, kaj so ocene učinka, kdaj je njihova izvedba obvezna in kako se jih izvede, vključno s smernicami na to temo, so dostopne na povezavi:https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/ocena-ucinka-v-zvezi-z-varstvom-podatkov/IP opozarja, da če je namen zbiranja podatkov takšen, da se zberejo podatki samo o tovornih vozilih (vozilih nad 3,5 tone) za namen ugotavljanja kršitev prepovedi prometa za tovorna vozila, potem mora sistem tudi delovati tako, da se ne zbirajo podatki o osebnih vozilih in s tem osebni podatki oseb v teh vozilih oziroma lastnikih. Če sistem primerjamo s sistemom ugotavljanja kršitev cestnih predpisov za osebna vozila tudi ta sistem ne bi smel delovati tako, da bi se hranili podatki o vozilih oziroma o osebah, ki niso storile kršitve, kar je z našega vidika tudi ključno pri zadevnem sistemu.  Prav tako, kot ste sami ugotovili, mora sistem, kolikor bo zajemal slike, upoštevati zahteve glede označevanja videonadzora, smiselno podobno kot je to urejeno npr. na avtocestah pri sistemih za nadzor hitrosti oziroma cestninjenja. V primeru napačnega merjenja (npr. zajem podatka o sicer osebnem vozilu s prekoračeno težo), bi po našem mnenju moral obstajati natančen postopek, da se podatke, kjer se naknadno ugotovi, da ne gre za kršitve prepovedi promet za tovorna vozila, takoj ko je mogoče izbriše.Ker pristojnosti IP ne posegajo na področje merilnih naprav in na področje sankcioniranja pravnih oseb za kršitve zakonodaje, ki ne sodi na področje osebnih podatkov, vam glede vprašanja o morebitnih zahtevah, kot so certifikacija in točnost naprav za merjenje ter drugih zahtevah glede njihovega delovanja (kar najverjetneje v pristojnost Urada RS za meroslovje), ne moremo opredeljevati in predlagamo, da te zahteve preverite pri pristojnih organih.S spoštovanjem,Mojca Prelesnik, univ.dipl.prav.,                                                                                                  informacijska pooblaščenkaPripravil:                                                                                                                              mag. Andrej Tomšič,namestnik informacijske pooblaščenke       
