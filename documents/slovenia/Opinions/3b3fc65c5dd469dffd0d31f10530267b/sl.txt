

Nadzor nad računalnikom preko oddaljenega dostopa
+
-


Datum: 24.10.2019
Številka: 0712-1/2019/2124

Kategorije: Zavarovanje osebnih podatkov
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem navajate, da že nekaj mesecev opažate oddaljene vpade v vaš računalnik. Ko tipkate po tipkovnici, se znaki večkrat ponovijo, računalnik je počasen in neodziven, določeni programi se sami odpirajo in zapirajo. Ob ugasnitvi računalnika opažate, da se zapirajo določeni novi programi (npr. Netsession Hidden Window).Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Glede na vaše navedbe, je težko določiti, kaj se dogaja z vašim računalnikom. Ena izmed možnosti je ta, da operacijski sistem Windows že dolgo ni bil očiščen, ter ima posledično velike težave z zasedenostjo pomnilnika, kar se pokaže kot neodzivnost programov, nepričakovano zapiranje programov, dolgo prižiganje in ugašanje računalnika, ipd. .Glede programa Netsession Hidden Window, ni nujno, da se je vaš računalnik okužil z zlonamerno kodo, saj gre lahko za program Akamai Netsession, ki ga določene aplikacije uporabljajo za prenos datotek ter spletnih prenosov. Če ga niste namestili sami, je možnost, da se vam je sam namestil ob namestitvi kakšne druge aplikacije.Če mislite, da imate na računalniku zlonamerno kodo priporočamo, da si prenesete katerega od programov za preverjanje okuženosti računalnika, ter v varnem načinu poskenirate vaš računalnik.Ena izmed rešitev, ki bi bila učinkovita je tudi ta, da shranite vaše datoteke na zunanji disk ali USB ključ, ter ponovno namestite sistem.Lep pozdrav,Mojca Prelesnik, univ.dipl.prav.,                                                 Informacijska pooblaščenkaPripravil:                                                                                                                                Darko Mohar,Projektni sodelavec
