

Učinek vložitve izjave o prepovedi vpogleda v povzetek podatkov o pacientu
+
-


Datum: 16.09.2021
Številka: 07121-1/2021/1794

Kategorije: Zdravstveni osebni podatki, Pridobivanje OP iz zbirk
                        Pri Informacijskem pooblaščencu (IP) smo dne 15. 9. 2021 prejeli vaše vprašanje o tem, ali izpolnjen obrazec prepovedi vpogleda v povzetek podatkov o pacientu, ki ste ga poslali na NIJZ, MZ in MNZ, res učinkuje tako, da »ste kriti glede preverjanja pogoja PCT kjerkoli«.
 
Ker smo podobno vprašanje pri IP že prejeli in o tem izdali mnenje, vam predlagamo, da si ga ogledate na tej povezavi:
https://www.ip-rs.si/mnenja-gdpr/izpolnjevanje-izjave-o-prepovedi-vpogleda-v-povzetek-podatkov-o-pacientu.
 
Iz mnenja izhaja, da informacija o tem, da »ste kriti glede preverjanja pogoja PCT kjerkoli« nikakor ne drži in da nekritično vlaganje prepovedi lahko neugodno vpliva na bodočo zdravstveno oskrbo pacienta pri izvajalcih zdravstvene dejavnosti, saj ti ne bodo imeli na voljo pomembnih podatkov, ki se sicer vodijo v »povzetku podatkov o pacientih«.
 
Lepo vas pozdravljamo,
 
 
Pripravil:
mag. Urban Brulc, univ. dipl. prav.
samostojni svetovalec IP
 
Mojca Prelesnik, univ. dipl. prav.
informacijska pooblaščenka
