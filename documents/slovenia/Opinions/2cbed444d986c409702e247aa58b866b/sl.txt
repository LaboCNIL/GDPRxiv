

Razkritje, katerega od pogojev PCT izpolnjuje zaposleni v šolstvu
+
-


Datum: 25.08.2021
Številka: 07121-1/2021/1590

Kategorije: Delovna razmerja, Šolstvo, Zdravstveni osebni podatki
                        Pri Informacijskem pooblaščencu (IP) smo dne 25. 8. 2021 prejeli vaše vprašanje o tem, ali ste dolžni vodstvu osnovne šole sporočiti, katerega od pogojev PCT izpolnjujete. 
Ker je IP v zvezi s podobnimi vprašanji že izdal več mnenj, vam predlagamo, da si jih ogledate prek teh povezav:
 

https://www.ip-rs.si/mnenja-gdpr/pridobivanje-podatka-o-cepljenosti-zaposlenih

 

https://www.ip-rs.si/mnenja-gdpr/preverjanje-pogojev-pct

 

https://www.ip-rs.si/mnenja-gdpr/vodenje-evidence-zaposlenih-glede-testiranja-cepljenja-in-prebolelnosti-v-vrtcu

 

https://www.ip-rs.si/mnenja-gdpr/vpogled-delodajalca-v-podatke-o-pct-pogoju-delavca

 
Iz teh mnenj izhaja:

da IP ni pristojen za presojanje, ali lahko oziroma ali morajo upravljavci od posameznikov zahtevati izpolnjevanje pogoja PCT;
da je delodajalec v določeni panogi upravičen preverjati pogoje PCT (npr. vpogledati v ustrezna dokazila), če je z ustreznim predpisom (npr. vladni odlok) predpisano, da je ta pogoj za zaposlene obvezen.

 
Lepo vas pozdravljamo,
mag. Urban Brulc, univ. dipl. prav.
samostojni svetovalec IP
