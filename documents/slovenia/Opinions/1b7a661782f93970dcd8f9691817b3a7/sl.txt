

Obdelava osebnih podatkov s strani pismonoše
+
-


Datum: 02.05.2019
Številka: 0712-1/2019/1010

Kategorije: Pravne podlage
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem pojasnjujete, da je pismonoša od vaš zahteval, da se izkažete z osebno izkaznico, ko vam je prinesel znesek 20 EUR. Zanima vas, ali je prav ravnal? ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Pravno podlago za obdelavo osebnih podatkov s strani Pošte Slovenije določa Uredba (EU) 2015/847 Evropskega parlamenta in Sveta z dne 20. maja 2015 o informacijah, ki spremljajo prenose sredstev, in razveljavitvi Uredbe (ES) št. 1781/2006 (v nadaljevanju: Uredba 2015/847). Pošta Slovenije nastopa kot pogodbeni obdelovalec NKBM d.d. pri obdelavi osebnih podatkov v zvezi z opravljanjem prenosa sredstev, kot na primer prevzem paketov s plačilom po povzetju ter prejem poštnega nakazila.Banka oz. v njenem imenu Pošta Slovenije d.o.o. mora v skladu s prvim odstavku 4. člena Uredbe 2015/847 zbirati naslednje osebne podatke plačnikov: ime (in priimek) plačnika, številko plačilnega računa plačnika, naslov plačnika, številko uradnega osebnega dokumenta, identifikacijsko številko stranke ali datum in kraj rojstva. Nadalje mora pošta na podlagi drugega odstavka istega člena zbirati sledeče podatke prejemnikov sredstev: ime in priimek prejemnika plačila, številka plačilnega računa prejemnika plačila. IP je tudi izdal neobvezujoče mnenje na podobno temo, ki je dostopno na tej povezavi: Pošta in osebni podatki, št. 0712-1/2017/1907 z dne 05.10.2017: https://www.ip-rs.si/varstvo-osebnih-podatkov/iskalnik-po-odlocbah-in-mnenjih/odlocbe-in-mnenja-vop/?tx_jzvopdecisions_pi1%5BshowUid%5D=2981&tx_jzvopdecisions_pi1%5BhighlightWord%5D=po%C5%A1ta. Ob tem IP tudi pojasnjuje, da tudi Zakon o osebni izkaznici (Uradni list RS, št. 35/11; ZOIzk-1) v 1. členu določa, da je osebna izkaznica javna listina, s katero državljan Republike Slovenije dokazuje istovetnost in državljanstvo. Če se pismonoša odloči, da bo zaradi zagotavljanja ustrezne ravni varnosti pri obdelavi osebnih podatkov zahteval dokazilo o identiteti, je to lahko tudi osebni dokument s sliko. S tem se izpolnjuje osnovni namen osebne izkaznice. V skladu z navedenim pismonoša na terenu lahko zakonito in na podlagi osebne privolitve pridobiva zgoraj navedene osebne podatke in preveri istovetnost posameznika ob izročitvi poštnega nakazila. V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              Neja Domnik, mag. prav.,raziskovalka pri IP 
