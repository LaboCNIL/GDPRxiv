

Napačno obračunavanje smetarine
+
-


Datum: 30.06.2021
Številka: 07121-1/2021/1187

Kategorije: Občine, Posredovanje OP med upravljavci, Pravica do ugovora
                        Informacijski pooblaščenec (v nadaljevanju IP) prejel vaše zaprosilo za mnenje, v katerem pojasnjujete, da vam komunalno podjetje napačno obračunava smetarino. Obrnili ste se na upravno enoto in komunalno podjetje, vendar niste nič dosegli. 
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
IP je na podobna vprašanja vašemu že odgovoril v svojih neobvezujočih mnenjih in vas zato napotuje na dve objavljeni mnenji, kjer boste lahko našli odgovor na svoje vprašanje:

Podatki o članih gospodinjstev za obračun smetarine, 07121-1/2021/926, z dne 17. 5. 2021: https://www.ip-rs.si/mnenja-gdpr/podatki-o-%C4%8Dlanih-gospodinjstev-za-obra%C4%8Dun-smetarine,
Podatki o članih gospodinjstev za obračun smetarine, 07121-1/2021/1032, z dne 3. 6. 2021: https://www.ip-rs.si/mnenja-gdpr/podatki-o-%C4%8Dlanih-gospodinjstev-za-obra%C4%8Dun-smetarine-1.

 
V primeru napačnega obračunavanja smetarine, vam svetujemo, da se obrnete neposredno na občino, ki te podatke sporoča naprej komunalnemu podjetju. Lahko pa napačno število članov gospodinjstva skušate razčistiti tudi s komunalnim podjetjem.
 
V upanju, da ste dobili odgovor na svoje vprašanje, vas lepo pozdravljamo.
 
Mojca Prelesnik, univ.dipl.prav.,                                                 
informacijska pooblaščenka
 
Pripravila:                                                                                                                                
Neja Domnik, mag. prav.,
asistentka svetovalca pri IP                                           
 
