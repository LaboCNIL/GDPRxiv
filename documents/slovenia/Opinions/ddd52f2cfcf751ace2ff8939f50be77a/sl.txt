

Pametnih števci električne energije
+
-


Datum: 03.08.2020
Številka: 07121-1/2020/1360

Kategorije: Informiranje posameznika, Moderne tehnologije, Pravne podlage, Privolitev
                        Informacijski pooblaščenec (v nadaljevanju: IP) je prejel vaš dopis, v katerem nas prosite za mnenje glede pametnih števcev električne energije. Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP uvodoma pojasnjuje, da je glede uvajanja pametnih števcev v preteklih letih večkrat opozarjal, da takratna  zakonodaja (predvsem Energetski zakon) ne nudi ustrezne pravne podlage za obdelavo osebnih podatkov (vsaj za subjekte iz javnega sektorja ter z vidika obveščanja in pravic posameznika), do katere pride z uporabo pametnih števcev, torej predvsem zaradi veliko bolj frekventnih odčitkov. Podatkov o uporabi na nekaj sekundnih ali minutnih intervalih namreč ne gre enačiti  z mesečnimi odčitki, saj prvi omogočajo neprimerno več informacij o življenju in navadah posameznika in obstoječa zakonodaja tega ne pokriva ustrezno. Resorno ministrstvo smo na to že opozorili, ki pa je pojasnilo, da napredne funkcionalnosti pametnih števcev, ki se vgrajujejo, še niso v uporabi in da bodo pravne podlage spreminjali takrat.Uporaba pametnih števcev tako ni v nasprotju s Splošno uredbo o varstvu podatkov, temveč je bilo treba posodobiti obstoječo področno zakonodajo.O tem in več o problematiki pametnih števcev glede osebnih podatkov si lahko preberete v mnenju evropske skupine za varstvo podatkov (Article 29 Working Party):https://ec.europa.eu/justice/article-29/documentation/opinion-recommendation/files/2011/wp183_en.pdfV letu 2019 je bil posodobljen Energetski zakon (EZ-1; besedilo dostopno na: http://www.pisrs.si/Pis.web/pregledPredpisa?id=ZAKO6665), ki sedaj vsebuje pravno podlago za obdelavo osebnih podatkov v sistemih naprednega merjenja (kar vključuje t.i. pametne števce, ki merijo delovno energijo v intervalu 15 minut ali krajšem) in sicer gre za člene 157.a do 157.č, kot sledi:157.a člen(vrste osebnih podatkov)Osebni podatki uporabnikov sistema, ki se obdelujejo na podlagi tega zakona, so:-        ime in priimek, naslov, davčna številka,-        številka merilnega mesta in z njim povezanih enoličnih identifikatorjev, naziv in naslov merilnega mesta,-        merilni in obračunski podatki, ki jih je mogoče nedvoumno povezati z uporabnikom sistema, in sicer:a)    izmerjena delovna energija v intervalu 15 minut ali krajšem časovnem intervalu, ki ga omogoča stanje tehnike inb)    časovni agregati izmerjene delovne energije, ki se nanašajo na uporabnika sistema.157.b člen(upravljavci in uporabniki osebnih podatkov)(1) Osebne podatke uporabnikov sistema iz prejšnjega člena obdelujejo naslednji upravljavci:-        distribucijski operater in fizične ali pravne osebe, na katere je distribucijski operater skladno s četrtim odstavkom 78. člena tega zakona prenesel izvajanje nalog iz drugega odstavka 78. člena tega zakona, za namen izvajanja nalog gospodarske javne službe dejavnosti distribucijskega operaterja iz 78. člena tega zakona,-        operaterji zaprtega distribucijskega sistema za namen izvajanja nalog iz 92. člena tega zakona.(2) Osebne podatke uporabnikov sistema iz prejšnjega člena obdelujejo tudi naslednji uporabniki:-        sistemski operater za namen izvajanja nalog gospodarske javne službe dejavnosti sistemskega operaterja iz 54. člena tega zakona,-        operater trga z elektriko za izvajanje nalog gospodarske javne službe dejavnosti operaterja trga z elektriko iz 97. člena tega zakona,-        dobavitelji elektrike za namen izvajanja pogodbe o dobavi z uporabnikom sistema na podlagi 115. člena tega zakona in za namen izdelave obratovalnih napovedi iz 104. člena tega zakona.(3) Upravljavci iz prvega odstavka tega člena obdelujejo osebne podatke uporabnikov sistema, ki so priključeni na omrežje, ki je v njihovi pristojnosti. Uporabniki iz prve in druge alineje prejšnjega odstavka obdelujejo osebne podatke uporabnikov sistema za celotno območje Republike Slovenije. Uporabniki iz tretje alineje prejšnjega odstavka obdelujejo osebne podatke uporabnikov sistema, s katerimi imajo sklenjeno pogodbo o dobavi.(4) Upravljavci iz prvega odstavka tega člena obdelujejo osebne podatke uporabnikov sistema tudi z namenom zagotavljana le-teh uporabnikom sistema ter subjektom, ki so upravičeni do dostopa do osebnih podatkov na podlagi pogodbenega razmerja, sklenjenega z uporabnikom sistema ali njegovega pooblastila.(5) Upravljavci iz prvega in uporabniki iz drugega odstavka tega člena obdelujejo osebne podatke iz 157.a člena tega zakona v obsegu, ki ga potrebujejo za doseganje namenov iz prvega in drugega odstavka tega člena.157.c člen(rok hrambe osebnih podatkov)(1) Merilni podatki iz 157.a člena tega zakona se zaradi zagotavljanja podatkov za učinkovito delovanje trga z električno energijo, izvajanje energetskih storitev ter za namen obratovanja in zagotavljanja zanesljivosti oskrbe hranijo največ dve leti.(2) Ne glede na določbe prejšnjega odstavka se časovni agregati na ravni od vključno enega meseca, ki se nanašajo na uporabnika sistema, hranijo največ pet let.(3) Drugi osebni podatki uporabnikov sistema, ki izhajajo iz pogodbenega razmerja, se hranijo tako dolgo, kot je nujno za izvajanje ukrepov na zahtevo posameznika pred sklenitvijo pogodbe, za izvajanje pogodbe in uveljavljanje pravic ter obveznosti iz sklenjene pogodbe, oziroma do poteka roka za uveljavljanje pravnega varstva pogodbenih strank.157.č člen(posredovanje podatkov)(1) Upravljavec osebnih podatkov v okviru sistema za enotni dostop do podatkov na podlagi standardiziranih podatkovnih storitev uporabnikom sistema in drugim subjektom, ki so upravičeni do dostopa do osebnih podatkov na podlagi tega zakona, pogodbenega razmerja sklenjenega z uporabnikom sistema ali njegovega pooblastila, zagotavlja varen, učinkovit in brezplačen dostop do osebnih podatkov preko enotne vstopne točke nacionalnega podatkovnega vozlišča.(2) Ne glede na določbo prejšnjega odstavka upravljavec osebnih podatkov uporabnikom sistema in drugim subjektom, ki so upravičeni do dostopa do osebnih podatkov na podlagi tega zakona, pogodbenega razmerja sklenjenega z uporabnikom sistema ali njegovega pooblastila, omogoči dostop do osebnih podatkov preko vmesnika pametnega sistemskega števca za lokalni dostop do podatkov.Glede na navedene pravne podlage je za obdelavo osebnih podatkov podana podlaga v zakonu in v pogodbi med upravljavcem in posameznikom ter tako ne v privolitvi oz. soglasju posameznika. Zakonodajalec je ocenil, da je uvajanje naprednih sistemov merjenja v javnem interesu, kar pomeni, da bodo s časoma analogni števci zamenjani z naprednimi števci, zato tega ni prepustil prosti volji posameznika, temveč je podlago za obdelavo osebnih podatkov uredil v zakonu.S spoštovanjem,Mojca Prelesnik, univ. dipl. prav.,Informacijska pooblaščenkaPripravil:                                                                                                                              mag. Andrej Tomšič, namestnik informacijske pooblaščenke                                                     
