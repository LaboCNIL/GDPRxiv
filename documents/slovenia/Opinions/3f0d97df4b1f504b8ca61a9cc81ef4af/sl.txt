

Rok hrambe logov
+
-


Datum: 25.09.2020
Številka: 07121-1/2020/1701

Kategorije: Bančništvo, Rok hrambe OP, Zavarovanje osebnih podatkov
                        Informacijski pooblaščenec (v nadaljevanju: IP) je prejel vaše zaprosilo za mnenje glede roka hranjenja t.i. logov (dnevnikov sledljivosti obdelav osebnih podatkov).Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.IP uvodoma poudarja, da v okviru mnenja ne more presojati ustreznosti določene programske rešitve, niti ne more vnaprej potrjevati posameznih rešitev z vidika skladnosti z obstoječimi predpisi s področja varstva osebnih podatkov. Presojo o ustreznosti lahko izvede le v okviru konkretnega inšpekcijskega postopka. Zakonitost obdelav osebnih podatkov pri delovanju konkretne rešitve se torej lahko ugotovi le v okviru konkretnega inšpekcijskega postopka.IP tako splošno pojasnjuje, da je za zagotovitev ustreznih postopkov in ukrepov za varnost osebnih podatkov odgovoren vsak upravljavec posebej (v konkretnem primeru torej vaša organizacija). Gre za organizacijske in tehnične ukrepe, ki jih določata Splošna uredba o varstvu podatkov (32. člen) in ZVOP-1 (24. in 25. člen). Med temi ukrepi je tudi obveza upravljavca glede zagotavljanja t.i. notranje sledljivosti osebnih podatkov (5. točka 1. odstavka 24. člena ZVOP-1). Upravljavec mora tako omogočiti poznejše ugotavljanje, kdaj so bili posamezni osebni podatki vneseni v zbirko osebnih podatkov, uporabljeni ali drugače obdelani in kdo je to storil. To mora omogočiti za obdobje, ko je mogoče zakonsko varstvo pravice posameznika zaradi nedopustnega posredovanja ali obdelave osebnih podatkov. Glede slednjega obdobja IP pojasnjuje, da je v zvezi z njegovo določitvijo treba upoštevati določbe Obligacijskega zakonika (OZ; Uradni list RS, št. 97/07 - UPB, 64/16 – odl. US, 20/18 – OROZ631), ki v 346. členu določa splošni zastaralni rok za uveljavljanje terjatev - pet let. Ta rok začne teči prvi dan po dnevu, ko je upnik imel pravico terjati izpolnitev obveznosti, če za posamezne primere ni z zakonom določeno kaj drugega. Rok v konkretnem primeru torej začne teči prvi dan po storjeni nedopustni obdelavi osebnih podatkov.IP ob tem nadalje pojasnjuje, da je v primeru, da se s takšno nedopustno obdelavo stori tudi kaznivo dejanje, treba v skladu z določbo 353. člena OZ upoštevati rok, predpisan za zastaranje kazenskega pregona. Pri določitvi tega roka je treba upoštevati določbe Kazenskega zakonika (KZ-1; Uradni list RS, št. 55/08, 66/08 – popr., 39/09, 55/09 – odl. US, 91/11, 54/15, 38/16, 27/17, 23/20), ki zastaranje kazenskega pregona ureja v 90. členu. V skladu s tem členom je rok zastaranja kazenskega pregona odvisen od dolžine zagrožene (zaporne) kazni. Za najpogostejši obliki kaznivega dejanja zlorabe osebnih podatkov po 1. in 2. odstavku 143. členu KZ-1 je zagrožena denarna kazen ali zapor do enega leta, zato kazenski pregon v skladu s 5. točko 1. odstavka 90. člena KZ-1 zastara po poteku šest let od storitve kaznivega dejanja. IP ob tem pritrjuje vaši navedbi v zaprosilu za mnenje, da je za kvalificirane oblike po nadaljnjih odstavkih 143. člena KZ-1 (tudi za kaznivo dejanje kraje identitete) ter za nekatera druga kazniva dejanja to obdobje ustrezno daljše (npr. kazenski pregon za kaznivo dejanje goljufije zastara po 10 letih).IP tako splošno ocenjuje, da je glede večine obdelav osebnih podatkov sprejemljivo revizijsko sled obdelave osebnih podatkov (t.i. notranjo sledljivost) po 5. točki 1. odstavka 24. člena hraniti za obdobje šestih (6) let od dne, ko se je zadevna obdelava osebnih podatkov tudi zgodila. Upoštevaje določeno sektorsko zakonodajo (zlasti glede nekaterih računovodskih listin oziroma uradnega poslovanja) pa je lahko ta rok tudi ustrezno daljši.Ob tem IP posebej poudarja, da je treba ločiti med hrambo logov in pa hrambo samih osebnih podatkov v zbirki, na obdelavo katerih se ti logi nanašajo. Roki hrambe samih osebnih podatkov v zbirki so predpisani z zakonodajo glede na pravno podlago in namene njihove obdelave. V praksi to včasih lahko pomeni tudi, da je rok hrambe samih osebnih podatkov v zbirki lahko že potekel in torej ni več potrebe oziroma podlage za njihovo hrambo, medtem ko lahko rok hrambe logov obdelav teh osebnih podatkov še teče in mora upravljavec še vedno zagotavljati hrambo teh logov.Dodatne informacije v zvezi z zavarovanjem osebnih podatkov so na voljo v smernicah IP, ki so dostopne na spletni strani IP:https://www.ip-rs.si/fileadmin/user_upload/Pdf/smernice/Smernice_o_zavarovanju_OP.pdfUsmeritve in napotila omenjenih smernic so zelo koristne tako pri razvoju in nastavitvah kot tudi pri uporabi posameznih rešitev, ki so povezane z obdelavo osebnih podatkov.S spoštovanjem.Pripravil:Matej Sironič,                                                  Svetovalec pooblaščencaza varstvo osebnih podatkovMojca Prelesnik, univ. dipl. prav.,Informacijska pooblaščenka
