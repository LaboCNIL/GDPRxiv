

Popravki v zdravstveni dokumentaciji
+
-


Datum: 08.12.2019
Številka: 0712-1/2019/2607

Kategorije: Pravica do popravka
                        Pri Informacijskem pooblaščencu (IP) smo dne 13. 11. 2019 prejeli vaše vprašanje, ali lahko pacient zahteva, da izvajalec zdravstvene dejavnosti v že izdan izvid napiše “pacient pove, da je poškodba nastala zaradi…”, namesto “poškodba je nastala zaradi…”.  Neobvezujoče vam pojasnjujemo, da se taka zahteva pacienta lahko obravnava po prvi alineji petega odstavka 41. člena ZPacP (dodajanje pripomb) in hkrati po členu 16 Splošne uredbe o varstvu podatkov (zadnji del drugega stavka – predložitev dopolnilne izjave).Ali so v konkretnem primeru morebiti izpolnjeni pogoji za popravek v pravem pomenu besede po členu 16 Splošne uredbe o varstvu podatkov, IP v mnenju ne more presojati. Zgolj na načelni ravni lahko pojasnimo, da je izvedba popravkov zdravstveni dokumentaciji zelo redko utemeljena.Prijazen pozdrav,mag. Urban Brulc, univ. dipl. prav.samostojni svetovalec IP
