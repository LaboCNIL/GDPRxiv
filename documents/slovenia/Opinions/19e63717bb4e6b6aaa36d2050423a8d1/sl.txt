

Posredovanje podatkov o stroških in številu uporabnikov stanovanja
+
-


Datum: 23.01.2020
Številka: 07121-1/2020/92

Kategorije: Pravne podlage, Stanovanjsko in nepremičninsko pravo
                        Pri Informacijskem pooblaščencu (IP) smo dne 16. 1. 2019 prejeli vaše zaprosilo za mnenje o tem, ali lahko kot upravnik posredujete sestri zemljiškoknjižne lastnice stanovanja podatke o stroških in številu uporabnikov stanovanja, ki jih potrebuje v sodnem sporu zaradi razveljavitve pogodbe o dosmrtnem preživljanju. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Po mnenju IP v predstavljenem primeru ni videti očitne pravne podlage za razkritje osebnih podatkov, ki se navezujejo na lastnika stanovanja, tretji osebi, ki podatke potrebuje v sodnem sporu zoper lastnika stanovanja.O b r a z l o ž i t e v:Pravne podlage za obdelavo osebnih podatkov so določene v členu 6 Splošne uredbe o varstvu podatkov in v različni nacionalni zakonodaji, pri čemer IP ni znana nobena pravna podlaga, ki bi tretji osebi, ki ni v nobenem posebnem razmerju (razen sorodstva) z lastnikom stanovanja, omogočala pridobivanje osebnih podatkov, ki se nanašajo na živečega lastnika stanovanja. Dejstvo, da želene podatke potrebuje na sodišču tega ne spremeni.Ni izključeno, da ima tretja oseba v konkretnem primeru pravni interes za pridobitev podatkov, toda pravni interes sam po sebi še ne predstavlja pravne podlage za pridobitev osebnih podatkov, ki se nanašajo na drugo osebo, če ta pravni interes ni posebej normiran (tj. izrecno priznan kot pravna podlaga) v nekem zakonu.Želene podatke lahko pridobi sodišče, če bi se strinjalo z vašim dokaznim predlogom, vendar se IP ni pristojen spuščati v to področje.Lepo pozdravljeni,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
