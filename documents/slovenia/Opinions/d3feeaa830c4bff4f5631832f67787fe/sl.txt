

Pridobivanje in posredovanje podatkov prebolelosti in cepljenosti šolskih otrok
+
-


Datum: 17.09.2021
Številka: 07121-1/2021/1830

Kategorije: Šolstvo, Zdravstveni osebni podatki, Posredovanje OP med upravljavci
                        Pri Informacijskem pooblaščencu (IP) smo dne 14. 9. 2021 prejeli vaše vprašanje o tem, ali lahko šola zbira podatke o prebolelosti ali cepljenosti proti COVID-19 ter jih posreduje NIJZ. In kako v primeru, da so starši podali prepoved. 
 
Ker smo v zvezi s podobnim vprašanjem kot je vaše že izdali dve mnenji, ki bosta v prihodnjih dneh objavljeni tudi na spletni strani IP (gl. iskalnik po mnenjih), predlagamo, da si jih ogledate – gre za mnenje št. 07120-1/2021/493 in mnenje št. 07120-1/2021/456.
 
Iz teh mnenj izhaja:

da lahko učenci podatke o prebolelosti in cepljenosti šoli posredujejo popolnoma prostovoljno, ni pa to njihova dolžnost;
da ZNB od šole ne zahteva obveznega posredovanja podatkov o prebolelosti in cepljenju učencev NIJZ-ju;
da starši ne morejo prepovedati tistega posredovanja osebnih podatkov, ki je določeno z zakonom in ga je možno šteti kot obvezno.

 
ZNB v delu, ki še ni bil spremenjen še vedno uporablja stari izraz »IVZ«, tj. preden se je ta organizacija preoblikovala v »NIJZ«, vendar to ne vpliva na veljavnost določb ZNB.
 
Lepo vas pozdravljamo,
 
Pripravil:
mag. Urban Brulc, univ. dipl. prav.
samostojni svetovalec IP
 
Mojca Prelesnik, univ. dipl. prav.
informacijska pooblaščenka
