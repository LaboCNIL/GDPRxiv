

Pridobitev davčne številke otroka
+
-


Datum: 17.11.2022
Številka: 07121-1/2022/1242

Kategorije: EMŠO in davčna
                        Pri Informacijskem pooblaščencu (IP) smo 17. 11. 2022 prejeli vaše zaprosilo za mnenje glede pridobitve davčne številke vašega otroka.  
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.
 
Za informacije o davčni številki otroka je pristojna Finančna uprava Republike Slovenije (FURS), zato IP svetuje, da se za pridobitev davčne številke vašega otroka obrnete neposredno na kateri koli finančni urad.
 
 
O b r a z l o ž i t e v:
 
Davčna številka je identifikacijski znak, ki se dodeli davčnemu zavezancu in se uporablja v zvezi z vsemi davki. Uporablja se za enotno opredelitev in povezavo podatkov v davčnih evidencah, ki jih vodi davčni organ, tj. Finančna uprava Republike Slovenije (FURS).
 
V primeru izgube ali odtujitve ostane davčna številka nespremenjena. Novo potrdilo o davčni številki se lahko pridobi na katerem koli finančnem uradu, in sicer osebno ali po pošti). IP vam tako svetuje, da se glede pridobitve davčne številke vašega otroka obrnete neposredno na Finančno upravo Republike Slovenije (FURS) oziroma na kateri koli finančni urad.
 
Lepo vas pozdravljamo,
 
Mojca Prelesnik, univ. dipl. prav.
informacijska pooblaščenka
