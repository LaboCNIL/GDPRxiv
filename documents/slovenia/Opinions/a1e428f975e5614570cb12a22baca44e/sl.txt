

Zbiranje podatkov od delavca, ki želi zaradi ogroženosti izvajati samoizolacijo
+
-


Datum: 25.03.2020
Številka: 07121-1/2020/341

Kategorije: Delovna razmerja, Posebne vrste, Pravne podlage
                        Pri Informacijskem pooblaščencu (IP) smo dne 23. 3. 2020 prejeli vaše vprašanje o tem, katere podatke o zdravstvenem stanju, na kateri podlagi in v kakšnem obsegu lahko kot delodajalec od delavca, ki navaja, da ne želi biti vključen v delovni proces, ker je okužba z virusom zanj lahko tvegana (npr. posebej ogrožene osebe s slabim imunskim sistemom, starejše osebe, osebe s pridruženimi kroničnimi boleznimi), zbirate kot dokazilo za opravičeno odsotnost z dela. Delavec v takih primerih ni v bolniškem staležu, ni mu odrejena karantena ali izolacija, pač pa bi bil odsoten z dela zaradi samoizolacije in bi rad opravičil odsotnost z dela.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Po mnenju IP lahko delodajalec od delavca, ki bi rad izvajal samoizolacijo, zahteva na primer običajno zdravniško potrdilo (ki zgolj potrjuje dejstvo večje ogroženosti delavca in ga praviloma lahko izda izbrani osebni zdravnik tudi v času epidemije) ali drugo dokazilo, iz katerega ne izhajajo konkretni zdravstveni razlogi, lahko pa delodajalec od izvajalca medicine dela pod določenimi pogoji pridobi tudi seznam ogroženih delavcev. O b r a z l o ž i t e v:Konkretnih dokazil, ki bi jih lahko predložil delavec ni možno naštevati, saj je to lahko katerikoli dokument, ki mu - glede na formo, izdajatelja in vsebino dokumenta - delodajalec prizna dokazno vrednost. Važno je, da delodajalec od delavca ne zahteva predložitve dokazil, iz katerih bi izhajali konkretni zdravstveni razlogi za delavčevo ogroženost. V zvezi s tem si lahko na spletni strani IP ogledate mnenja št. 0712-374/2010/2, št. 0712-626/2007/2, št. 0712-610/2008/2 in št. 0712-365/2006/2.Pravna podlaga za zbiranje teh podatkov oziroma dokazil je zlasti 48. člen Zakona o delovnih razmerjih v povezavi z (b) točko drugega odstavka člena 9 Splošne uredbe o varstvu podatkov.V zvezi s seznami ogroženih delavcev si lahko preberete pred kratkim izdano mnenje št. 07121-1/2020/411, ki je tudi dostopno na spletni strani IP. Posredno se na obravnavano temo nanašajo tudi mnenji št. 07121-1/2020/387 in št. 7121-1/2020/383.Prijazen pozdrav,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
