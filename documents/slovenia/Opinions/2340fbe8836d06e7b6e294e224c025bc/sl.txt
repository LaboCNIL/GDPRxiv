

Preverjanje PCT pogoja v šoli
+
-


Datum: 01.12.2021
Številka: 07121-1/2021/592

Kategorije: Šolstvo, Zdravstveni osebni podatki
                        Informacijski pooblaščenec (v nadaljevanju IP) je prejel vaše zaprosilo za mnenje, v katerem vas zanima, kako naj v šolah preverjate PCT pogoj. Namreč učitelji se izmenjujejo, tako da težko sledite, kdo je cepljen ali prebolevnik in kdo se mora testirati, hkrati pa se vam ne zdi smotrno, da bi učenci vsak dan s seboj nosili osebne dokumente in dokazila. Prosite nas za nasvet, kako se tega lotiti na dolgi rok.
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
IP je prejel večje število vprašanj glede preverjanja PCT pogoja v šolah, zato je pripravil posebne smernice z naslovom »Smernice o preverjanju PCT pogoja za šole«, na katere vas v zvezi z vašim vprašanjem napotujemo, predvsem na odgovor k vprašanju številka 5 (str. 7): https://www.ip-rs.si/publikacije/priro%C4%8Dniki-in-smernice/smernice-po-splo%C5%A1ni-uredbi-o-varstvu-podatkov-gdpr/smernice-o-preverjanju-pct-pogoja-za-%C5%A1ole. Načina organizacije znotraj šole v zvezi s preverjanjem PCT pogoja pa IP ne more komentirati oziroma ne more konkretno svetovati, saj to presega pristojnosti IP v okviru tega neobvezujočega mnenja. Ta presoja in odločitev je v rokah upravljavca – šole.
V upanju, da ste dobili odgovor na svoje vprašanje, vas lepo pozdravljamo.
 
                                                                                               Mojca Prelesnik, univ.dipl.prav.,                                                 
                                                                                                informacijska pooblaščenka
 
Pripravila:                                                                                                                                
Neja Domnik, mag. prav.,
asistentka svetovalca pri IP                                           
 
