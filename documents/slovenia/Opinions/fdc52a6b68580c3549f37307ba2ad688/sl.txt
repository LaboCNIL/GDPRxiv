

Google skupina staršev
+
-


Datum: 07.04.2020
Številka: 07121-1/2020/539

Kategorije: Definicija OP, Pravne podlage, Šolstvo
                        Informacijski pooblaščenec RS (v nadaljevanju IP) je prejel vaše zaprosilo za mnenje glede pošiljanja sporočil znotraj google skupine, ki ste jo kot mama osnovnošolskih otrok vzpostavili za komunikacijo med starši.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da se skladno z določbo 2(2)(c) Splošne uredbe »ta uredba ne uporablja za obdelavo osebnih podatkov s strani fizične osebe med potekom popolnoma osebne ali domače dejavnosti«. To pomeni na primer, če zbranih elektronskih naslovov ne uporabi registriran subjekt za izvajanje dejavnosti (npr. podjetje za ponujanje svojih storitev ali izdelkov) in je cilj uporabe osebnih podatkov predvsem za vzpostavljanje zasebnih stikov med osebami, ki se med seboj poznajo, potem se pravila varstva osebnih podatkov ne uporabljajo.IP v okviru mnenja, izven konkretnega inšpekcijskega postopka ne more dokončno presojati, ali je v vašem primeru šlo za popolnoma osebno ali domačo dejavnost, kljub temu pa okoliščine, ki izhajajo iz vašega dopisa kažejo na to – in sicer: komunikacija med starši otrok (ki se med seboj poznajo) prek zasebno ustvarjene google skupine, osebni podatki niso bili pridobljeni od tretjega upravljavca (npr. šole), komunikacija ni bila izvedena s strani registriranega subjekta za opravljanje dejavnosti v Republiki Sloveniji, kot so podjetja, društva, javni in zasebni zavodi, itd. komunikacija ni imela narave izvajanja dejavnosti. Ob zgoraj navedenem IP dodaja, da z obveščanjem prek različnih spletnih skupin – ne glede na to ali se uporabljajo pravila varstva osebnih podatkov – lahko pride do posega v zasebnost v širšem smislu, ko lahko posameznik, ki meni, da so mu kršene njegove osebnostne pravice, prek sodišča zahteva prenehanje teh kršitev.Lep pozdrav,Informacijski pooblaščenecMojca Prelesnik, univ. dipl. prav.informacijska pooblaščenkaPripravil:Anže Novak, univ. dipl. prav.Svetovalec Pooblaščenca za preventivo
