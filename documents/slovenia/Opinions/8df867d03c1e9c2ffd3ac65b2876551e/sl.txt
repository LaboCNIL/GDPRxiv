

Posredovanje OP etažnih lastnikov zavarovalnici
+
-


Datum: 04.09.2019
Številka: 0712-1/2019/1978

Kategorije: Stanovanjsko in nepremičninsko pravo
                        Informacijski pooblaščenec (v nadaljnjem besedilu IP) je dne 29. 8. 2019 prejel vaše e-sporočilo, v katerem nas prosite za pojasnilo o tem, katere podatke in na kakšen način lahko zavarovalnice pridobivajo o zavarovancih stanovanjskih nepremičnin z vključeno odgovornostjo in zavarovancih, za katere odgovornost in druga pokrivanja rizikov v imenu in za račun sklepajo upravniki stanovanjskih stavb. Navedli ste še, da vas zanima zlasti, kateri podatki v takih primerih zapadejo med takoimenovane "varovane osebne podatke" ter prosili za pojasnilo, ali je upravnik dolžan razkriti podatke o prijavi, ki jo je prejel od solastnika istega objekta ali druge zainteresirane osebe, izkaže pa se, da gre za "lažno prijavo". Glede konkretne ocene zakonitosti posredovanja oz. obdelave osebnih podatkov upravnika, ki ima v imenu in za račun etažnih lastnikov sklenjeno zavarovanje vam sporočamo, da takšno oceno IP lahko poda samo v inšpekcijskem postopku, v katerem se seznani z vsemi potrebnimi okoliščinami posredovanja OP in vam zato kot odgovor na vaše vprašanje posredujemo napotitev na vsebino Smernic za upravnike večstanovanjskih stavb, ki so dostopne preko naslednje povezave https://www.ip-rs.si/fileadmin/user_upload/Pdf/smernice/Smernice_za_upravnike_vecstanovanjskih_stavb.pdf.V navedenih smernicah je med drugim IP že pojasnil odgovore na vaša vprašanja (tudi na vprašanje o obravnavi prijav upravniku o številu članov gospodinjstva.Prijazen pozdrav,                                                                                               Mojca Prelesnik, univ. dipl. prav.,                                                                                               informacijska pooblaščenka
