

Smernice o izvajanju videonadzora
+
-


Datum: 26.10.2022
Številka: 07121-1/2022/1155

Kategorije: Video in avdio nadzor
                        Informacijski pooblaščenec (v nadaljevanju IP) je po e-pošti prejel vaše zaprosilo za mnenje. Navajate, da ste na naši spletni strani zasledili več mnenj v zvezi s snemanjem na delovnem mestu, v katerih se sklicujemo na Smernice IP o videonadzoru, vendar te na spletni strani niso (več) dostopne. 
 
Prosite nas, da vam jih, če je mogoče, posredujemo s povratnim sporočilom. V kolikor so odstranjene, ker niso več aktualne, nas prosite za usmeritev na povzetek našega zadnjega relevantnega mnenja oz. posredovanje naših zadnjih smernic in stališč glede snemanja na delovnem mestu ter snemanja delovnih prostorov (snemanje hodnikov, snemanje vhodov, snemanje okolice objekta, snemanje industrijske kuhinje).
 
***
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo in 177/20, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
Smernice o izvajanju videonadzora smo začasno odstranili iz naše spletne strani, saj niso bile usklajene z določbami Splošne uredbe o varstvu podatkov.
 
Po sprejemu novega Zakona o varstvu osebnih podatkov (ZVOP-2) bomo smernice posodobili oz. uskladili z novimi določili o videonadzoru in jih ponovno objavili na naši spletni strani.
 
O b r a z l o ž i t e v:
 
Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.
 
Pojasnjujemo, da smo smernice o izvajanju videonadzora začasno odstranili iz naše spletne strani, saj niso bile usklajene s Splošno uredbo o varstvu podatkov. Glede na to, da se v Državnem zboru trenutno sprejema nov Zakon o varstvu osebnih podatkov (ZVOP-2), ki bo najverjetneje področje videonadzora uredil drugače, kot ga ureja trenutna ureditev, bomo smernice o izvajanju videonadzora ob sprejemu novega predpisa pregledali in uskladili, nato pa ponovno objavili na naši spletni strani.
 
Tako vas glede videonadzora na delovnem mestu napotujemo na naša nezavezujoča mnenja, ki so dosegljiva s pomočjo iskalnika na www.ip-rs.si/vop, npr.:
 
-       mnenje št. 0712-1/2019/2630 z dne 18. 11. 2019 (videonadzor delovnih prostorov),
-       mnenje št. 07121-1/2020/1216 z dne 20. 7. 2020 (video in avdio nadzor v prodajalni),
-       mnenje št. 07121-1/2022/1084 z dne 13. 10. 2022  (videonadzor parkirišča ob poslovni stavbi),
-       mnenje št. 07121-1/2022/676 z dne 17. 6. 2022 (videonadzor zaposlenih s strani delodajalca),
-       mnenje št. 07122-1/2022/460 z dne 28. 4. 2022 (videonadzor na delovnem mestu).
 
Nekaj informacij o vzpostavitvi videonadzora je dostopnih tudi na naši spletni strani: https://www.ip-rs.si/varstvo-osebnih-podatkov/obveznosti-upravljavcev/vzpostavitev-videonadzora.
 
 
V upanju, da vam bodo naša napotila v pomoč, vas lepo pozdravljamo.
 
Mojca Prelesnik, univ. dipl. prav.,                                                 
informacijska pooblaščenka
 
Pripravila:                                                                                                                                
Barbara Žurej, univ. dipl. prav.,
svetovalka pooblaščenca za preventivo                                     
