

Splošna uredba za mala podjetja
+
-


Datum: 18.12.2019
Številka: 0712-1/2019/2911

Kategorije: Delovna razmerja
                        Obrnili ste se na Informacijskega pooblaščenca RS (v nadaljevanju IP) s svojim zaprosilom za mnenje. Pojasnjujete, da ste majhno podjetje s 26 zaposlenimi, vaša dejavnost pa je pretežno elektroinštalacije na industrijskih podjetjih. Navajate več obdelav, ki jih izvajate: osebne podatke zaposlenih (kot npr. št. os. dokumenta, fotografija) prilagate za izdajo dovolilnic in jih pošljete v podjetje, kjer boste izvajali dela; delavce pošiljate na zdravniške preglede; podatke delavcev posredujete strokovno usposobljeni osebi v zvezi z nalogami varstva pri delu; IT podjetje ima vpogled v vaše podatke. V zvezi z varstvom osebnih podatkov imate izjavo zaposlenega v pogodbi o zaposlitvi in katalog varstva podatkov. Zanima vas, kaj bi morali še narediti za skladnost z zakonodajo?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da v okviru mnenja ne more konkretno opredeliti, kaj vse mora vaše podjetje zagotoviti za skladnost s Splošno uredbo.Na splošno vas lahko usmerimo na nekaj ključnih povezav, smernic in drugih informacij, ki vam bodo v pomoč pri zagotavljanju skladnosti s pravili varstva osebnih podatkov: Kratka informacija (10 korakov) o tem, kaj morajo storiti zavezanci za skladnost s Splošno uredbo, se nahaja tukaj; Spletna stran namenjena za pomoč majhnim in srednje velikim podjetjem, ki jo je pripravil IP: https://upravljavec.si; Infografike, ki na kratko povzemajo določena vprašanja varstva osebnih podatkov (pravne podlage, neupravičeni vpogledi v osebne podatke, roki hrambe dokumentacije neizbranih kandidatov, pogodbena obdelava…) so dostopne tukaj;   Priročniki in smernice IP, kjer boste našli podrobnejše napotke po področjih. Zlasti: 	 smernice za Varovanje osebnih podatkov v delovnih razmerjih in Smernice o pogodbeni obdelavi;   Mnenja o posameznih vprašanjih, na katera je IP že odgovarjal, najdete na iskalniku po mnenjih; Seznanjamo vas še, da nas lahko v zvezi s specifičnim vprašanjem tudi pokličete v času uradnih ur od ponedeljka do petka od 10.00 - 12.00 in 14.00 - 15.00 na 01 230 97 30.Upamo, da smo vam s svojimi napotili uspeli pomagati.Lep pozdrav,Anže Novak, univ. dipl. prav.Svetovalec Pooblaščenca za preventivo
