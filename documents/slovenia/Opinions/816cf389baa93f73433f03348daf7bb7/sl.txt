

Snemanje sestankov učiteljskega zbora
+
-


Datum: 25.02.2020
Številka: 07120-1/2020/116

Kategorije: Snemanje sej in javnih dogodkov
                        Informacijski pooblaščenec Republike Slovenije (v nadaljevanju: IP) je dne 4. 2. 2020 po elektronski pošti prejel vaš dopis, v katerem prosite za nasvet ali lahko snemate sestanke učiteljskega zbora na osnovni šoli tudi z lastnim telefonom, saj je učiteljski zbor sprejel odločitev, da se lahko pedagoški sestanki snemajo. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. 4. 2016 o varstvu posameznikov pri obdelavi osebnih podatkov in o prostem pretoku takih podatkov ter o razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07 – uradno prečiščeno besedilo, v nadaljevanju: ZVOP-1) ter 2. člena Zakona o informacijskem pooblaščencu (Uradni list RS, št. 113/05) posredujemo naše neobvezno mnenje v zvezi z vašim vprašanjem.Ob tem poudarjamo, da IP izven konkretnih inšpekcijskih postopkov ne more presojati posameznih primerov obdelave oziroma posredovanja osebnih podatkov.Za zakonito obdelavo osebnih podatkov mora imeti upravljavec ustrezno pravno podlago. Te so določene v členu 6(1) Splošne uredbe, ki predpisuje, da je obdelava zakonita le in kolikor je izpolnjen vsaj eden od naslednjih pogojev:(a) posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov;(b) obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe;(c) obdelava je potrebna za izpolnitev zakonske obveznosti, ki velja za upravljavca;(d) obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe;(e) obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu;(f) obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok.Učiteljski zbor mora imeti kot strokovni organ osnovne šole za zakonito snemanje in obdelavo osebnih podatkov eno izmed zgoraj navedenih pravnih podlag. Pri tem poudarjamo, da ima šola kot upravljavec osebnih podatkov, ki se s snemanjem zbirajo in vodijo, tudi vse dolžnosti upravljavca osebnih podatkov. Ob tem poudarjamo, da morebitno zakonito snemanje s strani šole ne pomeni, da so s tem avtomatično dovoljene tudi druge oblike snemanja s strani drugih subjektov brez ustrezne pravne podlage oz. soglasja snemanih.Kazenski zakonik (Uradni list RS, št. 50/12 – uradno prečiščeno besedilo, 6/16 – popr., 54/15, 38/16 in 27/17) v 137. členu določa kot kaznivo dejanje neupravičeno prisluškovanje in zvočno snemanje. Prvi odstavek tega člena določa, da kdor neupravičeno s posebnimi napravami prisluškuje pogovoru ali izjavi, ki mu ni namenjena, ali jo zvočno snema, ali kdor tak pogovor ali tako izjavo neposredno prenaša tretji osebi ali ji tak posnetek predvaja ali kako drugače omogoči, da se z njim neposredno seznani, se kaznuje z denarno kaznijo ali zaporom do enega leta. Drugi odstavek istega člena pa, da se enako kaznuje, kdor zvočno snema njemu namenjeno zaupno izjavo drugega brez njegovega soglasja z namenom, da bi tako izjavo zlorabil, ali kdor tako izjavo neposredno prenaša tretji osebi ali ji tak posnetek predvaja ali ji kako drugače omogoči, da se z njim neposredno seznani.S spoštovanjem,                                           Pripravila:                                                        Alenka Antloga, univ. dipl. prav.,                            državna nadzornica za                                           varstvo osebnih podatkovMojca Prelesnik, univ. dipl. prav.,                informacijska pooblaščenka
