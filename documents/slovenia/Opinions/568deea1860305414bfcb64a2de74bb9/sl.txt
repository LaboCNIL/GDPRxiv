

Pošiljanje revije novim upokojencem
+
-


Datum: 14.04.2020
Številka: 07120-1/2020/300

Kategorije: Informiranje posameznika, Pooblaščene osebe za varstvo podatkov (»DPO«), Pravica do seznanitve z lastnimi osebnimi podatki, Pravne podlage
                        Informacijski pooblaščenec RS (v nadaljevanju IP) je prejel vaše vprašanje, ali ZPIZ sme poslati vsakemu novemu upokojencu brezplačni ogledni izvod revije Vzajemnost, brez pridobljenega soglasja za uporabo osebnih podatkov v tržne namene?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP uvodoma pojasnjuje, da v okviru mnenja ne more ugotavljati zakonitosti ravnanja konkretnega upravljavca. To lahko stori le v inšpekcijskem postopku po preučitvi vseh okoliščin konkretnega primera.IP na splošno pojasnjuje, da mora vsak upravljavec (tudi ZPIZ), za obdelavo osebnih podatkov izkazati obstoj vsaj ene od pravnih podlag, ki jih jo določa člen 6 Splošne uredbe, pri čemer osebna privolitev ni edina dopustna pravna podlaga. Za javni sektor (kamor sodi tudi ZPIZ) pa praviloma velja, da mora za obdelavo osebnih podatkov obstajati podlaga v zakonu. Za bolj razumljiv prikaz pravnih podlag za obdelavo osebnih podatkov s primeri je IP pripravil dve infografiki: Pravne podlage za javni sektor, Pravne podlage za zasebni sektor.Dalje IP pojasnjuje, da so upravljavci dolžni posameznikom sporočiti namene, za katere se osebni podatki obdelujejo, kakor tudi pravno podlago za njihovo obdelavo. To so upravljavci dolžni storiti tudi, če podatkov ne zbirajo neposredno od posameznikov in zato z njimi nimajo neposrednega stika, ko bi jim lahko predali informacije (člen 14 Splošne uredbe). Posameznik pa te informacije lahko pridobi tudi na zahtevo tako, da uveljavlja svojo »pravico dostopa do lastnih osebnih podatkov«. Več v zvezi s pravico dostopa si lahko ogledate na spletni stran tiodlocas.si; v rubriki Želim vedeti kaj počnejo z mojimi osebnimi podatki, ki jo je IP pripravil za dvigovanje zavesti in približevanje področja varstva osebnih podatkov posameznikom.Pri ZPIZ deluje tudi pooblaščena oseba za varstvo osebnih podatkov, ki je navedena tudi na njihovi spletni strani. Kontakt: telefon, 01/ 47 45 661 e-pošta: dpo@zpiz.si.IP dodaja, da če posameznik prejme izvod revije le kot prilogo dopisa ali druge pošiljke s strani ZPIZ, za zakonito obdelavo osebnih podatkov praviloma zadošča, da upravljavec razpolaga z ustrezno pravno podlago za posredovanje osnovnega dopisa.Lep pozdrav,Informacijski pooblaščenecMojca Prelesnik, univ. dipl. prav.informacijska pooblaščenkaPripravil:Anže Novak, univ. dipl. prav.Svetovalec Pooblaščenca za preventivo
