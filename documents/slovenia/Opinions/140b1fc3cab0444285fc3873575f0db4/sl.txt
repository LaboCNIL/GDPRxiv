

Ocenjevanje profesorjev na profesorji.net - napotitev
+
-


Datum: 09.08.2021
Številka: 07121-1/2021/1413

Kategorije: Svetovni splet, Pravica do pozabe
                        Informacijski pooblaščenec (v nadaljevanju IP) je prejel vaše zaprosilo za mnenje glede ocenjevanja profesorjev na spletni strani profesorji.net. Administratorja spletne strani ste prosili za izbris vašega profila, vendar ta ni ugodil vaši prošnji. Za postopek vam želijo zaračunati. 
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
IP vas glede vašega vprašanja napotuje na že objavljeni neobvezujoči mnenji IP, v katerih je že odgovoril na podobna vprašanja vašemu glede objav na spletni strani profesorji.net, kjer boste lahko prejeli odgovor na vaše zaprosilo za mnenje:

Anonimno spletno ocenjevanje profesorjev, št. 0712–2/2010/520, z dne 26. 3. 2010: https://www.ip-rs.si/mnenja-zvop/anonimno-spletno-ocenjevanje-profesorjev,
Objava OP profesorji.net, št. 07121-1/2021/154, z dne 28. 1. 2021: https://www.ip-rs.si/mnenja-gdpr/6048a64138800.

 
IP še pojasnjuje, da je na podlagi člena 12 Splošne uredbe o varstvu podatkov uveljavljanje pravic na podlagi navedene uredbe (npr. uveljavljanje pravice do izbrisa) v razmerju do upravljavca podatkov brezplačno (v nasprotnem primeru je mogoče vložiti pritožbo pri IP; več informacij: https://tiodlocas.si/kako-uveljavim-svoje-pravice/). Obstajata le dve izjemi od brezplačnosti, in sicer

kadar upravljavec dokaže, da so zahteve očitno neutemeljene ali pretirane zlasti ker se ponavljajo, lahko zaračuna razumno pristojbino, pri čemer upošteva administrativne stroške posredovanja informacij ali izvajanja zahtevka,
kadar zahtevate dodatno kopijo osebnih podatkov, ki jih upravljavec o vas obdeluje, vam lahko zaračuna razumno pristojbino, ki jo določa zakon ali pravilnik.

 
V upanju, da ste dobili odgovor na svoje vprašanje, vas lepo pozdravljamo.
 
                                                                                               Mojca Prelesnik, univ.dipl.prav.,                                                 
                                                                                                informacijska pooblaščenka
 
Pripravila:                                                                                                                                
Neja Domnik, mag. prav.,
asistentka svetovalca pri IP
