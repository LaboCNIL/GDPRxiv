

Pravni interes po 23. členu ZVOP-1
+
-


Datum: 09.06.2022
Številka: 07121-1/2022/635

Kategorije: OP umrlih, Anonimizacija/psevdonimizacija, Obdelava osebnih podatkov otrok in mladoletnih
                        Pri Informacijskem pooblaščencu (IP) smo 9. 6. 2022 prejeli vaše zaprosilo za dodatno mnenje. Zanima vas, ali vaša utemeljitev pravnega interesa, ki jo opisujete, za pridobitev podatkov o vašem pokojnem očetu na podlagi 23. člena ZVOP-1 ni zadostna in kaj bi upravljavcu morali še posredovati.
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.
 
Če upravljavec zahtevo upravičenca po 23. členu ZVOP-1 zavrne, v zakonu ni predvidena možnost vložitve pritožbe, hkrati pa tudi ne gre za prekršek.
 
O b r a z l o ž i t e v:
 
IP pojasnjuje, da v okviru mnenja ne more presojati, ali je v konkretnem primeru pravni interes izkazan, saj ne nastopa v vlogi upravljavca in nima na voljo vseh relevantnih informacij. Prav tako pojasnjuje, da v primeru zavrnitve zahteve za posredovanje osebnih podatkov umrlih posameznikov po trenutni zakonodaji žal ni pristojen za vodenje pritožbenega ali inšpekcijskega postopka. Izjema velja le za uveljavljanje pravice do seznanitve z zdravstveno dokumentacijo umrlega. Če upravljavec vašo zahtevo zavrne, lahko posredovanje osebnih podatkov poskušate doseči le prek odvetnika na podlagi 10. člena ZOdv (upoštevaje, da gre za nosilca javnega pooblastila) ali prek sodišča.
 
Lepo vas pozdravljamo,
 
Pripravila:                                                                                                                                
Tina Ivanc, univ. dipl. prav.,
svetovalka IP za varstvo osebnih podatkov
 
Mojca Prelesnik, univ. dipl. prav.
informacijska pooblaščenka
