

Stroški ogrevanja stanovanj
+
-


Datum: 01.03.2020
Številka: 07121-1/2020/216

Kategorije: Stanovanjsko in nepremičninsko pravo
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem navajate, da ste se zaradi želje po razumevanju vaših visokih stroškov za ogrevanje stanovanja obrnili na upravnika bloka ter od njega zahtevali naj vam razkrije znesek, ki ga plačujeta zgornji in spodnji sosed. Od IP zahtevate odgovor ali je podatek o višini ogrevanja stanovanj v bloku res osebni podatek, ki ga je potrebno varovati in skriti. Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Uvodoma pojasnjujemo, da lahko konkretno presojo glede vašega vprašanja opravimo zgolj v okviru postopka inšpekcijskega nadzora.IP namreč ne sme in ne more prevzeti odgovornosti posameznih subjektov za njihovo poslovanje, podobno kot to velja za druge inšpekcijske organe. Zato poudarjamo, da IP v mnenju ne more namesto upravljavca presojati, ali je posamezna zahteva za posredovanje podatkov utemeljena, to je naloga in odgovornost upravljavca. Iz tega razloga v nadaljevanju podajamo zgolj splošna pojasnila ter izpostavljamo relevantno pravno podlago ter pogoje, ki morajo biti izpolnjeni, da je določeno posredovanje podatkov zakonito. Konkretno presojo pa mora opraviti izključno upravljavec osebnih podatkov.IP vas napotuje na mnenji, v katerih je že odgovoril na podobno vprašanje: OP pri delitvah stroškov ogrevanja, št. 0712-1/2016/2150 z dne 24. 10. 2016: https://www.ip-rs.si/varstvo-osebnih-podatkov/iskalnik-po-odlocbah-in-mnenjih/odlocbe-in-mnenja-vop/?tx_jzvopdecisions_pi1%5BshowUid%5D=2820&tx_jzvopdecisions_pi1%5BhighlightWord%5D=0712-1%2F2016%2F2150 	  Preglednica s stroški po stanovanjskih enotah št. 0712-1/2019/502 z dne 6. 3. 2019: https://www.ip-rs.si/vop/?tx_jzgdprdecisions_pi1%5BshowUid%5D=5&tx_jzgdprdecisions_pi1%5BhighlightWord%5D=0712-1%2F2016%2F2150 Hkrati vas napotujemo na smernice IP za upravnike večstanovanjskih stavbe, ki vam je lahko v pomoč:https://www.ip-rs.si/fileadmin/user_upload/Pdf/smernice/Smernice_za_upravnike_vecstanovanjskih_stavb.pdfV upanju, da vam bo naš odgovor v pomoč, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenka
