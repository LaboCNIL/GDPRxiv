

Videonadzor v lovišču - napotitev na že izdana mnenja Informacijskega pooblaščenca
+
-


Datum: 03.05.2022
Številka: 07121-1/2022/461

Kategorije: Društva, Inšpekcijski postopki, Upravni postopki, Video in avdio nadzor
                        Informacijski pooblaščenec (v nadaljevanju IP) je dne 22. 4. 20221 prejel vaš dopis, v katerem ste IP zaprosili za pojasnila v zvezi videonadzorom, ki ga v lovišču izvaja lovski inšpektor.
 
Na podlagi informacij, ki ste nam jih posredovali, vam skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (Splošna uredba o varstvu podatkov; v nadaljevanju: Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1 in 177/20, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) pojasnjujemo, da je IP o izvajanju videonadzora s strani lovskega inšpektorja ter o uporabi kamer v gozdu oziroma lovišču že izdal neobvezna mnenja, ki so skupaj z ostalimi mnenji objavljena na spletnih straneh IP, na naslovu: https://www.ip-rs.si/varstvo-osebnih-podatkov/iskalnik-po-mnenjih,
 
IP predlaga, da si pogledate sledeča mnenja, v katerih boste našli odgovore na vaša vprašanja v zvezi z izvajanjem videonadzora v gozdu oziroma lovišču:
 

mnenje št. 07120-1/2020/432 z dne 24. 6. 2020 o izvajanju videonadzora s strani lovskega inšpektorja, ki je objavljeno na naslovu: https://www.ip-rs.si/mnenja-gdpr/6048a57a36de8

 

mnenje št. 07121-1/2020/659 z dne 21.4. 2020 o uporabi kamer v gozdu oziroma lovišču, ki je objavljeno na naslovu: https://www.ip-rs.si/mnenja-gdpr/6048a57a3209f

 

mnenje št. 07121-1/2020/548 z dne 8. 4. 2020 o videonadzoru in kamerah v gozdu oziroma lovišču, ki je objavljeno na naslovu: https://www.ip-rs.si/mnenja-gdpr/6048a57a31a55

 
Kar zadeva vaša vprašanja glede pravice do vpogleda v spis lovske inšpekcije, vam predlagamo, da si pogledate mnenje IP št. 07121-1/2021/1056 z dne 8. 6. 2021, v katerem je IP pojasnil, pod katerim pogoji je mogoče vpogledati in preslikati dokumente, ki se vodijo v inšpekcijskem spisu. Navedeno mnenje je objavljeno na naslovu: https://www.ip-rs.si/mnenja-gdpr/posredovanje-informacij-o-poteku-in%C5%A1pekcijskega-postopka-prijavitelju 
 
IP na koncu še poudarja, da izven postopka inšpekcijskega nadzora ali drugega upravnega postopka ne more podajati konkretnejših stališč v zvezi s posameznimi vprašanji s področja varstva osebnih podatkov ter da lahko v okviru nezavezujočih mnenj podaja zgolj splošna pojasnila in priporočila.
 
Lep pozdrav,
 
 
Pripravil:
Jože Bogataj,
namestnik informacijske pooblaščenke
 
Mojca Prelesnik, univ. dipl. prav.,
informacijska pooblaščenka
