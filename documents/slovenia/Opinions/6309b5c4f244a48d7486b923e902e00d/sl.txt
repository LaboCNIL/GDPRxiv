

Posredovanje zdravstvene dokumentacije medicini dela
+
-


Datum: 04.02.2020
Številka: 07121-1/2020/148

Kategorije: Posredovanje OP med upravljavci, Zavarovanje osebnih podatkov, Zdravstveni osebni podatki
                        Pri Informacijskem pooblaščencu (IP) smo dne 29. 1. 2020 prejeli vaše zaprosilo za mnenje o tem, ali je bilo pravilno ravnanje ambulante izbranega osebnega zdravnika, ki je naročen izpis iz zdravstvenega kartona, namesto vam v roke, poslala po pošti na naslov medicine dela za potrebe zdravstvenega pregleda delavca in vam pri tem zaračunala bistveno več, kot bi vas stalo, če bi dokumentacijo posredovali sami.  V zvezi z vašim vprašanjem vam neobvezujoče pojasnjujemo, da je odgovor odvisen tudi od tega, kaj pomeni »izpis iz zdravstvenega kartona«. Če je to kopija zdravstvenega kartona, bi jo lahko pacient ali pooblaščenec prevzel v roke in sam posredoval medicini dela. Če gre za elektronski izpis elektronsko vodene dokumentacije, velja enako. Če gre za originalno dokumentacijo, jo je treba medicini dela posredovati neposredno s strani ambulante. Priporočljivo je tudi, da se na tak način posreduje tudi posebej pripravljen povzetek (npr. ročno izpolnjen vprašalnik) iz zdravstevnega kartona.Glede načina in podlag za posredovanje zdravstvene dokumentacije medicini dela je IP že izdal več mnenj, ki so dostopna na spletni strani IP.Glede zaračunavanja stroškov za neposredno pošiljanje dokumentacije medicini dela žal nismo pristojni.Lepo pozdravljeni,mag. Urban Brulc, univ. dipl. prav.samostojni svetovalec IP
