

Izbris zadetkov iz iskalnika Google
+
-


Datum: 21.01.2022
Številka: 07120-1/2022/71

Kategorije: Pravica do pozabe, Svetovni splet
                        Informacijski pooblaščenec (v nadaljevanju IP) je prejel vaše zaprosilo za mnenje, v katerem pojasnjujete, da se ob vpisu vašega imena v iskalnik Google pokažejo zadetki, ki vas ne kažejo v dobri luči. Zanima vas, kaj v takem primeru storiti. 
***
 
IP je na vprašanja podobna vašemu že večkrat odgovoril, zato vas v nadaljevanju napotuje na dve že objavljeni mnenji, kjer boste lahko našli odgovor na svoje vprašanje:

Izbris podatkov s spleta, št. 07121-1/2021/2477, z dne 12. 2021: https://www.ip-rs.si/mnenja-gdpr/izbris-podatkov-s-spleta-1639556952,
Pravica do pozabe, št. 07121-1/2020/1195, z dne 13. 7. 2020: https://www.ip-rs.si/mnenja-gdpr/6048a641334d8.

 
Svetujemo vam, da naslovite zahtevek za izbris tako na družbo Google (s pomočjo njihovega obrazca) kakor tudi na upravljavca spletne strani, ki je v prvi vrsti objavil osebne podatke. V primeru molka upravljavca ali v primeru zavrnilnega odgovora lahko vložite pritožbo pri nadzornemu organu za varstvo podatkov (ker ima družba Google sedež na Irskem, je vodilni nadzorni organ irski nadzorni organ: https://www.dataprotection.ie/). 
 
V upanju, da ste dobili odgovor na svoje vprašanje, vas lepo pozdravljamo.
 
                                                                                               Mojca Prelesnik, univ.dipl.prav.,                                                 
                                                                                                informacijska pooblaščenka
 
Pripravila:                                                                                                                                
Neja Domnik, mag. prav.,
asistentka svetovalca pri IP                                           
