

Registracija sedeža dejavnosti
+
-


Datum: 19.01.2021
Številka: 07121-1/2020/2279

Kategorije: Definicija OP, Pridobivanje OP iz zbirk, Svetovni splet
                        Informacijski pooblaščenec (v nadaljevanju IP) je prejel vaše vprašanje glede javne dostopnosti sedeža vaše dejavnosti kot samozaposlene v kulturi, ki je hkrati tudi vaše osebno prebivališče. Kot navajate, sedeža dejavnosti ne morete registrirati drugače kot na svojem osebnem naslovu. Zato sprašujete, ali obstaja kakšna zaščita, da ta podatek ne bi bil javno objavljen. Kot navajate, so administratorji nekaterih spletnih strani, na vašo zahtevo podatek umaknili, drugi pa kljub zahtevi vztrajajo pri objavi in se sklicujejo na objave na AJPES oz. vam celo ponujajo možnost odplačne spremembe podatkov.V nadaljevanju vam na podlagi informacij, ki ste nam jih posredovali, skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo pojasnila IP.V delu, ko gre pri opravljanju določene dejavnosti za obdelavo vaših podatkov kot poslovnega subjekta, ki opravlja dejavnost, to ne pomeni obdelave varovanih osebnih podatkov. V skladu z veljavnimi predpisi so javno objavljeni tisti podatki, ki se nanašajo na opravljanje dejavnosti (torej ime, priimek, naslov opravljanja dejavnosti, telefonska številka nosilca dejavnosti ipd.), ne pa tudi npr. datum rojstva. Gre namreč za podatke, ki se v tej vlogi ne nanašajo na fizično osebo kot posameznika, temveč na fizično osebo kot osebo, ki opravlja dejavnost v skladu z veljavnimi predpisi. Tudi pri samozaposlenih v kulturi gre tako za fizične osebe, ki opravljajo dejavnost v skladu s predpisi, in ne za fizične osebe kot posameznike. Upoštevajoč zgoraj navedeno, torej ne gre za osebne podatke, kadar gre za podatke, ki so povezani z opravljanjem dejavnosti posameznika v funkciji poslovnega subjekta. Obdelava takih podatkov pa presega pristojnosti IP, namreč IP je pristojen zgolj za nadzor nad zakonitostjo obdelave osebnih podatkov. Takšno stališče je že zavzelo tudi Ustavno sodišče RS v odločbah št. U-I-84/03 in št. U-I-298/04.Povsem konkretne presoje zakonitosti obdelave osebnih podatkov pa lahko IP izvede le v inšpekcijskem postopku.Lepo vas pozdravljamo,Pripravila:Alenka Jerše, univ. dipl. prav.namestnica informacijske pooblaščenkeMojca Prelesnik, univ. dipl. prav.,informacijska pooblaščenka
