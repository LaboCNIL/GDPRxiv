

Nepooblaščeno posredovanje tel.številke
+
-


Datum: 17.09.2020
Številka: 07121-1/2020/1716

Kategorije: Pravne podlage, Telekomunikacije in pošta
                        Informacijski pooblaščenec (v nadaljevanju IP) je po e-pošti prejel vaše vprašanje. Navedli ste, da imate pri operaterju … telefonsko številko, ki ni javno objavljena v telefonskem imeniku. Zanima vas, po kateri pravni podlagi sme operater brez vaše privolitve posredovati vašo telefonsko številko ter ali je to kršitev GDPR?***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.Glede vašega vprašanja vas napotujemo na novico, ki jo je IP objavil na svoji spletni strani in je dostopna na:https://www.ip-rs.si/novice/o-zakonitosti-posiljanja-sms-sporocil-za-promocijo-aplikacije-ostanizdrav-s-strani-operat-1202/V novici je pojasnjeno, da je pošiljanje sms sporočil v Sloveniji urejeno z Zakonom o elektronskih komunikacijah (Uradni list RS, št. 109/12, 110/13, 40/14 – ZIN-B, 54/14 – odl. US, 81/15 in 40/17, v nadaljevanju: ZEKom-1). Splošne informacije o pravnih podlagah za obdelavo osebnih podatkov naročnikov si lahko preberete tudi v mnenju št. 07121-1/2020/1570 z dne 11. 08. 2020. Predlagamo vam, da se s svojim vprašanjem obrnete na Agencijo za komunikacijska omrežja RS (AKOS), ki je pristojna za nadzor nad ZEKom-1.Iz vašega vprašanja sicer ni razbrati, ali sprašujete v zvezi s sporočilom NIJZ glede promocije aplikacije #OstaniZdrav. Kljub temu vam pojasnjujemo, da kolikor je IP seznanjen, do prenosa telefonskih številk na NIJZ ni prišlo, ampak SMS sporočila pošilja vsak operater sam. Dodatno pojasnjujemo, da ima vsak posameznik skladno s 15. členom Splošne uredbe pravico dostopa posameznika, ki mu omogoča, da od upravljavca osebnih podatkov (torej operaterja v vašem primeru) pridobi informacije o obdelavi osebnih podatkov, med drugim tudi uporabnike ali kategorije uporabnikov, ki so jim bili ali jim bodo razkriti osebni podatki. Več o pravici do dostopa si lahko preberete na spletni strani TiOdločaš: https://tiodlocas.si/kako-uveljavim-svoje-pravice/, kjer je na voljo tudi obrazec, ki ga lahko uporabite pri uveljavljanju svoje pravice.V upanju, da vam bodo naša napotila v pomoč, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              Barbara Pirš, univ.dipl.prav.,Svetovalka Pooblaščenca za preventivo                                   
