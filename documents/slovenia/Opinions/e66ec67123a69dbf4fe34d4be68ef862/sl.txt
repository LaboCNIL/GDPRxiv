

Preverjanje PCT pogoja v podjetju
+
-


Datum: 29.08.2021
Številka: 07121-1/2021/1607

Kategorije: Zdravstveni osebni podatki, Delovna razmerja
                        Pri Informacijskem pooblaščencu (IP) smo dne 27. 8. 2021 prejeli odstopljeno vaše vprašanje, z dne 26. 8. 2021 o tem, ali lahko v podjetju preverjate izpolnjevanje pogoja PCT, če bo podjetje od delavcev zahtevalo, da je ta pogoj izpolnjen; ali je dovolj izjava delavca, s katero potrjuje, da izpolnjuje pogoj PCT. Zanima vas tudi, kakšna je sankcija za delavca, ki je podal napačno izjavo.
Ker je IP v zvezi s podobnimi vprašanji že izdal več mnenj, vam predlagamo, da si jih ogledate prek teh povezav:
 
https://www.ip-rs.si/mnenja-gdpr/pridobivanje-podatka-o-cepljenosti-zaposlenih
 
https://www.ip-rs.si/mnenja-gdpr/zahteva-delodajalca-za-dokazilo-o-izpolnjevanju-pogoja-pct
 
https://www.ip-rs.si/mnenja-gdpr/vpogled-delodajalca-v-podatke-o-pct-pogoju-delavca
 
https://www.ip-rs.si/mnenja-gdpr/zbiranje-podatkov-o-cepljenju-s-strani-delodajalca
 
https://www.ip-rs.si/mnenja-gdpr/seznanitev-delodajalca-z-informacijo-o-pct
 
https://www.ip-rs.si/mnenja-gdpr/pridobivanje-podatka-o-cepljenosti-zaposlenih
 
https://www.ip-rs.si/mnenja-gdpr/preverjanje-pogojev-pct
 
Iz teh mnenj izhaja:

da IP ni pristojen za presojanje, ali lahko oziroma ali morajo določeni upravljavci od posameznikov zahtevati izpolnjevanje pogoja PCT;
da je delodajalec v določeni panogi upravičen preverjati pogoje PCT (npr. vpogledati v ustrezna dokazila), če je z ustreznim predpisom (npr. vladni odlok) predpisano, da je ta pogoj za zaposlene obvezen.

 
 
Če delodajalec – pod zgornjimi pogoji –  zbira zgolj izjave delavcev, tak način gotovo ustreza načelu najmanjšega obsega podatkov iz 5. člena Splošne uredbe o varstvu podatkov. 
 
IP žal ni pristojen za dajanje mnenj s področja sankcioniranja ali drugih posledic neresnične delavčeve izjave, ker ne gre za področje varstva osebnih podatkov.
 
Lepo vas pozdravljamo,
 
mag. Urban Brulc, univ. dipl. prav.
samostojni svetovalec IP
