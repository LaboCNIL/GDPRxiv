

Seznanitev z obrazcem ER-28
+
-


Datum: 04.02.2020
Številka: 07121-1/2020/147

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 28. 1. 2020 prejeli vaše zaprosilo za pojasnilo o tem, ali lahko od bivšega delodajalca pridobite obrazec ER-28, ki vam ga ne želi posredovati in zahteva navedbo razloga za izdajo obrazca. Zanima vas tudi, kaj lahko storite v primeru zavrnitve. V zvezi z vašim vprašanjem vam neobvezujoče pojasnjujemo, da ste do kopije izpolnjenega obrazca upravičeni na podlagi člena 15 Splošne uredbe (EU) o varstvu podatkov. Toda na to pravno podlago se lahko sklicujete le: če ne zahtevate izvirnika in če je izpolnjen obrazec že bil pripravljen v trenutku vložitve vaše zahteve. Navedba razloga za seznanitev z obrazcem ni obvezna oziroma ni pogoj za seznanitev.V primeru zavrnitve zahteve ali v primeru molka (tj. zamude roka za odgovor, ki znaša 1 mesec) lahko pri nas vložite pritožbo. Pri tem si lahko pomagate z obrazcem »P-SLOP«, ki je dostopen na naši spletni strani pod zavihkom »obrazci«.Morebitna širša pravica delavca, da lahko zahteva pripravo (izpolnitev) in posredovanje izvirnega obrazca ER-28, žal ne spada v pristojnost IP. Lepo pozdravljeni,    mag. Urban Brulc, univ. dipl. prav.samostojni svetovalec IP
