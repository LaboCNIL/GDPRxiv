

Obdelava osebnih podatkov v okviru pošiljanja pisma predsednika Vlade RS posameznikom v povezavi s cepljenjem proti bolezni COVID-19
+
-


Datum: 20.12.2021
Številka: 07121-1/2021/2520

Kategorije: Pravne podlage, Informiranje posameznika, Inšpekcijski postopki, Telekomunikacije in pošta
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem nas sprašujete, na kateri pravni podlagi je predsednik Vlade RS pošiljal pisma posameznikom na njihove naslove prebivališč.
 
IP je v zvezi s prejemom pisma predsednika Vlade RS prejel veliko število prijav in je po uradni dolžnosti zoper Kabinet predsednika Vlade RS že uvedel postopek inšpekcijskega nadzora. Ker torej IP zakonitost in transparentnost obdelave osebnih podatkov v konkretnem primeru že preverja v okviru inšpekcijskega postopka, v tej fazi neobvezujočega mnenja o tej obdelavi podatkov ne moremo podati.
 
Glede na množičnost obdelave osebnih podatkov bo IP o svojih ugotovitvah vsekakor obvestil javnost, pri čemer vas že zdaj napotujemo na objavo, s katero je IP javnosti sporočil, da je že uvedel inšpekcijski postopek zoper Kabinet predsednika Vlade RS: https://www.ip-rs.si/novice/informacijski-pooblaščenec-že-uvedel-inšpekcijski-postopek-zoper-kabinet-predsednika-vlade-rs-glede-obdelave-osebnih-podatkov-pri-pošiljanju-pisma-vsem-državljanom.
                                                                                                 
Lepo vas pozdravljamo.                      
                                        
Mojca Prelesnik, univ.dipl.prav.,                                                 
informacijska pooblaščenka
