

Razkritje informacij o zdravstvenem stanju
+
-


Datum: 14.04.2019
Številka: 0712-1/2019/847

Kategorije: Zdravstveni osebni podatki, Posebne vrste
                        pri Informacijskem pooblaščencu (IP) smo dne 3. 4. 2019 prejeli vaše zaprosilo za mnenje o tem, ali lahko zdravnik družinske medicine v zavodu za prestajanje kazni zapora, kljub prepovedi pacienta, ki je na prestajanju zaporne kazni, posreduje informacije o zdravstvenem stanju (npr. o smotrnosti posega) zdravniku, ki bo pacienta operiral. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Zdravnik oziroma izvajalec zdravstvene dejavnosti v zavodu za prestajanje kazni zapora lahko drugemu sporoči informacije o zdravstvenem stanju, če je to s strokovnega vidika potrebno za izvedbo zdravstvene storitve pri drugem izvajalcu, in sicer ne glede na pacientovo prepoved.Ne pomeni pa nujno kršitve varstva osebnih podatkov, če bi prvi zdravnik oziroma izvajalec po lastni strokovni presoji spoštoval pacientovo željo, da se informacije ne posredujejo drugemu zdravniku oziroma izvajalcu. Pacient lahko zanesljivo doseže, da za posredovanje informacij med zdravnikoma oziroma izvajalcema ne bo pravne podlage le, če zavrne sámo zdravstveno oskrbo pri drugem zdravniku oziroma izvajalcu. O b r a z l o ž i t e v:Po šestem odstavku 44. člena Zakona o pacientovih pravicah velja, da »privolitev za uporabo in drugo obdelavo osebnih podatkov po tretjem in četrtem odstavku 44. člena ni potrebna, kadar se zaradi potreb zdravljenja podatki posredujejo drugemu izvajalcu zdravstvene dejavnosti« (četrta alineja).Podobno določajo tudi Pravila obveznega zdravstvenega zavarovanja v drugem odstavku 178. člena: »Osebni zdravnik ob napotitvi seznani napotnega zdravnika z napotno diagnozo, strokovno obrazložitvijo in vso zdravstveno dokumentacijo, ki se nanaša na zdravstveno stanje zavarovane osebe, ki je razlog za napotitev in je potrebna za izvedbo zdravstvene storitve.«.Prijazen pozdrav,mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
