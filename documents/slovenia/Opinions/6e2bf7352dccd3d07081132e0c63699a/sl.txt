

Sezanitev z lastno zdravstveno dokumentacijo
+
-


Datum: 20.05.2019
Številka: 0712-1/2019/1234

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 15. 5. 2019 prejeli vaše zaprosilo za pojasnila o tem, kako uveljavljati zahtevo za seznanitev z lastno zdravstveno dokumentacijo, ki jo potrebujete v zvezi s civilnopravnim sporom. Pri uveljavljanju zahteve ste bili le delno uspešni. V zvezi z vašim vprašanjem vam pojasnjujemo oziroma predlagamo, da pri izvajalcu zdravstvene dokumentacije vložite zahtevo na obrazcu ZPacP 41-3 (https://www.ip-rs.si/obrazci/pravice-pacientov/), na katerem natančno navedete želeni obseg seznanitve. Če odgovora ne boste prejeli v 5 delovnih dneh (+ še nekaj dodatnih dni za odpremo in pošiljanje odgovora) ali če bo zahteva pisno zavrnjena, lahko pri Informacijskem pooblaščencu vložite pritožbo, lahko tudi s pomočjo obrazca ZPacP 41.Če je že podan molk ali zavrnitev izvajalca, lahko v 15 dneh od zavrnitve (za molk ni roka) pri nas vložite pritožbo. V pritožbenem postopku se lahko dokončno odloči, ali in v kakšnem obsegu ste upravičeni do seznanitve.Pravila glede načina, obsega ter omejitev pravice do seznanitve se po Splošni uredbi (EU) o varstvu podatkov niso spremenila.Lepo pozdravljeni,mag. Urban Brulc, univ. dipl. prav.samostojni svetovalec IP
