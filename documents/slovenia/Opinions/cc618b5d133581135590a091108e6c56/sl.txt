

Posredovanje telefonske številke staršev ZD-ju
+
-


Datum: 05.09.2019
Številka: 0712-1/2019/2017

Kategorije: Zdravstveni osebni podatki, Privolitev
                        Pri Informacijskem pooblaščencu (IP) smo dne 5. 9. 2019 prejeli vaše zaprosilo za naše mnenje glede posredovanja podatkov o učencih. Vaša šola vsako leto zobni ambulanti posreduje seznam učencev za namen sistematskih zobozdravstvenih pregledov. Letos so vas prosili še za posredovanje telefonskih številk staršev otrok, da bi jih lažje kontaktirali pri naročanju na preglede. Zanima vas, ali je to sporno. V zvezi z vašim vprašanjem vam pojasnjujemo, da je v konkretnem primeru posredovanje telefonskih številk dopustno le na podlagi privolitve staršev. To posredno izhaja iz že izdanih mnenj IP št. 0712-3/2018/2477, 0712-1/2019/110 in 0712-1/2019/915. Mnenja so dostopna na spletni strani IP s pomočjo iskalnika.Prijazen pozdrav,   mag. Urban Brulc, univ. dipl. prav.samostojni svetovalec IP
