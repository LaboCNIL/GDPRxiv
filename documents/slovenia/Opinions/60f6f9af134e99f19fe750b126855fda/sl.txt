

Rastoča knjiga jubilejnih e-knjig srednjih šol v Sloveniji
+
-


Datum: 09.01.2020
Številka: 0712-1/2019/3004

Kategorije: Informiranje posameznika, Pravne podlage, Svetovni splet, Zbirke osebnih podatkov
                        Informacijski pooblaščenec (v nadaljnjem besedilu IP) je po elektronski pošti prejel vaš dopis glede objave osebnih podatkov maturantov in njihovih profesorjev na »spominski e-plošči« šole. Zgled take e-plošče je objavljeni seznam maturantov in profesorjev v zborniku Gimnazije Novo mesto ob njeni 225-letnici, ki je bila izdana 1971: Dvesto petindvajset let novomeške gimnazije. Zgodovinski oris 1746-1971. Kot ste pojasnili v sporočilu, naslovljenem na maturantke in maturante srednjih šol, je v dogovoru z ravnateljicami in ravnatelji najstarejših srednjih šol v Sloveniji na portalu http://eregion.eu/ objavljena spletna stran Rastoča knjiga jubilejnih e-knjig srednjih šol v Sloveniji (Growing Book of the Grammar Schools' Memory eBooks in Slovenia), http://eregion.eu/growing-book-grammar-schools-memory-ebooks-slovenia. Rastoča knjiga jubilejnih e-knjig, ki je bila vzpostavljena 6. decembra 2019, raste s prispevki srednjih šol. Postopno se širi z dodajanjem povezav na nove e-knjige sodelujočih srednjih šol in z dodajanjem povezav na spletne strani novih šol. Zanima vas, ali obstajajo zadržki, da so podatki o maturantih in njihovih profesorjih objavljeni na tak način.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljnjem besedilu Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljnjem besedilu ZVOP-1) ter 2. členom Zakona o informacijskem pooblaščencu (Uradni list RS, št. 113/05) posredujemo naše neobvezno mnenje v zvezi z vašim vprašanjem.Zbiranje in objava osebnih podatkov, ki se nahajajo v zbirkah, za ustvarjanje »spominskih e-plošč« posameznih šol je načeloma dopustna, če so bili objavljeni podatki ustrezno pridobljeni. Pravne podlage so opredeljene v členu 6 Splošne uredbe o varstvu podatkov.Osebni podatki so katere koli informacije v zvezi z določenim ali določljivim posameznikom, ki ga je mogoče neposredno ali posredno identificirati (člen 4(1) Splošne uredbe o varstvu podatkov). Tako npr. podatki o imenu in priimku posameznika v kombinaciji z navedbo srednje šole in letom zaključka šolanja predstavljajo osebne podatke. Objava osebnih podatkov na javno dostopnem portalu posamezne šole, predstavlja obdelavo osebnih podatkov. To posledično pomeni, da je pri tem treba upoštevati določbe Splošne uredbe o varstvu podatkov.Za obdelavo osebnih podatkov mora njihov upravljavec, tj. konkretna šola, razpolagati z ustrezno pravno podlago. Slednje so opredeljene v členu 6 Splošne uredbe o varstvu podatkov:»Obdelava je zakonita le in kolikor je izpolnjen vsaj eden od naslednjih pogojev:(a) posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov;(b) obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe;(c) obdelava je potrebna za izpolnitev zakonske obveznosti, ki velja za upravljavca;(d) obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe;(e) obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu;(f) obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok.«Točka f) se ne uporablja za obdelavo s strani javnih organov pri opravljanju njihovih nalog.Pravno podlago za obdelavo osebnih podatkov v javnem sektorju, kamor se uvrščajo tudi javni zavodi, ureja še veljavni 9. člen ZVOP-1, ki v prvem odstavku določa, da se osebni podatki v javnem sektorju lahko obdelujejo, če obdelavo osebnih podatkov in osebne podatke, ki se obdelujejo, določa zakon. Z zakonom se lahko določi, da se določeni osebni podatki obdelujejo le na podlagi osebne privolitve posameznika. Skladno s še veljavnim drugim odstavkom istega člena lahko nosilci javnih pooblastil obdelujejo osebne podatke tudi na podlagi osebne privolitve posameznika brez podlage v zakonu, kadar ne gre za izvrševanje njihovih nalog kot nosilcev javnih pooblastil.V konkretnem primeru bi pravno podlago za obdelavo osebnih podatkov posameznikov na uradnih spletnih straneh posamezne šole lahko predstavljala predhodna privolitev posameznikov v takšno obdelavo. Več o privolitvi si lahko preberete na spletni strani IP https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/privolitev/.Če je zagotovljena ustrezna pravna podlaga za objavo podatkov, je takšna objava (v mejah pravne podlage, npr. privolitev posameznikov) zakonita in dovoljena. Ob tem pa je vseskozi potrebno upoštevati temeljna načela varstva osebnih podatkov, kot na primer načelo najmanjšega obsega podatkov – podatki morajo biti ustrezni, relevantni in omejeni na to, kar je potrebno za namene, za katere se obdelujejo.IP še dodaja, da je vsak upravljavec ne glede na podano pravno podlago za obdelavo osebnih podatkov, dolžan v skladu s členom 13 Splošne uredbe o varstvu podatkov posamezniku na jasen in pregleden način zagotoviti temeljne informacije v zvezi z obdelavo osebnih podatkov kot npr. informacije o tem, kdo obdeluje osebne podatke, kontaktni podatki upravljavca, v kakšne namene obdeluje podatke, koliko časa jih hrani in druge informacije, ki jih ta člen določa.O tem, da lahko pri izdaji knjige, v kateri se osebni podatki umrlih posameznikov uporabljajo v zgodovinske namene (kot npr. raziskovanje človeškega vedenja skozi čas, preučevanje človeške družbe skozi prostor in čas ipd.), pravno podlago za obdelavo osebnih podatkov predstavlja tretji odstavek 23. člena ZVOP-1, je IP že zavzel stališče. Več si lahko preberete v mnenju, št. 0712-1/2019/2753, objavljenem na spletni strani https://www.ip-rs.si/vop/ z vpisom številke mnenja v iskalnik.V upanju, da ste dobili odgovor na vprašanje, vas lepo pozdravljamo.                                                                                               Mojca Prelesnik, univ. dipl. prav.,                                                                                               informacijska pooblaščenkaPripravila:Karolina Kušević, univ. dipl. prav.,svetovalka pri IP
