

Javnost podatkov v ZK
+
-


Datum: 03.12.2019
Številka: 0712-1/2019/2787

Kategorije: Pridobivanje OP iz zbirk, Stanovanjsko in nepremičninsko pravo
                        Informacijski pooblaščenec (v nadaljevanju: IP) je prejel vaše zaprosilo za mnenje. Zanima vas ali lahko vsakdo vpogleduje in pridobi izpiske iz zemljiške knjige?Na podlagi informacij, ki ste nam jih posredovali, vam v nadaljevanju skladno s 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.Pojasnjujemo, da je zemljiška knjiga javna knjiga namenjena vpisu in javni objavi podatkov o pravicah na nepremičninah in pravnih dejstvih v zvezi z nepremičninami (prvi odstavek 1. člena Zakona o zemljiški knjigi (Uradni list RS, št. 58/03, s sprem. in dop.; v nadaljevanju ZZK-1). Isti zakon v 4. členu opredeljuje tudi načelo javnosti, po katerem so vsi vpisi v zemljiški knjigi javni.Ker so torej vpisi v zemljiški knjigi javni po zakonu, lahko do njih dostopa vsakdo. Brezplačen dostop je omogočen prek elektronske zemljiške knjige. Več informacij o tem najdete na spletni strani sodišča: http://www.sodisce.si/javne_knjige/zemljiska_knjiga/.Upamo na vaše razumevanje in vas lepo pozdravljamo,      Anže Novak, univ. dipl. prav.Svetovalec pooblaščenca za preventivo
