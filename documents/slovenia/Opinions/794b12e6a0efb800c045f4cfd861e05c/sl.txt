

Vpogled v TRR
+
-


Datum: 14.10.2019
Številka: 0712-1/2019/2330

Kategorije: Bančništvo, Pravica do seznanitve z lastnimi osebnimi podatki
                        Informacijski pooblaščenec (v nadaljevanju: IP) je prejel vaše zaprosilo za mnenje glede izpisa vpogledov v vaš osebni TRR.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.IP pojasnjuje, da Splošna uredba o varstvu podatkov pravico do dostopa oziroma do seznanitve z lastnimi osebnimi podatki ureja v 15. členu, ki v prvem odstavku določa, da ima posameznik, na katerega se nanašajo osebni podatki, pravico od upravljavca dobiti potrditev, ali se v zvezi z njim obdelujejo osebni podatki, in kadar je temu tako, dostop do osebnih podatkov in naslednje informacije: namene obdelave; vrste zadevnih osebnih podatkov; uporabnike ali kategorije uporabnika, ki so jim bili ali jim bodo razkriti osebni podatki, zlasti uporabnike v tretjih državah ali mednarodnih organizacija; kadar je mogoče, predvideno obdobje hrambe osebnih podatkov ali, če to ni mogoče, merila, ki se uporabijo za določitev tega obdobja; obstoj pravice, da se od upravljavca zahteva popravek ali izbris osebnih podatkov ali omejitev obdelave osebnih podatkov v zvezi s posameznikom, na katerega se nanašajo osebni podatki, ali obstoj pravice do ugovora taki obdelavi; pravico do vložitve pritožbe pri nadzornem organu; kadar osebni podatki niso zbrani pri posamezniku, na katerega se ti nanašajo, vse razpoložljive informacije v zvezi z njihovim virom; obstoj avtomatiziranega sprejemanja odločitev, vključno z oblikovanjem profilov iz člena 22(1) in (4) Splošne uredbe (EU) o varstvu podatkov, ter vsaj v takih primerih smiselne informacije o razlogih zanj, kot tudi pomen in predvidene posledice take obdelave za posameznika, na katerega se nanašajo osebni podatki. Več o navedeni pravici si lahko preberete na spletni strani IP:https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki/.V konkretnem primeru vam svetujemo, da na upravljavca osebnih podatkov naslovite zahtevo za seznanitev z lastnimi osebnimi podatki. Tudi do (neobvezujočega) obrazca zahteve za seznanitev lahko dostopate na spletni strani IP: “Zahteva za seznanitev z lastnimi osebnimi podatki (obrazec SLOP)”.IP nadalje pojasnjuje, da v sklopu navedenega postopka ne morete dostopati do imena konkretnega uslužbenca banke, ki je dostopal do vaših osebnih podatkov, lahko pa se seznanite z nameni, za katere so bili obdelovani vaši osebni podatki. Posameznik namreč v okviru pravice do seznanitve z lastnimi osebnimi podatki nima pravice do pridobitve seznama notranjih uporabnikov posameznega upravljavca, ki so vpogledovali v njegove osebne podatke.V kolikor pa bi IP prejel konkretno prijavo, iz katere bi izhajalo, da je prišlo do kršitve varstva osebnih podatkov, bi na podlagi takšne prijave lahko pričel s postopkom inšpekcijskega nadzora (ter eventualno prekrškovnega postopka) in v okviru tega postopka bi IP lahko dostopal tudi do podatka o tem, kdo (kateri konkretni uslužbenec) je vpogledal v osebne podatke ter presodil, ali je bil konkretni vpogled v osebne podatke zakonit ali ne.S spoštovanjem.Pripravil:Matej Sironič,                                                  Svetovalec pooblaščencaza varstvo osebnih podatkovMojca Prelesnik, univ. dipl. prav.,Informacijska pooblaščenka
