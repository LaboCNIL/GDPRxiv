

Odklepanje uporabniškega računa
+
-


Datum: 09.09.2020
Številka: 07121-1/2020/1563

Kategorije: Svetovni splet
                        Informacijski pooblaščenec (v nadaljevanju: IP) je prejel vaše zaprosilo za mnenje glede odklepanja uporabniškega računa na spletnem portalu.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.IP k pojasnilom, ki so vam bila posredovana dne 31. 8. 2020 (dokument številka: 07121-1/2020/1492), dodatno pojasnjuje, da o tem, kateri osebni podatki so potrebni za enolično identifikacijo uporabnika, odloča upravljavec (v konkretnem primeru torej upravljavec spletnega portala). Ta brez ustrezne identifikacije uporabnika temu ni dolžan odpreti računa.Ob tem IP opozarja na načelo najmanjšega obsega podatkov, ki določa, da morajo biti pod pogojem, da obstaja pravna podlaga, osebni podatki, ki se obdelujejo, ustrezni, relevantni in omejeni na to, kar je potrebno za namene, za katere se obdelujejo. Navedeno načelo pomeni, da je potrebno obdelovati samo toliko osebnih podatkov, kolikor je nujno potrebno za dosego posamičnega zakonitega namena obdelave. Zahteva upravljavca mora torej biti skladna z omenjenim načelom, zato se za registracijo uporabnika lahko zahtevajo le tisti podatki (npr. elektronski naslov), ki so potrebni za njegovo enolično identifikacijo.IP nadalje pojasnjuje, da se ne more konkretno opredeljevati glede vprašanja (ne)ustreznosti odklepanja posameznega uporabniškega računa. Upravljavec je vsekakor upravičen določiti pravila uporabe spletnega portala in v tem okviru tudi odločati o morebitnih kršitvah. V primerih zahtev za odklepanje posameznega uporabniškega računa se mora tako prepričati, da je tisti, ki to zahteva, res konkretni imetnik uporabniškega računa. V ta namen lahko upravljavec zahteva določene podatke, ampak v skladu z zgoraj opisanim načelom le tiste, ki so potrebni za potrditev identifikacije imetnika uporabniškega računa. Zahteva upravljavca torej ne sme biti pretirana in preseči tisto, kar je potrebno za potrditev identifikacije imetnika uporabniškega računa.S spoštovanjem.Pripravil:Matej Sironič,                                                  Svetovalec pooblaščencaza varstvo osebnih podatkovMojca Prelesnik, univ. dipl. prav.,Informacijska pooblaščenka
