

Podatki o bolezni na eBOL
+
-


Datum: 31.03.2020
Številka: 07120-1/2020/257

Kategorije: Delovna razmerja, Posebne vrste, Pravne podlage, Zavarovanje osebnih podatkov
                        Pri Informacijskem pooblaščencu (IP) smo dne 26. 3. 2020 prejeli vaše zaprosilo za mnenje o zapisovanju razloga za izolacijo v bolniški list v sistemu eBOL (kategorija 08 – IZOLACIJA), če gre za okužbo s koronavirusom. Poleg tega vas zanima nasvet, kako v takem primeru ukrepati pri delodajalcu, da se ne bi znotraj organizacije neupravičeno širila informacija o okuženosti. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.1. Načeloma velja, da se v bolniški list ne beležijo konkretni podatki o zdravstvenem stanju, ki so razlog za določeno kategorijo upravičene odsotnosti. IP-ju v tem trenutku ni znana ustrezna pravna podlaga, ki bi na splošno ali v času epidemije dopuščala beleženje konkretnega zdravstvenega razloga (npr. COVID-19) za izolacijo na bolniškem listu v sistemu eBOL. Poleg tega IP še ni bil seznanjen, ali, v kakšnih primerih, na kakšen način, s kakšnim namenom in s sklicevanjem na katero domnevno pravno podlago naj bi se to izvajalo. Zato se do zakonitosti in sorazmernosti te problematike ne more konkretno in dokončno opredeliti. 2. Če bi sistem eBOL delodajalcu teoretično omogočal dostop do konkretnega zdravstvenega razloga za izolacijo na bolniškem listu, bi moral delodajalec poskrbeti, da se s podatki lahko seznanijo le tisti zaposleni, ki so do podatka upravičeni zaradi opravljanja dela.  O b r a z l o ž i t e v:1. Glede dostopa delodajalca do konkretnih zdravstvenih podatkov v zvezi z bolniško odsotnostjo je na spletni strani IP že dostopnih več mnenj, na primer mnenje št. 0712-485/2007/3.2. Glede postopkov in ukrepov za zagotavljanje varnosti znotraj upravljavca so na spletni strani IP dostopne naslednje smernice:https://www.ip-rs.si/fileadmin/user_upload/Pdf/smernice/Smernice_-_Varstvo_OP_v_delovnih_razmerjih_verzija_1.1_koncna.pdfin na primer mnenji št. 0712-1/2017/1494 in 0712-1/2017/1934.Konkretni postopki in ukrepi za zagotavljanje varnosti obravnavanih podatkov so odvisni od konkretnih okoliščin pri upravljavcu – na primer notranje organizacije, obsega, načina in sredstev notranje komunikacije, števila zaposlenih, del in nalog posameznih zaposlenih, tehničnih možnosti, pogostosti obdelave tovrstnih podatkov. Zagotovo je informiranje in opozarjanje zaposlenih, ki se s tovrstnimi podatki seznanijo zaradi opravljanja dela (npr. kadrovska služba), eden od pomembnih ukrepov, ki ste ga predlagali tudi sami.Lepo pozdravljeni,mag. Urban Brulc, univ. dipl. prav.samostojni svetovalec IP
