

Izvedba obdukcije in dostop do dokumentacije
+
-


Datum: 14.02.2019
Številka: 0712-1/2019/327

Kategorije: OP umrlih
                        pri Informacijskem pooblaščencu (IP) smo 2. 2. 2019 prejeli vaše zaprosilo za mnenje o tem:  ali in na kateri podlagi je dopustno, da je bila izvedena obdukcija na umrlem očetu brez vašega soglasja,    pod kakšnimi pogoji imate kot hči umrlega pravico do vpogleda in kopiranja izvidov patoloških rezultatov,   kakšne pravice imate v zvezi z odvzetimi organi ter    ali bi morala obstajati napotnica za obdukcijo.   Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.1., 3. in 4. Vprašanja v zvezi s pogoji, načini, podlagami, financiranjem, razlogi, posledicami in podobnimi vprašanji glede obdukcij, žal ne spadajo v pristojnost IP.2. Z zdravstveno dokumentacijo umrlega pacienta se lahko seznanite (tudi na način pridobitve kopij) pod naslednjimi pogoji:- da pri upravljavcu dokumentacije vložite pisno zaprosilo,- da v zaprosilu navedete zakoniti namen seznanitve (tj. zakaj bi dokumentacijo potrebovali),- da izkažete dejstvo smrti očeta (to v konkretnem primeru verjetno ne bo potrebno),- da izkažete sorodstveno zvezo (oče-hči),- da izkažete vašo identiteto in- da oče za časa življenja ni prepovedal posredovanja zdravstvene dokumentacije svojcem.O b r a z l o ž i t e v:Za pojasnila glede izvedene obdukcije ali obdukcij na splošno se lahko obrnete na:  izvajalca zdravstvene dejavnosti, kjer je oče umrl,   izvajalca obdukcije,   Ministrstvo za zdravje ali   zastopnika pacientovih pravic, če menite da je prišlo do kršitev zakona, ki ureja pravice pacientov.  Informativno pojasnjujemo le, da so pogoji (npr. soglasja, napotnica) za izvedbo obdukcije odvisni od vrste obdukcije (sanitarna, klinična, sodna ali zavarovalniška).V zvezi s pravico svojcev do seznanitve z zdravstveno dokumentacijo ali osebnimi podatki umrlega pacienta je na spletni strani IP že dostopnih več mnenj, npr. št. 0712-102/2010/2, 0712-165/2010 in 0712-1/2018/90.Dodatno vas še obveščamo:  da v primeru sodne obdukcije, svojci niso upravičeni do pridobitve kopije dokumentacije od izvajalca obdukcije s sklicevanjem na zakon, ki ureja pravice pacientov,   da se biološki material ne šteje za zdravstveno dokumentacijo, zaradi česar se glede dostopa do biološkega materiala neposredno ne uporabljajo pravila o seznanitvi z zdravstveno dokumentacijo ali z osebnimi podatki (o tem npr. mnenje IP št. 0712-1/2016/710) in   da v primeru zahteve za seznanitev z osebnimi podatki umrlega, ki bi se opirala na 23. člen Zakona o varstvu osebnih podatkov (ZVOP-1) IP ni pristojen za odločanje o pritožbi v primeru zavrnitve zahteve. V primeru sklicevanja na 42. člen Zakona o pacientovih pravicah, pa je IP pritožbeni organ.  Prijazen pozdrav,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
