

Podatki izvajalcev kmetijske dejavnosti
+
-


Datum: 25.09.2020
Številka: 07120-1/2020/522

Kategorije: Definicija OP
                        Informacijski pooblaščenec RS (v nadaljevanju IP) je prejel vaše zaprosilo za mnenje. Pojasnjujete, da se v Sloveniji s kmetijsko dejavnostjo lahko ukvarja fizična oseba, ki ni vpisana v Poslovni register Slovenije (primer: nosilec kmetijskega gospodarstva oz. po novem kmet posameznik, čebelar itd). Prosite za mnenje ali ime, priimek in naslov take fizične osebe predstavlja osebni podatek, ali ga lahko obravnavamo kot vrsto poslovnega subjekta in podatke obravnavamo na identičen način kot pri subjektih, ki so vpisani v PRS? Prilagate dve mnenji IP, ki se nanašata na podobno vprašanje: mnenje št. 0712-1/2016/57 z dne 11.1.2016 in št. 0712-1/2014/3590 z dne 20. 11. 2014.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP meni, da podatki v zvezi z opravljanjem kmetijske dejavnosti, ki jo izvaja kmetijsko gospodarstvo ne uživajo varstva osebnih podatkov – ne glede na organizacijsko obliko, torej tudi ne glede na vpis kmetijskega gospodarstva v Poslovni register Slovenije. V skladu s stališčem IP gre v teh primerih za podatke v zvezi z opravljanjem dejavnosti poslovnega subjekta, ki ne uživajo varstva osebnih podatkov. Tako izhaja iz več mnenj IP, med drugim tudi mnenja št. 07120-1/2020/249, z dne 25.02.2020.Lep pozdrav,Pripravil:Anže NovakSvetovalec Pooblaščenca za preventivoInformacijski pooblaščenecMojca Prelesnikinformacijska pooblaščenka
