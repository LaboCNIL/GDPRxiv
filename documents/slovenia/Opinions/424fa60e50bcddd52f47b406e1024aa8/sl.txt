

Rojstni list otroka za uveljavljanje pravic
+
-


Datum: 09.03.2020
Številka: 07121-1/2020/336

Kategorije: Delovna razmerja, Pravne podlage
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem nas sprašujete, ali je za namene uveljavljanja pravice do dodatnih dni dopusta zaradi otrok dovolj, da delodajalcu sporočite ime, priimek in datum rojstva otroka ali morate delodajalcu dovoliti, da napravi kopijo rojstnega lista.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Ob tem IP poudarja, da izven postopka inšpekcijskega nadzora konkretnih obdelav osebnih podatkov ne more presojati.Podatki v povezavi s plačo delavca sodijo med osebne podatke, zato je njihova obdelava dopustna le, če zanjo obstaja ustrezna pravna podlaga. Splošna uredba v členu 6 določa vrste pravnih podlag, in sicer:(a)    posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov; (b)    obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe; (c)    obdelava je potrebna za izpolnitev zakonske obveznosti, ki velja za upravljavca; (d)    obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe; (e)    obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu; (f)    obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok.  V delovnopravnih razmerjih obdelavo osebnih podatkov primarno ureja zakon, torej je primarna pravna podlaga v smislu člena 6(1) Splošne uredbe zapisana v točki (c) - izpolnitev zakonske obveznosti, ki velja za upravljavca. Prvi odstavek 48. člena Zakona o delovnih razmerjih (Uradni list RS, št. 21/13, s sprem. in dop.; v nadaljevanju ZDR-1) namreč določa, da se osebni podatki delavcev lahko zbirajo, obdelujejo, uporabljajo in posredujejo tretjim osebam samo, če je to določeno s tem ali drugim zakonom ali če je to potrebno zaradi uresničevanja pravic in obveznosti iz delovnega razmerja ali v zvezi z delovnim razmerjem. Drugi odstavek istega člena pa določa., da lahko osebne podatke delavcev zbira, obdeluje, uporablja in posreduje tretjim osebam samo delodajalec ali delavec, ki ga delodajalec za to posebej pooblasti.ZDR-1 v četrtem odstavku 159. člena določa, da ima delavec pravico do enega dodatnega dneva letnega dopusta za vsakega otroka, ki še ni dopolnil 15 let starosti.Delodajalec vsekakor potrebuje določene podatke o otroku, s katerimi lahko preverja upravičenost delavca do pravice do dodatnega dneva dopusta zaradi otroka (vsekakor potrebuje ime, priimek in datum rojstva otroka). Postavlja pa se vprašanje, ali je dovolj, da delodajalec sprejme zgolj izjavo zaposlenega glede podatkov otroka (lahko tudi pisno izjavo oziroma posredovanje omenjenih podatkov) ali ima pravico omenjene okoliščine preverjati tudi z vpogledom ali kopijo rojstnega lista. IP meni, da mora imeti delodajalec vsekakor možnost do vpogleda v rojstni list otroka, da preveri verodostojnost izjave zaposlenega, prav tako pa se kopiranje takšnega dokumenta ne zdi prekomerno, saj je lahko potrebno za dokazovanje izpolnjevanja pogoja starosti otroka za namene uveljavljanja pravice do dodatnega dneva dopusta zaradi otroka. Pri tem pa lahko še dodamo, da lahko sami na kopiji rojstnega lista oziroma izpisa matičnega registra o rojstvu prekrijete vse osebne podatke, razen svojega imena in priimka ter imena, priimka in datuma rojstva otroka.Za konec Informacijski pooblaščenec še poudarja, da privolitev ni ustrezna pravna podlaga za kopiranje rojstnega lista, temveč se, kot že zgoraj omenjeno, ustrezna pravna podlaga nahaja v zakonu, in sicer v ZDR-1.V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravila:                                                                                                                              mag. Polona MercSvetovalka pooblaščencaza varstvo osebnih podatkov
