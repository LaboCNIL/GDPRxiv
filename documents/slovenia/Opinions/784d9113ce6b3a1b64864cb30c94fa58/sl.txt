

Posredovanje podatkov Centrom za OBMP
+
-


Datum: 05.11.2019
Številka: 0712-1/2019/2522

Kategorije: Posebne vrste, Pravne podlage
                        Pri Informacijskem pooblaščencu (IP) smo dne 25. 10. 2019 prejeli vaše zaprosilo za mnenje o tem, ali bi bilo dopustno, da bi NIJZ Centrom za oploditev z biomedicinsko pomočjo (OBMP) posredoval nekatere rezpoložljive osebne podatke za potrebe vodenja evidence po 39. členu Zakona o zdravljenju neplodnosti in postopkih OBMP (ZZNPOB). Ta zakon ne določa vira podatkov, Centri pa imajo težave s pridobivanjem vseh podatkov, zlasti od pacientov. NIJZ bi lahko nekatere podatke za dejansko obravnavane paciente zagotavljal zlasti iz zbirk NIJZ 17 in 19 iz ZZPPZ. Na podlagi informacij, ki ste nam jih posredovali, žal ni možno oceniti, ali so v konkretnem primeru izpolnjeni pogoji po (c) in (e) točki prvega odstavka člena 6 Splošne uredbe o varstvu podatkov v zvezi s četrtim odstavkom 9. člena ZVOP-1. Slednja določba bi namreč izjemoma lahko prišla v poštev, vendar ni videti očitnih oziroma konkretnih razlogov, da so izpolnjeni vsi pogoji, zlasti pogoj nujnosti.Za bolj konkretno opredelitev do vprašanja, bi bil potreben podroben seznam podatkov, ki bi se posredovali iz točno določene zbirke, skupaj s konkretno utemeljitvijo nujnosti oziroma neizogibnosti pridobivanja posameznih podatkov ali skupin podatkov od NIJZ. To je namreč ključni pogoj za sklicevanje na določbo četrtega odstavka 9. člena ZVOP-1. Elementi za presojo tega pogoja so lahko na primer: ali so oziroma ali bi bili pridobljeni podatki netočni in nepopolni, če jih ne bi zagotavljal NIJZ, ali je za določene podatke NIJZ edini možni vir, kako so se podatki zbirali do sedaj, ali prihaja do nesorazmernih zamud pri popolnjevanju evidenc, vrsta težav in raven težavnosti pri pridobivanju podatkov brez sodelovanja NIJZ ipd. Hvala za razumevanje in lepo pozdravljeni,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
