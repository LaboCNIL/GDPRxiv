

Občinsko lastništvo nepremičnine
+
-


Datum: 22.01.2019
Številka: 0712-1/2018/102 

Kategorije: Svetovni splet
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem nam pojasnjujete, da ste se na Občino Metlika že dvakrat neuspešno obrnili glede njenega lastništva neke parcele. Občina vam ni odgovorila. Zanima vas, ali vam lahko mi posredujemo to informacijo.***IP pojasnjuje, da v konkretnem primeru, torej glede vprašanja lastništva nepremičnine s strani občine, ne gre za obdelavo osebnih podatkov. Lahko pa gre za izvrševanje pravice do dostopa do informacij javnega značaja, namreč občina je zavezanka po Zakonu o dostopu do informacij javnega značaja (Uradni list RS, št. 51/06 s spremembami in dopolnitvami; ZDIJZ). Več o pravici do dostopa do informacij javnega značaja, si lahko preberete na naši spletni strani: https://www.ip-rs.si/informacije-javnega-znacaja/ijz-pri-organih/pravice-prosilcev-in-obveznosti-zavezancev/.Ne glede na to pa pojasnjujemo, da je podatek o lastništvu konkretnega zemljišča, za katerega ste posredovali tudi številko parcele in številko katastrske občine, javno dostopen na Prostorskem portalu RS: http://prostor3.gov.si/javni/login.jsp?jezik=sl . Prijazen pozdrav,                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravila:                                                                                                                              Neja Domnik, mag. prav.,raziskovalka pri IP
