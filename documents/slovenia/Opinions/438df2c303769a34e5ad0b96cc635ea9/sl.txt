

Preverjanje PCT
+
-


Datum: 21.09.2021
Številka: 07121-1/2021/1859

Kategorije: Posebne vrste, Zdravstveni osebni podatki
                        Informacijski pooblaščenec (v nadaljevanju: IP) je prejel vaše zaprosilo za mnenje glede preverjanja izpolnjevanja pogoja PCT.
 
Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, 177/20, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.
IP uvodoma poudarja, da lahko podaja nezavezujoča mnenja in pojasnila, ne sme pa izven konkretnih inšpekcijskih postopkov preverjati primernosti izbrane pravne podlage ali namenov oziroma obsega obdelave osebnih podatkov v konkretnem primeru. IP kot nadzorni organ na področju varstva osebnih podatkov v okviru mnenja tako ne more presojati skladnosti konkretne izjave iz vašega zaprosila za mnenje s pravili varstva osebnih podatkov.
IP vas obvešča, da je pripravil in na svoji spletni strani objavil Smernice o preverjanju PCT pogojev, in sicer tako za delodajalce (upravljavce) kot za posameznike:
https://www.ip-rs.si/novice/smernice-o-preverjanju-pct-pogojev
IP vam sporoča tudi, da je na številna vprašanja v zvezi s preverjanjem PCT pogojev že odgovarjal in vsebino teh mnenj objavil tudi na svoji spletni strani. Primeroma IP navaja dve mnenji:
https://www.ip-rs.si/mnenja-gdpr/seznanitev-delodajalca-z-informacijo-o-pct
https://www.ip-rs.si/mnenja-gdpr/zahteva-delodajalca-za-dokazilo-o-izpolnjevanju-pogoja-pct,
vsa ostala mnenja pa so dosegljiva na:
https://www.ip-rs.si/mnenja-gdpr/?id=270&asId=as0&search=
Prav tako je IP prejšnji mesec v okviru enega izmed inšpekcijskih postopkov le-tega prekinil in IP skladno s svojo zakonsko pristojnostjo, ki jo ima v primerih nastanka vprašanja ustavnosti ali zakonitosti v odprtem inšpekcijskem postopku, Odlok o načinu ugotavljanja izpolnjevanja pogojev prebolevnosti, cepljenja in testiranja v zvezi z boleznijo COVID-19, ki določa način ugotavljanja izpolnjevanja pogojev PCT, dal v presojo Ustavnemu sodišču Republike Slovenije. Več informacij o tem je na voljo na spletni strani IP:
https://www.ip-rs.si/novice/aplikacija-pct-informacijski-poobla%C5%A1%C4%8Denec-bo-prekinil-in%C5%A1pekcijski-postopek-in-vpra%C5%A1anje-ustreznosti-odloka-pct-s-katerim-vlada-dolo%C4%8Da-obdelavo-osebnih-podatkov-prepustil-v-presojo-ustavnemu
 
S spoštovanjem.
 
 
Pripravil:
Matej Sironič,                                                   
Svetovalec pooblaščenca
za varstvo osebnih podatkov
 
Mojca Prelesnik, univ. dipl. prav.,
Informacijska pooblaščenka
