

Prevzem originalne zdravstvene dokumentacije
+
-


Datum: 03.11.2019
Številka: 0712-1/2019/2364

Kategorije: Posebne vrste, Zavarovanje osebnih podatkov
                        Pri Informacijskem pooblaščencu (IP) smo dne 14. 10. 2019 prejeli vaše zaprosilo za mnenje o tem, v katerih primerih je možne prevzem originalne zdravstvene dokumentacije s strani pacienta.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.V mnenju vam podajamo le nekaj primerov, saj vseh ni možno vnaprej predvideti.Prevzem originalne zdravstvene dokumentacije, ki se nanaša na pacienta, s strani pacienta bi lahko bil izjemoma dopusten na primer:- če so že potekli predpisani roki hrambe dokumentacije (to velja za manj pomembno dokumentacijo),- če gre za prevzem klasičnih slikovnih posnetkov, ki jih ni mogoče ustrezno reproducirati (pacient mora po uporabi posnetke vrniti),- če je izvajalec prenehal opravljati dejavnost in ni mogoč prevzem dokumentacije v skladu s predpisi,- če gre za prevzem dvojnikov,- če gre za prevzem dokumentacije, ki se nanaša na pacienta in ne sodi v zdravstveno mapo ali za katero izvajalec zdravstvene dejavnosti določi, da je ne potrebuje in hkrati ni njen originator,- če gre za prevzem dokumentacije, ki je po pravilih namenjena pacientu (npr. originalne odpustnice). O b r a z l o ž i t e v:Odstop od splošnega pravila o neizročanju originalne zdravstvene dokumentacije je izjemoma možen, če se s tem ne ogrozi integritete dokumentacije (torej če ni ogrožena varnost osebnih podatkov), prevzem pa narekujejo legitimne potrebe pacienta. V zadnji alineji pa sploh ne gre za pravo izjemo.Posebni predpisi, ki bi neposredno urejali ta vpašanja, nam niso poznani.Prijazen pozdrav,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
