

Pristojnosti IP po SUVP
+
-


Datum: 09.03.2020
Številka: 07121-1/2020/325

Kategorije: Inšpekcijski postopki, Pravica do omejitve, Pravica do popravka, Pravica do pozabe, Pravica do prenosljivosti podatkov, Pravica do seznanitve z lastnimi osebnimi podatki, Pravica do ugovora, Razno
                        Informacijski pooblaščenec (v nadaljevanju IP) je prejel vaše elektronsko sporočilo, v katerem glede implementacije 57., 77. in 78. člena Splošne uredbe o varstvu podatkov v Sloveniji ob odsotnosti podrobnejše ureditve, ki naj bi jo prinesel ZVOP-2, sprašujete sledeče:1. 57. člen – Zanima vas, če je morda IP v preteklosti že začel kakšno ex officio preiskavo skladno s pooblastilom iz 57(1)(a) člena Splošne uredbe?2. 77. člen – Zanima vas, ali je pravilno razumevanje, da se za pritožbe pri nadzornem organu trenutno uporabljajo določbe ZUP (dokler ne bo morda ZVOP-2 uredil postopka podrobneje)? Ali pa pridejo morda v poštev še kakšne druge procesne določbe (v kolikor se pod to kategorijo uvrščajo tudi inšpekcijski postopki še ZIN)?3. 78. člen – Sprašujete ali je zoper vse pravno zavezujoče odločitve nadzornega organa možen upravni spor pred Upravnim sodiščem?Na podlagi informacij, ki ste nam jih posredovali, v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo odgovore v zvezi z vašimi vprašanji.1.    IP je do morebitne drugačne ureditve na podlagi 2. člena Zakona o informacijskem pooblaščencu pristojen za vse naloge nacionalnega nadzornega za varstvo osebnih podatkov, kot so opredeljene v členu 57 Splošne uredbe o varstvu podatkov. Te pristojnosti IP tudi izvaja vse od 25. 5. 2018. V zvezi z veljavnostjo obstoječega ZVOP-1 svetujemo, da si preberete stališče ministrstva, pristojnega za pravosodje ob začetku uporabe Splošne uredbe: http://mp.arhiv-spletisc.gov.si/si/medijsko_sredisce/novica/7568/index.html2.    Za obravnavo pritožb v zvezi z uveljavljanjem pravic po 15.-22. členu Splošne uredbe o varstvu podatkov se uporablja neposredno Splošna uredba o varstvu podatkov za vprašanja, ki z njo (ali drugim področnim predpisom) niso urejena se v skladu z določbami 1. in 3. člena Zakona o splošnem upravnem postopku uporablja slednji.Za zavezance po Direktivi (EU) 2016/680 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov, ki jih pristojni organi obdelujejo za namene preprečevanja, preiskovanja, odkrivanja ali pregona kaznivih dejanj ali izvrševanja kazenskih sankcij, in o prostem pretoku takih podatkov ter o razveljavitvi Okvirnega sklepa Sveta 2008/977/PNZ (t.i. Policijska direktiva) do sprejema novega zakona v celoti velja ZVOP-1, kar pomeni, da dejansko do ustrezne ureditve na nacionalni ravni določene pravice po Policijski direktivi v Sloveniji niso prenesene v nacionalni pravni red.Prav tako lahko vsakdo v primeru kršitev določb Splošne uredbe ali ZVOP-1 poda prijavo IP, ki jo IP obravnava na podlagi Splošne uredbe o varstvu podatkov, ZInfP, Zakona o inšpekcijskem nadzoru ter Zakona o splošnem upravnem postopku.3.    Razumevanje IP je, da je zoper vse pravno zavezujoče odločitve nadzornega organa (če za določeno zadevo ni z zakonom zagotovljeno drugo sodno varstvo) možen – v skladu s 1. členom Zakona o upravnem sporu – upravni spor pred Upravnim sodiščem.  Predlagamo, da se za podrobnejše tolmačenje obrnete na resorno ministrstvo za pravosodje.Lepo vas pozdravljamo,Pripravila:Alenka Jerše, univ. dipl. prav.namestnica informacijske pooblaščenkeMojca Prelesnik, univ. dipl. prav.,informacijska pooblaščenka
