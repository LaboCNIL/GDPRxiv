

Pridobitev kopije zdravstvene dokumentacije po umrlem pacientu
+
-


Datum: 29.03.2021
Številka: 07121-1/2021/605

Kategorije: Vpogled v OP umrlih
                        Pri Informacijskem pooblaščencu (IP) smo dne 29. 3. 2021 prejeli vaše vprašanje o obstoju obrazca za prijavo, ko gre za posredovanje osebnih podatkov po pokojnih. Na bolnišnico ste naslovili prošnjo za pridobitev kopije zdravstvene dokumentacije umrle mame. Odgovora še niste prejeli, čeprav je bila zahteva vložena 23. 2. 2021. 
 
Neobvezujoče vam predlagamo, da pri IP vložite pritožbo zaradi molka izvajalca - bolnišnice, pri čemer si lahko pomagate z obrazcem »ZPacP 42«, ki je dostopen na naslednji povezavi https://www.ip-rs.si/obrazci/obrazci-s-podro%C4%8Dja-pacientovih-pravic.
 
Pritožba je možna, če je od vložitve popolne zahteve že preteklo 15 dni. Če je bila zahteva poslana po e-pošti, je datum vložitve tudi datum odpreme. Če je bila zahteva vložena z navadno poštno pošiljko, se rok šteje od datuma, ko je bolnišnica dejansko prejela zahtevo. Popolna zahteva pomeni, da ta vsebuje vse elemente in dokazila, da jo je mogoče vsebinsko obravnavati.
 
Prijazen pozdrav,
                                      
Pripravil:
mag. Urban Brulc, univ. dipl. prav.
samostojni svetovalec IP
 
Mojca Prelesnik, univ. dipl. prav.
informacijska pooblaščenka
 
