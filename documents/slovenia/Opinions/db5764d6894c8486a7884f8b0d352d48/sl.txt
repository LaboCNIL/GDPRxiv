

Nacionalni register oploditev z biomedicinsko pomočjo
+
-


Datum: 26.02.2020
Številka: 07120-1/2020/122

Kategorije: Pravne podlage, Zdravstveni osebni podatki
                        Pri Informacijskem pooblaščencu (IP) smo dne 21. 2. 2020 prejeli vaše vprašanje, ali pravne podlage v Zakonu o zdravljenju neplodnosti in postopkih oploditve z biomedicinsko pomočjo (ZZNPOB), Zakonu o zbirkah podatkov s področja zdravstvenega varstva (ZZPPZ) in Zakonu o kakovosti in varnosti človeških tkiv in celic, namenjenih za zdravljenje (ZKVČTC) zadoščajo za vodenje nacionalnega registra oploditev z biomedicinsko pomočjo, ki bi ga vodil NIJZ v okviru eZdravja, in sicer s podatki, ki so določeni v predlaganem naboru podatkov, ki ste ga priložili. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezujoče mnenje v zvezi z vašim vprašanjem.Glede na obstoječo zakonodajo lahko NIJZ v okviru »registra oploditev z biomedicinsko pomočjo« (zbirka št. NIJZ 22 iz priloge ZZPPZ) vodi le tiste podatke iz predlaganega nabora podatkov, ki ustrezajo kategorijam podatkov (vsebini), določenih v prilogi ZZPPZ pod zbirko št. NIJZ 22.IP ni pristojen za vnaprejšnje določanje nabora konkretnih osebnih podatkov, ki bi jih bilo možno uvrstiti v katero od širših kategorij oziroma skupin podatkov iz zbirke št. NIJZ 22 - »vzrok za neplodnost«, »diagnoza«, »terapija« in »uspešnost«. O b r a z l o ž i t e v:Po predlagani zakonodaji je NIJZ upravičen le do vodenja registra št. NIJZ 22 iz priloge ZZPPZ, kar pomeni, da lahko zbira le osebne podatke, ki so tam našteti, za tam določen namen ter od tam naštetih upravljavcev. Zakonske podlage v ZZNPOB in ZKVČTC za NIJZ ne pridejo v poštev. Nekatere kategorije podatkov iz priloge ZZPPZ pod št. NIJZ 22 (to so »vzrok za neplodnost«, »diagnoza«, »terapija« in »uspešnost«) zaradi pomenske širine omogočajo relativno odprto  interpretacijo o tem, kateri konkretni (ožje opredeljeni) podatki spadajo v posamezno kategorijo. Tega IP izven inšpekcijskega nadzora žal ne more presojati na konkretni ravni, poleg tega pa je to primarno strokovno vprašanje. Zgolj informativno lahko pojasnimo, da vseh podatkov iz predlaganega seznama najverjetneje ni možno uvrstiti v zgoraj omenjene kategorije podatkov.Lepo vas pozdravljamo,Pripravil: mag. Urban Brulc, univ. dipl. prav.samostojni svetovalec IPMojca Prelesnik, univ. dipl. prav. informacijska pooblaščenka
