

Razkrivanje prejemnikov e-pošte
+
-


Datum: 25.09.2020
Številka: 07121-1/2020/1640

Kategorije: Elektronska pošta, Zavarovanje osebnih podatkov
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem nas sprašujete, ali ima organizacija pravico pošiljati e-poštna sporočila večim prejemnikom, ki se med seboj ne poznajo, a vendar e-poštni naslovi niso skriti. Torej, da lahko vsak prejemnik vidi e-poštne naslove tudi vseh ostalih prejemnikov.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Posredovanje oz. razkrivanje e-naslovov posameznikov predstavlja obdelavo osebnih podatkov, za katero mora upravljavec imeti ustrezno pravno podlago. E-naslovi, ki pripadajo posameznikom so namreč osebni podatki in so varovani z določbami Uredbe. Pri pošiljanju e-pošte več prejemnikom hkrati mora upravljavec naslove prejemnikov e-pošte vpisati v rubriko »skp« oz. skrita kopija in ne v rubriko »za« ali »kp«. Za posredovanje oz. razkrivanje e-naslovov drugim prejemnikom mora upravljavec prej pridobiti njihovo osebno privolitev.Lep pozdrav,                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravil:                                                                                                                                Tomaž Brodgesell, informatik        
