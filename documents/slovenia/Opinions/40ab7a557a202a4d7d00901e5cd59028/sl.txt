

Pridobitev zdravniškega potrdila
+
-


Datum: 05.09.2019
Številka: 0712-1/2019/2016

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 3. 9. 2019 prejeli vaše zaprosilo za naše mnenje glede pridobitve zdravniškega potrdila o pregledu, ki ste ga opravili pred začetkom dela pri trenutnem podjetju. Izvajalec medicine dela vam tega ne želi izdati, ker naj bi bil pregled plačan s strani podjetja.  V zvezi z vašim vprašanjem vam pojasnjujemo, da lahko kopijo katerega koli dokumenta, ki je že bil izdan in se še hrani v zbirki osebnih podatkov (npr. v zdravstveni dokumentaciji) ter se nanaša na vas, pridobite s sklicevanjem na člen 15 Splošne uredbe (EU) o varstvu podatkov ali/in na 41. člen Zakona o pacientovih pravicah.Pridobitev originalnega potrdila ne spada pod omenjene določbe.Vprašanje, kdo je bil plačnik pregleda je za ureničevanje obravnavane pravice popolnoma nepomembno.Pri izvajalcu medicine dela je treba vložiti pisno zahtevo za seznanitev. Pri tem si lahko pomagate z obrazcem, ki je dostopen na spletni strani IP pod zavihkom “obrazci”. V primeru zavrnitve (v pisni obliki) ali molka izvajalca (tj. zamude roka za odgovor), lahko pri IP vložite pritožbo.O pravici do seznanitve z lastnimi osebnimi podatki in pravici do seznanitve z lastno zdravstveno dokumentacijo je na spletni strani IP na voljo več pojasnil in tudi mnenj.Lepo pozdravljeni,mag. Urban Brulc, univ. dipl. prav.samostojni svetovalec IP
