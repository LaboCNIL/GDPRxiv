

Zbiranje osebnih podatkov s strani sindikata
+
-


Datum: 10.02.2021
Številka: 07121-1/2021/243

Kategorije: Sindikati
                        Informacijski pooblaščenec (v nadaljevanju IP) je dne 25. 1. 2021 prejel vaš elektronski dopis, v katerem na IP naslavljate vprašanje, katere podatke v zvezi z vami sme zbirati sindikat. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (v nadaljevanju ZVOP-1) ter 2. člena Zakona o informacijskem pooblaščencu (v nadaljevanju ZInfP) posredujemo naše neobvezno mnenje v zvezi z vašim vprašanjem.IP uvodoma poudarja, da konkretnega in dokončnega odgovora o zakonitosti obdelave osebnih podatkov v okviru mnenja v nobenem primeru ne more podati, saj lahko IP posamezne primere obdelave podatkov konkretno presoja zgolj v okviru inšpekcijskega ali drugega upravnega postopka.Upravljavec osebnih podatkov lahko skladno z načelom sorazmernosti (točka (c) člena 5(1) Splošne uredbe) pridobiva in obdeluje le tiste osebne podatke, ki so ustrezni, relevantni in omejeni na to, kar je potrebno za namene, za katere se obdelujejo (najmanjši obseg podatkov).                                                                                                         Podobno vprašanje je IP že pojasnjeval v okviru mnenja št. 07121-1/2020/692, z dne 22.04.2020, s katerega izhaja, da je sindikat upravičen do tistih podatkov (tudi osebnih podatkov) za katere bi izkazal, da jih nujno potrebuje za opravljanje konkretne sindikalne dejavnosti. Konkreten obseg osebnih podatkov, do katerih bi bil sindikat upravičen, pa treba presojati glede na okoliščine posameznega primera (predvsem zakonske določbe glede vloge sindikata v posameznih primerih npr. obveznost posvetovanja v določenih primerih, možnost zastopanja delavca ipd. in določila kolektivnih pogodb).IP pojasnjuje, da je že večkrat izdal mnenja v zvezi z istim oz. podobnim stanjem, kot ga navajate v vašem vprašanju, zato vam predlagamo, da si več, v zvezi z vašim vprašanjem, preberete v mnenju IP št. 0712-1/2019/2061, z dne 11. 9. 2019 in mnenju IP št. 0712-3/2018/1260, z dne 8. 8. 2018.Omenjena in ostala relevantna mnenja si lahko preberete s pomočjo iskalnika na spletni strani IP: https://www.ip-rs.si/vop, kjer jih lahko tudi filtrirate po iskalnih kriterijih in označite želeno kategorijo (npr. sindikati). Predlagamo vam, da se seznanite tudi s smernicami IP glede varstva osebnih podatkov v delovnih razmerjih, dostopnih na povezavi: https://www.ip-rs.si/fileadmin/user_upload/Pdf/smernice/Smernice_-_Varstvo_OP_v_delovnih_razmerjih.pdf.                                                          V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenka
