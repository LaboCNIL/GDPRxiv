

Razlika med pravico do ugovora in pravico do omejitve
+
-


Datum: 05.08.2021
Številka: 07121-1/2021/1393

Kategorije: Pravica do omejitve, Pravica do ugovora
                        Informacijski pooblaščenec (v nadaljevanju IP) je po elektronski pošti prejel vaš dopis, v katerem nas sprašujete, kakšna je teoretično in praktično razlika med 18. in 21. členom Splošne uredbe, torej med pravico do ugovora ter pravico do omejitve obdelave. Zanima vas tudi, kaj lahko kot posameznik naredite s tema dvema pravicama in kako ju lahko uporabite pri določeni obdelavi.
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Ob tem IP poudarja, da izven postopka inšpekcijskega nadzora konkretnih obdelav osebnih podatkov ne more presojati.
 
Informacijski pooblaščenec je pravico do ugovora in do omejitve obdelave teoretično in praktično opisal na spletnem portalu Ti odločaš (https://tiodlocas.si/), namenjenem natančni razlagi različnih pravic in njihovi uporabnosti. V izogib ponavljanja vsebine, ki se že nahaja na omenjenem portalu, vam svetujemo, da si podrobno preberete opis (vključno s primeri uporabe):

pravice do ugovora: https://tiodlocas.si/zelim-zacasno-zamrzniti-svoje-podatke/
pravice do omejitve obdelave: https://tiodlocas.si/zelim-ugovarjati-obdelavi-mojih-podatkov/

 
Kot rečeno omenjeni opisi pravic zelo jasno in plastično prikazujejo tudi, kako lahko omenjene pravice uporabite v praksi. V kolikor bi imeli dodatna vprašanja ali bi pri uveljavljanju svojih pravic potrebovali pomoč Informacijskega pooblaščenca, se lahko ponovno obrnete na nas.
 
Z lepimi pozdravi,
 
                                                                                               Mojca Prelesnik, univ.dipl.prav.,                                                 
                                                                                                informacijska pooblaščenka
 
Pripravila:                                                                                                                                
mag. Polona Merc, univ. dipl. prav.,
svetovalka IP za varstvo osebnih podatkov
