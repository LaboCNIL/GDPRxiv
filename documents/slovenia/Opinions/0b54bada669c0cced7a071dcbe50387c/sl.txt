

Identifikacija z vozniškim dovoljenjem v banki
+
-


Datum: 24.03.2019
Številka: 0712-1/2019/675

Kategorije: Bančništvo
                        pri Informacijskem pooblaščencu (IP) smo dne 22. 3. 2019 prejeli vaše zaprosilo za mnenje o tem, ali lahko banka za potrebe identifikacije strank zahteva novo vozniško dovoljenje (kartično) namesto starega. V zvezi z vašim vprašanjem vam posredujemo naslednje neobvezujoče pojasnilo:Vprašanje o tem, za kakšen način ter raven zanesljivosti identifikacije strank se odloči banka, v izhodišču ne spada v pristojnost IP, saj to vprašanje le posredno navezuje na področje varstva osebnih podatkov. Če se banka odloči za bolj zanesljiv način identifikacije strank (npr. da zaradi slabih izkušenj ne upošteva starih oziroma papirnatih vozniških dovoljenj, zlasti če so pretirano poškodovani ali obrabljeni), to ne posega v pravila varstva osebnih podatkov. Taka praksa je, v določenih okoliščinah, lahko celo ugodna z vidka varnosti pravnega prometa, varnosti bančnega poslovanja ter varnosti obdelave osebnih podatkov v zvezi s tem. Poleg tega je treba upoštevati še, da je primarna funkcija vozniškega dovoljenja v dokazovanju izpolnjevanja pogojev za vožnjo motornih vozil, in da so stari obrazci vozniških dovoljenj z vidika varnosti verjetno zastareli.Predlagamo, da se z vašim vprašanjem obrnete še na Ministrstvo za notranje zadeve ali na pristojno službo v banki.Prijazen pozdrav,mag. Urban Brulc, univ. dipl. prav.samostojni svetovalec IP
