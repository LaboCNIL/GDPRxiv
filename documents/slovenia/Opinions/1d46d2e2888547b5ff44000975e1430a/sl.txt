

Razlog odsotnosti delavca
+
-


Datum: 20.10.2020
Številka: 07121-1/2020/1866

Kategorije: Delovna razmerja, Pravne podlage
                        Informacijski pooblaščenec (v nadaljevanju IP) je po e-pošti prejel vaše vprašanje. Sprašujete, ali lahko delodajalec v primeru koriščenja presežka ur v obliki predčasnega odhoda z delovnega mesta od vas zahteva navedbo razloga. Dodatno navajate določilo notranjega akta delodajalca in sicer Pravilnika o …, ki omogoča pravico koriščenja dovoljenega presežka ur s predhodnim soglasjem direktorja in pod pogojem, da ni oviran delovni proces. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.  Na deloma podobno vprašanje, kot je vaše, je IP že odgovarjal v mnenju »Izkaz nege za dopust«, št. 0712-1/2017/292 z dne 16.2.2017 in mnenju »Navedba razloga delodajalcu za predhoden odhod z delovnega mesta«, št. 0712-3/2018/2753 z dne 7.1.2019, zato vam predlagamo, da se z mnenjema seznanite.Kot smo poudarili v zgoraj citiranem mnenju št. 0712-3/2018/2753, je delodajalec upravičen zahtevati, da mu delavec izkaže razloge za čas odsotnosti z dela tedaj, ko gre za plačano odsotnost (npr. bolniška odsotnost, dopust, službena pot). V teh primerih lahko načeloma delodajalec, skladno z Zakonom o delovnih razmerjih (Uradni list RS, št. 21/13, 78/13 – popr., 47/15 – ZZSDT, 33/16 – PZ-F, 52/16, 15/17 – odl. US, 22/19 – ZPosS in 81/19, v nadaljevanju: ZDR-1) in Zakonom o evidencah na področju dela in socialne varnosti (Uradni list RS, št. 40/06) izkaže primerno pravno podlago za obdelavo osebnih podatkov. Delodajalec mora ob tem upoštevati načelo sorazmernosti, kar pomeni, da lahko zahteva le tista dokazila, ki so glede na opredeljene pogoje za odobritev odsotnosti potrebna za izkazovanje razloga odsotnosti. Delodajalec na primer v primeru koriščenja dopusta za nego otroka ne bi bil upravičen zahtevati zdravstvenih izvidov ali drugih dokumentov, ki izkazujejo zdravstveno stanje otroka. Če je edini pogoj za odobritev plačane odsotnosti v obliki koriščenja presežka ur (glede na interne akte) neoviranost delovnega procesa, potem načeloma drugih podatkov delodajalec za odobritev koriščenja presežka ur ne potrebuje. Dokončno pa v mnenju o tem IP ne more presojati. IP dodatno opozarja, da se razporeditev in pogoji za začasno prerazporeditev delovnega časa določijo s pogodbo o zaposlitvi v skladu z zakonom in kolektivno pogodbo (prvi odstavek 148. člena ZDR-1), kar pomeni, da ima lahko vsaka organizacija svoja pravila glede razporeda delovnega časa. Tako vam dokončnega odgovora v konkretnem primeru ne moremo podati v okviru nezavezujočega mnenja, saj je konkreten odgovor v veliki meri odvisen tudi od razporeditve delovnega časa, ki velja v vaši organizaciji in pogojev za opisano koriščenje presežka ur. Zakonitost konkretne obdelave osebnih podatkov lahko IP presodi le v okviru postopka inšpekcijskega nadzora. V kolikor na podlagi navedenega menite, da vaš delodajalec krši zakonodajo s področja varstva osebnih podatkov, lahko podate prijavo na obrazcu »Prijava kršitve varstva osebnih podatkov (Obrazec ZIN PRIJAVA)«, ki je dostopen na spletni strani IP: https://www.ip-rs.si/obrazci/varstvo-osebnih-podatkov/.Več odgovorov na vprašanja, s katerimi osebnimi podatki delavca se lahko seznani delodajalec, si lahko preberete tudi v Smernicah »Varovanje osebnih podatkov v delovnih razmerjih«. Smernice so dostopne na https://www.ip-rs.si/publikacije/prirocniki-in-smernice/varstvo-osebnih-podatkov-v-delovnih-razmerjih/. Upamo, da smo vam s podanimi napotili uspeli pomagati.Lepo vas pozdravljamo,Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              Barbara Pirš, univ.dipl.prav.,Svetovalka Pooblaščenca za preventivo                                   
