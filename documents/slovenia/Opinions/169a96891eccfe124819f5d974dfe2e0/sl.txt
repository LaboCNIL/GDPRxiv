

Izbris podatkov s.p.
+
-


Datum: 10.03.2020
Številka: 07120-1/2020/125

Kategorije: Definicija OP, Upravljanje gospodarskih družb
                        Informacijski pooblaščenec (v nadaljevanju IP) je prejel vaše elektronsko sporočilo, v katerem navajate, da ste pred kratkim zaprli s.p. Zaradi narave dela, ki ga sedaj opravljate, ne želite, da se vaš domači naslov pojavi med zadetki, ko v spletni iskalnik vtipkate svoje ime in priimek. Zanima vas, kako doseči, da se vaši osebni podatki izbrišejo iz evidenc, ki tudi v štartu niso imele vašega soglasja, ampak so te podatke pač dodale na spletno stran, ker so podatki s.p. javni.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (Splošna uredba o varstvu podatkov; v nadaljevanju Splošna uredba), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07; v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05 in naslednji; v nadaljevanju ZInfP) posredujemo naše neobvezno mnenje v zvezi z vašimi vprašanji. Ob tem IP poudarja, da izven postopka inšpekcijskega nadzora konkretnih obdelav osebnih podatkov ne more presojati.Podatki organiziranega podjetja v okviru katerega podjetnik opravlja pridobitno dejavnost ne predstavljajo podatkov, za obdelavo katerih bi se uporabljale določbe varstva osebnih podatkov.OBRAZLOŽITEVSplošna uredba se uporablja za obdelavo osebnih podatkov v celoti ali delno z avtomatiziranimi sredstvi in za drugačno obdelavo kakor z avtomatiziranimi sredstvi za osebne podatke, ki so del zbirke ali so namenjeni oblikovanju dela zbirke (člen 2 Splošne uredbe).Pojem »osebni podatek« skladno s členom 4 Splošne uredbe pomeni katero koli informacijo v zvezi z določenim ali določljivim posameznikom; določljiv posameznik je tisti, ki ga je mogoče neposredno ali posredno določiti, zlasti z navedbo identifikatorja, kot je ime, identifikacijska številka, podatki o lokaciji, spletni identifikator, ali z navedbo enega ali več dejavnikov, ki so značilni za fizično, fiziološko, genetsko, duševno, gospodarsko, kulturno ali družbeno identiteto tega posameznika.Zakon o gospodarskih družbah (Uradni list RS, št. 65/09 in naslednji; v nadaljevanju ZGD-1) v 3. členu pojem podjetnika opredeljuje kot fizično osebo, ki na trgu samostojno opravlja pridobitno dejavnost v okviru organiziranega podjetja.V konkretnem primeru zadetki spletnih iskalnikom predstavljajo ime in sedež podjetja. Gre torej za zadetke spletnih iskalnikov, ki se nanašajo na podatke organiziranega podjetja v okviru katerega ste kot podjetnica opravljali pridobitno dejavnost. Ker so osebni podatek zgolj podatki, v zvezi z določenim ali določljivim posameznikom, podatki podjetja ne predstavljajo osebnih podatkov. Za obdelavo takšnih podatkov pa se določbe varstva osebnih podatkov ne uporabljajo.Lep pozdrav,Pripravil:Žiga Veber,državni nadzornik za varstvo osebnih podatkovMojca Prelesnik,informacijska pooblaščenka
