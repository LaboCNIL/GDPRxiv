

Nadzor nad delom detektivske družbe
+
-


Datum: 02.04.2020
Številka: 07121-1/2020/495

Kategorije: Delovna razmerja, Pravne podlage, Uradni postopki
                        Obrnili ste se na Informacijskega pooblaščenca RS (v nadaljevanju IP) s svojim zaprosilom za mnenje. Navajate, da ste detektivska družba, pri kateri je bil opravljen nadzor s strani Komisije za nadzor nad delom članov Detektivske zbornice, ki je med drugim zahtevala tudi vpogled v evidence, pooblastila in pogodbe o zaposlitvi – ki vsebujejo tudi osebne podatke. Menite, da tovrsten pregled s strani omenjene komisije sporen z vidika nasprotujočih interesov (člani komisije, kot navajate so vaša konkurenca) in da lahko tak nadzor kot pristojen opravi inšpekcijski organ pri Ministrstvu za notranje zadeve. Zato niste omogočili dostopa do omenjene dokumentacije komisiji pri Detektivski zbornici. Sprašujete ali ste ravnali pravilno in ali je bil nadzor izveden skladno z določili ZVOP-1 in Splošne uredbe?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP uvodoma ugotavlja (kot izhaja tudi iz priložene dokumentacije), da je šlo v konkretnem primeru za strokovni nadzor s strani Detektivske zbornice v skladu s 3. al. 1. odst. 7. čl. Zakona o detektivski dejavnosti (Uradni list RS, št. 17/11, v nadaljevanju ZDD-1), ki ga zbornica opravlja v kot javno pooblastilo. V skladu s 1. odst. 8. čl. ZDD-1, nadzor nad izvajanjem nalog, ki jih pristojni organ (detektivska zbornica) opravlja kot javno pooblastilo, izvaja ministrstvo.IP ob tem pojasnjuje, da skladno s Sklepom Ustavnega sodišča RS št. U-I-92/12-13, z dne 10. 10. 2013 (http://odlocitve.us-rs.si/documents/8b/89/u-i-92-122.pdf), IP inšpekcijskega nadzora nad izvajanjem ZVOP-1 (in drugih predpisov s področja varstva osebnih podatkov) ne sme izvajati tako, da pri izvrševanju svojih zakonsko določenih pooblastil poseže v posamične pravne postopke, ki jih vodijo za to pristojni državni organi ter ne sme preverjati, ali se v konkretnih pravnih postopkih ustavnoskladno in zakonito spoštuje varstvo osebnih podatkov. Kot je v citiranem sklepu ugotovilo Ustavno sodišče, bi bila zakonska podlaga, ki bi to omogočala, v nasprotju z načelom samostojnosti pristojnega državnega organa pri odločanju (drugi odstavek 120. člena Ustave za upravne organe, 125. člen Ustave za sodišča) ter v nasprotju z rednim sistemom pravnih sredstev oz. vzpostavljeno hierarhično strukturiranostjo državne oblasti (načelo večstopenjskega odločanja) in s tem v nasprotju z načeli pravne države (2. člen Ustave). Ta načela zahtevajo, da o pravicah in obveznostih fizičnih in pravnih oseb odločajo pristojni organi v postopkih, ki so vnaprej zakonsko določeni, pri čemer se njihove odločitve lahko preverjajo le v vnaprej določenih postopkih s pravnimi sredstvi pred pristojnimi organi.Glede na zgoraj opredeljen Sklep Ustavnega sodišča IP torej ne more presojati zakonitosti nadzornih postopkov, kjer pristojni organ izvršuje javno pooblastilo. Vprašanja glede morebitnih kršitev varstva osebnih podatkov se torej v teh postopkih lahko preverjajo le s pravnimi sredstvi pred pristojnim organom.S spoštovanjem,Informacijski pooblaščenecMojca Prelesnik, univ. dipl. prav.informacijska pooblaščenkaPripravil:Anže Novak, univ. dipl. prav.Svetovalec Pooblaščenca za preventivo
