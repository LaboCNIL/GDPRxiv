

Posredovanje zdravstvenih podatkov MDPŠ
+
-


Datum: 11.03.2020
Številka: 07120-1/2020/181

Kategorije: Delovna razmerja, Zdravstveni osebni podatki
                        Pri Informacijskem pooblaščencu (IP) smo dne 9. 3. 2020 prejeli vaše zaprosilo za mnenje o tem, ali lahko kot oddelek zdravstvenega doma posredujete podatke o kroničnem hepatitisu C za vašega pacienta in sicer na medicino dela, prometa in športa. Gre za pacienta, ki dela v prehrambeni industriji. V zvezi z vašim vprašanjem vam neobvezujoče pojasnjujemo, da se lahko izvajalcu medicine dela posreduje le tista zdravstvena dokumentacija (enako velja za zdravstvene informacije v kakšni drugi obliki), glede katere je pacient podal pisno privolitev. To velja za preventivne zdravstvene preglede delavcev po Zakonu o varnosti in zdravju pri delu (ZVZD-1). V zvezi s tem je na spletni strani IP že dostopnih več mnenj.Izjemoma bi se lahko zelo pomembni zdravstveni podatki posredovali tudi brez privolitve pacienta, in sicer na podlagi tretjega odstavka 45. člena Zakona o pacientovih pravicah (ZPacP) – prvi stavek. Ali so v nekem konkretnem primeru izpolnjeni strogi pogoji po tej določbi, je vprašanje, ki primarno sodi na področje zdravstvene stroke, v kar pa se IP za potrebe priprave tega mnenja žal ni pristojen spuščati.Lepo pozdravljeni,mag. Urban Brulc, univ. dipl. prav.samostojni svetovalec IP
