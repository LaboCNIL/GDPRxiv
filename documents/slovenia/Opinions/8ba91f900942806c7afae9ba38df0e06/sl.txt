

GPS sledenje v službenem avtomobilu s strani delodajalca
+
-


Datum: 17.11.2022
Številka: 07121-1/2022/1244

Kategorije: Zakoniti interesi, Delovna razmerja, Moderne tehnologije
                        Na podlagi vašega zaprosila glede odločitve Informacijskega pooblaščenca na temo GPS sledenja v zasebnem avtomobilu s strani delodajalca z dne 4. 10. 2022 v nadaljevanju posredujemo zahtevane informacije.
 
Informacijski pooblaščenec (v nadaljevanju IP) na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) pojasnjuje, da je v predmetni odločbi med drugim presojal o zakonitosti obdelave osebnih podatkov v zvezi z izvajanjem sledenja službenim vozilom na podlagi točke f prvega odstavka 6. člena Splošne uredbe in ugotovil, da je bila ta neskladna s predpisi ter odredil zavezancu, da preneha s pridobivanjem in shranjevanjem lokacijskih osebnih podatkov zaposlenih, ki jih je zbiral s pomočjo GPS naprav pri izvajanju sistematičnega, avtomatiziranega in kontinuiranega sledenja službenih vozil.
 
Odločba je javno objavljena na spletni strani IP:
https://www.ip-rs.si/fileadmin/user_upload/zip/Ponovna_uporaba/2022/XYZ_odlo%C4%8Dba_po_ZIN_omejitevv_GDPR_58-2f_Pav%C5%A1i%C4%8D_04102022.pdf
 
 
Lep pozdrav,
 
Mojca Prelesnik, univ. dipl. prav.,
informacijska pooblaščenka
 
Pripravila:
Alenka Jerše, univ. dipl. prav.,
namestnica informacijske pooblaščenke
