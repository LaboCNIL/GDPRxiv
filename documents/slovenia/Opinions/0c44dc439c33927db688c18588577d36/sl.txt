

Neposredno trženje in podatki iz zemljiške knjige
+
-


Datum: 02.11.2021
Številka: 07121-1/2021/2155

Kategorije: Neposredno trženje, nagradne igre, Pravne podlage
                        Informacijski pooblaščenec (v nadaljevanju IP) je prejel vaše zaprosilo za mnenje, v katerem pojasnjujete, da ste v vaši večstanovanjski stavbi prejeli pošto glede storitev določene družbe, ki se ukvarja s prodajo in oddajo nepremičnin. Družba je pri tem uporabila podatke (naslov) iz zemljiške knjige in GURS. Zanima vas, ali je to zakonito. 
 
Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.
 
IP pojasnjuje, da je na vprašanje glede zbiranja in uporabe osebnih podatkov lastnikov nepremičnin za namen neposrednega trženja že odgovoril v svojih mnenjih. Predlagamo, da se seznanite s sledečima mnenjema glede neposrednega trženja po navadni pošti z uporabo podatkov iz zemljiške knjige:

Pridobivanje podatkov o lastništvu nepremičnin, št. 07121-1/2020/808, z dne 7. 5. 2020, dostopno na povezavi: https://www.ip-rs.si/mnenja-gdpr/6048a57a3402f,
Ponujanje odkupa najema nepremičnin na naslove lastnikov objavljenih v ZK, št. 0712-1/2019/1919, z dne 25. 10. 2019, dostopno na povezavi: https://www.ip-rs.si/mnenja-gdpr/6048a38d472bf.

V upanju, da ste dobili odgovor na svoje vprašanje, vas lepo pozdravljamo.
 
                                                                                               Mojca Prelesnik, univ.dipl.prav.,                                                  
                                                                                                informacijska pooblaščenka
 
Pripravila:                                                                                                                                
Neja Domnik, mag. prav.,
asistentka svetovalca pri IP                                           
