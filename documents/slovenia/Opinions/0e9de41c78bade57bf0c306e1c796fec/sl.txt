

Davčna številka
+
-


Datum: 25.09.2020
Številka: 07121-1/2020/1706

Kategorije: EMŠO in davčna, Pravne podlage, Telekomunikacije in pošta
                        Informacijski pooblaščenec (v nadaljevanju IP) je po e-pošti prejel vaše zaprosilo za mnenje. Navedli ste, da za potrebe prepoznavanja stranke, telefonski operater od nas zahteva vašo davčno številko, kljub temu, da jim poveste svoje ime in priimek, naslov in mesto. Zanima vas, ali je to dopustno? Navajate tudi, da se zaposleni ne predstavijo s polnim imenom in priimkom ampak samo kot "operater". ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem. Pri tem IP poudarja, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati. Na podobno vprašanje kot je vaše, je IP v preteklosti že odgovarjal v svojih nezavezujočih mnenjih. Do mnenj lahko dostopate preko iskalnika na www.ip-rs.si/vop, z izbiro ustrezne kategorije (npr. »telekomunikacije in pošta«) in vpisom ključnih besed (npr. »davčna številka«). Relevantno mnenje za vaš primer je tako npr. mnenje št. 0712-3/2018/2729 z dne 6. 1. 2020.Navajate, da se zaposleni pri operaterju ne predstavijo s polnim imenom in priimkom. Pri tem pojasnjujemo, da IP v okviru nezavezujočega mnenja vnaprej ne more komentirati načina organizacije dela pri podjetju glede predstavitve zaposlenih v telefonskem centru.V upanju, da vam bo naše napotilo v pomoč, vas lepo pozdravljamo.Mojca Prelesnik, univ.dipl.prav.,                                                  informacijska pooblaščenkaPripravila:                                                                                                                              Barbara Pirš, univ.dipl.prav.,Svetovalka Pooblaščenca za preventivo                                   
