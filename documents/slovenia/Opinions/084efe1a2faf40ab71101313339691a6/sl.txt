

Zbiranje OP za vstop na Hrvaško
+
-


Datum: 05.06.2020
Številka: 07121-1/2020/1004

Kategorije: Pravne podlage, Razno
                        Informacijski pooblaščenec RS (v nadaljevanju IP) je prejel vaše vprašanje v zvezi z izpolnjevanjem hrvaškega turističnega Covid obrazca – zanima vas, ali je vnašanje svojih osebnih podatkov na tujo spletno stran zakonito?Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da je Hrvaška (enako kot Slovenija) zavezana spoštovati pravila varstva osebnih podatkov, ki jih predpisuje Splošna uredba (ang. GDPR), ki velja enako za vse države članice EU. Za zbiranje in obdelave osebnih podatkov, ki se izvajajo zlasti v javnem sektorju, pa imajo države članice tudi določeno mero svobode, da v lastni zakonodaji uredijo zbiranje in obdelavo osebnih podatkov specifično po posameznih področjih. Odgovornost za zakonito zbiranje in obdelavo osebnih podatkov (skladno s Splošno uredbo in področno nacionalno zakonodajo) pa nosi upravljavec osebnih podatkov, ki podatke zbira.IP sklepa, da se vaše vprašanje nanaša na zakonitost zbiranja osebnih podatkov prek obrazca, ki ga je Republika Hrvaška sprejela za »olajšanje« prehoda državne meje (https://entercroatia.mup.hr/). V tem primeru gre za zbiranje osebnih podatkov s strani državnega organa druge suverene države, kjer je za nadzor nad izvajanjem pravil varstva osebnih podatkov pristojna Hrvaška Agencija za zaščito osebnih podatkov (Agencija za zaštitu osobnih podataka, https://azop.hr/), ki ima skladno s Splošno uredbo tudi svetovalno pooblastilo (v skladu s členom 58(3)(b) Splošne uredbe ima nadzorni organ zadevne države članice pooblastilo, da na lastno pobudo ali na zahtevo izdaja mnenja /…/ tudi za javnost, o vseh vprašanjih v zvezi z varstvom osebnih podatkov). Predlagamo torej, da se glede vprašanja zakonitosti zbiranja osebnih podatkov v konkretnem primeru obrnete nanje.Zahvaljujemo se za vaše razumevanje in vas lepo pozdravljamo,Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. prav.informacijska pooblaščenka
