

Nadzor nad registratorjem delovnega časa
+
-


Datum: 04.12.2019
Številka: 0712-1/2019/2799

Kategorije: Video in avdio nadzor
                        Pri Informacijskem pooblaščencu (IP) smo dne 4. 12. 2019 prejeli vaše dodatno vprašanje v zvezi z našim mnenjem št. 0712-1/2019/2752.  V zvezi s tem vam podajamo dodatna pojasnila:1. V našem mnenju smo vam že jasno navedli razloge, zaradi katerih mnenje ne more biti dokončno (gl. zadnji stavek drugega odstavka);2. V našem mnenju smo vam izčrpno in konkretno našteli eksemplifikativne pogoje oziroma elemente, zaradi katerih je videonadzor lahko zakonit, če ti pogoji držijo tudi v praksi (gl. 1. točka mnenja);3. Inšpekcijski postopek ni bil uveden, saj iz podanih informacij še ne izhaja sum, da je izvajanje konkretnega videonadzora nezakonito. Če so dejansko izpolnjeni pogoji, ki smo jih navedli v mnenju, je videonadzor lahko zakonit. Če pa imate na voljo konkretne dokazila o zlorabi tega sistema, ali o prekomernem snemanju oziroma o snemanju, ki presega odločitev upravljavca o videonadzoru ali ki presega zakonske namene, lahko pri nas vložite inšpekcijsko prijavo.4. V presojo dejanskega stanja glede lokacije namestitve, se v mnenju oziroma za potrebe mnenja ne moremo spuščati. Upoštevati je treba, da gre v vašem primeru za dva upravljavca, zaradi česar sistem, ki ga ima bolnišnica ne vpliva na sistem, s katerim upravlja zdravstveni dom.   Lep pozdrav,mag. Urban Brulc, univ. dipl. prav.samostojni svetovalec IP
