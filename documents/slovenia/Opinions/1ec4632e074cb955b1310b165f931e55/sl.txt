

Vsebina na pisemski ovojnici
+
-


Datum: 02.06.2020
Številka: 07121-1/2020/985

Kategorije: Delovna razmerja, Uradni postopki, Zavarovanje osebnih podatkov
                        Informacijski pooblaščenec RS (v nadaljevanju IP) je dne 1. 6. 2020 prejel vaše zaprosilo za mnenje. Zanima vas, če je dopustno, da delodajalec na ovojnico priporočene pošiljke v rubriko: VSEBINA, navede SKLEP-REDNA ODPOVED. Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da je glede podrobnosti vsebine na ovojnicah priporočenih pošiljk, s katerimi delodajalci odpovedujejo delovno razmerje, že izdal mnenje Označba vsebine na pisemski ovojnici, št. 0712-1/2019/1593, z dne 03.07.2019. Predlagamo, da se z navedenim mnenjem seznanite.Iz mnenja v bistvu izhaja, da navajanje podrobnosti vsebine pisanja ni v skladu z načelom najmanjšega obsega podatkov in s tem tudi ni v skladu s pravili varstva osebnih podatkov. Po mnenju IP je primerno, v skladu s predpisi o varstvu osebnih podatkov in področnimi predpisi ter nezavajajoče, če delodajalec v polje »VSEBINA« na pisemski ovojnici v obliki obrazca VR-MP-5 zapiše številko ali drugo oznako dokumenta, na podlagi katere prejemnik lahko preveri, ali se dejanska vsebina pisemske pošiljke ujema z navedbo na ovojnici.  Če želite prijaviti kršitev varstva osebnih podatkov lahko to storite tudi z vložitvijo obrazca: Prijava kršitve varstva osebnih podatkov (Obrazec ZIN PRIJAVA).Lep pozdrav,Anže Novak, univ. dipl. prav.Svetovalec Pooblaščenca za preventivo
