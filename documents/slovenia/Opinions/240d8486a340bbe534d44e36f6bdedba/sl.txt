

Objava seznama posameznih enot in številom uporabnikov v večstanovanjski stavbi
+
-


Datum: 15.08.2019
Številka: 0712-1/2019/1654

Kategorije: Stanovanjsko in nepremičninsko pravo
                        Informacijski pooblaščenec (v nadaljnjem besedilu IP) je dne 11. 7. 2019 prejel vaše e-sporočilo, v katerem sprašujete, ali se je glede na GDPR karkoli spremenilo glede obdelave osebnih podatkov- objave števila stanovalcev na oglasnih tablah v večstanovanjskih stavbah.  Navedli ste še, da mnenje IP ni bilo enako Stanovanjskemu zakonu ter da se nekateri stanovalci sklicujejo na mnenje IP, drugi pa na Stanovanjski zakon. Ob tem sprašujete ali je mnenje IP zavezujoče.Glede vsebine stališč IP, ki izhajajo iz Smernic za upravnike večstanovanjskih stavb vam sporočamo, da vsebine, ne glede na začetek uporabe Splošne uredbe (GDPR) ostajajo nespremenjene. Po mnenju IP niso v ničemer v nasprotju z določbami Stanovanjskega zakona.Predlagamo vam, da se držite stališč, ki jih v zvezi z zakonito objavo osebnih podatkov etažnih lastnikov pojasnjujemo v navedenih smernicah kot tudi v neobvezujočih mnenjih, ki so objavljena na naši spletni strani. Najdete jih lahko s pomočjo iskalnika na spletni strani https://www.ip-rs.si/varstvo-osebnih-podatkov/, in sicer v področju Stanovanjsko in nepremičninsko pravo.Prijazen pozdrav,Mojca Prelesnik, univ. dipl. prav.,informacijska pooblaščenka
