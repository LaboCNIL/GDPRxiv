

Upravičenost vpogledov in sorazmernosti obdelav v GPS sistemu v Policiji
+
-


Datum: 03.06.2020
Številka: 07121-1/2020/948

Kategorije: Delovna razmerja, Moderne tehnologije
                        Informacijski pooblaščenec (v nadaljevanju: IP) je prejel vaše vprašanje, ki se nanaša na upravičenost vpogledov v GPS podatke in sorazmernosti obdelave teh podatkov v okviru GPS sistema v Policiji v različnih situacijah, kot jih opisujete.   Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP pojasnjuje, da lahko presojo sorazmernosti in upravičenosti določenih vpogledov ali drugih obdelav v okviru konkretnega sistema, kot je sistem GPS v Policiji, izvede le v okviru uradnega inšpekcijskega postopka, kjer se pridobijo vse potrebne in relevantne informacije in ugotovi dejansko stanje. Navedenega ne moremo izvajati v okviru nezavezujočih mnenj. Kolikor ocenjujete določena dejanja kot zakonsko sporna lahko podate predlog za uvedbo inšpekcijskega postopka. Več informacij o tem najdete na naši spletni strani:https://www.ip-rs.si/varstvo-osebnih-podatkov/pravice-posameznika/S spoštovanjem,Mojca Prelesnik, univ. dipl. prav.,Informacijska pooblaščenkaPripravil:                                                                                                                              mag. Andrej Tomšič, namestnik informacijske pooblaščenke       
