

Pregled plačilnih list zaposlenih s strani direktorja
+
-


Datum: 03.02.2022
Številka: 07121-1/2022/126

Kategorije: Delovna razmerja
                        Informacijski pooblaščenec (v nadaljevanju: IP) je prejel vaš dopis, v katerem na IP naslavljate vprašanje, ali lahko direktor od zaposlenih zahteva pregled plačilnih list. 
 
IP je na podobno vprašanje vašemu že odgovoril, zato vas glede slednjega napotuje na že objavljeno neobvezujoče mnenje, kjer boste našli odgovor na svoje vprašanje:

Dostop poslovodje do plačilne liste, št. 07121-1/2020/109, z dne 28. 1. 2020: https://www.ip-rs.si/mnenja-gdpr/6048a4879d2ea

IP glede na izpostavljeno mnenje pojasnjuje, da upoštevajoč določbe Splošne uredbe o varstvu osebnih podatkov ter Zakona o delovnih razmerjih delodajalec osebne podatke delavca lahko obdeluje le, v kolikor ima za to podlago v zakonu ali če je to potrebno zaradi uresničevanja pravic in obveznosti iz delovnega razmerja ali v zvezi z delovnim razmerjem. Dodatno pa mora delodajalec že pri presoji morebitne obdelave osebnih podatkov vsekakor upoštevati tudi vsa načela varstva osebnih podatkov, kot primeroma to velja za načelo najmanjšega obsega podatkov, ki določa, da morajo biti pod pogojem, da obstaja pravna podlaga, osebni podatki, ki se obdelujejo, ustrezni, relevantni in omejeni na to, kar je potrebno za namene, za katere se obdelujejo.
V zvezi z vašim vprašanjem, vam svetujemo tudi, da si več o varstvu osebnih podatkov v delovnih razmerjih preberete v smernicah IP Kako so moji podatki varovani v delovnem razmerju oz. v že objavljenih mnenjih IP, ki so dostopna na naši spletni strani: https://www.ip-rs.si/vop/, kjer si lahko poiščete in preberete mnenja glede na konkretno ključno besedo, ki vas zanima (npr. “ plačilne liste”).
V upanju, da ste dobili odgovor na svoje vprašanje, vas lepo pozdravljamo.
 
 
Pripravil:
Grega Rudolf, mag. upr. ved
Asistent svetovalca
 
Alenka Jerše, univ. dipl. prav.
namestnica pooblaščenke
