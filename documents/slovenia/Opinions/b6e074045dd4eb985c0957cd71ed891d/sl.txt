

Zahteva operaterja za davčno številko - Dodatno
+
-


Datum: 21.01.2019
Številka: 0712-3/2018/2638

Kategorije: EMŠO in davčna, Telekomunikacije in pošta
                        Informacijski pooblaščenec (v nadaljevanju IP) je po elektronski pošti prejel vaš dopis, z dodatnim vprašanjem na podano mnenje. Prosite za konkretni odgovor DA/NE.Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov oz. Uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Pojasnjujemo, da lahko IP posamezne primere obdelave osebnih podatkov konkretno presoja le v okviru inšpekcijskega ali drugega upravnega postopka. Prav tako izven posameznega inšpekcijskega postopka ne sme preverjati primernosti izbrane pravne podlage, namenov in obsega obdelave osebnih podatkov v konkretnem primeru. Zato IP na vaša vprašanja v okviru tega mnenja ne more dokončno odgovoriti in prevzeti odgovornosti, ki je v tem delu na vsakem upravljavcu, ki vam je dolžan pojasniti pravne podlage, na podlagi katere zahteva konkretne podatke od vas. Podamo lahko zgolj splošna pojasnila.Lep pozdrav,                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravil:                                                                                                                                Tomaž Brodgesell, informatik        
