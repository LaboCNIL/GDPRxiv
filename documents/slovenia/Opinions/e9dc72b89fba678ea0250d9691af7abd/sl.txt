

Varovanje osebnih podatkov pri uporabi aplikacije za neposredno sporočanje
+
-


Datum: 15.11.2022
Številka: 07121-1/2022/1221

Kategorije: Moderne tehnologije, Pogodbena obdelava podatkov, Prenos osebnih podatkov v tretje države ali mednarodne organizacije
                        Informacijski pooblaščenec (v nadaljevanju: IP) je prejel vaše zaprosilo za mnenje. Kot ste pojasnili se v službi soočate s primerom, kjer imate naročnika, ki opravlja storitev digitalne asistence, ki pobira/procesira osebne podatke. Komunikacija z nosilcem osebnega podatka poteka preko aplikacije za neposredno sporočanje (med najbolj znane sodijo WhatsApp, Viber, Facebook Messenger, Signal ipd.; op. IP). Zanima vas, kako se pravilno uredi Politika zasebnosti, da se v tem primeru zagotovi skladnost s Splošno uredbo o varstvu podatkov (GDPR)? Digitalna asistenca trenutno še ni v obliki samostojne aplikacije, ampak se izvaja le na podlagi pogovora preko zadevne aplikacije za neposredno sporočanje.
Avtentično razlago posameznih določb zakona daje le Državni zbor, neobvezno pa predlagatelj zakona, zato vam na podlagi informacij, ki ste nam jih posredovali, v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, 177/20, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.
 
IP priporoča, da pred uporabo storitev posamezne aplikacije za neposredno sporočanje temeljite preverite njihove pogoje nudenja storitve in vas napotuje na uporabne informacije in gradiva na spletni strani IP.
 
O b r a z l o ž i t e v:
IP uvodoma pojasnjuje, da vam glede ustrezne ureditve uporabe aplikacije za neposredno sporočanje priporočamo informacije na naši spletni strani, in sicer:
•       glede ustreznega obveščanja posameznikov in politik zasebnosti, vključno z vzorčnimi primeri obrazcev obvestil po členu 13 in členu 14 Splošne uredbe: https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/klju%C4%8Dna-podro%C4%8Dja-uredbe/obve%C5%A1%C4%8Danje-posameznikov-o-obdelavi-osebnih-podatkov;
•       glede ustrezne ureditve pogodbene obdelave in pod-obdelave, vključno z vzorčno pogodbo in smernicami: https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/klju%C4%8Dna-podro%C4%8Dja-uredbe/pogodbena-obdelava.
Priporočamo vam, da pred uporabo storitev posamezne aplikacije za neposredno poročanje temeljite preverite njihove pogoje nudenja storitve in da se poleg zgoraj navedenih gradiv seznanite z informacijami glede prenosa osebnih podatkov v tretje države, saj je verjetno, da pri uporabi zadeve aplikacije, katere ponudnik je ustanovljen  ZDA, prihaja do prenosa osebnih podatkov v tretje države.
Vse informacije o prenosih osebnih podatkov v tretje države najdete na:
·         Smernicah IP: https://www.ip-rs.si/publikacije/priro%C4%8Dniki-in-smernice/smernice-po-splo%C5%A1ni-uredbi-o-varstvu-podatkov-gdpr/smernice-glede-prenosa-osebnih-podatkov-v-tretje-dr%C5%BEave-in-mednarodne-organizacije-po-splo%C5%A1ni-uredbi-o-varstvu-podatkov
·         Infografiki IP: https://www.ip-rs.si/fileadmin/user_upload/Pdf/infografike/Prenos_osebnih_podatkov_v_dveh_korakih.pdf.
 
 
S spoštovanjem,
 
Mojca Prelesnik, univ. dipl. prav.,
Informacijska pooblaščenka
 
Pripravil:                                                                                                                                                         
mag. Andrej Tomšič,
namestnik informacijske pooblaščenke
