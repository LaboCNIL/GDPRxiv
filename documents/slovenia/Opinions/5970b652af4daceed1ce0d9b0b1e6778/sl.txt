

Ali so izvajalci prevajalskih agencij obdelovalci
+
-


Datum: 01.03.2020
Številka: 07121-1/2020/274

Kategorije: Pogodbena obdelava podatkov, Zavarovanje osebnih podatkov
                        Obrnili ste se na Informacijskega pooblaščenca RS (v nadaljevanju IP) s svojim zaprosilom za mnenje. Navajate, da je v Smernicah IP o (pogodbeni) obdelavi osebnih podatkov na strani 10 zavzeto stališče, da prevajalcev in sodnih tolmačev praviloma ne štejemo med obdelovalce osebnih podatkov.Prosite za mnenje, ali to velja tudi v primeru, kot so prevajalci in tolmači pogodbeni podizvajalci velikih prevajalskih agencij. Te namreč nimajo zaposlenih prevajalcev, pač pa zgolj pridobivajo posel, prevajanje pa za njih opravljajo podizvajalci – prevajalci in tolmači, ki so običajno s.p., ki se niti nujno ne nahajajo v Sloveniji.Pojasnjujete, da v praksi prevajalske agencije svojim podizvajalcem – prevajalcem v podpis dajo pogodbo o obdelavi osebnih podatkov, tudi zato, ker to od njih zahtevajo njihovi naročniki. Zanima vas, ali je torej šteti, da zgoraj omenjeno stališče iz smernic glede razmerja upravljavec -obdelovalec velja tudi za primere poslovnega odnosa med prevajalskimi agencijami in njihovimi pogodbenimi  podizvajalci – prevajalci?    Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP pojasnjuje, da je na po vašem dopisu ponovno ocenil in spremenil stališče izraženo v Smernicah o (pogodbeni) obdelavi osebnih podatkov po Splošni uredbiAktualno stališče se glasi: prevajalcev in sodnih izvedencev ter tolmačev praviloma ne štejemo za obdelovalce, razen kadar na to kažejo konkretne okoliščine same dejavnosti prevajanja ali tolmačenja. Te okoliščine so lahko med drugim prevajanje besedil, ki so po svoji naravi zbirke osebnih podatkov ali podatki očitno izhajajo iz zbirke osebnih podatkov in je zato tveganje za pravice in svoboščine posameznikov večje (npr. zdravstvene diagnoze ali druga zdravstvena dokumentacija, izdana potrdila tujih organov o dejstvih, ki izhajajo iz uradnih evidenc z osebnimi podatki, upravne in sodne odločbe, itd.). Praviloma pa, kadar ne gre za tovrstna besedila, je morebiten stik prevajalcev in tolmačev z osebnimi podatki le “kolateralna škoda” storitve in ne namen storitve, zato se jih ne šteje za obdelovalce. Presoja ali gre v konkretnem primeru za obdelavo osebnih podatkov, pa je v odgovornosti upravljavca osebnih podatkov. Vsi prevajalci in sodni tolmači morajo ne glede na razmerje upravljavec-obdelovalec, vselej ob stiku z osebnimi podatki poskrbeti in zagotoviti potrebne ukrepe varnosti osebnih podatkov.Glede vašega vprašanja IP še dodaja, da če v konkretnem primeru izhaja, da gre za prevode ali tolmačenja, za katere je treba urediti razmerje pogodbene obdelave osebnih podatkov – v teh primerih izvajalci (dejanski prevajalci, kot s.p.) verjetno nastopajo kot pod-obdelovalci osebnih podatkov, na način kot ga predvideva člen 28 Splošne uredbe (ustrezna pogodba z izvajalcem, splošno ali posebno pisno pooblastilo upravljavca – to je naročnika prevajanja). Kadar pa ne gre za tovrstne prevode ali tolmačenja, pa je obveznost podizvajalcev zagotoviti pogoje varne obdelave osebnih podatkov, če pridejo z njimi v stik.IP dodaja, da lahko zavezujoča stališča glede konkretne obdelave osebnih podatkov poda le v inšpekcijskem postopku, upoštevaje vseh okoliščin primera.Lep pozdrav,Informacijski pooblaščenecMojca Prelesnik, univ. dipl. prav.informacijska pooblaščenkaPripravil:Anže Novak, univ. dipl. prav.Svetovalec Pooblaščenca za preventivo
