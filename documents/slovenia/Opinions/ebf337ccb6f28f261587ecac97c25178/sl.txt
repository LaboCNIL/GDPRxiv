

Kopiranje osebnega dokumenta za unovčitev turističnega bona
+
-


Datum: 29.11.2021
Številka: 07121-1/2021/2377

Kategorije: Pravne podlage, Uradni postopki
                        Informacijski pooblaščenec (v nadaljevanju IP) je dne 25. 11. 2021 prejel vaše zaprosilo za mnenje glede zakonitosti kopiranja osebnega dokumenta za namen unovčitve turističnega bona. 
 
IP vas glede vašega vprašanja napotuje na že objavljeno neobvezujoče mnenje IP, v katerem je že odgovoril na podobno vprašanje in kjer boste lahko prejeli odgovor na vaše zaprosilo za mnenje:

Turistični boni, kopija osebne izkaznice, št. 07121-1/2021/1567, z dne 23. 8. 2021: https://www.ip-rs.si/mnenja-gdpr/kopiranja-osebne-izkaznice-pri-kori%C5%A1%C4%8Denju-bon21.

 
IP je v slednjem mnenju pojasnil, da ponudniki smejo za namen izkazovanja zakonitosti poslovanja s turističnimi boni ter uveljavljanja sredstev pri FURS tudi kopirati osebne izkaznice in potne listine, če posamezniki ne zagotovijo kopije, kot to predvideva 3. člen uredbe vlade. ZIUPGT[1] namreč kot pogoj za pridobitev sredstev v primeru unovčenja bona, izrecno predpisuje predložitev kopije osebne izkaznice ali potne listine, kar zadostuje zahtevi po konkretni zakonski podlagi za kopiranje osebne izkaznice v smislu Zakona o osebnih izkaznicah ali Zakona o potnih listinah.
V upanju, da ste dobili odgovor na svoje vprašanje, vas lepo pozdravljamo.
 
 
Mojca Prelesnik, univ.dipl.prav.,                                                 
informacijska pooblaščenka
