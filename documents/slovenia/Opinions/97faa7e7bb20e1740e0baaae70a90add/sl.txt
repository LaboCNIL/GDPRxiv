

Seznanitev z lastnimi osebnimi podatki s strani nekdanjega zaposlenega
+
-


Datum: 31.03.2019
Številka: 0712-1/2019/735

Kategorije: Pravica do seznanitve z lastnimi osebnimi podatki
                        Pri Informacijskem pooblaščencu (IP) smo dne 25. 3. 2019 prejeli vaše zaprosilo za mnenje o tem, ali je nekdanji zaposleni upravičen do seznanitve: s prejetimi in posredovanimi elektronskimi sporočili na osebni službeni e-naslov v času trajanja delovnega razmerja in s tonskimi zapisi sej nadzornega sveta, na katerih je posnet glas zaposlenega. V zvezi z vašim vprašanjem vam posredujemo naslednje neobvezujoče pojasnilo:Ker na tem področju nastopamo kot pritožbeni organ in ker ne poznamo vseh dejstev in okoliščin konkretnega primera, vam ne moremo podati dokončnega odgovora na vaše vprašanje. Lahko vam le pojasnimo, da iz dosedanje prakse izhaja: da je posameznik načeloma upravičen do seznanitve najmanj s prometnimi podatki (ki se nanašajo nanj) iz poštnega predala njegove elektronske pošte, ne glede na vsebino in naravo komunikacije. Glede vsebine komunikacije v pritožbenem postopku še nismo odločali; da je posameznik načeloma upravičen do seznanitve z zvočnimi zapisi (npr. klici v klicni center), in sicer le do tistih delov, kjer se pojavlja njegov glas oziroma govor; da poslovna skrivnost ni izjema od pravice do seznanitve z lastnimi osebnimi podatki. Prijazen pozdrav,mag. Urban Brulc, univ. dipl. prav.samostojni svetovalec IP
