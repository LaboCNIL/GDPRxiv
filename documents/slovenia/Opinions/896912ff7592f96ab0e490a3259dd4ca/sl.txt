

Neželena e-pošta
+
-


Datum: 02.03.2020
Številka: 07121-1/2020/289

Kategorije: Elektronska pošta, Neposredno trženje, nagradne igre
                        Informacijski pooblaščenec (v nadaljevanju IP) je po pošti prejel vaš dopis, v katerem pojasnjujete, da ste od določenega podjetja zahtevali, da vas odjavijo od njihove spletne pošte, vendar še naprej prejemate njihova obvestila. Zanima vas, na koga se lahko obrnete. Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.IP vas v zvezi z vašim vprašanjem napotuje na dve neobvezujoči mnenji, v katerih je odgovoril na vprašanja podobno vašemu: Ugovor obdelavi, št. 0712-1/2019/2230 z dne 1. 10. 2019: https://www.ip-rs.si/vop/?tx_jzgdprdecisions_pi1%5BshowUid%5D=951&tx_jzgdprdecisions_pi1%5BhighlightWord%5D=neposredno%20tr%C5%BEenje; Neposredno trženje, št. 0712-1/2019/1107 z dne 10. 5. 2019: https://www.ip-rs.si/vop/?tx_jzgdprdecisions_pi1%5BshowUid%5D=692&tx_jzgdprdecisions_pi1%5BhighlightWord%5D=neposredno%20tr%C5%BEenje. IP svetuje, da v konkretnem primeru uveljavljate svoje pravice, ki jih imate v skladu s Splošno uredbo. In sicer lahko zahtevate izbris svojih osebnih podatkov iz evidence upravljavca ali ugovarjate nadaljnji obdelavi vaših osebnih podatkov. IP v takšnem postopku nastopa kot pritožbeni organ (torej v primeru zavrnitve vaše zahteve s strani upravljavca ali v primeru, da vam upravljavec ne odgovori v roku enega meseca, lahko pri IP vložite pritožbo).Nadalje IP pojasnjuje, da nadzor nad določbami Zakona o elektronskih komunikacijah (Uradni list RS, št. 109/12, 110/13, 40/14 – ZIN-B, 54/14 – odl. US, 81/15 in 40/17; v nadaljevanju: ZEKom-1), ki podrobneje ureja neposredno trženje po elektronski pošti, izvajata Agencija za komunikacijska omrežja in storitve Republike Slovenije (AKOS) in Tržni inšpektorat.V upanju, da ste dobili odgovor na svoje vprašanje, vas lepo pozdravljamo.                                                                                               Mojca Prelesnik, univ.dipl.prav.,                                                                                                                                                informacijska pooblaščenkaPripravila:                                                                                                                              Neja Domnik, mag. prav.,asistentka svetovalca pri IP                                         
