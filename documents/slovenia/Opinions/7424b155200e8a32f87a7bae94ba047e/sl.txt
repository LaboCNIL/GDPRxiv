

Seznanitev z lastnimi osebnimi podatki in zaračunavanje stroškov
+
-


Datum: 02.04.2019
Številka: 0712-1/2019/751

Kategorije: Pravica do seznanitve z lastnimi osebnimi podatki
                        pri Informacijskem pooblaščencu (IP) smo dne 2. 4. 2019 prejeli vaše zaprosilo za pojasnila glede zaračunavanja stroškov pri uresničevanju pravice do seznanitve z lastnimi osebnimi podatki. Zanima vas pravna podlaga. V zvezi z vašim vprašanjem vam posredujemo naslednje neobvezujoče pojasnilo:  Če se zahteva posameznika obravnava na podlagi 82. člena ZUP, se za zaračunavanje stroškov uporablja Pravilnik o stroških za fotokopiranje uradnih aktov ali listin pri upravnem organu (Uradni list RS, št. 31/07). Vendar IP ni pristojen za razlago teh predpisov.    Če se zahteva posameznika obravnava na podlagi člena 15 Splošne uredbe (EU) o varstvu podatkov, se glede stroškov uporabljajo le še določbe te uredbe in ne več 31. člen ZVOP-1 in tudi ne več Pravilnik o zaračunavanju stroškov pri izvrševanju pravice posameznika do seznanitve z lastnimi osebnimi podatki. Relevantne določbe uredbe so:    tretji odstavek člena 15 in   peti odstavek člena 12.  Praksa na pritožbeni ravni glede zaračunavanja stroškov po novem še ni razvita.Osnovna pojasnila o pravici do seznanitve in o stroških so dostopna tudi na naši spletni strani IP: https://www.ip-rs.si/varstvo-osebnih-podatkov/pravice-posameznika/seznanitev-z-lastnimi-osebnimi-podatki/.  Stari predpisi o zaračunavanju (tj. ZVOP-1 in omenjeni pravilnik) se uporabljajo le za zahteve, ki so bile vložene pred 25. 5. 2018 in tudi (ne glede na čas vložitve zahteve) za upravljavce  organe s področja preprečevanja, odkrivanja, preiskovanja ali pregona kaznivih dejanj ali izvrševanja kazenskih sankcij.  Prijazen pozdrav,mag. Urban Brulc, univ. dipl. prav.samostojni svetovalec IP
