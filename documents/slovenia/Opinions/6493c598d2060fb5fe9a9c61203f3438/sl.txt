

Seznanitev razreda z oceno učenca
+
-


Datum: 27.02.2020
Številka: 07120-1/2020/118

Kategorije: Pravne podlage, Šolstvo
                        Informacijski pooblaščenec (v nadaljevanju IP) je po e-pošti prejel vaše vprašanje. Zanima vas, ali lahko učitelj javno pred razredom pove oceno dijaka iz ustnega ali pisnega ocenjevanja, čeprav dijak tega ne želi. ***Na podlagi informacij, ki ste nam jih posredovali, vam v nadaljevanju na podlagi člena 58 Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Uvodoma poudarjamo, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov ne more presojati.  Poudarimo naj tudi, da je IP odgovor na podobno vprašanje že podala v zadevi št. 0712-1/2019/1638, “Seznanitev razreda z oceno učenca”.Vsak upravljavec osebnih podatkov mora zagotoviti, da poteka obdelava osebnih podatkov na zakonit način, kar pomeni, da mora biti podana ena od samostojnih pravnih podlag, ki jih določa člen 6(1) Splošne uredbe. Pravne podlage so za javni sektor, kamor spadajo tudi srednje šole kot javni zavodi, naslednje:- privolitev, kadar ne gre za izvajanje javnih nalog (točka (a)),- sklenitev ali izvajanje pogodbe (točka (b)),- zakon (točka (c)),- izvajanje javne naloge (točka (e) v zvezi s četrtim odstavkom 9. člena ZVOP-1).Upravljavec osebnih podatkov (v obravnavanem primeru šola vašega otroka) mora upoštevati tudi splošna načela obdelave osebnih podatkov. Podobno kot smo opozorili v zgoraj citiranem mnenju glede razkritja ocen učencev pred celim razredom v osnovnih šolah, je tudi obdelava osebnih podatkov v srednjih šolah urejena s področnimi zakoni (npr. Zakon o poklicnem in strokovnem izobraževanju in Zakon o gimnazijah) ter podrobneje urejena v Pravilniku o ocenjevanju znanja v srednjih šolah (Uradni list RS, št. 30/18, v nadaljevanju: Pravilnik).Drugi odstavek 72. člena Zakona o poklicnem in strokovnem izobraževanju (Uradni list RS, št. 79/06, 68/17 in 46/19) in tretji odstavek 38. člena Zakona o gimnazijah (Uradni list RS, št. 1/07 – uradno prečiščeno besedilo, 68/17, 6/18 – ZIO-1 in 46/19) določata, da mora biti dijak z oceno pri ustnem ocenjevanju znanja seznanjen takoj, ocenjeno pisno nalogo pa mu je treba vrniti v vpogled. Pravilnik natančneje opredeljuje javnost ocenjevanja kot tudi način seznanitve z oceno. Tretji odstavek 4. člena Pravilnika tako določa, da učitelj obvesti dijaka o pridobljenih ocenah pri predmetu, ITS oziroma strokovnem modulu javno pri pouku v oddelku oziroma skupini. Če se rezultati ocenjevanja znanja objavijo na drug javno dostopen način, se osebno ime dijaka nadomesti z ustrezno šifro. Nadalje je v 18. členu Pravilnika določeno, da učitelj pri ocenjevanju znanja ustnih odgovorov oceni dijakovo znanje neposredno po končanem izpraševanju in oceno vpiše v redovalnico. Pri ocenjevanju znanja pisnih in drugih izdelkov ali storitev učitelj dijaka oceni in oceno vpiše v redovalnico najpozneje v sedmih delovnih dneh po tem, ko jih dijak odda. Po ocenitvi pisnih izdelkov učitelj omogoči dijaku vpogled v pisni izdelek.IP meni, da je glede na zahteve opredeljene v Pravilniku, da se učenca pri ustnem ocenjevanju oceni takoj po končanem izpraševanju in dejstvo, da ocenjevanje poteka ustno, učitelju dovoljeno učencu oceno sporočiti ustno. Glede sporočanja pisne ocene pred razredom, pa je glede na zgoraj navedene določbe Pravilnika in splošna načela Splošne uredbe (člen 5) več možnih rešitev. Tako »načelo najmanjšega obsega podatkov« zahteva, da so osebni podatki ustrezni, relevantni in omejeni na to, kar je potrebno za namene, za katere se obdelujejo; »načelo omejitve namena« pa določa, da morajo biti osebni podatki zbrani za določene, izrecne in zakonite namene. V skladu z navedenim se zdi primerneje, da se torej posamične pisne ocene učencev ne izpostavi pred celotnim razredom, saj je mogoče oceno sporočiti tudi na pisen način (npr. oceno se lahko zapiše na popravljen pisni preizkus). Konkretna organizacija dela pri pouku v razredu ali skupini in v zvezi s tem posredovanja ocen pri pouku v razredu ali skupini pa je stvar strokovne presoje šole.V primeru, kot ga opisujete, bi pravno podlago za obdelavo osebnih podatkov predstavljali točka (c) ali točka (e) člena 6(1) Splošne uredbe varstvu podatkov, zato samo nestrinjanje dijaka glede javnosti ocene ne more vplivati na zakonitost obdelave osebnih podatkov s strani upravljavca (šole).  V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                  informacijska pooblaščenkaPripravila:                                                                                                                              Barbara Pirš, univ.dipl.prav.,svetovalka za preventivo                                             
