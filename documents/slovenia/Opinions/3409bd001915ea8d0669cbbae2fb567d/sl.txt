

Evidence dejavnosti obdelave osebnih podaktov
+
-


Datum: 15.09.2021
Številka: 07121-1/2021/1767

Kategorije: Evidence dejavnosti obdelave
                        Informacijski pooblaščenec (v nadaljevanju: IP) je prejel vaše zaprosilo za mnenje. Zanima vas ali je treba glede avdio-video posnetkov sej občinskega sveta vzpostaviti evidenco, ki se vpiše v katalog zbirk osebnih podatkov, ki ga vodi upravljavec zbirke, ta zbirka pa se vpiše tudi v register zbirk osebnih podatkov pri Informacijskem pooblaščencu Republike Slovenije?  
 
Na podlagi informacij, ki ste nam jih posredovali, vam v nadaljevanju skladno s 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju: ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju: ZInfP) posredujemo naše neobvezno mnenje v zvezi z vašim vprašanjem.
 
IP je na vprašanje podobno vašemu že odgovoril v svojih mnenjih, ki so objavljena na spletni strani IP (https://www.ip-rs.si/mnenja-gdpr/), in sicer:

Pogoje za obveznost evidentiranja dejavnosti obdelave v skladu s Splošno uredbo je IP opisal v mnenju: Evidentiranje dejavnosti obdelav, št. 0712-3/2018/2731, z dne 7. 1. 2019.
Institut katalog zbirk osebnih podatkov (26. člen ZVOP-1) je po pričetku uporabe Splošne uredbe nadomestil institut evidenca dejavnosti obdelave (člen 30 Splošne uredbe). Obveznost posredovanja katalogov v register zbirk, ki se je vodil pri IP, je prenehala, zato se register po pričetku uporabe Splošne uredbe ne ažurira več. Več o tem najdete v mnenju IP št. 07121-1/2020/1401, z dne 11.08.2020. Več informacij v zvezi z evidencami dejavnosti obdelave najdete tudi na spletni strani IP: Evidenca dejavnosti obdelave.

 
Upamo, da smo vam s pojasnili uspeli pomagati.
 
 
Lep pozdrav,
 
 
Pripravil:
Anže Novak, univ. dipl. prav. 
Svetovalec pooblaščenca za preventivo 
 
Mojca Prelesnik , univ. dipl. prav.
informacijska pooblaščenka
