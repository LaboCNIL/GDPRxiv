

Objava podatkov o etažnih lastnikih na oglasni deski
+
-


Datum: 05.05.2019
Številka: 0712-1/2019/1033

Kategorije: Stanovanjsko in nepremičninsko pravo
                        Informacijski pooblaščenec (v nadaljevanju IP) je po pošti prejel vaš dopis, v katerem pojasnjujete, da ste se stanovalci na seji hišnega sveta dogovorili, da boste na oglasni deski izobesili imenik vseh stanovalcev. Upravnik vas je obvestil, da tega ne bo storil, saj to ni v skladu z varstvom osebnih podatkov. Radi bi vedeli več o temu. ***Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Pravne podlage za obdelavo osebnih podatkov so urejene v prvem odstavku 6. člena Splošne uredbe. Obdelava osebnih podatkov je zakonita le in kolikor je izpolnjen vsaj eden od naslednjih pogojev: posameznik, na katerega se nanašajo osebni podatki, je privolil v obdelavo njegovih osebnih podatkov v enega ali več določenih namenov; obdelava je potrebna za izvajanje pogodbe, katere pogodbena stranka je posameznik, na katerega se nanašajo osebni podatki, ali za izvajanje ukrepov na zahtevo takega posameznika pred sklenitvijo pogodbe; obdelava je potrebna za izpolnitev zakonske obveznosti, ki velja za upravljavca; obdelava je potrebna za zaščito življenjskih interesov posameznika, na katerega se nanašajo osebni podatki, ali druge fizične osebe; obdelava je potrebna za opravljanje naloge v javnem interesu ali pri izvajanju javne oblasti, dodeljene upravljavcu; obdelava je potrebna zaradi zakonitih interesov, za katere si prizadeva upravljavec ali tretja oseba, razen kadar nad takimi interesi prevladajo interesi ali temeljne pravice in svoboščine posameznika, na katerega se nanašajo osebni podatki, ki zahtevajo varstvo osebnih podatkov, zlasti kadar je posameznik, na katerega se nanašajo osebni podatki, otrok. Stanovanjski zakon  (Uradni list RS, št. 69/03, s spremembami in dopolnitvami; v nadaljevanju: SZ-1) javne objave osebnih podatkov v obliki imenika lastnikov ne ureja, to pomeni, da bi moral upravnik večstanovanjske stavbe za zakonito objavo osebnih podatkov (npr. na oglasni deski v veži večstanovanjske stavbe) pridobiti eno izmed preostalih pravnih podlag iz člena 6 Splošne uredbe.Takšno pravno podlago za navedeno objavo bi lahko predstavljale osebne privolitve posameznikov, katerih osebni podatki so navedeni v tem imeniku etažnih lastnikov. Več informacij o veljavni privolitvi v obdelavo osebnih podatkov si lahko preberete tukaj: https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/privolitev/.Sicer pa vam napotujemo na smernice o upravljanju večstanovanjskih stavb, ki so dostopne na spletni povezavi, in kjer lahko dobite še dodatne informacije na to temo:https://www.ip-rs.si/fileadmin/user_upload/Pdf/smernice/Smernice_za_upravnike_vecstanovanjskih_stavb.pdf.V upanju, da ste dobili odgovor na svoje vprašanje, vas lepo pozdravljamo.Mojca Prelesnik, univ.dipl.prav.,                                                 informacijska pooblaščenkaPripravila:                                                                                                                              Neja Domnik, mag. prav.,raziskovalka pri IP                                           
