

Obdelava bančnih izpiskov pri operaterju
+
-


Datum: 11.06.2020
Številka: 07121-1/2020/1057

Kategorije: Bančništvo, Informiranje posameznika, Pravne podlage, Telekomunikacije in pošta
                        Informacijski pooblaščenec (v nadaljevanju IP) je prejel vaše zaprosilo za mnenje. Zanima vas, ali lahko operater pri sklepanju naročniškega razmerja od vas zahteva predložitev bančnih izpiskov.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Uvodoma pojasnjujemo, da IP izven postopka inšpekcijskega nadzora oziroma drugega upravnega postopka konkretnih obdelav osebnih podatkov oziroma ustreznosti konkretnega ravnanja upravljavca ne more presojati. Zato vam na vaše vprašanje v tem mnenju ne moremo dokončno odgovoriti, temveč v nadaljevanju podajamo zgolj splošna pojasnila ter pravna izhodišča in pogoje za zakonito obdelavo osebnih podatkov.Za vsako obdelavo osebnih podatkov, torej tudi za pridobivanje bančnih izpiskov posameznika, mora imeti upravljavec zakonito in ustrezno pravno podlago. Te so določene v členu 6(1) Splošne uredbe o varstvu podatkov in so za zasebni sektor naslednje:-           privolitev (točka (a)),-           sklenitev ali izvajanje pogodbe (točka (b)),-           zakon oziroma izvajanje javnih nalog (točka (c) oziroma (e)),-           zakoniti interesi, ki prevladajo nad interesi posameznika (točka (f)).Pravne podlage za obdelavo osebnih podatkov v sektorju operaterjev elektronskih komunikacij določa specialna zakonodaja, in sicer Zakon o elektronskih komunikacijah (Uradni list RS, št. 109/12, 110/13, 40/14 – ZIN-B, 54/14 – odl. US, 81/15 in 40/17; v nadaljevanju ZEKom-1), ki glede na 1. člen med drugim zagotavlja uresničevanje in ureja varovanje pravice do komunikacijske zasebnosti uporabnikov javnih komunikacijskih storitev.V skladu s prvim odstavkom 148. člena lahko izvajalci storitev (mednje spadajo tudi operaterji) o svojih naročnikih zbirajo naslednje podatke: osebno ime oziroma firmo naročnika in njeno organizacijsko obliko, naslov naročnika, naročniško številko in druge elemente oštevilčenja, ki se uporabljajo za vzpostavitev zveze do naročnika, na željo naročnika akademski, znanstveni ali strokovni naziv, naslov njegove spletne strani in druge vrste njegovih osebnih stikov (npr. IM-naslov) ali njegov e-naslov, davčno številko za fizično osebo ter davčno in matično številko za pravno osebo, na podlagi plačila naročnika še dodatne podatke, če to želi naročnik in se s tem ne poseže v pravice tretjih oseb. Operater lahko navedene podatke obdeluje le za točno določene namene, ki so našteti v drugem odstavku 148. člena ZEKom-1. Ti nameni so: sklepanje, izvajanje, spremljanje in prekinitev naročniške pogodbe, zaračunavanje storitev, pripravo in izdajanje imenikov po tem zakonu, na podlagi soglasja naročnika tudi za druge zakonite namene. Med taksativno naštetimi podatki, ki jih operaterji lahko obdelujejo, podatkov o plači, prihodkih oziroma drugih podatkov, ki jih vsebujejo bančni izpiski, ni navedenih.Glede na obseg urejanja aktivnosti operaterja iz 1. člena ZEKom-1 omejen nabor osebnih podatkov, ki jih po 148. členu ZEKom-1 smejo obdelovati operaterji, po razumevanju IP zagotovo velja vsaj v okviru njihovih aktivnosti v zvezi z zagotavljanjem javnih komunikacijskih storitev uporabnikom. Interpretacije, katere aktivnosti operaterja po ZEKom-1 so v okviru zagotavljanja javnih komunikacijskih storitve, so izven področja pristojnosti IP, saj jih definira ZEKom-1. Nadzor nad ZEKom-1 izvaja Agencija RS za komunikacijska omrežja in storitve (AKOS)Ker IP torej v tem delu ni pristojen za nadzor, vam v primeru, če menite, da je prišlo do kršitev določb ZEKom-1, podate prijavo na AKOS.IP ob tem pojasnjuje, da je v zasebnem sektorju podatek o plači oziroma drugih prihodkih varovan osebni podatek, ki se ga lahko obdeluje le, za to če obstaja ustrezna pravna podlaga. Predvsem pri pravnih poslih, ki so vezani na premoženjsko stanje posameznika (npr. kredit in podobno) je potreba po pravni varnosti tolikšna, da se bo želela banka ali druga podobna organizacija zavarovati za primer nezmožnosti plačila.IP pa opozarja, da bančni izpiski ne vsebujejo le podatkov o plači, prihodkih ali prihrankih, temveč tudi druge osebne podatke. Glede načelo najmanjšega obsega podatkov iz člena 5(1)(c) Splošne uredbe o varstvu podatkov in dejstva, da so v ZEKom-1 podatki o naročniku, ki jih lahko obdeluje operater za predpisane namene, izrecno našteti, pa IP dvomi v  ustreznost in sorazmernost pridobivanja bančnih izpiskov za namen sklenitve in izvajanja naročniškega razmerja, ki po razumevanju IP najverjetneje sodita med aktivnosti v zvezi z zagotavljanjem javnih komunikacijskih storitev uporabnikom. V kolikor bi operater navedene podatke o plačah obdeloval v okviru aktivnosti, ki jih ne ureja neposredno ZEKom-1 v 1. členu in niso vezane na zagotavljanje javnih komunikacijskih storitev uporabnikom (npr. ponudba naprav, ki jih posameznik odplačuje na obroke), bi bila taka obdelava lahko zakonita le ob upoštevanju ene od podlag iz člena 6 Splošne uredbe o varstvu podatkov. Kot že izpostavljeno zgoraj, pa je interpretacija, katere dejavnosti operaterja sodijo v okvir, ki ga ureja ZEKom-1, in s tem nabor podatkov omejuje 148. člen, izven področja pristojnosti IP. Nadzorni organ je AKOS.Izbira ustrezne pravne podlage za obdelavo osebnih podatkov, upoštevajoč konkretne okoliščine in namen obdelave, je obveznost upravljavca. Zato vam svetujemo, da se glede utemeljitve pravne podlage in namena obdelave vaših bančnih izpiskov najprej obrnete neposredno na upravljavca. Upravljavec je namreč dolžan posamezniku, na katerega se osebni podatki nanašajo, v primeru, kadar se osebni podatki pridobivajo ali pridobijo od posameznika, posamezniku, na katerega se osebni podatki nanašajo, v jedrnati, pregledni in razumljivi obliki zagotoviti vse informacije iz 13. člena Splošne uredbe o varstvu podatkov, med katere sodijo med drugim tudi informacije o namenih, za katerega se osebni podatki obdelujejo ter pravni podlagi za njihovo obdelava (točka (c) prvega odstavka 13. člena) ter informacije o tem, ali je zagotovitev osebnih podatkov zakonska in pogodbena obveznost ali pa obveznost, ki je potrebna za sklenitev pogodbe, ter ali mora posameznik, na katerega se nanašajo zagotoviti osebne podatke ter kakšne so morebitne posledice, če se takšni podatki na zagotovijo (točka (e) drugega odstavka 13. člena).     Svetujemo, da si več o pravicah posameznika glede varstva podatkov preberete na naši spletni strani www.tiodlocas.si.Vsa mnenja IP so objavljena in dostopna na naši spletni strani: https://www.ip-rs.si/vop/.Prav tako pa so vsa ključna področja, kot jih ureja Splošna uredba o varstvu podatkov, predstavljena na: https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/, kjer lahko najdete veliko koristnih nasvetov glede bistvenih obveznosti podjetij in drugih organizacij za pravilno izvajanje ukrepov varstva osebnih podatkov.Lep pozdrav,                                                                                               Mojca Prelesnik, univ. dipl. prav.,                                                                                                                                              informacijska pooblaščenkaPripravila:                                                                                                                              Tina Ivanc, univ. dipl. prav.,svetovalka IP za varstvo osebnih podatkovTo mnenje je nastalo v okviru projekta »Programa pravice, enakost in državljanstvo 2014-2020«, ki ga financira Evropska unija.Vsebina tega mnenja predstavlja neobvezno mnenje Informacijskega pooblaščenca in je izključno njegova odgovornost. Evropska komisija ne sprejema odgovornosti glede uporabe informacij, ki jih mnenje zajema.
