

Aplikacija COVID-19
+
-


Datum: 28.07.2020
Številka: 07121-1/2020/1302

Kategorije: Moderne tehnologije, Pravne podlage, Telekomunikacije in pošta, Uradni postopki
                        Informacijski pooblaščenec RS (v nadaljevanju IP) je prejel vaše zaprosilo za mnenje glede dopustnosti ukrepa, ki bi nalagal obvezno uporabo aplikacije za preprečevanje širjenja COVID-19. Iz vašega vprašanja izhaja, da se s tem ne strinjate ker pametnega telefona niti nimate niti niste vešči uporabe tovrstne aplikacije. Zanima vas, ali gre v tem primeru za kršitev človekovih pravic?.Na podlagi informacij, ki ste nam jih posredovali, vam v nadaljevanju skladno z 58. členom Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba o varstvu podatkov), 7. točko prvega odstavka 49. člena Zakona o varstvu osebnih podatkov (Uradni list RS, št. 94/07-UPB1, v nadaljevanju ZVOP-1) ter 2. členom Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašimi vprašanji.IP je glede nedopustnega posega v človekovo pravico do varstva osebnih podatkov in zasebnosti pri obvezni uporabi aplikacije, ki jo omenjate, posebej opozoril tudi poslance in poslanke Državni zbora v fazi sprejemanja Zakona o interventnih ukrepih za pripravo na drugi val COVID-19 (ZIUPDV) ter na druge načine javno izpostavil to problematiko. Posebej je IP opozoril na neprimernost »obvezne« uporabe aplikacije tudi zaradi vprašljivosti njene učinkovitosti, saj mnogo posameznikov pametnega telefona nima oziroma niso ustrezno usposobljeni za njegovo uporabo – zlasti starejši, ki predstavljajo bolj ranljivo skupino prebivalstva v primeru okužbe. Kot ste verjetno seznanjeni, je bil dne 9. julija 2020 sprejet omenjeni ZIUPDV, ki v 28. členu določa, da mobilno aplikacijo uporabniki namestijo in uporabljajo prostovoljno in brezplačno. Ne glede na to, pa mora oseba, ki je uporabnik primernega pametnega telefona in ji je bila odrejena karantena ali je potrjeno pozitivna na virus SARS-CoV-2, mobilno aplikacijo namestiti tako, da je vanjo mogoče vnesti naključno kodo iz 30. člena zakona.S spoštovanjem,Pripravil:Anže Novak, univ. dipl. pravSvetovalec Pooblaščenca za preventivoMojca Prelesnik, univ. dipl. prav.informacijska pooblaščenka
