

Uporaba brezpilotnikov
+
-


Datum: 13.02.2020
Številka: 07121-1/2020/195

Kategorije: Moderne tehnologije, Občine
                        Informacijski pooblaščenec (v nadaljevanju: IP) je prejel vaš dopis, v katerem nas prosite za mnenje glede uporabe brezpilotnih letalnikov (t.i. dronov). Kot ste pojasnili, ste želeli od občine pridobiti informacije, ali ima občina urejen nadzor snemanja jezera in okolice z brezpilotniki. Snemanje naj bi se v tem jesenskem in zimskem obdobju zelo razširilo. Od medobčinskega redarstva ste prejeli le pojasnilo, da relevantno področje ureja Uredba o sistemih brezpilotnih zrakoplovov (Uradni list RS, št. 52/16 in 81/16 – popr.; http://www.pisrs.si/Pis.web/pregledPredpisa?id=URED7317&0.5806895639579236 ) in da nadzor izvajata Javna agencija za civilno letalstvo Republike Slovenije in Informacijski pooblaščenec (19. člen). Na podlagi informacij, ki ste nam jih posredovali, vam v nadaljevanju na podlagi 58. člena Uredbe (EU) 2016/679 Evropskega parlamenta in Sveta z dne 27. aprila 2016 o varstvu posameznikov pri obdelavi osebnih podatkov in o prostem pretoku takih podatkov ter razveljavitvi Direktive 95/46/ES (v nadaljevanju: Splošna uredba), 7. točke prvega odstavka 49. člena Zakona o varstvu osebnih podatkov (Uradni list RS, št. 94/07, uradno prečiščeno besedilo, v nadaljevanju ZVOP-1) ter 2. člena Zakona o informacijskem pooblaščencu (Uradni list RS, št. 113/05, v nadaljevanju ZInfP) posredujemo naše neobvezno mnenje v zvezi z vašim vprašanjem.Uporaba brezpilotnikov je v RS urejena na podlagi Uredbe o sistemih brezpilotnih zrakoplovov, vendar pa se s 1.7.2020 se prične uporabljati nova EU uredba, ki bo postavila skupna pravila na področju brezpilotnikov in bo nadomestila trenutno veljavno nacionalno zakonodajo. Več o tem na povezavi: https://www.caa.si/nova-skupna-eu-ureditev.htmlNova pravila so pregledno prikazana tudi v tej prezentaciji:https://www.caa.si/upload/editor/file/filed7ed2aa0336d929.pptxIP dalje pojasnjuje, da je glede uporabe brezpilotnikov pristojen (le) za nadzor nad tem, ali so operaterji brezpilotnikov izpolnili dolžnosti glede izvedbe ocene učinkov o varstvu osebnih podatkov ter za samo zakonitost zbiranja osebnih podatkov glede na določbe Splošne uredbe. Javna agencija za civilno letalstvo Republike Slovenije pa je pristojna za nadzor z vidika varnosti letenja in upoštevanja drugih določb, ki urejajo letenje z brezpilotnikov, kot so licence, usposabljanja in drugi pogoji za letenje. Oba organa lahko izvajata nadzor glede na svoje pristojnosti na podlagi prejetih prijav ali po uradni dolžnosti.V primeru kršenja določb zakonodaje o javnem redu in miru je za nadzor nad določbami Zakona o varstvu javnega reda in miru (ZJRM-1) pristojna policija.Verjamemo, da je lahko včasih letenje z brezpilotniki za druge ljudi moteče, vendar pa je nadzor realno možen kvečjemu na podlagi prijave in ko so relativno dovolj jasni znaki, da operater krši zakonodajo – samo letenje z brezpilotniki kot tako ni prepovedano, ampak je dopustno pod določenimi pogoji.Nova evropska uredba, ki se bo pričela uporabljati s 1.7.2020 bo prinesla tudi obvezno registracijo brezpilotnikov, kar bo olajšalo tudi nadzor nad njihovo uporabo, obenem pa tudi možnost za izključitev določenih geografskih področjih, kjer je dopustno letenje z brezpilotniki oziroma bo dopustno le pod določenimi pogoji. Glede slednjega bi imeli več informacij na resornem ministrstvu za infrastrukturo oziroma Javni agenciji za civilno letalstvo Republike Slovenije.S spoštovanjem,Mojca Prelesnik, univ. dipl. prav.,Informacijska pooblaščenkaPripravil:                                                                                                                              mag. Andrej Tomšič, namestnik informacijske pooblaščenke       
