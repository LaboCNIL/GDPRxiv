

Pridobitev podatkov o umrli osebi iz tujine
+
-


Datum: 07.03.2022
Številka: 07121-1/2022/270

Kategorije: OP umrlih
                        Pri Informacijskem pooblaščencu (IP) smo dne 3. 3. 2022 prejeli vaše vprašanje, ki se navezuje na že izdano mnenje IP v zvezi z dostopom do osebnih podatkov umrlih oseb po določbah 23. člena ZVOP-1. Zanima vas, na kateri pravni podlagi lahko kot zakoniti dediči pridobite določene osebne podatke  pokojnika, in sicer iz AVSTRIJE. Podatki bi bili potrebni v zvezi z dedovanjem.
 
Žal vam moramo sporočiti, da nismo pristojni za razlago avstrijske zakonodaje s področja varstva osebnih podatkov. Splošna uredba (EU) o varstvu podatkov – ki velja tudi v Avstriji – ne ureja pravnih podlag za posredovanje oziroma pridobivanje osebnih podatkov umrlih oseb. To verjetno ureja avstrijska notranja zakonodaja, ki pa kot rečeno ne spada v pristojnost IP in je tudi sicer ne poznamo. 
 
Morda se lahko z vprašanjem obrnete na avstrijski nadzorni organ za varstvo osebnih podatkov: https://www.dsb.gv.at/.
 
Zahvaljujemo se za razumevanje in vas lepo pozdravljamo,
 
 
mag. Urban Brulc, univ. dipl. prav.
samostojni svetovalec IP
