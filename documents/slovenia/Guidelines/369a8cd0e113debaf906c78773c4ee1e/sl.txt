Smernice Informacijskega pooblaščenca za oblikovanje izjave o varstvu osebnih podatkov na spletnih stranehNamen dokumenta:Smernice podajajo vsebinske in oblikovne napotke za oblikovanje izjave o varstvu osebnih podatkov (angl. privacy policy), s katero upravljavci spletnih mest obveščajo obiskovalce in uporabnike posameznega spletnega mesta o tem, katere osebne podatke zbirajo, za kakšne namene in o drugih pomembnih okoliščinah zbiranja in nadaljnje obdelave osebnih podatkov. Ciljne javnosti:Upravljavci spletnih mest v zasebnem in javnem sektorjuStatus:JavnoVerzija:2.0Datum izdaje:6.12.2018Avtorji:Informacijski pooblaščenec Ključne besede:Smernice, Splošna uredba o varstvu podatkov (ang. GDPR), upravljavci spletnih mest, zasebnost, izjava o varstvu osebnih podatkov, politika zasebnosti, privacy policy, splet.OPOZORILO!V teh smernicah predstavljeni primeri so hipotetične in informativne narave, zato odsvetujemo njihovo neposredno uporabo brez predhodne prilagoditve na konkretne okoliščine obdelave osebnih podatkov. Uporaba predpripravljenih vzorcev sama po sebi ne zagotavlja skladnosti obdelave osebnih podatkov s Splošno uredbo o varstvu podatkov (ang. GDPR) in drugimi veljavnimi predpisi s področja varstva osebnih podatkov.Kazalo vsebineO smernicah Informacijskega pooblaščenca        4Uvod              5Splošno             6Vsebina             81.  Besedilo prilagodite svoji dejanski obdelavi osebnih podatkov. Navedite podatke, ki jih dejansko obdelujete 	(ločeno	za	IP	naslove,	piškotke	ipd.)	in	za	kakšen	namen	jih	obdelujete	      82.		Kaj	mora	vsebovati	izjava?											93.		Skrbite	za	ažurnost	vsebine	izjave.										114.		Besedilo	prilagodite	svojim	obiskovalcem	(npr.	za	mlade).								115.		Uporabljajte	kratke	in	jasne,	če	je	mogoče	enostavčne	povedi,	izogibajte	se	dolgim	in	kompleksnim	stavkom		ter	»pravniškemu	žargonu«.										126.		Izjava	o	varstvu	osebnih	podatkov	naj	bo	kratka	in	jedrnata	in	naj	ne	presega	dolžine	dveh	zaslonov.	Za	lažjo		preglednost	je	lahko	tudi	razčlenjena	po	poglavjih.								137.		Če	osebne	podatke,	ki	jih	zberete	od	obiskovalcev	vaših	spletnih	strani,	posredujete	tretjim	osebam,	se	prej		prepričajte,	da	za	takšno	posredovanje	obstaja	ustrezna	pravna	podlaga	(praviloma	bo	potrebna	privolitev		obiskovalcev	spletne	strani;	pogoje	za	veljavno	privolitev	najdete	na	spletni	strani	IP).					14Oblika              151.		Izjava	naj	bo	na	vidnem,	lahko	dostopnem	mestu.								152.		Besedilo	razbijte	na	več	smiselnih	delov	–	uporabite	naslove	in	podnaslove,	oštevilčevanje	in	označevanje		(npr.	alineje,	točke),	izogibajte	se	dolgemu	vezanemu	tekstu.							153.		Uporabljajte	krepko	ali	podčrtano	pisavo	za	poudarjanje	bistvenih	elementov	izjave.				164.		Uporabljate	lahko	večplasten	način	posredovanja	Izjave,	kar	je	lahko	še	posebej	uporabno	v	primeru		informiranja	posameznikov	pri	pridobivanju	njihovih	privolitev.	Za	informacijo	lahko	pripravite	povzetek		ključnih	določil	Izjave,	ki	vodi	na	celotno	besedilo	Izjave.							175.		Uporabljajte	kazalo	s	povezavami	do	posameznih	delov	izjave							18ZAKLJUČEK             194O SMERNICAH INFORMACIJSKEGA POOBLAŠČENCANamen smernic Informacijskega pooblaščenca (v nadaljevanju: IP) je podati skupne praktične napotke za upravljavce zbirk osebnih podatkov (OP) na jasen, razumljiv in uporaben način in s tem odgovoriti na najpogosteje zastavljena vprašanja s področja varstva osebnih podatkov, s katerimi se srečujejo posamezni upravljavci zbirk OP. S pomočjo smernic naj bi upravljavci dobili priporočila, kako naj v praksi zadostijo zahtevam Splošne uredbe o varstvu podatkov (Uredba (EU) 2016/679, v nadaljevanju: Uredba) in drugih veljavnih predpisov, ki urejajo varstvo osebnih podatkov.Pravno podlago za izdajo smernic IP daje člen 58 (3b) Uredbe, ki med drugim določa, da nadzorni organ za varstvo osebnih podatkov izdaja mnenja za nacionalni parlament, vlado države članice ali, v skladu s pravom države članice, druge institucije in telesa, pa tudi za javnost, o vseh vprašanjih v zvezi z varstvom osebnih podatkov. Oglejte si tudi:• Mnenja in smernice EU • Mnenja in smernice IP  Smernice so objavljene na spletni strani Informacijskega pooblaščenca.5UVODPričujoče smernice so prenovljene v luči sprememb na področju varstva osebnih podatkov, ki jih prinaša Uredba. Če so bile predhodne smernice z identičnim naslovom napisane kot priporočilo, je Uredba dvignila njihov pomen na raven obveznosti. Uredba namreč v členih od 12 do 14 opredeljuje obveznosti upravljavcev, ki širše kot doslej zahtevajo informiranje posameznikov v zvezi z obdelavo osebnih podatkov. Informiranje posameznikov uresničuje zahtevo po transparentni obdelavi osebnih podatkov. Na to temo je evropska Delovna skupina za varstvo podatkov iz člena 29 (ki se je preoblikovala v Evropski odbor za varstvo podatkov) sprejela tudi Smernice o transparentnosti1. Navedene smernice se v velikem delu nanašajo prav na oblikovanje izjav o varstvu osebnih podatkov v spletnem okolju.Med bistvene elemente kakovostnih in uporabnikom prijaznih spletnih mest, ki izpolnjujejo tudi zahteve po transparentnosti obdelave osebnih podatkov, sodi ustrezno obveščanje posameznika o tem, kateri osebni podatki se zbirajo, s kakšnimi nameni se zbirajo in dalje obdelujejo, ali in pod kakšnimi pogoji se posredujejo tretjim osebam ter o drugih pomembnejših okoliščinah zbiranja in obdelave osebnih podatkov na določenem spletnem mestu. Tovrstne izjave (angl. Privacy Policy2) običajno opisujemo z različnimi izrazi, kot so: politika zasebnosti, izjava o varovanju zasebnosti, varstvo osebnih podatkov ipd., včasih pa so informacije o obdelavi osebnih podatkov na spletnem mestu kar del širšega pravnega obvestila ali pogojev uporabe spletnega mesta. Za namen teh smernic bomo uporabljali izraz Izjava o varstvu osebnih podatkov, posamezen upravljavec spletnega mesta pa seveda lahko izbere tudi drug način poimenovanja.Informacijski pooblaščenec se je že v pretekli praksi srečal s številnimi primeri izjav o varstvu osebnih podatkov, ki so neustrezne zaradi različnih razlogov:• izjave so kompleksne, predolge in običajnemu uporabniku nerazumljive zaradi uporabe togega »pravniškega jezika«;• uporabljajo se vnaprej pripravljeni vzorci izjav, ki niso prilagojeni dejanskemu stanju in konkretnemu spletnemu mestu;• izjave o varstvu osebnih podatkov so pripravljene ob vzpostavitvi spletnega mesta in se ne ažurirajo;• oblikovanje izjave ni pregledno in zato uporabnike odvrača od branja.Namen pričujočih smernic je podati priporočila, kako oblikovati izjave o varstvu osebnih podatkov, da jih bodo obiskovalci vašega spletnega mesta prebrali in razumeli. S transparentnostjo boste zagotovo pridobili večje zaupanje svojih obiskovalcev oziroma uporabnikov in hkrati zadostili zahtevam Uredbe na tem področju.V nadaljevanju najdete nekaj ključnih vsebinskih in oblikovnih priporočil glede oblikovanja izjave o varstvu osebnih podatkov.Kot vzorčni primer izjave o varstvu osebnih podatkov na spletni strani, si lahko ogledate izjavo na spletni strani IP:https://www.ip-rs.si/o-pooblascencu/informacije-javnega-znacaja/o-spletni-strani/Ob zgoraj navedenem opozarjamo, da zgoraj navedena izjava pokriva dejavnosti obdelav osebnih podatkov, ki jih IP obdeluje o posameznih uporabnikih spletne strani (to vključuje zlasti piškotke, zbiranje e-naslovov za e-obveščanje, ipd.). O drugih dejavnostih obdelave osebnih podatkov, ki jih izvaja IP, posameznike obvešča na drug primeren način (npr. o vodenju evidence vstopov in izstopov IP svoje obiskovalce obvešča s posebnim obvestilom, s katerim je posameznik seznanjen ob vstopu oziroma ob posredovanju svojega podatka za namen vpisa v navedeno evidenco). 1 Guidelines on transparency under Regulation 2016/679, po javni razpravi pregledane in sprejete 11. 4. 2018, dostopne na: https://www.ip-rs.si/fileadmin/user_upload/Pdf/mnenja/Mednarodna_mnenja/mnenja_na_eu_ravni/20180413_WP260rev01_Article29WPTransparencyGuidelines.pdf 2 Politike zasebnosti na spletnih straneh ob uporabi t.i. P3P protokola, ki ga je sprejel konzorcij W3C, omogočajo brskalnikom tudi avtomatsko oceno varstva zasebnosti na določenem spletnem mestu. Več informacij najdete na tej povezavi: http://en.wikipedia.org/wiki/P3P.6SplošnoUpravljavci spletnih mest morate posameznikom, ki obiskujejo vaše spletne strani, zagotoviti določene informacije v zvezi z obdelavo njihovih osebnih podatkov. S tem boste zadostili zahtevam iz členov 12 -14 Uredbe. Posameznike je treba obvestiti zlasti:1. Kdo obdeluje njihove podatke? Navesti morate podatke o upravljavcu osebnih podatkov in njegovem morebitnem predstavniku, če gre za upravljavca izven EU; (osebno ime, če gre za fizično osebo, naziv oziroma firma in naslov oziroma sedež); podatki o pooblačeni osebi, če je ta imenovana.2. Katere podatke obdelujete?Poleg podatkov, ki vam jih uporabnik zaupa ob registraciji, če jo imate, in uporabi spletnega mesta, ne pozabite tudi na podatke, ki jih zbirate v zvezi s samim obiskov vaše spletne strani kot npr. o datumu in uri obiska, IP naslovu ipd.3. Zakaj obdelujete osebne podatke? Čim natančneje je treba opredeliti za kakšen namen oziroma namene in na kateri pravni podlagi obdelujete osebne podatke; kadar obdelava poteka na podlagi zakonitih interesov (člen 6 (1f)), pa tudi o zakonitih interesih, ki se z obdelavo zasledujejo; če posameznik mora posredovati svoje osebne podatke (npr. zaradi pogodbe), tudi kakšne bodo posledice, če posameznik podatkov ne posreduje.4. Komu posredujete podatke?Posameznike je treba obvestiti o morebitnih uporabnikih ali kategorijah teh uporabnikov (uporabniki so lahko zunanji vzdrževalci spletnega mesta, oglaševalska podjetja, itd.) pri tem pa je treba posameznike obvestiti tudi, če bo prišlo do prenosa njihovih podatkov v tretje države z navedbo informacij o zagotavljanju varovanja podatkov po prenosu (npr. obstoj sklepa o ustreznosti za določeno državo ali zagotavljanje ustreznih zaščitnih ukrepov).5. Koliko časa boste podatke hranili?Treba je opredeliti čas hrambe osebnih podatkov oziroma, kjer to ni mogoče, vsaj kriterije po katerih se določi čas hrambe osebnih podatkov.6. Katere pravice imajo posamezniki?Pravica do seznanitve, popravka, izbrisa, omejitve obdelave, kjer je ustrezno pa tudi pravica do preklica privolitve, ugovora, pravica do prenosljivosti. Obiskovalce je treba obvestiti tudi o pravici do pritožbe pri nadzornem organu v primeru kršitve Uredbe.7. Profiliranje, avtomatizirano odločanje: Če na podlagi podatkov o posamezniku zakonito izvajate profiliranje oziroma sprejemate avtomatizirane odločitve s pravnim ali podobnim učinkom, morate navesti tudi, kateri so razlogi za profiliranje ali avtomatizirano odločanje, kot tudi pomen in predvidene posledice, ki jih obdelava prinaša posamezniku.8. Obdelava za drug namen: Kadar nameravate nadalje obdelovati osebne podatke za namen, ki ni namen, za katerega so bili osebni podatki zbrani, je treba posamezniku sporočiti ta drug namen že ob zbiranju (npr. neposredno trženje z uporabo podatkov zbranih v zvezi s spletnim nakupom izdelka).7Navedene informacije je najbolj smotrno zagotoviti v t.i. izjavi o varstvu osebnih podatkov (v nadaljevanju izjava). IP je zato v skladu z evropskimi smernicami prenovil priporočila, kako izjavo oblikovati tako, da bodo posamezniku v ustrezni obliki posredovane vse potrebne informacije. Transparentnost obdelave osebnih podatkov je namreč možno doseči le s pravilno oblikovano izjavo o varstvu osebnih podatkov.Oblikovanje Izjave je lahko tudi vaša priložnost, da preverite, za katere namene resnično potrebujete osebne podatke in ali za določen namen resnično (še) potrebujete vse podatke, ki jih zbirate od posameznikov. Uredba tudi zahteva, da stalno spremljate razvoj tehnologije, ki je na voljo in omogoča zagotavljanje namenov obdelave osebnih podatkov z višjo stopnjo varstva osebnih podatkov (npr. prek obdelave manjšega obsega podatkov).Temeljno vodilo pri oblikovanju izjave o zasebnosti je, da je ta dovolj razumljiva za posameznike. Da bi se prepričali, ali je vaša Izjava dovolj razumljiva za povprečnega uporabnika vašega spletnega mesta, se vprašajte, ali bi povprečen uporabnik vašega spletnega mesta iz nje lahko razbral:• Kdo zbira njegove osebne podatke?• Katere osebne podatke in zakaj jih zbira?• Pod kakšnimi pogoji in komu se posredujejo podatki?• Kakšne so posledice zbiranja in obdelave?• Kakšne pravice ima posameznik glede zbranih osebnih podatkov?V nadaljevanju podajamo nekaj primerov dobrih in slabih praks z vidika vsebine in oblikovanja.8Vsebina1. Besedilo prilagodite svoji dejanski obdelavi osebnih podatkov. Navedite podatke, ki jih dejansko	obdelujete	(ločeno	za	IP	naslove,	piškotke	ipd.),	za	kakšen	namen	jih	obdelujete	in	večinfo:O PIŠKOTKIH:• Kdaj lahko uporabljamo piškotke? Smernice informacijskega pooblaščenca• Piškotki - odgovori na pogosta vprašanjaPrimer OBVESTILA O PIŠKOTKIHNaše	spletno	mesto	lahko	v	brskalnik	vašega	računalnika	odloži	tako	imenovani	»piškotek«.	Piškotki	so	majhne	besedilne	datoteke,	ki	nam	dajejo	podatke	o	tem,	kolikokrat	posameznik	obišče	našo	stran	in	kaj	ga	zanima	pri	teh	obiskih.	Piškotki	sami	ne	vsebujejo	nobenih	podatkov,	ki	bi	omogočali	identifikacijo	posameznika,	če	pa	nam	te	podatke	posredujete	sami,	na	primer	z	registracijo,	se	ti	lahko	povežejo	s	podatki,	ki	so	shranjeni	v	piškotku.Vedno	imate	možnost,	da	piškotke	sprejmete	ali	zavrnete.	Večina	spletnih	brskalnikov	samodejno	sprejme	piškotke,	kar	lahko	spremenite	v	nastavitvah	tako,	da	računalnik	piškotke	zavrne	ali	pa	da	prejmete	opozorilo,	preden	se	piškotek	shrani.þNE uporabljajte vnaprej pripravljenih vzorcev izjav, ki jih je mogoče dobiti na spletu ali ki jih pripravi računalniški program brez prilagoditve vašemu dejanskemu stanju!Tovrstne vnaprej pripravljene izjave, kjer na določena prazna mesta zgolj vstavite <IME PODJETJA> niso ustrezne!ý92.	Kaj	mora	vsebovati	izjava?Obiskovalci in uporabniki spletnih strani morajo biti ustrezno obveščeni, katere podatke zbirate in za kaj jih uporabljate. Uredba v 13. členu določa nabor potrebnih informacij, ki jih je posamezniku potrebno zagotoviti v primeru, kadar se osebni podatki zbirajo od posameznika, na katerega se osebni podatki nanašajo.Pri tem si lahko pomagate z obrazcem, ki ga je za obveščanje posameznikov pripravil IP:OBVESTILO POSAMEZNIKOM PO 13. ČLENU SPLOŠNE UREDBE O VARSTVU PODATKOV (GDPR) GLEDE OBDELAVE OSEBNIH PODATKOV navedite	zbirko	osebnih	podatkov	 (npr.	V	EVIDENCI	VSTOPOV	IN	IZSTOPOV	IZ	URADNIH	PROSTOROV	ORGANA)Opombe	in	pojasnila:	•	Informacij	iz	tega	obrazca	ni	treba	zagotoviti,	kadar	in	kolikor	posameznik,	na	katerega	se	nanašajo	osebni	podatki,	že	ima	te	informacije	(dokazno	breme	je	na	upravljavcu).•	Ta	obrazec	je	informativne	narave	in	ni	predpisan.•	Informacije	posredujete	posameznikom,	od	katerih	neposredno	zbirate	osebne	podatke,	kot	to	zahteva	13.	člen	Splošne	uredbe,	npr.:•	Zaposlenim	ob	zaposlitvi	podate	takšen	ustrezno	izpolnjen	obrazec	z	informacijami,	katere	njihove	osebne	podatke	boste	obdelovali	kot	delodajalec	za	namene	delovnega	razmerja.	Obrazec	lahko	nato	objavite	tudi	na	intranetu	ali	drugemu	zaposlenim	enostavno	dostopnemu	mestu.•	Strankam	na	podoben	način,	npr.	ob	nakupu,	posredujete	informacije,	katere	njihove	osebne	podatke	boste	obdelovali	(npr.	tako	da	je	ta	obrazec	enostavno	dosegljiv	na	spletni	strani	v	primeru	spletnih	nakupov,	kot	letak	z	informacijami,	sestavni	del	pogodbe	oziroma	splošnih	pogojev	nudenja	storitve	ali	na	drug	ustrezen	način).•	Prijavljenim na e-novice in obvestila	lahko	te	informacije	podate	na	spletni	strani	ob	poljih,	v	katere	vnesejo	svoje	podatke	ali	z	enostavno	dostopno	povezavo	na	takšno	besedilo.***•	Upravljavec zbirke osebnih podatkov: __________________________________________________________________________Naziv,	naslov,	telefon,	elektronska	pošta•	Kontakti pooblaščene osebe za varstvo osebnih podatkov (ang. DPO), če je imenovana: __________________________________________________________________________Telefon,	e-pošta.•	Namen obdelave osebnih podatkov: __________________________________________________________________________Opišite	namene	obdelave,	kot	jih	določa	zakonodaja	ali	kot	ste	jih	sami	opredelili.	Da	bo	namen	obdelave	transparenten,	je	v	povezavi	z	nameni	treba	tudi	navesti	oz.	opisati	vrste	osebnih	podatkov,	ki	se	zbirajo	oziroma	obdelujejo	za	določen	oziroma	različne	namene.•	Pravna podlaga za obdelavo osebnih podatkov: __________________________________________________________________________Navedite	pravno	podlago	za	obdelavo	osebnih	podatkov	(npr.	privolitev	posameznika	po	določbi	točke	(a)	člena	6(1)	Splošne	uredbe	o	varstvu	osebnih	podatkov,	zakoniti	interesi,	za	uveljavljanje	katerih	si	prizadeva	upravljavec	ali	tretja	oseba	po	določbi	točke	(f)	člena	6(1)	Splošne	uredbe,	48.	člen	Zakona	o	delovnih	razmerjih…).10•	Obrazložitev zakonitih interesov3: ____________________________________________________________________________Če	so	zakoniti	interesi,	za	uveljavljanje	katerih	si	prizadeva	upravljavec	ali	tretja	oseba,	pravna	podlaga	za	obdelavo	osebnih	podatkov,	potem	jih	morate	navesti	(npr.	varovanje	omrežja).	Če	je	pravna	podlaga	druga	(npr.	privolitev,	zakon…),	potem	pustite	prazno.•	Uporabniki ali kategorije uporabnikov4 osebnih podatkov, če obstajajo: ____________________________________________________________________________Navedite,	katerim	tretjim	osebam	se	posredujejo	osebni	podatki	(npr.	konkretnemu	organu,	zavodu,	podjetju,	pogodbenemu	obdelovalcu	ali	dovolj	jasno	in	ozko	opredelitev	kategorije	uporabnikov	…).	Zaposleni	pri	upravljavcu	se	ne	štejejo	za	uporabnike.•	Informacije o prenosih osebnih podatkov v tretjo državo ali mednarodno organizacijo:____________________________________________________________________________Če	se	podatki	prenašajo	v	tretje	države	ali	mednarodne	organizacije,	navedite	ali	za	to	tretjo	državo	obstaja	sklep	o	ustreznosti	oz.	sklic	na	ustrezne	ali	primerne	zaščitne	ukrepe	po	členih	46,	47	oz.	49(1)	Splošne	uredbe	in	sredstva	za	pridobitev	njihove	kopije	ali	kje	so	na	voljo	in	po	potrebi	podajte	ustrezne	druge	informacije.•	Obdobje hrambe osebnih podatkov ali, kadar to ni mogoče, merila, ki se uporabijo za določitev tega obdobja: ____________________________________________________________________________Obdobje	hrambe	lahko	določa	zakonodaja,	sicer	pa	je	treba	izhajati	iz	vaših	namenov	obdelave.	Če	obdobja	hrambe	ni	mogoče	natančno	določiti,	razmislite	o	možnih	okoliščinah	ali	kriterijih,	ki	lahko	vplivajo	na	obdobje	hrambe	in	obdobje	določite	na	način,	da	posameznik	lahko	predvideva,	kdaj	naj	bi	rok	potekel	(npr.	hramba	do	preklica	privolitve,	hramba	za	določeno	obdobje,	merjeno	od	nastanka	nekega	dogodka	ipd.).•	Informacije o obstoju pravic posameznika, da lahko zahteva dostop do osebnih podatkov in popravek ali izbris osebnih podatkov ali omejitev, ali obstoj pravice do ugovora obdelavi in pravice do prenosljivosti podatkov: ____________________________________________________________________________Preverite,	katere	pravice	ima	posameznik	v	konkretnem	primeru,	in	jih	navedite.	Prav	tako	navedite,	kako	lahko	posameznik	te	pravice	uveljavlja	in	morebitne	omejitve	pravic	glede	na	določbe	23.	člena	Splošne	uredbe.	•	Informacija o pravici do preklica privolitve, kadar obdelava temelji na privolitvi: Privolitev lahko kadar koli prekličete, ne da bi to vplivalo na zakonitost obdelave podatkov, ki se je na podlagi privolitve izvajala do njenega preklica.•	Informacija o pravici do vložitve pritožbe pri nadzornem organu: Pritožbo lahko podate Informacijskemu pooblaščencu (Dunajska cesta 22, 1000 Ljubljana, e-naslov: gp.ip@ip-rs.si telefon: 012309730, spletna stran: www.ip-rs.si).•	Informacije o tem:o ali je zagotovitev osebnih podatkov zakonska ali pogodbena obveznost: Da/Ne.	o ali mora posameznik zagotoviti osebne podatke ter kakšne so morebitne posledice, če jih ne zagotovi: Da/Ne	in	pojasnilo.•	Informacije o obstoju avtomatiziranega sprejemanja odločitev, vključno z oblikovanjem profilov ter vsaj v takih primerih smiselne informacije o razlogih zanj, kot tudi pomen in predvidene posledice take obdelave za posameznika, na katerega se nanašajo osebni podatki: ____________________________________________________________________________Če	posameznike	profilirate	ali	z	izvajate	avtomatizirano	odločanje	na	podlagi	njihovih	osebnih	podatkov,	potem	jim	kratko	in	razumljivo	to	pojasnite.	Če	npr.	želite	spremljati	podatke	o	njihovih	nakupih	za	namene	prilagajanja	oglaševanja	in	ponudbe,	pojasnite	vaše	razloge	za	to,	kaj	to	pomeni	za	posameznika	(npr.	da	boste	zbirali	podatke	o	ceni	kupljenih	artiklov,	času	in	lokaciji	nakupov	ipd.)	ter	predvidene	posledice	za	posameznika	(npr.	da	bo	prejemal	oglase	in	ponudbo,	ki	bo	temeljila	na	njegovih	preteklih	nakupih	in	preferencah).3 Točka (f) člena 6(1) Splošne uredbe.4 Točka (9) člena 4 Splošne uredbe.113.	Skrbite	za	ažurnost	vsebine	izjave. Ne zanemarjajte svoje spletne strani in izjave o varstvu osebnih podatkov. Z oblikovanjem in objavo izjave niste za vedno poskrbeli za obveščenost obiskovalcev, zato ne smete izjave pustiti nespremenjene, če pride do spremembe npr. vrste osebnih podatkov, ki jih obdelujete, namenov obdelave, načina obdelave ipd.ý4.	Besedilo	prilagodite	svojim	obiskovalcem	(npr.	za	mlade).	Podjetje XY lahko občasno stopi v stik z vami v imenu zunanjih poslovnih partnerjev v zvezi z določeno ponudbo, ki bi vas utegnila zanimati. V teh primerih vaših osebnih prepoznavnih podatkov (e-pošta, ime, naslov, telefonska številka) ne posreduje drugemu podjetju. Portal Podjetja XY lahko podatke izmenja z zaupanja vrednimi partnerji, ki mu pomagajo pri izvajanju statistične analize, pošiljanju e-pošte ali navadne pošte, ponujanju podpore strankam ali urejanju dostave. Vsem tem drugim podjetjem je prepovedano uporabljati vaše osebne podatke v druge namene, razen za zagotavljanje teh storitev …ýOb spremembah nabora zbranih podatkov, namenov zbiranja osebnih podatkov ali drugih pomembnejših okoliščin pravočasno posodobite izjavo. Navedite datum zadnje spremembe izjave.þSpletna	knjigarna	XY	zbira	tvoje	ime,	priimek	in	e-naslov.	Te	podatke	potrebujemo,	da	te	po	e-pošti	obvestimo	o	novih	izdajah.þ125.	Uporabljajte	kratke	in	jasne,	če	je	mogoče	enostavčne	povedi,	izogibajte	se	dolgim	in	kompleksnim	stavkom	ter	»pravniškemu	žargonu«.1) Kaj zbira videoteka XY o tebi?• ime,	• priimek,	• tvojo	GSM	številko,• tvoj	e-mail	naslov.2) Zakaj se ti podatki zbirajo?Da	te	bomo	lahko	obvestili	o	tem,	ali	je	film,	ki	si	ga	naročil/a	in	si	ga	želiš	pogledati,	že	vrnjen.3) Kaj pa, če še nisem polnoleten?V	takem	primeru	potrebujemo	pisno	potrdilo	tvojih	staršev,	da	nam	dovolijo	zbiranje	tvojih	podatkov.	Vzorec	potrdila	dobiš	tukaj.	Ko	ga	tvoji	starši	podpišejo,	nam	ga	pošlji	po	pošti.	Po	prejemu	ti	pošljemo	elektronsko	pošto,	da	je	uporaba	DVD-teke	možna.þZa	opravljanje	svojih	storitev	dobave	naročenih	avdiovizualnih	ali	glasbenih	del,	potrebuje	videoteka	XY	vaše	določene	osebne	podatke.	Vaše	osebne	podatke	bomo	obdelovali	in	varovali	v	skladu	z	določbami	veljavne	zakonodaje.	Vaših	osebnih	podatkov	ne	bomo	posredovali	tretjim	osebam	za	namene	neposrednega	trženja.	Na	posredovan	naslov	elektronske	pošte	in	na	vašo	telefonsko	številko	ne	bomo	pošiljali	oglasov	o	svojih	storitvah.	Če	še	ne	izpolnjujete	zakonsko	določenih	pogojev	za	sklepanje	pogodb	o	dobavi	storitev	na	daljavo,	je	potrebna	izrecna	pisna	privolitev	vašega	zakonitega	zastopnika.	Šele	po	prejemu	takšne	pisne	privolitve	bo	videoteka	XY	lahko	pričela	z	omogočanjem	storitve	dobave	naročenih	avdiovizualnih	oz.	glasbenih	del.ý13þ6.	Izjava	o	varstvu	osebnih	podatkov	naj	bo	kratka	in	jedrnata	in	naj	ne	presega	dolžine	dveh	zaslonov.	Za	lažjo	preglednost	je	lahko	tudi	razčlenjena	po	poglavjih.ý147.	Če	osebne	podatke,	ki	jih	zberete	od	obiskovalcev	vaših	spletnih	strani,	posredujete	tretjim	osebam,	se	prej	prepričajte,	da	za	takšno	posredovanje	obstaja	ustrezna	pravna	podlaga	(praviloma	bo	potrebna	privolitev	obiskovalcev	spletne	strani;	pogoje	za	veljavno	privolitev	najdete	na	spletni	strani	IP).	POZOR! Ko potrebujete privolitev, zgolj izjava o varovanju zasebnosti, ki jo imate objavljeno na spletni strani, ne zadostuje za skladno obdelavo osebnih podatkov. Privolitev mora biti podana z aktivnim dejanjem posameznika, zato zgolj obvestilo in s tem »možnost, da se obiskovalec seznani« še ne pomeni privolitve. Izjava o varstvu osebnih podatkov še ne predstavlja privolitve.ýPojasnila o razliki med privolitvijo in izjavo o varstvu osebnih podatkov si oglejte v smernicah IP: Kodeks obnašanja pri zbiranju osebnih podatkovþ15Oblika1.	Izjava	naj	bo	na	vidnem,	lahko	dostopnem	mestu.Postavljanje izjave na razne »podstrani« globoko v drevesni strukturi spletnega mesta ni ustrezno in se bi lahko štelo kot neizpolnjevanje obveznosti obveščanja posameznikov.ý2.	Besedilo	razbijte	na	več	smiselnih	delov	–	uporabite	naslove	in	podnaslove,	oštevilčevanje	in	označevanje	(npr.	alineje,	točke),	izogibajte	se	dolgemu	vezanemu	tekstu.Izjavo postavite na takšno mesto na svoji spletni strani, da jo bo povprečen posameznik hitro opazil ob vstopu na vašo spletno stran in jo prebral (npr. na vrh ali dno glavne strani). þþ163.	Uporabljajte	krepko	ali	podčrtano	pisavo	za	poudarjanje	bistvenih	elementov	izjave.Za	dostavo	blaga	potrebujemo	vaše	ime, priimek in poštni naslov.	Vaš	poštni	naslov	potrebujemo	tudi	za	namene oglaševanja po pošti.	Vaših	podatkov ne bomo posredovali tretjim osebam.þV	kolikor	nam	boste	posredovali	vašo	privolitev	v	neposredno	trženje,	boste	od	našega	podjetja	prejemali	naše	ponudbe	in	obvestila.	V	takšnem	primeru	bomo	zbirali	in	nadalje	obdelovali	vaš	naslov	elektronske	pošte,	ki	ga	boste	vpisali	v	elektronski	obrazec.	Na	ta	elektronski	naslov	vam	bomo	posredovali	tudi	oglase	drugih	podjetij.	Podatke	o	vaši	elektronski	pošti	bomo	shranjevali,	dokler	se	od	storitve	obveščanja	po	e-pošti	ne	boste	odjavili.	Od	prejemanja	e-novic	se	lahko	odjavite	kadarkoli,	in	sicer	tako,	da	v	prejetem	elektronskem	sporočilu	kliknete	na	označeno	povezavo	ali	pa	tako,	da	se	od	e-novic	odjavite	na	naši	spletni	strani.	Ob	izpolnjevanju	obrazca	za	prijavo	na	spletne	novice	morate	označiti,	da…ýý174.	Uporabljate	lahko	večplasten	način	posredovanja	Izjave,	kar	je	lahko	še	posebej	uporabno	v	primeru	informiranja	posameznikov	pri	pridobivanju	njihovih	privolitev.	Za	informacijo	lahko	pripravite	povzetek	ključnih	določil	Izjave,	ki	vodi	na	celotno	besedilo	Izjave.Celotno besedilo pogojev oglaševanja1.	NAMEN	OBDELAVEČe	boste	privolili	v	neposredno	trženje,	boste	od	našega	podjetja	prejemali	naše	ponudbe	in	obvestila.	V	tem	primeru	bomo	zbirali	in	nadalje	obdelovali	vašo	telefonsko	številko,	ki	jo	boste	vpisali	v	elektronski	obrazec.	Če	boste	privolili	v	oglaševanje	s	strani	naših	partnerjev	(seznam	vseh	naših	poslovnih	partnerjev	v	oglaševanju	je	dostopen	tukaj),	bomo	vašo	telefonsko	številko	uporabljali	tudi	za	pošiljanje	oglasov	s	strani	teh	drugih	podjetij,	s	katerimi	poslujemo.	2.	PRAVNA	PODLAGAPravna	podlaga	za	obdelavo	vašega	elektronskega	naslova	je	vaša	osebna	privolitev	(člen	6	(1a)	Splošne	uredbe	EU	2016/679),	ki	jo	lahko	tudi	kadarkoli	prekličete.…þČe	želite	prejemati	naša	oglasna	sporočila	po	SMS-ih,	spodaj	vpišite	svojo	telefonsko	številko,	izberite	katera	sporočila	želite	prejemati	in	svojo	izbiro	potrdite	s	klikom	na	gumb	»Nadaljuj«.Vpišite	številko	vašega	mobilnega	telefona:Izberite	želen	način	obveščanja:• želim prejemati vaše ponudbe in obvestila;• želim prejemati ponudbe in obvestila drugih podjetij, s katerimi poslujete;Ob tem vas seznanjamo, da: • ne boste prejeli več kot 1 sporočilo tedensko;• boste vsa sporočila prenehali prejemati takoj, ko se boste odjavili od prejemanja naših sporočil;Natančne	pogoje	našega	oglaševanja	lahko	najdete tukaj.þNADALJUJ18þ5.	Uporabljajte	kazalo	s	povezavami	do	posameznih	delov	izjave1. Katere	moje	osebne	podatke	zbirate?2. Zakaj	zbirate	moje	osebne	podatke?3. Ali	boste	moje	osebne	podatke	posredovali	tretjim	osebam?4. Kako	dolgo	hranite	moje	osebne	podatke?5. Kako	lahko	zahtevam	prenehanje	obdelave	svojih	osebnih	podatkov?þ19ZAKLJUČEKSpletne strani, aplikacije, nosljive pametne naprave, ki so povezane z internetom v današnjem času delujejo kot orodja, prek katerih se zbira ogromne količine osebnih podatkov. V tej luči ustrezna izjava o varstvu osebnih podatkov ne služi zgolj za zadostitev zakonskim zahtevam, temveč ponuja priložnost upravljavcem, da s kratko, jasno in razumljivo izjavo poskrbijo za transparenten odnos do svojih uporabnikov. V pretekli praksi so se pojavljali vnaprej izdelani vzorci tovrstnih izjav, ki niso bili prilagojeni na konkretne dejavnosti obdelave osebnih podatkov, več strani dolge in neberljive izjave in druge vsebinsko in oblikovno neustrezne izjave, ki niso dosegale svojega namena – ki je kratko, jasno in razumljivo obvestiti posameznika o vseh zanj pomembnih okoliščinah v zvezi z obdelavo njegovih osebnih podatkov, še zlasti: kateri njegovi osebni podatki se obdelujejo, kdo jih obdeluje, za kakšne namene in na kateri pravni podlagi, komu se posredujejo ti podatki in kakšne so posameznikove pravice v zvezi z obdelavo. Pričujoče smernice podajajo nekaj kratkih priporočil za pripravo učinkovite izjave o varstvu osebnih podatkov, ki bo lahko v praksi dejansko služila svojemu namenu.