Ügyszám: NAIH/2020/2888/

……………………… részére

Tisztelt Uram!
A Nemzeti Adatvédelmi és Információszabadság Hatóság (a továbbiakban: Hatóság) részére
elektronikus úton küldött beadványában az alábbi kérdésekben kérte a Hatóság állásfoglalását:
Mennyiben felel meg az adatvédelmi jogszabályok előírásainak, ha a koronavírusra tekintettel
bevezetett digitális oktatás során a gyakorlati órákon (így például a testnevelés óra) kiadott feladatok
teljesítésének ellenőrzése céljából a tanár a feladat teljesítését igazoló videófelvétel elkészítését és
a részére – e-mail, vagy Messenger útján – történő elküldését kéri a 14-16 év közötti diákoktól
anélkül, hogy ehhez a Ptk. 2:48. §-a alapján előzetesen kérné a diákok, vagy a szülői felügyeletet
gyakorló személy hozzájárulását, illetve bármilyen tájékoztatást nyújtana az adatkezeléssel
kapcsolatosan?
Szintén kérdésként tette fel, hogy csak a 16 éven aluli gyermekek esetén kell-e a szülői felügyelet
gyakorló személy hozzájárulása, tehát a 16 éven felüli tanuló saját maga adhat-e hozzájárulást;
illetve, hogy a hozzájárulás megadható-e ráutaló magatartással, azaz a felvétel feltöltésével?
Végezetül pedig arra is rákérdezett, hogy a videó feltöltése a szülő felelőssége alá tartozik-e,
tekintettel arra, hogy a gyermek nem az iskolában van, hanem otthon.
A Hatóságnak az (EU) 2016/679 európai parlamenti és tanácsi rendelet (a továbbiakban: GDPR)1
szerint és az információs önrendelkezési jogról és az információszabadságról szóló 2011. évi CXII.
törvény (a továbbiakban: Infotv.) 38. §-a2 szerint sem feladata, hogy valamely meghatározott
adatkezelés értékelését elvégezze és annak jogszabályi megfelelőségéről előzetesen állásfoglalást
alakítson ki, vagy adatkezelési kérdésekben konzultációt folytasson. Ilyen tevékenység folytatása
jelentősen meg is haladná a Hatóság erőforrásait.

Az Európai Parlamenti és a Tanács (EU) 2016/679 rendelete (2016. április 27.) a természetes személyeknek a személyes
adatok kezelése tekintetében történő védelméről és az ilyen adatok szabad áramlásáról, valamint a 95/46/EK irányelv
hatályon kívül helyezéséről (általános adatvédelmi rendelet).
2 Infotv. 38. § (2) bekezdés: „A Hatóság feladata a személyes adatok védelméhez, valamint a közérdekű és a közérdekből
nyilvános adatok megismeréséhez való jog érvényesülésének ellenőrzése és elősegítése, továbbá a személyes adatok
Európai Unión belüli szabad áramlásának elősegítése.”
Infotv. 38. § (3) bekezdés: „A Hatóság a (2) és (2a) bekezdés szerinti feladatkörében az e törvényben meghatározottak
szerint különösen
a) bejelentés alapján és hivatalból vizsgálatot folytat;
b) az érintett kérelmére és hivatalból adatvédelmi hatósági eljárást folytat;
c) hivatalból titokfelügyeleti hatósági eljárást folytat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben bírósághoz
fordulhat;
e) a más által indított perbe beavatkozhat;
f)
g) kérelemre adatkezelési engedélyezési eljárást folytat;
h) ellátja az Európai Unió kötelező jogi aktusában, így különösen az általános adatvédelmi rendeletben és a 2016/680
(EU) irányelvben a tagállami felügyeleti hatóság részére megállapított, továbbá a törvényben meghatározott egyéb
feladatokat.”
1

2

Ezzel összhangban a GDPR is azt írja elő a Hatóság egyik feladatául, hogy felhívja az adatkezelők
(adatfeldolgozók) figyelmét a rendelet szerinti kötelezettségeikre, és kérésre tájékoztatást nyújtson
az érintettnek az őt megillető jogok gyakorlásával kapcsolatban.3
A fentiekre és a megkeresésében foglaltakra tekintettel a Hatóság az alábbi tájékoztatást nyújtja.
I. Az általános adatvédelmi rendelet fogalom meghatározásai alapján egy ember arca, képmása
személyes adatnak4, a képfelvétel készítése, felhasználása – ideértve az adatokon elvégzett
bármely műveletet – adatkezelésnek5 minősül. Ennek megfelelően, amennyiben a tanár az általa
kiadott feladat teljesítésének igazolására a diákok által készített videofelvétel megküldését kéri a
teljesítés ellenőrzése, vagy az elvégzett feladat értékelése céljából, akkor – amennyiben a
felvételeken természetes személyek azonosíthatóvá válnak, azon felismerhetők – a felvételek
személyes adatnak minősülnek és a tanár adatkezelést folytat.
Ugyanakkor, mivel az adatkezelés célja a nemzeti köznevelésről szóló 2011. évi CXC. törvény (a
továbbiakban: Köznevelési tv.) alapján az iskolai nevelés és oktatás, mint köznevelési alapfeladat6
ellátása, így nem a pedagógus, hanem az önálló jogi személyiséggel rendelkező köznevelési
intézmény tekinthető adatkezelőnek7, amely köteles az adatkezelés céljának és eszközeinek a
meghatározására, és amelynek az alkalmazásában/nevében a pedagógus köznevelési feladatot lát
el. A pedagógust a gyermekkel kapcsolatosan tudomására jutott adatok vonatkozásában pedig
titoktartási kötelezettség8 terheli.
Nem kell alkalmazni az általános adatvédelmi rendelet előírásait személyes adatoknak a
természetes személy által kizárólag személyes vagy otthoni tevékenység keretében végzett
kezelésére, amely semmilyen szakmai vagy üzleti tevékenységgel nem hozható összefüggésbe
(ún. magáncélú adatkezelés)9. A Hatóság véleménye szerint a megkeresésében írt adatkezelési
tevékenységek nem minősülnek magáncélú adatkezelésnek, tekintettel arra, hogy azok
egyértelmű célja az iskolai nevelés és oktatás, mint törvényben meghatározott közfeladat ellátása
folytonosságának a biztosítása érdekében a diákok iskolai teljesítményének tanárok általi
ellenőrzése a koronavírusra tekintettel az oktatási intézmények által kialakított digitális távoktatási
forma keretei között.
II. Fontos elvárás, hogy személyes adatok kezelése csak akkor és annyiban lehet indokolt,
amennyiben az adatkezelés célját nem lehetséges adatkezelést nem igénylő eszközökkel elérni,
személyes adatok kezelése esetén pedig minden esetben vizsgálni kell, hogy létezhet-e hatékony,
de az érintettek magánszférájára kevésbé kockázatos megoldás.

GDPR 57. cikk 1. bekezdés d) és e) pontjai: „Az e rendeletben meghatározott egyéb feladatok sérelme nélkül, a
felügyeleti hatóság a saját területén ellátja a következő feladatokat: (…)
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban, és e
célból adott esetben együttműködik más tagállamok felügyeleti hatóságaival.”
4 Általános adatvédelmi rendelet 4. cikk 1. pont: „személyes adat”: azonosított vagy azonosítható természetes személyre
(„érintett”) vonatkozó bármely információ; azonosítható az a természetes személy, aki közvetlen vagy közvetett módon,
különösen valamely azonosító, például név, szám, helymeghatározó adat, online azonosító vagy a természetes személy
testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy több tényező
alapján azonosítható.
5 Általános adatvédelmi rendelet 4. cikk 2. pont: „adatkezelés”: a személyes adatokon vagy adatállományokon automatizált
vagy nem automatizált módon végzett bármely művelet vagy műveletek összessége, így a gyűjtés, rögzítés, rendszerezés,
tagolás, tárolás, átalakítás vagy megváltoztatás, lekérdezés, betekintés, felhasználás, közlés továbbítás, terjesztés vagy
egyéb módon történő hozzáférhetővé tétel útján, összehangolás vagy összekapcsolás, korlátozás, törlés, illetve
megsemmisítés.
6 A Köznevelési tv. 7. § (5) bekezdésének első mondata.
7 A Köznevelési tv. 41-44. §§-ai.
8 A Köznevelési tv. 42. § (1) bekezdése.
9 Általános adatvédelmi rendelet 2. cikk (2) bekezdésének c) pontja, tekintettel a GDPR preambulum (18) bekezdésére.
3

3

Egyes esetekben például a videófelvétel készítése és feltöltése helyett a gyakorlati óra írásban
történő leigazolása a szülő által, vagy valós idejű megfigyelésre, kommunikációra szolgáló módszer
(például online video chat) alkalmazása hatékony, ugyanakkor a gyermekek magánszférájára
kevésbé kockázatos megoldást jelenthet, amennyiben az adatkezelő megítélése szerint az oktatott
gyermekek száma és a pedagógus óraszáma alapján ezek is alkalmasak a cél elérésére.
III. A Hatóság kiemeli, hogy az adatvédelmi szabályozásban a gyermekek személyes adatai
fokozott, különös védelmet érdemelnek10, tekintettel arra, hogy ők kevésbé lehetnek tisztában a
személyes adataik kezelésével összefüggő körülményekkel, ideértve az adatkezelés esetleges
kockázatait is.
A Hatóság emellett felhívja a figyelmet, hogy a digitális távoktatás kereteit és részletszabályait
jelenleg jogszabály nem rendezi, ugyanakkor a koronavírus járvány miatt előidézett helyzet ténye
és várhatóan hosszabb időtartama okán a közeljövőben – figyelemmel az Infotv. 5.§ (3)
bekezdésében meghatározott kötelezettségre is – indokolttá válhat a jogalkotás e területen.
Ugyanakkor a köznevelési intézményrendszeren belül kibocsátott és kibocsátandó, informatikai
biztonságra és az adatvédelmi jogszabályok betartására hangsúlyt helyező, a digitális távoktatás
szakmai és infrastrukturális feltételeit meghatározó etikai szabályok, ajánlások, útmutatók és egyéb
dokumentumok iránymutatásul szolgálnak az adatkezelők részére.
A fentiekre tekintettel a Hatóság hangsúlyozza, hogy a digitális távoktatás keretében a
köznevelési intézmények – a tárgykör részletes jogalkotó általi szabályozásáig kizárólag az
adatvédelmi alapelveknek alárendelten – az ágazaton belüli etikai és egyéb szabályok
betartása mellett kérhetik a diákoktól (illetve a szülői felügyeletet gyakorló személytől)
fénykép és videófelvétel megküldését.
Amennyiben tehát az adott konkrét köznevelési cél eléréséhez személyes adatok kezelése
feltétlenül szükségesnek tűnik, akkor ehhez az adatok kezelésének pontos célját és az
adatkezelés jogszerűségét alátámasztó jogalapot kell elsőként az adatkezelőnek
meghatároznia, amelyre a személyes adatok kezelésének általános eseteiben a GDPR 6. cikk (1)
bekezdése szerinti jogalapokra11 hivatkozással kerülhet sor.
A fentiek alapján tehát a köznevelési intézmény mint adatkezelő feladata az adatkezelésről
megfelelő tájékoztatás nyújtása és az egyéb adatvédelmi követelményeknek való megfelelés
biztosítása.
IV. A megkeresésében a Polgári Törvénykönyvről szóló 2013. évi V. törvény (a továbbiakban: Ptk.)
2:48. § (1) bekezdésére12 hivatkozott, amelynek értelmében mind a kép- és hangfelvétel
készítéséhez, mind pedig azok felhasználásához az érintett személy hozzájárulása szükséges, és

GDPR (38) Preambulumbekezdése.
GDPR 6. cikk (1) bekezdés: „A személyes adatok kezelése kizárólag akkor és annyiban jogszerű, amennyiben legalább
az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a
szerződésmegkötését megelőzően az érintett kérésére történő lépések megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett
feladat végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen
érdekekkel szemben elsőbbséget élveznek az érintett olyan érdekei vagy alapvető jogai és szabadságai, amelyek
személyes adatok védelmét teszik szükségessé, különösen, ha az érintett gyermek.
Az első albekezdés f) pontja nem alkalmazható a közhatalmi szervek által feladataik ellátása során végzett adatkezelésre.”
12 Ptk. 2:48. § (1) bekezdés: „Képmás vagy hangfelvétel elkészítéséhez és felhasználásához az érintett személy
hozzájárulása szükséges.”
10
11

4

ezzel kapcsolatban tette fel kérdésként, hogy a 16 éven aluli gyermekek esetében a hozzájárulás
megadása ki által valósulhat meg, illetve, hogy az ráutaló magatartással is megadható-e.
Amennyiben az adatkezelő mérlegelése alapján valamennyi diáknak a videófelvétel megküldése
útján kell igazolnia a gyakorlati órán kapott feladat elvégzését a pedagógus felé, a pedagógus pedig
ez alapján tudja ellátni az oktatási és nevelési tevékenységét, tehát ellenőrizni a digitális tanórán
való részvétel tényét és értékelni az általa kiadott feladat teljesítését, akkor a Hatóság álláspontja
szerint – figyelemmel a koronavírus miatt a köznevelési és szakképzési intézményekben új
munkarend bevezetéséről szóló 1102/2020. (III. 14.) Korm. határozat 1. pont a)-c) alpontjaiban
foglaltakra is – a megkeresésében hivatkozott adatkezelések vonatkozásában a köznevelési
intézmény mint adatkezelő adatkezelésének a jogalapjaként nem az érintettek hozzájárulása,
hanem az Infotv. 5. § (3) bekezdése szerint kötelező adatkezelésnek minősülő, a GDPR 6. cikk
(1) bekezdés e) pontja szerinti közfeladat ellátása szolgál.
A megkeresésében hivatkozott, a Ptk. 2:48. § (1) bekezdésével kapcsolatban a Hatóság
tájékoztatja, hogy a Ptk. rendelkezéseit a jogszabályon alapuló, ún. kötelező adatkezelések [Vö.
Infotv. 5. § (3) bekezdés] esetén értelemszerűen nem kell alkalmazni. Figyelemmel arra, hogy
közfeladat ellátását kötelező adatkezelésként a jogalkotó rendeli el, így a Ptk. hivatkozott szakasza
a megkeresés tárgyául szolgáló adatkezelésre nem irányadó.
V. A GDPR 5. cikke tartalmazza azon fő alapelveket, amelyeket a személyes adatok kezelése során
az adatkezelés jogalapjától függetlenül figyelembe kell venni, és amelyeknek folyamatosan
érvényesülniük kell az adatkezelés során. Az adatkezelő felelős az adatvédelmi alapelveknek való
megfelelésért, amellett képesnek kell lennie e megfelelés igazolására („elszámoltathatóság”).13 Ez
alapján az adatkezelő köteles úgy dokumentálni és nyilvántartani az adatkezelést, hogy annak
jogszerűsége utólag bizonyítható legyen.
Az adattakarékosság14 elve előírja, hogy csak olyan adatot lehet kezelni (gyűjteni és tárolni),
amely a cél megvalósításához elengedhetetlenül szükséges és azzal arányos. Tehát a konkrét
esetben elvárás, hogy amennyiben valamilyen gyakorlati feladatról felvétel készül, azon ne
szerepeljen a tanulón kívül más személy, és az otthoni, privát teréből, környezetéből is minél
kevesebb látszódjon.
A korlátozott tárolhatóság elve15 értelmében a diákok (illetve a szülői felügyeletet gyakorló
személy) által megküldött vagy feltöltött felvételek megőrzésének időtartama sem lehet korlátlan,
azt a feltétlenül szükséges időtartamra kell szűkíteni. A konkrét esetben jó gyakorlatnak mondható
annak előírása a köznevelési intézmény részéről, hogy a felvételeket az értékelés megtörténte után
a pedagógus haladéktalanul, vissza nem állítható módon törölni köteles. A további megőrzés
indokaként az adatkezelő nem hivatkozhat arra, hogy azt egy esetleges későbbi ellenőrzés miatt
meg kell tartani, hiszen az iskolai szakfelügyelők sincsenek mindig jelen a gyakorlati órákon.
A bizalmasság és integritás alapelvének16 értelmében a felvételek tárolása kapcsán biztosítani
kell, hogy jogosulatlan harmadik személy azokhoz ne férhessen hozzá.

GDPR 5. cikk (2) bekezdés.
GDPR 5. cikk (1) bekezdés c) pont: „a személyes adatok az adatkezelés céljai szempontjából megfelelőek és relevánsak
kell, hogy legyenek, és a szükségesre kell korlátozódniuk („adattakarékosság”)”.
15 GDPR 5. cikk (1) bekezdés e) pont: „a személyes adatok tárolásának olyan formában kell történnie, amely az érintettek
azonosítását csak a személyes adatok kezelése céljainak eléréséhez szükséges ideig teszi lehetővé; a személyes adatok
ennél hosszabb ideig történő tárolására csak akkor kerülhet sor, amennyiben a személyes adatok kezelésére a 89. cikk
(1) bekezdésének megfelelően közérdekű archiválás céljából, tudományos és történelmi kutatási célból vagy statisztikai
célból kerül majd sor, az e rendeletben az érintettek jogainak és szabadságainak védelme érdekében előírt megfelelő
technikai és szervezési intézkedések végrehajtására is figyelemmel („korlátozott tárolhatóság”);”
16 GDPR 5. cikk (1) bekezdés e) pont: „a személyes adatok kezelését oly módon kell végezni, hogy megfelelő technikai
vagy szervezési intézkedések alkalmazásával biztosítva legyen a személyes adatok megfelelő biztonsága, az adatok
jogosulatlan vagy jogellenes kezelésével, véletlen elvesztésével, megsemmisítésével vagy károsodásával szembeni
védelmet is ideértve („integritás és bizalmas jelleg”)”.
13
14

5

Az adatkezelőknek rendelkezniük kell továbbá az adatkezelés átláthatóságáról, az adatok
pontosságáról és biztonságáról is.
Az adatbiztonság kapcsán a gyermekek jogai különös védelmének a szem előtt tartásával, valamint
a beépített és alapértelmezett adatvédelem elveinek17 érvényre juttatásával kell az adatkezelőnek
kiválasztania az alkalmazandó módszert, technológiát. E körben a Messenger, vagy akár az e-mail
útján történő megküldésnél hatékonyabb megoldás lehet például olyan platform vagy erre a célra
szolgáló alkalmazás (internetes felület) használata, ahol a gyermek (szülői felügyeletet gyakorló
személy) a saját fiókjába feltöltött, nem nyilvános, esetleg csak korlátozott ideig elérhető videó
elérési útját (linkjét) küldi át a tanárnak; a meghatározott idő elteltét követően pedig a pedagógus
nem férhet hozzá a videóhoz. A Hatóság nem javasolja továbbá a diákok (szülői felügyeletet
gyakorló személy) által megküldött/feltöltött videók adathordozóra történő kimásolását sem.
Ugyanakkor a Hatóság hangsúlyozza, hogy a megfelelő technológia kiválasztása és a pedagógusok
számára a használatának az előírása, szabályozása a köznevelési intézmény mint adatkezelő
kötelezettsége és felelőssége az adatkezelés teljes folyamata során.
A megkeresés alapjául szolgáló konkrét esetben a pedagógus a közfeladat ellátása keretein belül
jár el azáltal, hogy a gyakorlati órán kiadott feladat elvégzésének igazolására videófelvétel
megküldését kéri a diáktól (illetve a szülői felügyeleti jogot gyakorló személytől). Természetesen
abban az esetben, ha a megkapott felvételt az adatkezelés céljától eltérő, azaz a köznevelési feladat
ellátásán kívüli bármilyen más célból felhasználja (így például jogosulatlanul továbbítja harmadik
személy részére, terjeszti, vagy nyilvánosságra hozza), vagy a felvételeket az elengedhetetlenül
szükséges időtartamon túl tárolja, az adatok biztonságát szolgáló intézkedéseket elmulasztja, úgy
ez a magatartása bűncselekményt valósíthat meg. A Büntető Törvénykönyvről szóló 2012. évi C.
törvény szerint18 ugyanis a személyes adattal visszaélés bűncselekményének minősített esetét
követi el az, aki közmegbízatásának a felhasználásával végez jogosulatlan, céltól eltérő
adatkezelést, vagy mulasztja el az adatok biztonságát szolgáló intézkedés megtételét, ezzel is
hangsúlyozva, hogy a pedagógusoknak a hivatásukból eredően is fokozott körültekintéssel kell
eljárniuk diákok, mint érintettek személyes adatainak a kezelésekor.
A Hatóság tájékoztatja továbbá, hogy az adatkezelő, tehát a köznevelési intézmény feladata az
érintetteknek a GDPR 13. cikk (1) és (2) bekezdése szerinti tájékoztatást adni az adatkezeléssel
kapcsolatos körülményekről (beleértve a digitális eszközök alkalmazásáról, és az ennek során
igénybe vett adatfeldolgozókról, mint címzettekről is), valamint részletes adatkezelési tájékoztatót
kell részükre kidolgozni, továbbá biztosítani kell számukra a GDPR 15-22. cikkei szerinti
jogaik gyakorlását. Az érintett (illetve a szülői felügyeletet gyakorló személy) tiltakozása esetén, a
tiltakozás elbírálásakor az adatkezelőnek mérlegelnie kell, hogy a konkrét érintett vonatkozásában
enyhébb, az érintett magánszféráját kevésbé korlátozó eszköz alkalmazható-e az adatkezelési cél
elérésére.
A GDPR kifejezetten adatvédelmi szabályzat alkotási kötelezettséget nem ír elő az adatkezelők
számára. A GDPR 24. cikk (2) bekezdése alapján az adatkezelőnek akkor kell belső adatvédelmi
szabályokat alkalmaznia – a személyes adatok védelmének biztosítása céljából megvalósított
technikai és szervezési intézkedések részeként – ha ez az adatkezelési tevékenység
vonatkozásában arányos. Ennek a rendelkezésnek az értelmezését a (78) preambulumbekezdés
segíti. Ez alapján azt kell tehát az adatkezelőnek mérlegelnie, hogy a kezelt adatok mennyisége és
köre alapján „arányosnak” mutatkozik-e adatvédelmi szabályzat vagy más szabályrendszer (például
utasítás, folyamatleírás, biztonsági szabályzat) elkészítése.
A GDPR nem tartalmaz speciális előírásokat arra vonatkozóan, hogy a szabályoknak, a
szabályzatnak milyen kötelező tartalmi elemei legyenek. Az adatkezelő (adatfeldolgozó)

17
18

GDPR 25. cikk.
Btk. 219. § (4) bekezdése.

6

felelőssége, hogy a szabályzat és az alapján kialakított adatkezelési gyakorlat a rendelettel
összhangban legyen.
A Hatóság ezt nem véleményezi, nem engedélyezi, hanem az eljárásai során ellenőrzi. Az
adatvédelmi szabályzat vagy az adatkezelési tájékoztató elkészítését nem szükséges bejelenteni a
Hatóságnak.
Tájékoztatom továbbá, hogy a Hatóságnak lehetősége van a GDPR végrehajtása érdekében
alkalmazott korrekciós eszközként, hogy az adott eset tényeitől és körülményeitől függően önállóan
vagy más intézkedésekkel együtt közigazgatási bírságot szabjon ki az adatkezelőre vagy
adatfeldolgozóra.19 A közigazgatási bírság kiszabására vonatkozó általános feltételeket a GDPR 83.
cikke szabályozza.
VI. Végezetül a Hatóság felhívja szíves figyelmét, hogy – eljárási kereteket nélkülöző, konzultációs
válaszként kiadott – jelen tájékoztatása sem jogszabálynak, sem egyéb jogi eszköznek nem
tekinthető, az normatív jelleggel, jogi erővel, illetve kötelező tartalommal nem rendelkezik.
A Hatóság jelen ügyben rendelkezésre bocsátott információk alapján kialakított jogértelmezése más
hatóságot, a bíróságot és az adatkezelőt nem köti, annak csak iránymutató jellege van. Az
állásfoglalás, tájékoztatás kiadása tehát nem mentesíti annak címzettjét, illetve az adatkezelőt saját
jogi álláspontja kialakításának szükségessége, illetve az adatkezelésért fennálló felelősség alól.
Budapest, 2020. április 2.
Üdvözlettel:
Dr. Péterfalvi Attila
elnök
c. egyetemi tanár

19

GDPR 58. cikk (2) bekezdés i) pont

