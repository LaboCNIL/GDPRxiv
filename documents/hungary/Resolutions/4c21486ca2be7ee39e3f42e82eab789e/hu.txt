 

 

 
  Ügyszám: NAIH-6001-  /2022 
  Előzmény: NAIH-7412/2021. 

 

 

 

 

 
 
Demokratikus Koalíció 
Jobbik Magyarországért Mozgalom 
LMP – Magyarország Zöld Pártja 
Magyar Szocialista Párt 
Momentum Mozgalom 
Párbeszéd Magyarországért Párt 
Magyarhang Nonprofit Kft. 
 
 

Tisztelt Címzett! 

 
Amint arról a Nemzeti Adatvédelmi és Információszabadság Hatóság (a továbbiakban: Hatóság) 
korábban tájékoztatta, bejelentés érkezett a Hatósághoz, amelyben a panaszos a Demokratikus 
Koalíció (székhely: 1066 Budapest, Teréz krt. 46.; a továbbiakban: DK), a Jobbik Magyarországért 
Mozgalom  (székhely:  1034  Budapest,  Bécsi  út  120.;  a  továbbiakban:  Jobbik),  az  LMP  – 
Magyarország  Zöld  Pártja  (székhely:  1136  Budapest,  Hegedűs  Gyula  utca  36.  fsz.  5.;  a 
továbbiakban:  LMP),  a  Magyar  Szocialista  Párt  (székhely:  1114  Budapest,  Villányi  út  11-13.;  a 
továbbiakban: MSZP), a Momentum Mozgalom (székhely: 1053 Budapest, Múzeum körút 13. I/2.; 
a  továbbiakban:  Momentum),  a  Párbeszéd  Magyarországért  Párt  (székhely:  1015  Budapest, 
Batthyány  utca  62.;  a  továbbiakban:  Párbeszéd)  (a  továbbiakban  együtt  Pártok),  illetve  az 
Országos  Előválasztási  Bizottság  (1114  Budapest,  Villányi  út  11-13.;  a  továbbiakban:  OEVB) 
előválasztás lebonyolításával összefüggésben megvalósuló adatkezelését kifogásolta.  
 
A  panaszos  tapasztalata  szerint  a  mobil  szavazóponton  a  papír  alapú  szavazás  során  a 
lakcímkártya vonalkódjának beolvasását követően a szavazólapon lévő QR kódot is beolvasták a 
rendszerbe.  A  helyszínen  az  elektronikus  rendszert  kezelő  személy  azonban  nem  tudott 
egyértelműen választ adni arra a kérdésre, hogy a QR kód milyen információt tartalmaz, ezáltal a 
panaszos nem tudott meggyőződni arról, hogy a QR kód egyedi azonosítót, vagy általános, minden 
szavazólapon egyforma információt tartalmaz-e. 
 
A panaszos a Hatóság arra vonatkozó vizsgálatát kérte, hogy a QR kód lehetővé teszi-e, hogy a 
szavazólapot  összekapcsolják  a  szavazatot  leadó  személlyel,  azaz  megállapítható-e  a  QR  kód 
segítségével, hogy mely személy, mely jelöltekre adta le a szavazatát. 
 

I) 

 

A  Hatóság  a  tényállás  feltárása  érdekében  megkereste  az  OEVB-t,  majd  mivel  az  adatkezelési 
tájékoztatóban az OEVB elérhetőségeként megjelölt címről a Hatóság megkeresése „nem kereste” 
megjelöléssel érkezett vissza, a DK-tól, a Jobbik párttól, az LMP-től, az MSZP-től, a Momentum és 
a Párbeszéd pártoktól kért tájékoztatást az alábbi kérdésekben: 
 

1.  Mi a papír alapon történő szavazás menete, mely személyes adatok kezelésére kerül sor 

a szavazással összefüggésben, milyen célból és mely jogalap alapján? 

2.  A  pártok  és  az  OEVB  milyen  szerepet  töltöttek,  illetve  töltenek  be  az  előválasztást 

lebonyolító rendszer, eljárásrend kialakításában, működtetésében? 

3.  Hogy oszlik meg az adatkezelői felelősség a megjelölt szervezetek között? 
4.  Az  OEVB  miért  tekinti  magát  adatkezelőnek  és  milyen  tevékenyéget  lát  el  az 
előválasztással összefüggésben? Kik/mely szervezetek a tagjai az OEVB-nek és milyen 
szerepet töltenek be, milyen tevékenységet látnak el az előválasztással összefüggésben? 

 

 

5.  A  szavazólapokon  elhelyezett  QR  kódok  egyedi,  minden  szavazólap  esetén  különböző 
adatokat  tartalmaznak,  vagy  valamennyi  szavazólap  esetén  ugyanaz  az  adattartalom 
olvasható ki? 

6.  Milyen adatot reprezentál a QR kód, azt/azokat hogyan generálják és azt/azokat hogyan 

tartják nyilván, továbbá ezen adatok mihez kapcsolhatóak az adatbázisukban? 

7.  Milyen célt szolgál a szavazólapon elhelyezett QR kód, hogyha a szavazni szándékozó, 
korábban  szavazatot  már  leadó  természetes  személy  a  lakcímkártyája  vonalkódjának  a 
leolvasásával is azonosíthat? 

8.  Mely  személynek/szervezetnek  van  ráhatása  a  QR  kód  működésére?  Ki  döntött  annak 

bevezetéséről?  

 
A  Hatóság  megkeresésében  foglalt  kérdésekre  a  Momentum,  az  LMP,  a  DK  és  a  Párbeszéd 
lényegében  egymással  azonos  tartalmú  választ  adott,  illetve  mellékleteket  csatolt  [(A)  alatt 
ismertetve az egyes válaszoknál], ugyancsak lényegében azonos volt egymással az MSZP és a 
Jobbik válaszainak tartalma [(B) alatt ismertetve az egyes válaszoknál]. 
 
A Hatóság megkeresésében foglalt kérdésekre az alábbi válaszok érkeztek: 
 
1. 
(A) 
A választópolgár a szavazóhelyiségként szolgáló sátorban/épületben/azok előtt megkapta 
az  értéknyilatkozatot,  a  hatpárti  adatkezelési  tájékoztatót  és  a  Magyarhang  Nonprofit  Kft. 
(székhely: 1015 Budapest, Batthyány u. 62.; a továbbiakban: aHang) adatkezelési tájékoztatóját 
(a továbbiakban: aHang tájékoztató), valamint az adatai kitöltésére szolgáló ívet.  
Ezt követően a választópolgár már a dokumentumokat kitöltve érkezett meg a sátorba/épületbe az 
előválasztáson részvétel céljából. 
A  választások  lebonyolításában  közreműködő  önkéntes/aktivista  elkérte  és  ellenőrizte  a 
választópolgár nyilatkozatának kitöltését. 
Az önkéntes/aktivista szemrevételezéssel ellenőrizte a választópolgár fényképes igazolványát és 
lakcímkártyáját,  tizennyolc  éves  kort  be  nem  töltött  személy  esetében  a  szülői  hozzájárulás 
meglétét is. 
Az  önkéntes/aktivista  a  lakcímkártyáról  beszkennelte  a  vonalkódot  a  szavazást  támogató  eVol 
biztosi belső mobilapplikációba (a továbbiakban: eVol), itt megállapításra került, hogy szavazhatott-
e  az  adott  helyen  (az  eVol  az  adatból  képzett  hash-t  összevetve  a  már szavazott  adatbázissal, 
amiben csak hash-ek vannak). 
Az önkéntes/aktivista beírta a választópolgár teljes lakcímét az eVolba. 
Ha  a  választópolgár  nem  szavazhatott  abban  a  választókerületben,  átirányították  és  adatai 
törlődtek. 
Az önkéntes/aktivista beírta a választópolgár nevét az eVol-ba. 
Ha  a  választópolgár  szavazhatott  az  adott  választókerületben,  a  lakcím  és  név  adatát  az  eVol 
rendszer  beküldte  a  hatpárti  adatbázisba,  erre  az  értéknyilatkozatban  foglalt  hozzájárulás 
teremtette meg a jogalapot. 
A  választópolgár  ezzel  jogosultságot  szerzett  szavazásra.  Az  aktivista  átadott  két  szavazólapot 
(miniszterelnök-jelölt és egyéni képviselőjelölt), mindkettő QR-kódját beszkennelte. 
A választópolgár szavazott, bedobta lapjait az urnába. 

 

A  papír  alapon  történő  szavazás  esetén  az  adatkezelés  célja  a  kapcsolattartás.  A  szavazatot 
leadott választópolgár neve és lakcíme, és/vagy telefonszám és/vagy e-mail címe került kezelésre. 
Az adatkezelés jogalapja a GDPR 6. cikk (1) bekezdés e) pontja szerinti közérdekű adatkezelés, 
illetve a GDPR 9. cikk (2) bekezdés d) pontja, valamint a szülői felügyeletet gyakorló hozzájárulása 
esetén a GDPR 6. cikk (1) bekezdés a) pontja és GDPR 8. cikk (1) bekezdése, illetve a GDPR 9. 
cikk (2) bekezdés a) pontja. 
 
(B) 
A szavazást megelőzően az állampolgárok egy Értéknyilatkozat kitöltésével nyilvánították 
ki  azt  a  szándékukat,  hogy  a  szavazáson  részt  kívánnak  venni.  Ehhez  megadták  a  nevüket  és 
lakcímüket.  

2 

 

Az  állampolgárok  a  szavazóbiztosoknak  bemutattak  egy  arcképes  igazolványt,  valamint  a 
szavazóbiztosok  számára  lehetővé  tették,  hogy  lakcímkártyájukról  címüket  leolvassák,  igazolva 
azt, hogy az adott egyéni választókerületben felállított szavazóponttal megegyező területen laknak.  
A szavazóbiztosok megfogtak egy üres szavazólapot, és egy elektronikus rendszerbe beolvasták 
a rajta lévő QR kódot. A kódot beolvasó rendszer megakadályozta, hogy a beolvasást követően 
ezt a kódot még egyszer beolvassák.  
Bár  a  lakcímkártya  adatainak  megtekintése  és  a  QR  kód  ezt  követő  beolvasása  fizikailag  egy 
térben, a szavazó jelenlétében történt, ám informatikai szempontból a kettőnek semmi köze nem 
volt  egymáshoz,  a  sorrend  akár  fordított  is  lehetett  volna.  A  szavazó  ezt  követően  kitöltötte  a 
szavazólapot,  majd  bedobta  a  zárt  urnába.  Az  is  megtörtént,  hogy  a  szavazó  elrontotta  a 
szavazólapot, ilyenkor újat kapott, új QR kód leolvasásával, de itt már nem kellett a lakcímkártyát 
leolvasni ismét, mert a két leolvasás független volt egymástól. 
 
A  szavazással  összefüggésben  kezelt  személyes  adatok  kezelésének  jogalapját  és  célját  az 
„Adatkezelési tájékoztató – Előválasztás 2021 – az előválasztáson szavazatot személyesen leadó 
választópolgároknak”  c.  dokumentum  (a  továbbiakban:  adatkezelési  tájékoztató)  részletezi.  A 
tájékoztató  azonban  nem  érinti  a  QR  kódok  használatát,  az  adatkezelőknek  vagy  az 
adatfeldolgozóknak  ugyanis  sem  technikai,  sem  eljárási  lehetősége  nem  volt  a  kódok  tartalmát 
személyes adattal összekötni, mert a kódok használatának másolásvédelmi célja volt. 
 
2.  
A  megjelölt  pártok,  illetve  az  előválasztást  koordináló  OEVB  egyértelműen  felelősei  és 
(A) 
főszervezői  az  előválasztásnak,  ők  döntöttek  az  eljárásrendről.  Ugyanakkor  részfeladatokra 
bevontak konkrét szervezeteket, így pl. egyes adatfeldolgozói feladatokra az aHang-ot. 
 
A megjelölt szervezetek (a hat párt és az OEVB) 2021. augusztus 16-án megállapodást 
(B) 
kötöttek közös adatkezelési tevékenységről, amely a Hatóság részére másolatban megküldésre 
került.  A  megállapodás  részben  az  előválasztásban  részt  vevő  szavazók  személyes  adatainak 
kezeléséről  is  szólt,  és  ez  képezte  az  alapját  az  adatkezelési  tájékoztatónak,  azonban  a 
megállapodás nem érintette a QR kódok használatát, mert azoknak másolásvédelmi célja volt, nem 
adatkezelési célja. 
A megjelölt szervezetek 2021. augusztus 16-án adatfeldolgozói szerződést kötöttek az aHanggal, 
amely  szerződés  már  kizárólag  az  előválasztásban  részt  vevő  szavazók  személyes  adatainak 
kezeléséről  szólt,  de  ez  a  szerződés  sem  érintette  a  QR  kódok  használatát.  Az  adatfeldolgozói 
szerződés a Hatóságnak másolatban megküldésre került. 
A megjelölt szervezetek és az aHang 2021. október 20-án megállapodást kötöttek arról, hogy az 
aHang  marketing  céllal  megkeresheti  azokat  a  szavazókat,  akik  erre  a  szavazás  lebonyolítása 
során külön felhatalmazást adtak. A marketing megállapodás külön szólt az adatbázisok kezelésén 
belül a kétfajta, szavazási célú és marketing célú adatbázis technikai elkülönítéséről, a QR kódok 
használatát  azonban  ez  sem  érintette.  A  Hatóságnak  másolatban  ez  a  megállapodás  is 
megküldésre került. 
A szavazók a szavazás során a marketing célú felhatalmazást az Értéknyilatkozat utolsó soraiban, 
opcionálisan megjelölhetően adhatták meg, a szavazásnak ez nem volt előfeltétele. 
 
3. 
(A) 
az előválasztás kapcsán, amelyről megállapodást kötöttek. 
 
(B) 
A  személyes  adatokkal  kapcsolatos  adatkezelői  felelősség  megoszlását  az  előző  2. 
pontban említett megállapodások és szerződések részletezik. Az MSZP és a Jobbik álláspontja 
szerint  a  szavazóbiztosoknak  a  bejelentésben  érintett  QR  kód  adattartalmát  érintő  adatkezelői 
felelőssége kizárólag technikai jellegű volt, az nem terjedt ki személyes adatok kezelésére. 
 
4. 
Az  OEVB  hattagú,  a  közös  adatkezelésre  megállapodást  kötő  hat  párt  egy-egy 
(A) 
képviselőjéből  áll,  mely  önálló  feladatokkal  bír.  Ők  döntöttek  az  előválasztás  minden  fő-  és 
részletszabályáról. Mivel a jelöltek adatainak kezelése kapcsán fontos és közvetlen szerepe volt a 

A megjelölt hat párt, illetve az előválasztást koordináló OEVB közös adatkezelést folytatnak 

3 

 

A szavazólapok QR kódja egyedi minden szavazólap esetén. 

A szavazólapokon elhelyezett QR kódok egyediek voltak, minden szavazólapon különböző 

testületnek, ezért az előválasztást közvetlenül megszervező és lebonyolító hat párt úgy döntött, 
hogy ezt formalizálják is, ezért lett szerepe az OEVB-nek, mint közös adatkezelőnek. 
 
(B) 
Az  OEVB  a  közös  adatkezelői  megállapodás  alapján  egészében,  de  részleteiben 
különösen  annak  I.1.  és  IV.9.  pontjai  alapján  tekinti  magát  adatkezelőnek,  és  látott  el 
tevékenységet az előválasztással kapcsolatban. 
 
A megállapodás I.1. pontja az alábbiakról rendelkezik: 
„Az előválasztás lebonyolításához létrehozták a hat párt delegáltjaiból az Országos Előválasztási 
Bizottságot  (OEVB).  Tekintettel  arra,  hogy  a  hat  párt  és  az  OEVB  (a  továbbiakban  együttesen: 
adatkezelők) az előválasztás lebonyolítása kapcsán a személyes adatok kezelésének a célját és 
eszközét egyes adatkezelések vonatkozásában közösen határozzák meg, ezek meghatározására 
érdemi  befolyást  gyakorolnak,  illetve  az  adatkezelési  műveleteket  (legalább  részben)  közösen 
végzik,  e  személyes  adatoknak  az  előválasztás  keretében  történő  kezelése  során  közös 
adatkezelői pozícióban vannak.” 
 
A megállapodás IV.9. pontja az alábbiakról rendelkezik: 
„Az  adatkezelők  megállapodnak,  hogy  az  OEVB  –  tekintettel  arra,  hogy  abban  valamennyi 
adatkezelő  delegáltak  útján  képviselve  van  –  a  közös  adatkezelés  folyamata  során  egyfajta 
központi  ellenőrző  funkciót  lát  el,  különösen  az  érintetti  kérelmek,  adatvédelmi  incidensek 
bejelentése vagy az adatfeldolgozók igénybevétele vonatkozásában.” 
 
5. 
(A) 
 
(B) 
adatok voltak, egy 32 karakteres jelsort tartalmaztak. 
 
6. 
A  szavazólap  URL-je  UUID-t  reprezentál,  amelyet  az  RFC4122  szabvány  alapján  kerül 
(A) 
képzésre. Nem kapcsolható össze más adattal, mint a választókerület/szavazóhely kódjával, és a 
nyomtatás, kiadás, számlálás időpontjával. 
 
Az előválasztás ideje alatt a QR kódokat leolvasó elektronikus rendszer tárolta a QR kódok 
(B) 
tartalmát képező 32 karakteres jelsorokat, automatikusan megakadályozva ezzel a szavazólapok 
dupla leolvasását. 
 
7. 
A  QR  kód  a  szavazólapokkal  való  visszaélések  elkerülését  szolgálja.  Az  egyedi  kód 
(A) 
szavatolja,  hogy  egy  adott  szavazólap  nem  kerülhet 
többször 
kiadásra/számlálásra, másik választókerületben való felhasználásra sem. A QR kódnak nem volt 
olyan  szerepe,  hogy  a  személyt  azonosítsa,  semmilyen  összefüggésben  nem  volt  a  szavazó 
lakcímkártyájával,  ez  utóbbi  vonalkódjának  a  leolvasása  azt  a  célt  szolgálta,  hogy  senki  ne 
szavazhasson kétszer. 
 
(B) 
A  QR  kódot  nem  használták  a  szavazat  leadása  után.  A  kódot  a  szavazóbiztosok  a 
szavazás  előtt  olvasták  le  a  szavazó  szeme  láttára,  az  üres  szavazólap  átadásakor.  A 
szavazóbiztosok ezt abból a célból tették, hogy ne adjanak át a szavazónak olyan szavazólapot, 
amely egy másik üres szavazólap másolata. 
A lakcímkártya vonalkódjának beolvasása a QR kód leolvasása és az üres szavazólap átadása 
előtt történt abból a célból, hogy a szavazók az első fordulóban igazolják, hogy a saját területileg 
illetékes választókerületükben kívánnak szavazni az egyéni jelöltre. Ennek semmi köze nem volt a 
QR kódok használatához, a lakcím, mint információ nem kapcsolódott a 32 karakteres jelsorhoz. 
Ezt bizonyítja, hogy  

fénymásolásra  és 

-  néha leállt az internetkapcsolat a két leolvasás közben, ilyenkor a szavazók várakoztak, 
mielőtt a rendszer újra indult volna és megkapták volna az üres szavazólapot, ám ez nem 
zavarta a szavazást, mert a két leolvasás független volt egymástól; 

4 

 

-  néha a szavazók elrontották a szavazólapot, ilyenkor újat kaptak, új QR kód leolvasásával, 
ám ekkor már nem kellett leolvasni a lakcímkártyájukat, hiszen a két leolvasás független 
volt egymástól. 

Az előválasztással kapcsolatos minden részletszabályt az OEVB hozott meg, így a QR kód 

 
8. 
(A) 
alkalmazását is, az aHang javaslata alapján. 
 
(B) 
döntött, és erről tájékoztatta az OEVB-t. Az OEVB ezt a másolásvédelmi technikát elfogadta. 

A  másolásvédelmi  célzatú  QR  kódok  bevezetéséről  a  szavazólapot  szerkesztő  aHang 

 

II) 

 

A Hatóság az eljárás során vizsgálta az adatkezelői, adatfeldolgozói szerepek betöltését is, ezért 
megkereste a Magyarhang Nonprofit Kft.-t (aHang) is, és tájékoztatást kért az alábbi kérdésekben: 

 

 

1.  Milyen szerepet töltött be az aHang az előválasztás lebonyolítása során? 

2.  Mi volt a papír alapon történő szavazás menete, mely személyes adatok kezelésére került 

sor a szavazással összefüggésben, milyen célból és mely jogalap alapján? 

3.  Ki  minősül  adatkezelőnek  az  Értéknyilatkozaton  gyűjtött  személyes  adatok  kezelésének 

vonatkozásában? 

4.  Az Értéknyilatkozaton gyűjtött egyes személyes adatokat milyen célból és jogalap alapján 

kezeli az aHang? 

5.  Milyen  módon  tájékoztatták  az  érintetteket  a  szavazással  összefüggésben  kezelt 
személyes adataik, illetve az Értéknyilatkozaton megadott személyes adataik kezeléséről? 

A Hatóság megkeresésében foglalt kérdésekre az alábbi válaszok érkeztek: 

1.  A petíciós platformot és a 2021. évi őszi hatpárti ellenzéki előválasztás informatikai rendszerét 
is  üzemeltető  aHang  az  adatvédelmi  tájékoztatókkal  összhangban  adatfeldolgozói  feladatokat 
látott el a Pártok, illetve a képviselőikből álló előválasztási bizottság, mint adatkezelők döntései, 
utasításai alapján. Az aHang feladata a szavazás során a teljes informatikai háttér biztosítása volt. 

2.  Az  aHang  nyilatkozata  szerint  az  adatkezelési  tájékoztatókban  foglaltakon  túl  a  papíralapú 
szavazás menetéről további tájékoztatást adni nem tud, mert az adatkezelés tartalmi kérdéseiért 
az adatkezelők felelősek. 

3.  Az Értéknyilatkozaton gyűjtött személyes adatok kezelésének vonatkozásában elsődlegesen a 
Pártok  és  az  OEVB  az  adatkezelő,  ugyanakkor  az  Értéknyilatkozaton  szerepelt  egy  önállóan 
beikszelhető  nyilatkozatrész,  amellyel  az  érintett  választópolgár  az  aHang  hírlevelére  is 
feliratkozhatott,  nyilatkozva  arról,  hogy 
„Szeretném,  ha  a  Magyarhang  Nonprofit  Kft. 
előválasztással, választásokkal, társadalmi ügyekkel kapcsolatban tájékoztatást adna e-mailben.” 
Azon személyek esetében, akik ezt a nyilatkozatot kitöltötték, az aHang – az előválasztástól eltérő, 
tájékoztatási  célú  adatkezelés  vonatkozásában  –  adatkezelője  lett  az  Értéknyilatkozatot  aláíró 
polgárok  e-mail  címének  a  https://ahang.hu/adatkezeles/  oldalon  elérhető  adatvédelmi 
tájékoztatóban foglaltak szerinti körben. A feliratkozók az aHang hírleveleinek címzettjei lettek, az 
e-mail címen kívül a feliratkozó nevét és irányítószámát kezeli adatkezelőként az aHang e körben. 

Ugyanakkor, tekintve, hogy az e-mail cím megadása eleve opcionális volt, ahogyan a tájékoztatás 
kérésére  vonatkozó  nyilatkozat  is,  ezért  az  Értéknyilatkozatot  aláíró,  a  papíralapú  szavazásra 
regisztrált  személyektől  kis  számban  kezelt,  illetve  kezel  az  aHang  adatokat  az  így  kapott 
hozzájárulás alapján. Ezen a módon összesen 59.264  olyan hozzájáruló nyilatkozatot kapott az 
aHang, amelyeken e-mail cím is szerepelt, ebből összesen csak 38.701 volt új feliratkozó – a többi 
cím már előzetesen elektronikusan feliratkozott hírlevélre  – amelyekből jelenleg 35.606  az aktív 
feliratkozás. 

5 

 

4.  A  hatpárti  előválasztási  adatkezelésre  vonatkozó  tájékoztatás  az  Értéknyilatkozat  hátoldalán 
szerepelt,  az  aHang  adatkezelői  tájékoztatója  minden  szavazóponton  nyomtatott  formában  is 
elhelyezésre  került  a  szavazóasztalokra,  továbbá  az  aHang  aktivistái  az  Értéknyilatkozatok 
kitöltésekor külön felhívták a figyelmet a feliratkozási lehetőségre és az adatkezelésre (az aktivisták 
felkészítő  képzésén  is  külön  szerepelt),  és  a  tájékoztató  az  aHang  oldalán  is  elérhető 
(https://ahang.hu/adatkezeles/).  A  hozzájárulás  alapján  kiküldött  hírlevelek  az  adatvédelmi 
tájékoztatót  tartalmazó  honlap  elérhetőségét,  valamint  a  leiratkozást  lehetővé  tevő  linket 
tartalmazták,  így  az  aHang  önálló  adatkezelői  tevékenységének  megkezdésével  egyidejűleg  a 
címzettekhez elektronikus úton is eljutottak az adatkezeléssel kapcsolatos információk. 

Az  aHang  a  válaszához  mellékelte  az  Értéknyilatkozat  mintája  első  oldalának  másolatát, 
nyilatkozata  szerint  az  aHang  oldalán  (https://ahang.hu/adatkezeles/)  elérhető  adatvédelmi 
tájékoztatónak  az  előválasztás  idején  aktuális  –  a  hatályossal  azonos  –  szövegét,  valamint  a 
feliratkozóknak  az  adott  időszakban  kiküldött  hírlevél  egyik  számának  másolatát,  továbbá  az 
aHang  önkénteseinek  eljuttatott  iránymutatásokat.  A  Hatóság  a  csatolt  mellékletek  áttekintése 
során  megállapította,  hogy  a  csatolt  adatkezelési  tájékoztató  nem  azonos  az  aHang  oldalán 
elérhető adatkezelési tájékoztatóval, hanem az „Adatkezelési tájékoztató – Előválasztás 2021 – az 
előválasztáson szavazatot személyesen leadó választópolgároknak” c. dokumentumot csatolta. 

 

III) 

 

A Hatóság megállapításai 

 
1. Az előválasztással összefüggésben kezelt adatok köre 
 
A https://elovalasztas2021.hu/ oldalon elérhető információk szerint az előválasztáson egyrészt az 
szavazhatott,  aki  Magyarországon  bejelentett  állandó  lakóhellyel  rendelkezett  és  magyar 
állampolgár. Szülő/törvényes képviselő szülői hozzájáruló nyilatkozatának kitöltése és bemutatása 
után szavazhatott továbbá az a Magyarországon bejelentett állandó lakóhellyel rendelkező kiskorú 
állampolgár is,  aki  a  2022.  évi  általános országgyűlési  választások  napján nagykorú lett,  vagyis 
2004. április 1-jét megelőzően született. 
 
A  Pártok  nyilatkozata  szerint  a  szavazóknak  a  szavazást  megelőzően  egy  „Értéknyilatkozat” 
elnevezésű  dokumentumot  kellett  kitölteniük,  illetve  kiskorúak  esetében  a  kitöltött  szülői 
hozzájáruló nyilatkozatot bemutatni. 
 
Az értéknyilatkozaton a szavazóknak a név, lakcím és aláírás személyes adatokat kötelező volt 
megadniuk,  míg  a  telefonszám  és  e-mail  cím  adatuk  megadása  opcionális  volt.  Az 
értéknyilatkozaton  megadott  adatokon  kívül  a  szavazást  megelőzően  továbbá  a  szavazó 
lakcímkártyájáról beszkennelték annak vonalkódját az eVol applikációba, hogy megállapíthassák, 
hogy szavazhat-e az adott helyen. A Pártok nyilatkozata és a csatolt adatkezelési tájékoztatóban 
foglaltak  szerint  az  eVol  a  személyi  azonosítóból  egy  visszafejthetetlen,  személyazonosításra 
alkalmatlan azonosító kódot (hash) képzett, ezt tárolta a rendszer. Újabb leolvasáskor a rendszer 
az így képzett új hash adatot vetette össze a már tárolt hash adatokkal annak kiszűrésére, hogy 
korábban  történt-e  szavazás  az  adott  lakcímkártyával.  Az  adatkezelési  tájékoztatóban  foglaltak 
szerint  azonban  maga  a  személyi  azonosító  rögzítésre  nem  került,  csak  az  abból  képzett  hash 
adat. 
 
A Pártok nyilatkozata szerint a választópolgárok név és lakcímadatát egyrészt az eVol rendszerben 
rögzítették, másrészt ha a választópolgár szavazhatott, ezen adatait az eVol rendszer beküldte a 
hatpárti adatbázisba. 
 
A  csatolt  Megállapodás  közös  adatkezelői  tevékenységről  c.  dokumentumban,  a  Pártok,  mint 
megbízók  által  a  Magyarhang  Nonprofit  Kft.-vel  (aHang)  kötött  adatfeldolgozói  szerződésben 
foglaltakból  ugyanakkor  –  ellentétben  a  Pártok  eljárás  során  adott  nyilatkozataival  és  az 
adatkezelési  tájékoztatóban  foglaltakkal  –  az  állapítható  meg,  hogy  a  személyi  azonosító,  a 
személyi igazolvány/útlevél/jogosítvány és a lakcímkártya száma is a kezelt adatok közé tartozik. 

6 

 

 
 
2. Az adatkezelő személye 
 
2.1.  A  szavazáson  való  részvétellel  kapcsolatos  adatkezelés  tekintetében  az  adatkezelő 
személyének megállapítása 
 
2.1.1.  A  Pártok  nyilatkozata  szerint  a  Pártok  és  az  Országos  Előválasztási  Bizottság  2021. 
augusztus  16-án  megállapodást  kötöttek  közös  adatkezelési  tevékenységről,  azaz  a  Pártok  a 
Hatóság  megkeresésére  adott  válaszukban  egyhangúan  úgy  nyilatkoztak,  hogy  közös 
adatkezelőknek minősülnek az OEVB-vel együtt. 
A  Hatósághoz  másolatban  csatolt  „Megállapodás  a  közös  adatkezelői  tevékenységről” 
elnevezésű  dokumentumban  foglaltak  szerint  a  Pártok  megállapodtak  abban,  hogy  közösen 
indulnak a 2022-es országgyűlési választáson. Az előválasztás lebonyolításához létrehozták a hat 
párt delegáltjaiból az Országos Előválasztási Bizottságot (OEVB). „Tekintettel arra, hogy a hat párt 
és  az  OEVB  (a  továbbiakban  együtt:  adatkezelők)  az  előválasztás  lebonyolítása  kapcsán  a 
személyes adatok kezelésének célját és eszközét egyes adatkezelések vonatkozásában közösen 
határozzák  meg,  ezek  meghatározására  érdemi  befolyást  gyakorolnak,  illetve  az  adatkezelési 
műveleteket  (legalább  részben)  közösen  végzik,  e  személyes  adatoknak  az  előválasztás 
keretében történő kezelése során közös adatkezelői pozícióban vannak.”  
A dokumentumban az alábbi legfontosabbakat rögzítették az adatkezelők: 
-  Az adatkezelés mely személyes adatokra terjed ki. 
-  Az  adatkezelésnek  mi  a  jogalapja  és  célja  –  külön  bontva  a  jelöltállítás  keretében  kezelt 
adatokat, az ajánlásgyűjtés keretében kezelt adatokat, a jelen vizsgálat szempontjából releváns 
szavazás  keretében  kezelt  adatokat  és  a  szintén  releváns,  a  szavazás  után  a  kapcsolattartás 
céljából kezelt adatokat. 
-  A dokumentumban foglaltak szerint az adatkezelők megállapodtak, hogy az OEVB – tekintettel 
arra, hogy abban valamennyi adatkezelő delegáltak útján képviselve van, - a közös adatkezelés 
folyamata  során  egyfajta  központi  ellenőrző  funkciót  lát  el,  különösen  az  érintetti  kérelmek, 
adatvédelmi incidensek bejelentése vagy az adatfeldolgozók igénybevétele vonatkozásában. 
-  Az adatkezelők az érintetti jogok érvényre juttatása körében együttműködnek, és az érintett 
mindegyik fél vonatkozásában és mindegyik féllel szemben gyakorolhatja érintetti jogait. 
-  Rögzítették, hogy a GDPR 13. cikke alapján nyújtandó  tájékoztatást egyeztetést követően a 
szavazás  során  a  szavazást  megelőző  rendelkezésre  bocsátással  az  adatkezelők  közösen 
teljesítik. 
-  Az  érintetti  kérelmek  teljesítéséről  vagy  annak  elutasításáról  az  intézkedést  hozó  fél 
haladéktalanul tájékoztatja az érintettet és az OEVB-t. 
-  Az  adatkezelők  a  közös  adatkezelés  során  külön-külön,  illetve  közösen  is  igénybe  vehetnek 
adatfeldolgozót,  amely  esetekben  az  adatkezelést  az  adott  adatkezelő  vagy  az  adatkezelők 
nevében az adatfeldolgozó végzi. 
 
2.1.2. A GDPR 4. cikk 7. pontjának fogalommeghatározása szerint adatkezelő az a természetes 
vagy jogi személy, közhatalmi szerv, ügynökség vagy bármely egyéb szerv, amely a személyes 
adatok kezelésének céljait és eszközeit önállóan vagy másokkal együtt meghatározza, míg a 8. 
pontjában foglaltak szerint adatfeldolgozó az a természetes vagy jogi személy, közhatalmi szerv, 
ügynökség vagy bármely egyéb szerv, amely az adatkezelő nevében személyes adatokat kezel. 
 
A Pártok nyilatkozata és a csatolt dokumentumokból megállapítottak szerint a Pártok – azaz a DK, 
a Jobbik, az LMP, az MSZP, a Momentum és a Párbeszéd  – döntöttek arról, hogy közös listán 
indulnak a 2022-es országgyűlési választáson. Döntésük alapján ennek érdekében előválasztást 
tartottak,  hogy  döntés  szülessen  a  2022-es  országgyűlési  választáson  indítandó  közös 
miniszterelnök-jelölt  személyéről  és  a  106  egyéni  választókerületben  indítandó  közös  egyéni 
képviselőjelöltek személyéről. 
Arról tehát, hogy előválasztást tartanak, továbbá annak idejéről, módjáról, eszközeiről a hat párt 
közösen döntött, amelyről 2021. augusztus 16-án megállapodást is aláírtak. 
 

7 

 

A  Pártok  és  az  OEVB  a  közös  adatkezelői  tevékenységről  szóló  megállapodásukban  ugyan  a 
Pártok  delegáltjaiból  létrehozott  OEVB-t  is  közös  adatkezelőnek  minősítették,  a  Hatóság 
álláspontja  szerint  azonban  az  OEVB  nem 
tekinthető  az  előválasztással  kapcsolatos 
adatkezeléssel összefüggésben önálló döntéshozó szervnek. Az OEVB a megállapított tényállás 
szerint a hat párt, mint közös adatkezelők egy-egy delegáltjából álló, annak tulajdonképpen a közös 
képviseletét ellátó „formáció”, továbbá maga az ellenzéki értéknyilatkozat sem nevesíti külön az 
OEVB-t, csupán a közös listát állító pártokat említi. 
 
Az előválasztás során a szavazást megelőzően, annak mintegy feltételeként a szavazóknak ún. 
„Ellenzéki értéknyilatkozatot” kellett kitölteniük, amelyben foglaltak szerint „Alulírott egyetértek az 
ellenzéki értéknyilatkozat tartalmával, és támogatom a közös listát állító ellenzéki pártokat a 2022-
es országgyűlési választáson.” 
 
Az  előválasztáson  szavazatot  személyesen  leadó  választópolgároknak  szóló  adatkezelési 
tájékoztató  a bevezető  szövegében  ugyan a  Pártok  melletti közös  adatkezelőként  az  OEVB-t  is 
felsorolja, azt megelőzően azonban fentieknek ellentmondóan úgy fogalmaz, hogy „A lent felsorolt 
közös  adatkezelők  megállapodtak  abban,  hogy  közösen  indulnak  a  2022-es  országgyűlési 
választáson, és közös előválasztást rendeznek.”, az OEVB azonban értelemszerűen, mivel nem 
párt, és mint olyan, önálló jogokkal és kötelezettségekkel nem rendelkező jogi személyiség nélküli 
szervezet, a választáson nem is tudott indulni. 
 
A fentiek alapján a jelen ügyben vizsgált, az előválasztás során  a szavazással összefüggésben 
történő adatkezeléssel kapcsolatos valamennyi adatkezelői kötelezettség kötelezettjei az általános 
adatvédelmi rendelet 4. cikk 7. pontja alapján együttesen, mint közös adatkezelők, a Pártok. 
 
2.2.  A  szavazást  követő  további  kapcsolattartási  célú  adatkezelés  tekintetében  az  adatkezelő 
személyének megállapítása 
 

Az értéknyilatkozaton a választópolgároknak lehetőségük volt megjelölni, hogy 
„☐  Szeretném,  ha  a  Magyarhang  Nonprofit  Kft.  előválasztással,  választásokkal,  társadalmi 
ügyekkel kapcsolatban tájékoztatást adna e-mailben.”, azaz hozzájárulásukat adták az aHanggal 
megjelölt témakörökben történő, további e-mail útján történő kapcsolattartáshoz. 
 
Az aHang nyilatkozata szerint az értéknyilatkozaton történő, az előválasztástól eltérő, tájékoztatási 
célú adatgyűjtés vonatkozásában – azaz az érintettek e-mail címe, valamint a név és irányítószám 
személyes adata kezelésének vonatkozásában – az aHang adatkezelő lett, az aHang weboldalán 
elérhető adatkezelési tájékoztatóban (https://ahang.hu/adatkezeles/ ) foglaltak szerinti körben. 
 
A  hivatkozott  weboldalon  elérhető  adatkezelési 
tájékoztató  azonban  kifejezetten  az 
„előválasztással,  választásokkal,  társadalmi  ügyekkel  kapcsolatban”  nyújtandó  tájékoztatásra 
vonatkozóan információkat nem tartalmaz. Az aHang tájékoztató a 2. pontjában a kezelt adatok 
körében nevesíti többek között az alábbiakat: 

-  az érintett neve, e-mail címe, telefonszáma, lakcíme, születési ideje; 
-  az az információ, hogy az érintett az aHangtól kapott-e e-maileket, azokat megnyitotta-e, 

illetve rákattintott-e az azokban lévő linkre; 

-  az  az  információ,  hogy  az  érintett  korábban  kérte-e,  hogy  bizonyos  témákban  kapjon 

levelet. 

Továbbá az aHang tájékoztató 3. pontjában kiemelt Adatkezelés célja alcím alatt felsoroltak között 
szerepel „Az Adatkezelővel történő kapcsolattartás elősegítése (hírlevél feliratkozás)”. 
 
Ezzel  ellentétben  az  Adatkezelési  tájékoztató  –  Előválasztás  2021  dokumentumban,  továbbá  a 
vizsgálat során becsatolt dokumentumokban foglaltakból a Hatóság – a későbbiekben részletesen 
kifejtettekben  –  megállapította,  hogy  kapcsolattartási  célra  megadott  személyes  adatok  – 
függetlenül  az  adatkezelés  jogszerűségétől  vagy  jogszerűtlenségétől  -  egyrészt  a  Pártok 
kezelésébe, másrészt az aHang kezelésébe kerülnek, ezáltal a kapcsolattartási célból megadott 
adatok adatkezelői egymástól függetlenül, mint önálló adatkezelők a Pártok és az aHang. 
 

8 

 

3. Az adatkezelés jogszerűsége 
 
A GDPR fogalommeghatározása alapján a név, lakcím, aláírás, telefonszám, e-mail elérhetőség, 
személyi  azonosító,  a  személyazonosításra  alkalmas  okmányok  száma  az  érintett  személyes 
adatának, míg az adatokon elvégzett bármely művelet, így például az adatok gyűjtése, rögzítése, 
tárolása, rendszerezése, felhasználása adatkezelésnek minősül. 

Az adatkezelés jogszerűségéhez az adatkezelőnek a GDPR 6. cikk (1) bekezdésével összhangban 
álló jogalappal kell rendelkeznie az adatkezeléshez. 
 
A megállapított tényállás szerint a Pártok egyrészt a szavazáson való részvételhez kapcsolódóan 
kezelnek személyes  adatokat,  másrészt  a  szavazást  követően  további  kapcsolattartási  célból  is 
történik adatkezelés. 
 
Nagyon  fontos  azzal  tisztában  lennie  az  adatkezelőknek,  hogy  nem  az  érintett,  valamint  nem  a 
Hatóság feladata és felelőssége egy eljárás során az adatkezelő helyett az adatkezelés céljának 
és  jogalapjának  azonosítása  és  indokolása.  Azt,  hogy  milyen  célból  és  milyen  jogalappal  kíván 
személyes  adatot  kezelni,  az  adatkezelőnek  kell  konkrétan,  adat-  és  célszintre  lebontva 
egyértelműen  indokolni,  mérlegelni  és  ennek  garanciáit  megteremteni.  Ennek  elmaradása 
kizárólag az adatkezelő felelőssége. 
 
3.1. A szavazáson való részvétellel kapcsolatos adatkezelés jogszerűsége 
 
A  2.1.  pontban  a  Hatóság  által  megállapítottak  szerint  az  előválasztás  során  a  szavazással 
összefüggésben  történő  adatkezeléssel  kapcsolatos  valamennyi  adatkezelői  kötelezettség 
kötelezettjei az általános adatvédelmi rendelet 4. cikk 7. pontja alapján együttesen,  mint közös 
adatkezelők, a Pártok. 
 
3.1.1.  A  szavazóknak  ahhoz,  hogy  a  szavazáson  egyáltalán  részt  vehessenek,  szavazatukat 
leadhassák,  előfeltételként  kötelezően  ki  kellett  tölteniük  papír  alapon  az  ún.  ellenzéki 
értéknyilatkozatot. Az értéknyilatkozaton kötelezően megadandó adatok: név, lakcím, aláírás, míg 
a telefonszám, e-mail cím adatok megadása opcionális volt. 
 
Az adatok megadásán túl megjelölhető volt, hogy  
„☐ Az adatvédelmi tájékoztatót megértettem és tudomásul vettem.”, valamint  
„☐  Szeretném,  ha  a  Magyarhang  Nonprofit  Kft.  előválasztással,  választásokkal,  társadalmi 
ügyekkel kapcsolatban tájékoztatást adna e-mailben.” 
 
A  18.  életévet  még  be  nem  töltött  személyeknek  továbbá  szülői  hozzájáruló  nyilatkozatot  is  be 
kellett mutatniuk. A szülői hozzájáruló nyilatkozaton a szülő és a gyermek nevét és aláírását kellett 
megadni. 
 
A szavazás során az I.1. pontban hivatkozott eVol applikációba a csatolt leírás alapján fel kellett 
vinni és rögzíteni a lakcímkártyán szereplő: családnév, utónév, irányítószám, közterület, házszám 
adatokat.  Ezt  követően  beolvasásra  került  a  lakcímkártya  vonalkódja,  majd  ha  a  vonalkód 
leolvasása  sikertelen  volt,  manuálisan  rögzítésre  került  a  lakcímkártyán  található  személyi 
azonosító,  illetve  régi  típusú  személyi  igazolványnál  szintén  csak  manuálisan  volt  megadható  a 
személyi azonosító. 
Ha mindezek rögzítése sikeres volt, a szavazó akkor kaphatta meg a szavazólapot. Az applikáció 
segítségével beolvasásra került a szavazólapon található QR kód. Ha a „hitelesítés sikeres” üzenet 
jelent meg az applikáción, a szavazó akkor kaphatta meg ténylegesen a szavazólapot szavazásra. 
 
A  Pártok  nyilatkozata  és  a  csatolt  dokumentumokban  (adatkezelési  tájékoztató,  leírás  az  eVol 
applikáció  működéséről) 
írtak  szerint  a  személyi  azonosítóból  egy  visszafejthetetlen, 
személyazonosításra  nem  alkalmas  azonosító  kód  (hash)  kerül  képzésre  a  többszöri  szavazás 
megakadályozása  érdekében,  a  személyi  azonosító  azonban  nem  kerül  rögzítésre  a  közös 
adatkezelők által. 

9 

 

 
3.1.2.  A  Pártok  nyilatkozata  szerint  a  választópolgár  a  szavazás  előtt  megkapta  a  kitöltendő 
értéknyilatkozatot,  a  hatpárti  adatkezelési  tájékoztatót  és  az  aHang  adatkezelési  tájékoztatóját, 
valamint  az  adatai  kitöltésére  szolgáló 
ívet.  A  válaszlevelekben  foglaltak  szerint  ezen 
dokumentumok a Hatóság megkeresésére adott válaszlevél mellékleteként csatolásra kerültek.  
A  Hatóság  azonban  a  Pártok  válaszlevelei  között  csak  az  alábbi  dokumentumokat  tudta 
azonosítani:  

-  ellenzéki értéknyilatkozatot (adatkezelési tájékoztató nélkül),  
-  adatkezelésre  vonatkozó  információt  is  tartalmazó  „Megállapodás  a  közös  adatkezelői 

tevékenységről” elnevezésű dokumentumot,  

-  a Pártok és az OEVB megbízóknak a Magyarhang Nonprofit Kft. (aHang) megbízottal kötött 

adatfeldolgozói szerződését,  

-  a Pártok és az OEVB, valamint az aHang között az előválasztás során az aHang számára 
adatkezelési  jogosultságot  biztosító  polgárok  adatainak  feldolgozása  és  az  aHanghoz 
eljuttatása érdekében kötött megállapodása, 

-  néhány rontott szavazólap másolata; 
-  engedély 18 év alatti gyermek személyes adatai kezeléséhez elnevezésű nyilatkozatminta 
- 
„Ingyenes  megbízási  szerződés”  minta,  melyet  az  aHang,  mint  megbízó  kötött 
szavazóbiztosi feladatok ellátására. 

 
A Hatóság továbbá figyelembe vette az aHang által csatolt, illetve a Pártok által csupán hivatkozott, 
de be nem csatolt, korábban az elovalasztas2021.hu oldalról elérhető és a Hatóság által letöltött 
„Adatkezelési tájékoztató – Előválasztás 2021, az előválasztáson szavazatot személyesen leadó 
választópolgároknak” dokumentumban foglaltakat.  
 
3.1.3.  A  Pártok  nyilatkozata  és  a  hivatkozott/csatolt  dokumentumokban  megjelöltek  szerint  az 
adatkezelés  jogalapja  a  GDPR  6.  cikk  (1)  bekezdés  e)  pontja,  azaz  hogy  az  adatkezelés 
közérdekű vagy az adatkezelőre ruházott közhatalmi jogosítvány gyakorlásának keretében végzett 
feladat végrehajtásához szükséges. 
 
Közérdekű  feladatokról  akkor  beszélhetünk,  ha  az  adatkezelés  alapját  uniós  jog  vagy  magyar 
jogszabály  határozza  meg.  A  rendelet  alapján  a  jogalapban  szereplő  „közérdekű  feladat”  kitétel 
vonatkozásában irányadónak tekinthető a magyar jogszabályokból ismert „közfeladat” kifejezés. A 
közfeladat 
fogalma  általánosságban  úgy  határozható  meg,  hogy  a  közigazgatás  két 
alrendszeréhez, vagyis az államigazgatás és az önkormányzati igazgatás körébe tartozó szervek, 
továbbá  a  jogszabály  által  létrehozott,  valamint  a  jogszabályban  meghatározott  feladatkörrel 
rendelkező szervek, személyek látnak el közfeladatot. Emellett közfeladatnak minősül az is, ha az 
állam valamely szakma teljességét érintő kérdésekben való tanácsadó közreműködés céljából hoz 
létre köztestületet úgy, hogy az e feladat ellátásához szükséges szervezettel és hatáskörökkel is 
ellátja.  Közfeladatot  láthat  el  az  olyan  ágazati  önkormányzat  is,  amely  az  adott  hivatás  minden 
gyakorlója számára a foglalkozás szabályait érintő normaalkotást végez, s ezeket szankcionálja. 

A jogalap másrészt a közhatalom gyakorlásához szükséges személyes adatok kezelése esetén 
alkalmazható. A közhatalom gyakorlásával összefüggésben szintén alkalmazni kell a GDPR azon 
rendelkezését, hogy az adatkezelés alapját uniós jognak vagy tagállami jognak kell meghatároznia. 
Emellett  a  közfeladat  ellátása  és  a  közhatalom  gyakorlása  között  átfedés  is  megállapítható, 
minthogy  a  közhatalom  gyakorlása  feltételezi  azt,  hogy  a  jogalkotó  (köz)feladattal  bízta  meg  az 
adott adatkezelőt, amely közhatalom gyakorlásával jár együtt. 
 
Figyelemmel arra, hogy a Pártok sem a nyilatkozataikban, sem a csatolt dokumentumok által nem 
jelöltek  meg  olyan  jogszabályt,  amely  bármely,  -  különösen  az  előválasztás  lebonyolításával 
kapcsolatos – közfeladat ellátását részükre előírt volna, továbbá mivel a hatályos jogszabályok az 
„előválasztás” fogalmát, annak intézményét egyáltalán nem ismerik, ezáltal a hivatkozott GDPR 
6. cikk (1) bekezdés e) pontja szerinti jogalap fennállását a Pártok nem igazolták. 
 
3.1.4. A Pártok jogalapként hivatkoztak továbbá a GDPR 9. cikk (2) bekezdés d) pontjára is. 
 

10 

 

Tekintettel  arra,  hogy  az  előválasztás  során  az  érintettek  ez  ellenzéki  pártok  általuk  történő 
támogatottságáról  nyilvánítottak  véleményt,  illetve  nyilatkoztak,  továbbá  kinyilvánították  azon 
szándékukat is, hogy a témakörrel kapcsolatban szeretnének további tájékoztatást kapni, az  így 
megadott  adatok  egyúttal  kifejezetten  az  érintettek  politikai  véleményére  utaló  információknak 
minősülnek,  és  mint  ilyen,  a  GDPR  9.  cikk  (1)  bekezdése  értelmében  különleges  kategóriájú 
személyes adatoknak is minősülnek. 
 
A GDPR 9. cikke rendelkezik a személyes adatok különleges kategóriáiról, amelyeknek kezelését 
a rendelet főszabályként tiltja, illetve szigorú feltételektől teszi függővé. A 9. cikk (2) bekezdés d) 
pontja  szerint  a  politikai,  világnézeti,  vallási  vagy  szakszervezeti  célú  alapítványok,  egyesületek 
vagy  bármely  más  nonprofit  szervezet  szintén  kezelhet  különleges  adatot  a  tevékenységéhez 
kapcsolódóan. A rendelet két kategóriát nevesít ezzel összefüggésben. Egyrészt az adatkezelés 
kizárólag  az  adatkezelő  jelenlegi  és  volt  tagjaira,  vagy  olyan  személyekre  vonatkozik,  akik  az 
adatkezelővel – a szervezet céljaihoz kapcsolódóan  – rendszeres kapcsolatban állnak. A másik 
garancia, hogy a személyes adatokat az érintettek hozzájárulása nélkül nem teszik hozzáférhetővé 
az  adatkezelőn  kívüli  személyek  számára.  Ennek  megfelelően  a  különleges  adatokat  a 
tagnyilvántartás  vezetése  vagy  a  tagokkal  való  kapcsolattartás  keretében  használhatják  fel,  de 
például a szervezet honlapján az érintett hozzájárulása nélkül nem tehetik közzé a tagok névsorát. 
 
A Hatóság megállapította, hogy figyelemmel arra, hogy a kezelt adatok nem a Pártok tagjaira, vagy 
volt tagjaira, vagy olyan személyekre vonatkozik, akik a Pártokkal rendszeres kapcsolatban állnak, 
a hivatkozott 9. cikk (2) bekezdés d) pontja a megjelölt adatkezelésre nem vonatkozik. 

A fentiek alapján a Pártok megsértették a GDPR 6. cikk (1) bekezdését, mivel jogalap nélkül 
kezelték,  illetve  kezelik  az  érintettek  személyes  adatait,  továbbá  ezzel  összefüggésben 
megsértették az 5. cikk (1) bekezdés a) pontja szerinti jogszerűség alapelvét. 

 

3.2. A szavazást követő további kapcsolattartási célból történő adatkezelés jogszerűsége 

 

Az értéknyilatkozat legalján a választópolgároknak lehetőségük volt megjelölni, hogy 
„☐  Szeretném,  ha  a  Magyarhang  Nonprofit  Kft.  előválasztással,  választásokkal,  társadalmi 
ügyekkel kapcsolatban tájékoztatást adna e-mailben.”, azaz hozzájárulásukat adták az aHanggal 
a megjelölt témakörökben történő, további e-mail útján történő kapcsolattartáshoz. 

Az aHang nyilatkozatában hivatkozott, és a weboldalán elérhető adatkezelési tájékoztató – amely 
tájékoztatónak a szövege nyilatkozata szerint megegyezik az előválasztás időpontjában hatályos 
szöveggel,  és  amely  tájékoztató  a  szavazóhelyiségként  szolgáló  sátorban/épületben/azok  előtt 
kihelyezésre  került  –  nem  tér  ki  az  aHang  által  az  előválasztással,  választásokkal,  társadalmi 
ügyekkel kapcsolatban folytatott e-mailes tájékoztatásra, mint külön adatkezelési célra. 

Az aHang által csatolt „Adatkezelési tájékoztató – Előválasztás 2021, az előválasztáson szavazatot 
személyesen  leadó  választópolgároknak”  dokumentumban  az  adatkezelési  célok  között  4.  pont 
alatt megjelölt „Kapcsolattartás a szavazatot leadó választópolgárral az országgyűlési választásig” 
adatkezelési  cél  feleltethető  meg  a  hozzájárulási  nyilatkozatban  megfogalmazott  adatkezelési 
céllal,  amely  azonban  annyiban  ellentmondásban  van  a  nyilatkozat  tartalmával,  hogy  az 
adatkezelési tájékoztató az aHang kapcsolattartási célú adatkezelését nem nevesíti, az aHangot 
az  adatkezelők  között  sem  nevesíti.  Az  aHang  a  tájékoztatóban,  mint  adatfeldolgozó  lett 
feltüntetve, amelynek feladata a szavazás során a teljes informatikai háttér biztosítása volt. 

Az  adatkezelési  célhoz  kapcsolódóan  kezelt  adatok  köre  a  szavazó  neve  és  lakcíme  és/vagy 
telefonszáma és/vagy e-mail címe. Az adatkezelés jogalapjaként a tájékoztató a szavazók GDPR 
6.  cikk  (1) bekezdés a) pontja  szerinti  hozzájárulását,  továbbá  a  GDPR  9.  cikk  (2) bekezdés a) 
pontját jelölte meg. Az adatkezelés időtartama az adatkezelési tájékoztatóban foglaltak szerint a 
hozzájárulás  visszavonásáig,  de  legkésőbb  az  országgyűlési  választáson  való  szavazás 
befejeződéséig. 

 

11 

 

A  GDPR  rendelkezései  alapján  az  adatkezelés  jogszerűségéhez  számos  követelményt  kell 
teljesíteni. Ezek közül kiemelt szerepe van a GDPR 5. cikk (1) bekezdés a) és b) pontjában foglalt 
jogszerűség,  tisztességes  eljárás  és  átláthatóság,  valamint  a  célhoz  kötöttség  elvének.  Ezen 
túlmenően az adatkezelőnek a GDPR 6. cikk (1) bekezdésével összhangban álló jogalappal kell 
rendelkeznie az adatkezeléshez. 

Az adatkezelés jogalapjaként hivatkozott GDPR 6. cikk (1) bekezdés a) pontja szerinti hozzájárulás 
értelmében a személyes adatok kezelése jogszerű, ha az érintett hozzájárulását adta személyes 
adatainak egy vagy több konkrét célból történő kezeléséhez. 

A  GDPR  4.  cikkének  11.  pontja  kimondja,  hogy  az  érintett  hozzájárulása  az  érintett  akaratának 
önkéntes, konkrét és megfelelő tájékoztatáson alapuló és egyértelmű kinyilvánítása, amellyel az 
érintett  nyilatkozat  vagy  a  megerősítést  félreérthetetlenül  kifejező  cselekedet  útján  jelzi,  hogy 
beleegyezését adja az őt érintő személyes adatok kezeléséhez. 

Ahhoz, hogy az adatkezelő a hozzájárulás jogalapjára jogszerűen hivatkozhasson, a hozzájárulás 
valamennyi fogalmi elemének meg kell felelnie a rá vonatkozó követelményeknek. 

Tekintettel  arra,  hogy  az  előválasztás  során  az  érintettek  az  ellenzéki  pártok  általuk  történő 
támogatottságáról  nyilvánítottak  véleményt,  illetve  nyilatkoztak,  továbbá  kinyilvánították  azon 
szándékukat is, hogy a témakörrel kapcsolatban szeretnének további tájékoztatást kapni, az így 
megadott  adatok  egyúttal  kifejezetten  az  érintettek  politikai  véleményére  utaló  információknak 
minősülnek,  és  mint  ilyen,  a  GDPR  9.  cikk  (1)  bekezdése  értelmében  különleges  kategóriájú 
személyes adatoknak is minősülnek. 

A különleges kategóriájú személyes adatok kezelését a rendelet főszabályként tiltja, illetve szigorú 
feltételekhez köti. Ezen különleges kategóriájú személyes adatok többek között a GDPR 9. cikk (2) 
bekezdésében  foglaltak  szerint  abban  az  esetben  kezelhetőek,  ha  az  érintett  kifejezett 
hozzájárulását adta azok egy vagy több konkrét célból történő kezeléséhez. 
 

3.2.1. Az adatkezelés céljáról történő megfelelő tájékoztatás hiánya 
 
A  GDPR  5.  cikk  (1)  bekezdés  a)  pontja  szerint  a  személyes  adatok  kezelését  jogszerűen  és 
tisztességesen, valamint az érintettek számára átlátható módon kell végezni, ugyanezen bekezdés 
b) pontja rendelkezik továbbá a célhoz kötött adatkezelés elvéről, mely szerint személyes adatok 
gyűjtése csak meghatározott, egyértelmű és jogszerű célból történhet, és azokat nem kezelhetik 
ezekkel a célokkal össze nem egyeztethető módon. 

A  GDPR  5.  cikk  (1)  bekezdés  a)  és  b)  pontja,  valamint  ezzel  összefüggésben  a  (39) 
preambulumbekezdés  kimondja  továbbá,  hogy  a  természetes  személyek  számára  átláthatónak 
kell  lennie,  hogy  a  rájuk  vonatkozó  személyes  adataikat  hogyan  gyűjtik,  használják  fel,  azokba 
hogy tekintenek bele vagy milyen egyéb módon kezelik, valamint azzal összefüggésben, hogy a 
személyes adatokat milyen mértékben kezelik és fogják kezelni. Az átláthatóság elve vonatkozik 
az érintetteknek az adatkezelés céljairól való tájékoztatására is. A személyes adatkezelés konkrét 
céljainak  explicit  módon  megfogalmazottaknak  és  jogszerűeknek,  továbbá  már  a  személyes 
adatok gyűjtésének időpontjában meghatározottaknak kell lenniük. 

A GDPR 13. cikke határozza meg, hogy melyek azok az információk, amelyekről az érintetteket 
tájékoztatni kell az adatok megszerzésének időpontjában. 

Az  értéknyilatkozaton  a  hozzájárulás  megadására  szolgáló  nyilatkozat  szövege  szerint  az 
érintettek abból a célból adták hozzájárulásukat, hogy az aHang előválasztással, választásokkal, 
társadalmi ügyekkel kapcsolatban tájékoztatást adjon e-mailben. 

Ezzel ellentétben az adatkezelési tájékoztató egyáltalán nem tesz említést arról, hogy a szavazók 
adatai továbbításra kerülnek egy, a tájékoztatóban megjelölt Pártokon kívüli címzettnek, amely a 
személyes adataikat konkrétan meg nem határozott kapcsolattartási célokból kívánja kezelni. Az 
adatkezelési tájékoztató az aHangot kizárólag az adatfeldolgozók között említi akként, hogy annak 
feladata a szavazás során a teljes informatikai háttér biztosítása. 

Az  adatkezelési  tájékoztatóban  az  adatkezelés  céljai  között  említett  „Kapcsolattartás  a 
szavazatot leadó választópolgárral az országgyűlési választásig” az aHangot adatkezelőként nem 

12 

 

továbbá  a  megfogalmazás  akként  értelmezhető  –  ellentétben  magával  az 
nevesíti, 
értéknyilatkozaton  található  megfogalmazással  –  mintha  a  hozzájárulás  megadása  a  Pártokkal 
való  további  kapcsolattartást  érintené.  Ezt  támasztja  alá  a  korábban  már  hivatkozott,  2021. 
augusztus  16.  napján  kelt  „Megállapodás  a  közös  adatkezelői 
tevékenységről” 
dokumentumban foglaltak is, amelynek III.3. pont d) alpontja és ahhoz kapcsolódóan a III.5. pont, 
amely szerint a közös adatkezelés célja a kapcsolattartás, amely a következő módon valósul meg: 

- 

folyamatos kapcsolattartás az érdeklődőkkel levelek, e-mail, telefonhívás, sms útján,  

-  az  érdeklődők  tájékoztatása  az  országgyűlési  képviselőjelöltek  és  miniszterelnök-jelölt 

tevékenységéről, rendezvényeiről, 

- 

felhívások küldése  az  érdeklődőknek  az  országgyűlési  képviselőjelölt  és  miniszterelnök-
jelölt kampányaihoz, rendezvényeihez történő csatlakozásra. 

Az értéknyilatkozaton elhelyezett hozzájáruló nyilatkozat azonban teljes mértékben ellentmond az 
adatkezelési tájékoztató megjelölt tartalmával, továbbá a Pártok megállapodásában foglaltakkal is, 
amely  az  érintettek  tekintetében  leginkább  azt  erősíti  meg,  hogy  a  hozzájáruláshoz  kapcsolódó 
tájékoztatás félrevezető volt, a valóságot egyáltalán nem fedte, az érintettek számára ezáltal nem 
volt egyértelmű, és átlátható, hogy a kapcsolattartási célból megadott adataik ténylegesen kinek a 
kezelésébe  kerülnek,  pontosan  milyen  adatkezelő  milyen  célból  történő  adatkezeléséhez  adják 
hozzájárulásukat,  illetve  még  ha  nem  is  adják  ténylegesen,  kifejezetten  hozzájárulásukat, 
személyes adataikat kik fogják kezelni. 
 
Fentieket  támasztja  alá  továbbá  a  tényállás  tisztázása  keretében  a  Pártok  által  becsatolt  2021. 
augusztus 16-án kelt, a Pártok és az OEVB, mint megbízó és az aHang, mint megbízott által kötött 
adatfeldolgozói szerződés tartalma, amelynek IV. része tartalmaz rendelkezéseket a megbízott 
által végzett adatkezelésről. Eszerint a megbízott által végzett adatkezelés tárgya: online szavazási 
folyamat  egésze,  offline  szavazási  folyamat  informatikai  támogatása.  A  megbízott  által  végzett 
adatkezelés  célja  a  szerződés  szerint:  előválasztáson  való  azonosítás  lebonyolítása,  szavazási 
jogosultság ellenőrzése, 18 év alatti szavazó esetében a szülői hozzájárulás megadása kapcsán 
a részvételhez szükséges adatok felhasználása, kapcsolattartás az országgyűlési választásokig. 
 
Becsatolásra  került  továbbá  a  Pártok  és  az  OEVB,  valamint  az  aHang  által  az  előválasztás 
második  fordulóját  követően,  2021.  október  20-án  kötött,  azonban  aláírásokat  nem  tartalmazó 
megállapodása,  amely  az  előválasztás  során  az  aHang  számára  adatkezelési  jogosultságot 
biztosító  polgárok  adatainak 
feldolgozása  és  az  aHanghoz  eljuttatásával  kapcsolatos 
rendelkezéseket tartalmaz.  
A  megállapodásban  foglaltak  alapján  az  érintettektől  kapcsolattartási  célból  gyűjtött  adatok 
kezelése egyértelműen kétirányú, a kapcsolattartási célú adatkezelés mind a Pártok és az OEVB, 
mind az aHang adatkezelésére vonatkozik.  
A  megállapodásban foglaltak  szerint  a megállapodás  célja,  hogy  a  közös  adatkezelők  –  azaz  a 
megállapodás  szerint  a  Pártok  és  az  OEVB  –  „adatbázisba  rendezik  a  közös  adatkezelők  és  a 
Magyarhang  Nonprofit  Kft.  számára  az  előválasztás  során  a  2022-es  választás  eredményének 
jogerős  megállapításáig  (előreláthatóan:  2022.  június)  adatkezelési  jogosultságot  biztosító 
választópolgárok adatait.” „1.2. Ezeket az elkülönülő hozzájárulásokat mindkét adatkezelő esetén 
elektronikusan  (interneten)  és  papíralapon  (fizikailag) is  lehetőség  volt  megadni  az  előválasztás 
során.”  „1.3.  Felek  rögzítik,  hogy  az  előválasztás  során  adatkezelési  jogosultság  megadására 
szolgáló dokumentumon (értéknyilatkozat”) a polgárok engedélyt adhattak egymástól függetlenül 
mind közös adatkezelőknek, mind az aHangnak adataik kezelésére, egymástól függetlenül – tehát 
az egyes adatkezeléseket külön-külön hozzájárulás keretében hagyták jóvá a polgárok.” „1.4. Így 
a  későbbiek  során  az  erre  felhatalmazást  adó  polgárok  irányába  az  aHang  marketing-
megkereséssel fordulhat, ennek céljából kezelheti az ehhez hozzájáruló polgár adatait.” 

A  GDPR  (32)  preambulumbekezdése  kimondja,  hogy  ha  az  adatkezelés  egyszerre  több  célt  is 
szolgál,  akkor  a  hozzájárulást  az  összes  adatkezelési  célra  vonatkozóan  külön  meg  kell  adni. 
Amennyiben az adatkezelő nem kísérli meg, hogy minden egyes célhoz külön-külön hozzájárulást 
kérjen, hiányzik a döntés szabadsága.  

13 

 

Fentieket  erősítik  meg  az  (EU)  2016/679  rendelet  szerinti  hozzájárulásról  szóló  5/2020.  számú 
iránymutatásban,  valamint  az  annak  előzményeként  kiadott  WP259  számú  iránymutatásban 
foglaltak, miszerint annak az adatkezelőnek, aki/amely különféle eltérő célokra kér hozzájárulást, 
külön  hozzájárulási  lehetőséget  kell  biztosítania  mindegyik  célhoz,  annak  érdekében,  hogy  az 
érintettek konkrét célokra konkrét hozzájárulást adhassanak. 

Az  érintettek  személyes  adatai  kapcsolattartási  célból  történő  kezelésének  jogszerűsége  tehát 
akkor  állapítható  meg,  ha  az  érintett  megfelelő  tájékoztatást  kapott  arra  vonatkozóan,  hogy  a 
személyes adatok gyűjtése pontosan milyen cél/okból történik, továbbá ha az érintett külön, azaz 
egyértelmű  és  konkrét  hozzájárulását  adta  ahhoz,  hogy  mind  a  Pártok,  mind  az  aHang  a 
későbbiekben tájékoztatást nyújtson a megadott elérhetőségein. 

Az  adatkezelés  azáltal,  hogy  Pártok,  illetve  a  kapcsolattartási  adatok  tekintetében 
ugyancsak  adatkezelőnek  minősülő  Magyarhang  Nonprofit  Kft.  nem  nyújtott  az 
érintetteknek  megfelelő  tájékoztatást  az  adatkezelés  céljáról,  sérti  a  GDPR  5.  cikk  (1) 
bekezdés a) pontjában foglalt átláthatóság alapelvi követelményét. 

A  Hatóság  álláspontja  szerint  ennek  következtében  az  érintettek  adatkezeléshez  történő 
hozzájárulásának hiányoznak a legfontosabb fogalmi elemei, amelyek megléte szükséges 
ahhoz, hogy az adatkezelés jogalapja, azaz a hozzájárulás érvényes legyen. Az adatkezelők 
–  mind  a  Pártok,  mind  a  Magyarhang  Nonprofit  Kft.  –  érvényes  jogalap  nélkül  kezelik  az 
érintettek  szavazást  követő  további  kapcsolattartási  célra  megadott  személyes  adatait, 
megsértve  ezáltal  a  GDPR  6.  cikkét.  Mivel  ezen  adatok  a  személyes  adatok  különleges 
kategóriái közé tartoznak, az adatkezelés sérti a GDPR 9. cikk (1) bekezdését is. 

 

3.2.2.  A  szavazást  követő  további  kapcsolattartási  célból  történő  adatkezeléssel  kapcsolatos 
megfelelő tájékoztatás hiánya 

Az  általános  adatvédelmi  rendelet  5.  cikk  (1)  bekezdés  a)  és  b)  pontja,  valamint  ezzel 
összefüggésben  a  (39)  preambulumbekezdés  kimondja,  hogy  a  személyes  adatok  kezelését 
jogszerűen  és  tisztességesen,  valamint  az  érintett  számára  átlátható  módon  kell  végezni 
(„jogszerűség,  tisztességes  eljárás  és  átláthatóság”).  A  természetes  személyek  számára 
átláthatónak kell lennie, hogy a rájuk vonatkozó személyes adataikat hogyan gyűjtik, használják 
fel,  azokba  hogy 
tekintenek  bele  vagy  milyen  egyéb  módon  kezelik,  valamint  azzal 
összefüggésben,  hogy  a  személyes  adatokat  milyen  mértékben  kezelik  és  fogják  kezelni.  A 
természetes személyt a személyes adatok kezelésével összefüggő kockázatokról, szabályokról, 
garanciákról  és  jogokról  tájékoztatni  kell.  Az  átláthatóság  elve  vonatkozik  az  érintetteknek  az 
adatkezelés  céljairól  való  tájékoztatására  is.  A  személyes  adatkezelés  konkrét  céljainak  explicit 
módon  megfogalmazottaknak  és  jogszerűeknek,  továbbá  már  a  személyes  adatok  gyűjtésének 
időpontjában meghatározottaknak kell lenniük. 

a)  Fentiek  alapján  a  Hatóság  megállapította,  hogy  az  érintettek  adatkezelésről  történő 
tájékoztatása azáltal, hogy az aHang kapcsolattartási célú adatkezelését és azzal összefüggésben 
az aHangot, mint adatkezelőt egyáltalán nem nevesítette nem adott egyértelmű, megfelelő és valós 
tájékoztatást az adatkezelő személyéről. 

b) A kapcsolattartási adatok kezelésének céljáról történő tájékoztatással kapcsolatban a Hatóság 
megállapította,  hogy  az  értéknyilatkozaton  feltüntetett  hozzájárulási  nyilatkozatban  azonosított 
adatkezelési cél ellentmond az adatkezelési tájékoztatóban és a 3.2.1. pontban ismertetett egyéb, 
a vizsgálat során csatolt dokumentumok valós tartalmával. 

c) Az adatkezelés időtartamáról történő tájékoztatással kapcsolatban a Hatóság a vizsgálat során 
megállapította,  hogy  az  adatkezelési  tájékoztatóban  foglaltak  szerint  a  kapcsolattartási  célból 
kezelt  személyes  adatokat  a  hozzájárulás  visszavonásáig,  de  legkésőbb  az  országgyűlési 
választáson való szavazás befejeződéséig fogják kezelni, konkrét évszám azonban, hogy melyik 
évben tartandó országgyűlési választás napjáig történik az adatkezelés, nem volt megjelölve, így 
az sem egyértelmű az érintettek számára, hogy személyes adataikat meddig fogják kezelni. 

A Pártok, illetve a kapcsolattartási adatok tekintetében ugyancsak adatkezelőnek minősülő 

14 

 

Magyarhang  Nonprofit  Kft.  tehát  nem  nyújtott  az  érintetteknek  egyértelmű,  megfelelő  és 
valós  tájékoztatást  a  kapcsolattartási  célból  megadott  személyes  adataik  kezelésének 
valamennyi lényeges körülményéről, megsértve ezáltal a GDPR 13. cikk (1)-(2) bekezdését. 

 

3.2.3.  Az  adattakarékosság  elvének  sérelme  a  kapcsolattartási  célból  történő  adatkezeléssel 
összefüggésben 

A hozzájárulási nyilatkozat megfogalmazása szerint („☐ Szeretném, ha a Magyarhang Nonprofit 
Kft.  előválasztással,  választásokkal,  társadalmi  ügyekkel  kapcsolatban  tájékoztatást  adna  e-
mailben.”) a szavazókkal történő további kapcsolattartás e-mail útján történne, ezzel ellentétben a 
további kapcsolattartáshoz opcionálisan megadható személyes adatok között nem csupán az e-
mail cím, hanem a telefonszám is szerepelt. 

A GDPR 5. cikk (1) bekezdés c) pontja szerint „adattakarékosság” elve szerint az adatkezelés céljai 
szempontjából  megfelelőek  és  relevánsak  kell,  hogy 
legyenek,  és  a  szükségesre  kell 
korlátozódniuk. 

A GDPR 25. cikk (2) bekezdése alapján továbbá az adatkezelő megfelelő technikai és szervezési 
intézkedéseket  hajt  végre  annak  biztosítására,  hogy  alapértelmezés  szerint  kizárólag  olyan 
személyes  adatok  kezelésére  kerüljön  sor,  amelyek  az  adott  konkrét  adatkezelési  cél 
szempontjából  szükségesek.  Ez  a  kötelezettség  vonatkozik  a  gyűjtött  személyes  adatok 
mennyiségére, kezelésük mértékére, tárolásuk időtartamára és hozzáférhetőségükre. 

Amennyiben  tehát  az  adatkezelő  kifejezetten  ahhoz  kérte  az  érintettek  hozzájárulását,  hogy  a 
későbbiekben  –  konkrétan  kiemelve  –  e-mailben  tartsa  velük  a  kapcsolatot,  szükségtelen  a 
telefonszám személyes adatok gyűjtése és tárolása. 

A  Hatóság  megállapította,  hogy  a  Magyarhang  Nonprofit  Kft.  azáltal,  hogy  a  megjelölt 
adatkezelési  célhoz  szükségtelenül  kezeli  az  érintettek  telefonszám  adatát,  megsértette  a 
GDPR 5. cikk (1) bekezdés c) pontja szerinti adattakarékosság elvét és a GDPR 25. cikk (2) 
bekezdését. 

 

4. A QR kóddal összefüggésben megvalósuló adatkezelés értékelése 

A  Pártok  nyilatkozatai  alapján  a  szavazólapokon  elhelyezett  QR  kódok  egyediek,  minden 
szavazólapon különbözőek voltak és egy 32 karakteres jelsort tartalmaztak. Az előválasztás ideje 
alatt a QR kódokat leolvasó elektronikus rendszer (eVol applikáció) tárolta a QR kódok tartalmát 
képező  32  karakteres  jelsorokat,  az  elérni  kívánt  cél,  hogy  kiszűrjék  a  szavazólapok  dupla 
leolvasását, esetleges fénymásolt szavazólapok használatát. 

A  nyilatkozatok  alapján  a  szavazólapok  átadása  és  azt  közvetlenül  megelőzően  a  QR  kód 
leolvasása a szavazó azonosítását követően történt, azonban attól teljesen függetlenül, ugyanis 
előfordult, hogy valaki elrontotta a szavazólapot, és ilyenkor új szavazólapot kapott, amelynek QR 
kódja ismételten leolvasásra került, azonban ezt megelőzően a szavazó azonosítására nem volt 
szükség, azaz pl. a lakcímkártyájának vonalkódját ekkor már nem olvasták be. 

A Pártok nyilatkozata szerint a kitöltött szavazólapokat már megsemmisítették, azonban mivel a 
rontott  szavazólapok  megsemmisítése  a  válaszadás  időpontjában  még  zajlott,  ezért  a  Jobbik, 
valamint az MSZP nyilatkozatához másolatban csatolásra került 2-2 rontott szavazólap. 

A Hatóság a QR kódot leolvasva megállapította, hogy az valóban egy 32 karakterből álló jelsort 
tartalmaz, melyek önmagukban személyes adatot nem tartalmaznak. 

A Hatóság szerint a rendelkezésére álló információk alapján arra utaló információ, hogy a 
QR-kód a nyilatkozatokkal ellentétben  mégis összekapcsolta a szavazólapot a szavazatot 
leadó  személlyel,  ezáltal  ismertté  válhatott,  hogy  mely  személy  mely  jelöltekre  adta  le  a 
szavazatát, nem állapítható meg. 
 
 
 

15 

 

IV. 

 
A vizsgálat során becsatolt dokumentumok, illetve a Pártok nyilatkozatai alapján az előválasztással 
összefüggésben  az  „Ellenzéki  Értéknyilatkozat”  dokumentumokon  bármely  célból  –  így  az 
előválasztási  szavazáson  való  részvételhez  szükséges  azonosítás  lebonyolítása,  az  adott 
választókerületben történő szavazási jogosultság ellenőrzése, kapcsolattartás a szavazatot leadó 
választópolgárral az országgyűlési választásig megjelölt célokból – gyűjtött személyes adatokat a 
Pártok  az  előválasztást  megelőző  azonosítás  lebonyolításának  befejeződéséig/a  szavazási 
jogosultság megállapításáig,  illetve a kapcsolattartási célból gyűjtött adatok esetében legkésőbb 
az országgyűlési választáson való szavazás befejeződéséig kezelték.  
 
Mivel fentieknek megfelelően a Pártok által gyűjtött ezen személyes adatok már nem lehetnek a 
Pártok  kezelésében,  ezért  a  Hatóságnak  ezen  személyes  adatok  törlését  kifejezetten  nem 
kellett előírnia. 

 
Fentiek figyelembevételével a GDPR 58. cikk (2) bekezdés d) pontja, valamint az Infotv. 56. 
§ (1) bekezdése1 alapján a Hatóság 
 

V. 

1) 

f e l s z ó l í t j a 

 

a  Pártokat  arra,  hogy  adatkezeléseik  során  biztosítsák  az  adatvédelmi  követelmények 
érvényesülését, és amennyiben a IV. pontban foglalt törlés mindezidáig nem történt volna 
meg, dokumentált módon intézkedjenek a törlés végrehajtásáról; továbbá 

 

2) 

f e l s z ó l í t j a 

 

a Magyarhang Nonprofit Kft.-t, hogy  

i)  az  adatkezelésre  vonatkozó  teljeskörű  tájékoztatás  megadásával  egyidejűleg  az 
előválasztással  összefüggésben  az  „Ellenzéki  Értéknyilatkozat”  dokumentumokon 
kapcsolattartási  célból  személyes  adataikat  megadó  érintettektől  kérjen  megerősítő 
hozzájáruló nyilatkozatot és/vagy 

ii)  érintetti  hozzájárulás  hiányában  dokumentált  módon  törölje  az  előválasztással 
összefüggésben  az  „Ellenzéki  Értéknyilatkozat”  dokumentumokon  az  érintettektől 
kapcsolattartási  célból  gyűjtött  és  kezelt  személyes  adatokat,  azaz  mind  a  papír 
alapon,  mind  az  azok  feldolgozásából  keletkezett  digitális  adatbázisokban  tárolt 
személyes adatokat! 

 

A  Hatóság  tájékoztatja,  hogy  az  Infotv.  56.  §  (2)  bekezdése2  értelmében  az  adatkezelőknek 
haladéktalanul  meg  kell  tennie  a  szükséges  intézkedéseket,  és  kötelesek  a  felszólítás  nyomán 
megtett intézkedéseiről – az azt alátámasztó dokumentum-másolat megküldésével – a felszólítás 
kézhezvételétől számított harminc (30) napon belül írásban tájékoztatni a Hatóságot.  
 
Az Infotv. 58. § (1) bekezdés értelmében, ha a felszólítás alapján a jogsérelem orvoslására, illetve 
a jogsérelem közvetlen veszélyének megszüntetésére nem került sor, a Hatóság a tájékoztatási 
határidő lejártát követő harminc napon belül dönt a szükséges további intézkedések megtételéről. 

Kelt: Budapest, 2022. szeptember 7. 

 
Üdvözlettel:  

Dr. Péterfalvi Attila 

elnök 

c. egyetemi tanár 

                                                           
1  Infotv.  56.  §  (1)  „Ha  a  Hatóság  a  személyes  adatok  kezelésével,  illetve  a  közérdekű  adatok  vagy  a  közérdekből  nyilvános  adatok  megismeréséhez  fűződő  jogok 
gyakorlásával kapcsolatos jogsérelem vagy annak közvetlen veszélye fennállását megalapozottnak tartja, az adatkezelőt a jogsérelem orvoslására, illetve annak közvetlen 
veszélye megszüntetésére szólítja fel.“. 
2 Infotv. 56. § (2) „Az adatkezelő – egyetértése esetén – haladéktalanul megteszi az (1) bekezdés szerinti felszólításban megjelölt szükséges intézkedéseket, és a megtett 
intézkedéseiről, illetve – egyet nem értése esetén – álláspontjáról a felszólítás kézhezvételétől számított harminc napon belül írásban tájékoztatja a Hatóságot.” 

16 

