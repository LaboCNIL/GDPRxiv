 

                
 
 

 

 

 

 

 

 

 

Kóbor eb tulajdonosának felkutatásával kapcsolatos jegyzői és állatorvosi 

adatkezelések 

Ügyszám:   NAIH-5078-2/2022 

 
 
 
[…]  
 
[…] 
 
Tisztelt Hölgyem! 
 
A Nemzeti Adatvédelmi és Információszabadság Hatósághoz (a továbbiakban: Hatóság) […] 
napján beérkezett, elektronikus úton küldött beadványában Ön kóbor állat befogása során a 
kóbor állat tulajdonosának felkutatásával kapcsolatos adatkezelésekkel összefüggésben tett 
fel a Hatóságnak kérdéseket és kért tájékoztatást. 
 
I. […] 
 
A  fentiekre  és  a  megkeresésében  foglaltakra  tekintettel  a  Hatóság  az  alábbi  II.  pontban 
általános, a III. pontban pedig az egyes kérdéseire vonatkozó konkrét tájékoztatást nyújtja az 
Ön részére. 
 
II. A  kedvtelésből  tartott  állatok  tartásáról  és  forgalmazásáról  szóló  41/2010.  (II.  26.)  Korm. 
rendelet (a továbbiakban: Kisállat Kr.) 17/B. § (10) bekezdése értelmében négy hónaposnál 
idősebb eb csak transzponderrel megjelölve tartható. 
 
Az állatok védelméről és kíméletéről szóló 1998. évi XXVIII. törvény (a továbbiakban: Ávtv.) 
2013. január 1. napja óta hatályos  módosítása eredményeként az állatvédelmi hatáskörben 
korábban külön vezetett három (transzponderrel megjelölt ebek adatbázisa, veszélyes ebek 
hatékony  azonosításához  kapcsolódó  állatvédelmi  nyilvántartás,  ebregiszter)  nyilvántartás 
egységes vezetésének előírására került sor, amely értelmében ugyanazon adatok a korábbi 
három  helyett  csak  egy,  országos  nyilvántartásban  szerepelnek 
továbbiakban: 
Ebnyilvántartás). 
 
Az  Ebnyilvántartás  vezetését  az  Ávtv.  42/A.  §  (1)  bekezdése  írja  elő,  az  Ávtv.  42/A.  §  (3) 
bekezdése  értelmében  az  Ebnyilvántartást  az  élelmiszerlánc-felügyeleti  szerv,  tehát  a 
Nemzeti  Élelmiszerlánc-biztonsági  Hivatal 
továbbiakban:  NÉBIH)  működteti.  A 
nyilvántartás  vezetésének  célja  a  törvény  szerint  többek  között  az  ebrendészeti 
feladatok ellátása. 
 
Az  Ávtv.  42/A.  §  (4)  bekezdése  határozza  meg,  hogy  az  Ebnyilvántartás  mely,  az  állattal 
összefüggő adatokat, köztük személyes adatokat tartalmazza. 
 
II.1.  A  kedvtelésből  tartott  állatok  nem  kereskedelmi  célú  mozgásának  állategészségügyi 
szabályairól  szóló  21/2015.  (IV.30.)  FM  rendelet  7.  §  e)  és  f)  pontjai  alapján  a  Magyar 
Állatorvosi Kamara (továbbiakban: MÁOK) köteles gondoskodni a kedvtelésből tartott állatokra 
vonatkozó  kiállított  útlevelekben  szereplő  adatok  nyilvántartásba  vételéről  és  az  ehhez 
kapcsolódó  elektronikus rendszerű központi  nyilvántartás  létrehozásáról és működtetéséről, 
valamint 
és 
visszakereshetőségéről. 
 

nyilvántartásáról 

kedvtelésből 

tulajdonosa 

tartott 

állat 

és 

(a 

(a 

a 

 

 ...........................................................................................................................................................................................................................................  

 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

A Kisállat Kr. előírja, hogy a beavatkozást végző szolgáltató állatorvos köteles az állatnak az 
Ávtv.  42/A.  §  (4)  bekezdése  szerinti  adatait  a  transzponderrel  megjelölt  ebek  adatait 
nyilvántartó országos elektronikus adatbázisban, tehát az Ebnyilvántartásban regisztrálni. 
 
Ezen két fenti adatbázis adja az ún. PetVetData nyilvántartást (a továbbiakban: PetVetData), 
amelyet beadványában Ön is megjelölt.  
 
A  MÁOK  a  kutyák,  macskák,  és  egyéb  kedvtelésből 
tartott  kisállatok  mikrochipes 
megjelöléséről és mikrochippel történő egyedi elektronikus azonosításáról szabályzatot adott 
ki (a továbbiakban: Mikrochip Szabályzat)1. 
 
Az Ávtv. 42/B. § (4) bekezdés értelmében a NÉBIH kérésére a MÁOK köteles a nyilvántartott 
ebekről  adatot  szolgáltatni.  Az  Ebnyilvántartás  a  mikrochippel  megjelölt  ebre  vonatkozó 
adatokat a MÁOK által üzemeltetett PetVetData rendszeren keresztül kapja. 
 
II.2.  Az  Ávtv.  42/A.  §  (5)  bekezdése  értelmében  a  NÉBIH  jogosult  kezelni  a  (4) 
bekezdésben  meghatározott  adatokat,  továbbá  ugyanezen  paragrafus  (8)  bekezdése 
értelmében  jogszabályban  meghatározott  közfeladat  ellátása  érdekében  a  NÉBIH  az 
Ebnyilvántartáshoz  

•  hozzáférést  biztosít  a  települési,  fővárosban  a  fővárosi  kerületi  és  a  fővárosi 

önkormányzat részére, illetve 

•  hozzáférést  biztosíthat  bíróság,  ügyészség,  nyomozó  hatóság  és  más 

közigazgatási szerv részére. 

 
Az  Ebnyilvántartásból  való  adatszolgáltatásra,  adattovábbításra  az  Ávtv.  szabályokat  nem 
állapít meg. 
 
III. A  fenti  II.  pontban  foglaltakra  tekintettel  a  Hatóság  az  Ön  által  beadványában  feltett  két 
kérdésre a következő válaszokat adja. 
 
III.1.  „a  jegyző  kiadhat-e  a  fenti  nyilvántartásaiból  adatokat  az  ebrendésznek  ahhoz, 
hogy az ebrendész ellássa a jogszabályban meghatározott feladatait, tehát megkeresse 
a kutya tulajdonosát?” 
 
Az  Ávtv.  48/A.  §  (3)  bekezdése  szerint  a  települési  -  a  főváros  belterületén  a  fővárosi  - 
önkormányzat kötelező feladata a település belterületén a kóbor állatok befogása.  
 
Ezen  kötelező  feladat  részletszabályait  pedig  az  Ön  által  beadványában  megjelölt,  a  kóbor 
állat  befogásával,  tulajdonjogának  átruházásával  és  elhelyezésével  kapcsolatos  feladatok 
ellátásának részletes szabályairól szóló 785/2021 (XII. 27.) Korm. rendelet (a továbbiakban: 
Kr.) határozza meg. 
 
A  Kr.  1.  §-a  értelmében  annak  hatálya  a  települési  -  a  főváros  belterületén  a  fővárosi  - 
önkormányzatnak  (a  továbbiakban:  önkormányzat)  és  az  állatvédelmi  hatósági  jogkörben 
eljáró jegyzőnek (a továbbiakban: jegyző) az Ávtv. 48/A. § (3) és (4) bekezdésében foglalt, a 
település  belterületén  a  2.  §  e)  pontja  szerinti  kóbor  állatok  befogásával,  elhelyezésével  és 
tulajdonjogának átruházásával kapcsolatos feladatainak ellátására terjed ki. 
 
A Kr. 11. § (1) bekezdés c) pontja értelmében a kóbor állat befogásakor a befogást követő 24 
órán belül meg kell kezdeni a tulajdonos felkutatását, és meg kell kísérelni az értesítését. 
 

1 https://maok.hu/content/_common/attachments/mikrochipszabalyzat_2013szept26_hatalyos.pdf 

 

 

3 

Az ebrendész az állatok befogásával kapcsolatos feladatait az önkormányzat megbízásából 
végzi el (lásd a Kr. 3. §-ában foglaltakat), tehát közfeladatot végez. 
 
A fenti II.2. pontban foglaltakkal összhangban az Ávtv. 42/A. § (8) bekezdése alapján ezen 
kötelezettség teljesítése (tehát a közfeladat ellátása) érdekében a NÉBIH köteles hozzáférést 
biztosítani az Ebnyilvántartásban foglalt adatokhoz, amelyet egyebekben erősít az a tény is, 
hogy az Ebnyilvántartás vezetésének célja többek között az ebrendészeti feladatok ellátása 
(Ávtv. 42/§. § (1) bekezdés). 
 
Ennek megfelelően amennyiben az ebrendész általi, Ebnyilvántartásból megismerhető 
személyes adatok kezelésének célja az Ávtv. 48/A. § (3) bekezdésében meghatározott 
közfeladat hatékony és megfelelő ellátása, úgy a Hatóság álláspontja szerint a jegyző 
az ebrendész számára köteles a tulajdonos felkutatásához szükséges adatokat átadni. 
 
III.2. „az ebrendésszel szerződésben álló állatorvos kiadhat-e a fenti nyilvántartásaiból 
adatokat  az  ebrendésznek  ahhoz,  hogy  az  ebrendész  ellássa  a  jogszabályban  tehát 
megkeresse a kutya tulajdonosát.” 
 
A Hatóság álláspontja szerint függetlenül attól a ténytől, hogy PetVetData rendszert a MÁOK 
üzemelteti és amelynek a Hatóság megértése szerint a részét képezik az Ebnyilvántartásba 
rögzített  adatok  is,  jelen  kérdéssel  összefüggésben  is  az  Ebnyilvántartással  kapcsolatos 
adatkezelési szabályok veendők figyelembe. 
 
Ennek  elsődleges  oka,  hogy  az  állatorvosok  részére  az  Ebnyilvántartásba  való 
adatrögzítési  kötelezettséget  a  Kisállat  Kr.  írja  elő,  az  Ebnyilvántartással  összefüggő 
adatkezelési szabályokat pedig az Ávtv. határozza meg. 
 
Tekintettel  arra,  hogy  az  Ebnyilvántartás  adatkezelője  a  NÉBIH,  így  a  Hatóság  álláspontja 
szerint  az  állatorvos  azzal  összefüggésben  kizárólag  a 
jogszabály  által  adott 
felhatalmazások  szerinti  adatkezeléseket  valósíthat  meg,  így  különösen,  de  nem 
kizárólagosan abba rögzíthet adatokat, illetve a rögzített adatokon – amennyiben szükséges 
– módosításokat eszközölhet. 
 
Továbbá  a  Hatóság  szerint  figyelembe  veendő  az  a  tény  is,  hogy  az  eb  tulajdonosának 
felkutatása közfeladat, annak ellátását az önkormányzat köteles elvégezni, amelyhez a NÉBIH 
biztosítja  az  Ebnyilvántartáshoz  való  hozzáférést, így  az  állatorvos  ilyen tekintetben történő 
közreműködése nem szükséges. 
 
Az ebrendészeti telepet ellátó állatorvos a Hatóság véleménye szerint kizárólag a telepen lévő 
állatokkal összefüggő állategészségügyi ellátást, állatorvosi tevékenységet köteles elvégezni. 
Az állatorvosi tevékenységeket pedig a Magyar Állatorvosi Kamaráról, valamint az állatorvosi 
szolgáltatói  tevékenység  végzéséről  szóló  2012.  évi  CXXVII.  törvény  33.  §  (1)  bekezdése 
tartalmazza.  Ezeknek  megfelelően  adatokat  a  hatályos 
jogszabályok  alapján  nem 
szolgáltathat az Ebnyilvántartásból, annak ellenére, hogy azokhoz hozzáférési joga van. 
 
Budapest, 2022. május 5. 
 

 

 

Üdvözlettel: 

 

Dr. Péterfalvi Attila 

elnök 

c. egyetemi tanár 

