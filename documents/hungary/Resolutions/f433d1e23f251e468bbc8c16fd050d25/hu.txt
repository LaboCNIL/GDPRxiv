Ügyszám:
Előzmény:

NAIH/2019/2528
NAIH/2018/6881/V

(…) részére
(…)
Tisztelt (…)!
Elektronikus levelében egy iskolai évkönyv elkészítése során felmerülő adatvédelmi vonatkozású
kérdésekkel fordult a Nemzeti Adatvédelmi és Információszabadság Hatósághoz (a továbbiakban:
Hatóság): levelében aziránt érdeklődött, hogy feltétlenül szükséges-e a diákok és tanárok
beleegyező nyilatkozata a róluk készült osztályképek iskolai évkönyvben történő közzétételéhez,
továbbá, hogy szükséges-e a hozzájáruló nyilatkozat az iskolai rendezvényeken készült
képfelvételekre.
Beadványában továbbá azzal kapcsolatban fogalmazott meg kérdést, hogy hozzájáruló nyilatkozat
hiányában egy iskolai rendezvényen készült képfelvétel közzé tehető-e internetes médiumon vagy
nyomtatott sajtótermékben.
I.
A Hatóság megnövekedett munkaterhe miatt az állásfoglalás iránti kérelmek megválaszolása
háttérbe szorult, ezért a megnövekedett ügyintézési idő miatt a Hatóság szíves elnézését kéri.
A Hatóságnak a GDPR1 szerint és az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) 38. §-a2 szerint sem
feladata, hogy valamely meghatározott adatkezelés értékelését elvégezze és annak jogszabályi
megfelelőségéről előzetesen állásfoglalást alakítson ki vagy adatkezelési kérdésekben konzultációt
folytasson. Ilyen tevékenység folytatása jelentősen meg is haladná a Hatóság erőforrásait.
Az adatkezelés valamennyi ismérve az adatkezelőnél áll rendelkezésre, ezért elsősorban ő képes
annak megítélésére, hogy a jogszabályi megfelelés érdekében milyen intézkedések lehetnek
szükségesek; a Hatóság nem veheti át az adatkezelő e tekintetben fennálló felelősségét.
Ezzel összhangban a GDPR is azt írja elő a Hatóság egyik feladatául, hogy felhívja az adatkezelők
(adatfeldolgozók) figyelmét a rendelet szerinti kötelezettségeikre, és kérésre tájékoztatást nyújtson
az érintettnek az őt megillető jogok gyakorlásával kapcsolatban3.

1
Az Európai Parlament és a Tanács (EU) 2016/679 rendelete (2016. április 27.) a természetes személyeknek a személyes adatok
kezelése tekintetében történő védelméről és az ilyen adatok szabad áramlásáról, valamint a 95/46/EK irányelv hatályon kívül helyezéséről
(a továbbiakban: GDPR)
2
Infotv. 38. § „(2) A Hatóság feladata a személyes adatok védelméhez, valamint a közérdekű és a közérdekből nyilvános adatok
megismeréséhez való jog érvényesülésének ellenőrzése és elősegítése.
(3) A Hatóság a (2) bekezdés szerinti feladatkörében az e törvényben meghatározottak szerint
a) bejelentés alapján vizsgálatot folytat;
b) hivatalból adatvédelmi hatósági eljárást folytathat;
c) hivatalból titokfelügyeleti hatósági eljárást folytathat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben bírósághoz fordulhat;
e) a más által indított perbe beavatkozhat.”
3
A GDPR 57. cikk (1) bekezdés d) és e) pontja alapján „Az e rendeletben meghatározott egyéb feladatok sérelme nélkül, a felügyeleti
hatóság a saját területén ellátja a következő feladatokat
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban, és e célból adott
esetben együttműködik más tagállamok felügyeleti hatóságaival;”

A fentiekre és a beadványában foglaltakra tekintettel a Hatóság az alábbiakra hívja fel a szíves
figyelmét.
II.
A GDPR alapján személyes adat az érintettre vonatkozó bármely információ4, amely alapján
az érintett azonosítható, így például az az osztálykép, amelyen az érintett szerepel, továbbá az a
rendezvény-fotó is, amely alapján a rajta szereplő természetes személy (a diák vagy tanár)
egyértelműen azonosítható, ezen képfelvételek elkészítése és egy iskolai évkönyvben történő
felhasználása, továbbá – internetes vagy nyomtatott – sajtótermékben való nyilvánosságra hozatala
adatkezelésnek minősül.5
II.1. Az adatkezelés jogszerűségének egyik legfontosabb feltétele, hogy az adatkezelő az
adatkezeléshez megfelelő jogalappal rendelkezzen, mely a személyes adatok kezelésének
legáltalánosabb eseteiben a GDPR 6. cikk (1) bekezdésében felsorolt feltételek (jogalapok)
bármelyikére hivatkozással teljesíthető.
A)
Megfelelő jogalap lehet, ha a beadványában foglaltak szerint az adatkezelő „beleegyező
nyilatkozatot” kér a diákoktól, tanároktól, azaz, ha az érintett hozzájárulását adta személyes
adatainak egy vagy több konkrét célból történő kezeléséhez.6
A GDPR értelmében az érintett hozzájárulásának az érintett akaratának önkéntes, konkrét és
megfelelő tájékoztatáson alapuló és egyértelmű kinyilvánítása minősül, amellyel az érintett
nyilatkozat vagy a megerősítést félreérthetetlenül kifejező cselekedet útján jelzi, hogy beleegyezését
adja az őt érintő személyes adatok kezeléséhez.7
Az érintett hozzájárulása tehát akkor érvényes és az akkor lehet megfelelő jogalap, ha az önkéntes8,
tehát ha – az ehhez fűződő bármely hátrány vagy kár nélkül – dönthet úgy a diák vagy a tanár, hogy
nem kíván szerepelni a képfelvételen. Az érvényesség további feltétele, hogy a konkrét és megfelelő
tájékoztatáson alapuljon, amely feltétel akkor érvényesül, ha az érintett tisztában van legalább az
adatkezelő kilétével és az adatkezelés céljával9, mely konkrét esetben azt jelenti, hogy akkor, ha az
iskola tájékoztatja az érintetteket a képfelvétel sorsáról, így arról, hogy azok szerepelni fognak az
iskolai évkönyvben, adott esetben a nyomtatott sajtóban.
Lényeges követelmény továbbá, hogy az érintettnek lehetősége legyen az egyes adatkezelési
műveletekhez (a felvétel elkészítése, a felvétel iskolai évkönyvben történő közzététele, a felvétel
nyilvános sajtófelületen történő közzététele) külön-külön hozzájárulni, így például a képfelvétel
elkészítéséhez való hozzájárulás soha nem jelentheti egyben az annak további felhasználásához
való hozzájárulást.
A hozzájárulás érvényességéhez továbbá kiskorú személyek esetén a Polgári Törvénykönyvről
szóló 2013. évi V. törvény (a továbbiakban: Ptk.) a cselekvőképességre10 és szülői felügyeletre11
vagy gyámságra vonatkozó szabályainak betartása szükséges.
4
GDPR 4. cikk 1. pont alapján „személyes adat”: azonosított vagy azonosítható természetes személyre („érintett”) vonatkozó bármely
információ; azonosítható az a természetes személy, aki közvetlen vagy közvetett módon, különösen valamely azonosító, például név,
szám, helymeghatározó adat, online azonosító vagy a természetes személy testi, fiziológiai, genetikai, szellemi, gazdasági, kulturális
vagy szociális azonosságára vonatkozó egy vagy több tényező alapján azonosítható.
5
GDPR 4. cikk 2. pont alapján „adatkezelés”: a személyes adatokon vagy adatállományokon automatizált vagy nem automatizált módon
végzett bármely művelet vagy műveletek összessége, így a gyűjtés, rögzítés, rendszerezés, tagolás, tárolás, átalakítás vagy
megváltoztatás, lekérdezés, betekintés, felhasználás, közlés továbbítás, terjesztés vagy egyéb módon történő hozzáférhetővé tétel útján,
összehangolás vagy összekapcsolás, korlátozás, törlés, illetve megsemmisítés.
6
GDPR 6. cikk (1) bek. b) pont
7
GDPR 4. cikk 11. pont
8
A munkavégzésre irányuló jogviszonyokban főszabály szerint nem értelmezhető a hozzájárulás önkéntessége: a munkáltató
és a munkavállaló közötti alá-fölérendeltségi viszonyban, ha az alkalmazott a hozzájárulását megtagadja, ez anyagi vagy nem
anyagi természetű hátrányt okozhat neki, így az érintett hozzájárulására, mint jogalapra, a munkahelyi adatkezelések esetében
tehát csak kivételesen lehet hivatkozni.
9
GDPR (42) preambulumbekezdés
10
Ptk. 2:11.-2:14. §
11
Ptk. 4:161. §

2

Ha az adatkezelés hozzájáruláson alapul, az adatkezelőnek (az iskolának) képesnek kell lennie
annak igazolására, hogy az érintett személyes adatainak kezeléséhez hozzájárult. Megfelelő
gyakorlat lehet, ha az iskola az év első napján tájékoztatja a diákokat (vagy szüleiket) és tanárokat,
hogy a tanév során a különböző rendezvényeken képfelvételek készülnek, a tanév folyamán továbbá
évkönyv is készül, és ehhez kéri az érintettek hozzájáruló nyilatkozatát (aláírását) írásos formában.
A kérdéses adatkezelésre alkalmazni kell a Ptk. képmáshoz való jogra vonatkozó rendelkezéseit is,
miszerint egy képmás elkészítéséhez és felhasználásához az érintett személy hozzájárulása
szükséges, kivéve tömegfelvétel és nyilvános közéleti szereplésről készült felvétel esetén.12
A bírói gyakorlat alapján a tömegfelvételeken emberek sokasága látható, az ábrázolt személyek
nem egyedi személyként, hanem mint a tömeg részei láthatók. Tehát tömegfelvételről van szó, ha a
képre pillantva nem az egyének külön-külön hívják fel magukra a figyelmet, hanem mint sokaság
vannak jelen.13
Tömegfelvételek elkészítése és felhasználása esetén is elengedhetetlen azonban, hogy az
adatkezelésnek megfelelő jogalapja legyen.
B)
A GDPR alapján jogszerű lehet továbbá a személyes adatok kezelése – az érintett
hozzájárulásának hiányában is – például akkor, ha az adatkezelés az adatkezelő vagy egy harmadik
fél jogos érdekeinek érvényesítéséhez szükséges, kivéve, ha ezen érdekekkel szemben
elsőbbséget élveznek az érintett olyan érdekei vagy alapvető jogai és szabadságai, amelyek
személyes adatok védelmét teszik szükségessé, különösen, ha az érintett gyermek.14
A fentieket az Ön által feltett kérdésre alkalmazva, amennyiben az iskola a GDPR 6. cikk (1)
bekezdés f) pontjára hivatkozik, és megfelelő érdekmérlegelési tesztben meghatározza, hogy az
iskolának pontosan milyen jogos érdeke fűződik az évkönyv elkészítéséhez, adott esetben az iskolai
rendezvényeken készült felvételek sajtóban történő nyilvánosságra hozatalához. A fentiekkel
összhangban, miszerint elkülönülő adatkezelési műveletnek minősül egy felvétel elkészítése és
annak különböző módon történő felhasználása (évkönyvben, illetve nyilvános sajtófelületen), amely
adatkezelési műveletek különböző célból lehetnek szükségesek, azokhoz az iskolának
műveletenként eltérő érdeke fűződhet, így fontos, hogy az érdekmérlegelési teszt egyértelműen
tartalmazza, hogy melyik adatkezelési művelet elvégzése pontosan miért áll jogos érdekében az
iskolának.
Ezt követően annak levezetése szükséges, hogy az iskola tesztben meghatározott jogos érdeke
mely okból élvez elsőbbséget a képeken szereplő, azok alapján azonosítható érintettek személyes
adatokhoz és képmáshoz való jogához képest.
Mindezek alapján a GDPR 6. cikk (1) bekezdés f) pontjára való hivatkozás akkor lehet megfelelő és
így az adatkezelés akkor lehet jogszerű, ha az érdekmérlegelési teszt konklúziója az, hogy az
érintetti jogok korlátozása arányban áll az iskolának az e jogok korlátozásával érvényesülő jogos
érdekével.
Az érintettek tájékoztatása az adatkezelés tényéről és legfontosabb körülményeiről ezen jogalapra
hivatkozás esetén is elengedhetetlen feltétele az adatkezelés jogszerűségének.15

12

Ptk. 2:48. § (1) – (2) bek.
BH1985. 17.
GDPR 6. cikk (1) bek. f) pont
15
A GDPR 13. cikke határozza meg a rendelkezésre bocsátandó információkra vonatkozó minimális követelményeket, ha a személyes
adatokat az érintettől gyűjtik; a 14. cikk pedig abban az esetben, ha a személyes adatokat nem az érintettől gyűjtik.
13
14

3

A jogos érdek jogalap alapján történő adatkezelés esetén kiemelten fontos tájékoztatni az
érintetteket – annak érdekében, hogy a tisztességes és átlátható adatkezelés biztosított legyen –
azon jogukról, hogy tiltakozhatnak a személyes adatok kezelése ellen.16
Amennyiben az adatkezelés az adatkezelő jogos érdeke alapján történik, a GDPR alapján megilleti
az érintetteket a tiltakozás joga.17
Ebben az esetben az adatkezelő a személyes adatokat nem kezelheti tovább, kivéve, ha az
adatkezelő bizonyítja, hogy az adatkezelést olyan kényszerítő erejű jogos okok indokolják, amelyek
elsőbbséget élveznek az érintett érdekeivel, jogaival és szabadságaival szemben, vagy amelyek jogi
igények előterjesztéséhez, érvényesítéséhez vagy védelméhez kapcsolódnak.18
Amennyiben az érintett megfelelő tájékoztatás birtokában tiltakozik képmásának nyilvánosságra
hozatala ellen, a Hatóság álláspontja szerint kétséges és ritka esetben elképzelhető, hogy bármiféle
kényszerítő erejű jogos indokra való hivatkozás megállná a helyét a tiltakozással szemben.
III.
A GDPR szabályainak értelmezéséhez hasznos segítséget jelentenek az Adatvédelmi
Irányelv 29. cikke alapján létrehozott Adatvédelmi Munkacsoport iránymutatásai, amelyek elérhetők
– jórészt magyarul is – a Hatóság honlapjáról
(http://www.naih.hu/29-es-munkacsoport-iranymutatasai.html).
Ezen kívül feltehetőleg érdemes áttekinteni az Európai Bizottság felkészítő anyagait is ezeken a
hivatkozási címeken: http://europa.eu/rapid/press-release_IP-18-386_hu.htm és
https://ec.europa.eu/commission/priorities/justice-and-fundamental-rights/data-protection/2018reform-eu-data-protection-rules_en#library.
Ezen túlmenően megjegyzem, hogy a GDPR-hoz kapcsolódóan a honlapunkon megtalálhatók az e
tárgyban született egyedi ügyben nyújtott állásfoglalásaink is amelyek ezen a hivatkozási címen
érhetőek el: http://naih.hu/az-adatvedelmi-reformmal-kapcsolatos-allasfoglalasok.html.
IV.
Mindezeken túl a Hatóság felhívja szíves figyelmét, hogy a Hatóság – eljárási kereteket
nélkülöző, konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal nem
rendelkezik.
A Hatóság jelen ügyben rendelkezésre bocsátott információk alapján kialakított jogértelmezése más
hatóságot, a bíróságot és az adatkezelőt nem köti, annak csak iránymutató jellege van. Az
állásfoglalás, tájékoztatás kiadása tehát nem mentesíti annak címzettjét, illetve az adatkezelőt saját
jogi álláspontja kialakításának szükségessége, illetve az adatkezelésért fennálló felelősség alól.
Budapest, 2019. március 1.
Üdvözlettel:
Dr. Péterfalvi Attila
elnök
c. egyetemi tanár

16
A GDPR 13. cikk (2) bekezdés b) pontja alapján az adatkezelő a személyes adatok megszerzésének időpontjában, annak érdekében,
hogy a tisztességes és átlátható adatkezelést biztosítsa, az érintettet tájékoztatja azon jogáról, hogy tiltakozhat a személyes adatok
kezelése ellen.
17
GDPR 21. cikk (1) bekezdés
18
GDPR 21. cikk (1) bekezdés

4

