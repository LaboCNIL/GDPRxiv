 

Ügyszám: NAIH-3381-4/2022 
Korábbi ügyszámok: 
NAIH-4142/2021, NAIH/2020/4271 

………………….. ügyvéd részére 
 
cégkapu: ………………. 
 
 
Tisztelt Címzett! 
 
A Nemzeti Adatvédelmi és Információszabadság Hatósághoz (a továbbiakban: Hatóság) 
címzett, 2020. május 23-án elektronikus levélként megküldött beadványában ……………….. 
panaszos  (a  továbbiakban:  Panaszos)  azt  kifogásolta,  hogy  nem  kapott  választ  érintetti 
hozzáférési kérelmére Öntől. 
 
Az ügyben a természetes személyeknek a személyes adatok kezelése tekintetében történő 
védelméről és az ilyen adatok szabad áramlásáról, valamint a 95/46/EK irányelv hatályon kívül 
helyezéséről  szóló  2016/679/EU  rendelet  (a  továbbiakban:  GDPR)  57.  cikk  (1)  bekezdés  f) 
pontja,  valamint  az  információs  önrendelkezési  jogról  és  az  információszabadságról  szóló 
2011. évi CXII. törvény (a továbbiakban: Infotv.) 38. § (3) bekezdés a) pontja alapján vizsgálat 
indult. 
 
 
I. A Hatóság által megállapított tényállás 
 
1.  A  Hatóság  felhívására  2020.  október  5-én  elektronikus  levélként  megküldött  hiánypótlás 
keretében benyújtott iratok alapján a Hatóság megállapította, hogy a Panaszos 2020. május 
18-án  a  volt  házastársa,  ……………………  (lakcíme:  ……………………..;  a  továbbiakban: 
Ellenérdekű Fél) részére küldött elektronikus levélként érintetti kérelmet a személyes adatai 
kezelésével kapcsolatban. Erre az Ellenérdekű Fél 2020. május 23-án elektronikus levélként 
küldött  válaszában  azt  a  tájékoztatást  nyújtotta,  hogy  a  Panaszos  személyes  adatait  a 
háztartási adatkezelés körén túl kizárólag a bírósági, gyámhatósági és rendőrségi ügyekben 
az illetékes szerveknek történő benyújtás céljából kezelte a GDPR 6. cikk (1) bekezdés c), d) 
és f)  pontjai  alapján,  és ezen  háztartási  adatkezelés  körén túl kezelt  személyes  adatokat  a 
fenti bírósági, hatósági eljárások során a Panaszos maradéktalanul megismerhette. 
 
2. A Panaszos 2020. május 14-én elektronikus levélként küldött kérelemben hangfelvételek, 
emailek és videofelvételek peres eljárásban történő benyújtásával összefüggésben kért 
GDPR 15. cikke szerinti tájékoztatást Öntől. 
 
3.  A  Hatóság  felhívására  Ön  2021.  június  7-én  elektronikus  levélként  és  ePapíron  azt 
nyilatkozta,  hogy  a  Panaszos  2020.  május  14-i  kérelmének  érdemi  megválaszolását  2020. 
május  15-én  elektronikus  levélként  küldött  válaszában  ügyvédi  titokra  hivatkozással 
megtagadta. Az Ön álláspontja szerint a Panaszos által sérelmezett hangfelvételek, emailek 
és  videofelvételek  kezelése  során  az  ügyvédi  tevékenységről  szóló  2017.  évi.  LXXVIIII. 
törvény (a továbbiakban: Üttv.) 27. § (1) bekezdés a) pontja szerinti megbízás keretében, az 
Üttv. 34. §-a szerint a megbízója jogi képviselőjeként járt el. Az Ön nyilatkozata szerint csak 
olyan személyes adatot kezelt, amely a perben felmerült, vagy amelyet a megbízója e célból 
átadott  az  Ön  számára,  és  a  sérelmezett  felvételek  nem  is  állnak  és  nem  is  álltak  a 
rendelkezésére. A kép és hangfelvételek csatolása esetén a nyomtatványt az ügyvéd adja be, 
de a csatolmányt a megbízó töltötte fel a bíróság részére közvetlenül, az Ön közreműködése 
nélkül. Azt nyilatkozta továbbá, hogy a megbízást adó ügyfele nevét és az ügy részleteit az 

 

2 

Üttv. 9. § szerinti titoktartási kötelezettsége miatt nem árulhatja el a Hatóság részére, valamint 
jelezte együttműködési szándékát a Hatósággal. 
 
 
II. Az ügyben releváns jogszabályok 
 
1.  Az  Infotv.  2.  §  (2)  bekezdése  alapján  a  GDPR  szabályait  az  Infotv.-ben  meghatározott 
kiegészítésekkel kell alkalmazni a GDPR hatálya alá tartozó adatkezelések tekintetében. 
 
2. A GDPR 2. cikk (1) bekezdése szerint a GDPR-t kell alkalmazni a személyes adatok részben 
vagy  egészben  automatizált  módon  történő  kezelésére,  valamint  azoknak  a  személyes 
adatoknak  a  nem  automatizált  módon  történő  kezelésére,  amelyek  valamely  nyilvántartási 
rendszer részét képezik, vagy amelyeket egy nyilvántartási rendszer részévé kívánnak tenni. 
 
3.  A  GDPR  2.  cikk  (2)  bekezdése  szerint  a  GDPR  nem  alkalmazandó  a  személyes  adatok 
kezelésére,  ha  azt  az  uniós  jog  hatályán  kívül  eső  tevékenységek  során  végzik,  vagy  a 
tagállamok az EUSZ V. címe 2. fejezetének hatálya alá tartozó tevékenységek során végzik, 
vagy  természetes  személyek  kizárólag  személyes  vagy  otthoni  tevékenységük  keretében 
végzik, vagy az illetékes hatóságok bűncselekmények megelőzése, nyomozása, felderítése, 
vádeljárás  lefolytatása  vagy  büntetőjogi  szankciók  végrehajtása  céljából  végzik,  ideértve  a 
közbiztonságot fenyegető veszélyekkel szembeni védelmet és e veszélyek megelőzését. 
 
4.  A  GDPR  2.  cikk  (3)  bekezdése  szerint  a  GDPR  nem  alkalmazandó  a  személyes  adatok 
uniós intézmények, szervek, hivatalok és ügynökségek általi kezelésére. 
 
5.  A  GDPR  4.  cikk  1.  pontja  szerint  „személyes  adat”  az  azonosított  vagy  azonosítható 
természetes személyre („érintett”) vonatkozó bármely információ. 
 
6.  A  GDPR  4.  cikk  2.  pontja  szerint  „adatkezelés”  a  személyes  adatokon  vagy 
adatállományokon automatizált vagy nem automatizált módon végzett bármely művelet vagy 
műveletek összessége, így a gyűjtés, rögzítés, rendszerezés, tagolás, tárolás, átalakítás vagy 
megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy 
egyéb  módon  történő  hozzáférhetővé  tétel  útján,  összehangolás  vagy  összekapcsolás, 
korlátozás, törlés, illetve megsemmisítés. 
 
7.  A  GDPR  4.  cikk  7.  pontja  szerint  „adatkezelő”  az  a  természetes  vagy  jogi  személy, 
közhatalmi  szerv,  ügynökség  vagy  bármely  egyéb  szerv,  amely  a  személyes  adatok 
kezelésének céljait és eszközeit önállóan vagy másokkal együtt meghatározza. 
 
8.  A  GDPR  4.  cikk  8.  pontja  szerint  „adatfeldolgozó”  az  a  természetes  vagy  jogi  személy, 
közhatalmi  szerv,  ügynökség  vagy  bármely  egyéb  szerv,  amely  az  adatkezelő  nevében 
személyes adatokat kezel. 
 
9.  A  GDPR  12.  cikk  (3)  bekezdés  alapján  az  adatkezelő  indokolatlan  késedelem  nélkül,  de 
mindenféleképpen a kérelem beérkezésétől számított egy hónapon belül tájékoztatja az érintettet 
a 15–22. cikk szerinti kérelem nyomán hozott intézkedésekről. Szükség esetén, figyelembe véve 
a  kérelem  összetettségét  és  a  kérelmek  számát,  ez  a  határidő  további  két  hónappal 
meghosszabbítható.  A  határidő  meghosszabbításáról  az  adatkezelő  a  késedelem  okainak 
megjelölésével a kérelem kézhezvételétől számított egy hónapon belül tájékoztatja az érintettet. 
Ha  az  érintett  elektronikus  úton  nyújtotta  be  a  kérelmet,  a  tájékoztatást  lehetőség  szerint 
elektronikus úton kell megadni, kivéve, ha az érintett azt másként kéri. 

 

 

3 

10. A GDPR 12. cikk (4) bekezdés alapján, ha az adatkezelő nem tesz intézkedéseket az érintett 
kérelme nyomán, késedelem nélkül, de legkésőbb a kérelem beérkezésétől számított egy hónapon 
belül tájékoztatja az érintettet az intézkedés elmaradásának okairól, valamint arról, hogy az érintett 
panaszt nyújthat be valamely felügyeleti hatóságnál, és élhet bírósági jogorvoslati jogával. 

 

11. A GDPR 12. cikk (5) bekezdés alapján a 13. és 14. cikk szerinti információkat és a 15–22. és 
34.  cikk  szerinti  tájékoztatást  és intézkedést  díjmentesen kell  biztosítani. Ha az  érintett kérelme 
egyértelműen  megalapozatlan  vagy  –  különösen  ismétlődő  jellege  miatt  –  túlzó,  az  adatkezelő, 
figyelemmel a kért információ vagy tájékoztatás nyújtásával vagy a kért intézkedés meghozatalával 
járó adminisztratív költségekre: 
a) észszerű összegű díjat számíthat fel, vagy 
b) megtagadhatja a kérelem alapján történő intézkedést. 
A kérelem egyértelműen megalapozatlan vagy túlzó jellegének bizonyítása az adatkezelőt terheli. 
 
12.  A  GDPR  15.  cikk  (1)  bekezdése  szerint  az  érintett  jogosult  arra,  hogy  az  adatkezelőtől 
visszajelzést kapjon arra vonatkozóan, hogy személyes adatainak kezelése folyamatban van-
e, és ha ilyen adatkezelés folyamatban van, jogosult arra, hogy a személyes adatokhoz és a 
következő információkhoz hozzáférést kapjon: 

a) az adatkezelés céljai; 

b) az érintett személyes adatok kategóriái; 

c)  azon  címzettek  vagy  címzettek  kategóriái,  akikkel,  illetve  amelyekkel  a  személyes 
adatokat  közölték  vagy  közölni  fogják,  ideértve  különösen  a  harmadik  országbeli 
címzetteket, illetve a nemzetközi szervezeteket; 

d)  adott  esetben  a  személyes  adatok  tárolásának  tervezett  időtartama,  vagy  ha  ez  nem 
lehetséges, ezen időtartam meghatározásának szempontjai; 

e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes 
adatok  helyesbítését,  törlését  vagy  kezelésének  korlátozását,  és  tiltakozhat  az  ilyen 
személyes adatok kezelése ellen; 

f) a valamely felügyeleti hatósághoz címzett panasz benyújtásának joga; 

g)  ha  az  adatokat  nem  az  érintettől  gyűjtötték,  a  forrásukra  vonatkozó  minden  elérhető 
információ; 

h) a 22. cikk (1) és (4) bekezdésében említett automatizált döntéshozatal ténye, ideértve a 
profilalkotást is, valamint legalább ezekben az esetekben az alkalmazott logikára és arra 
vonatkozó érthető információk, hogy az ilyen adatkezelés milyen jelentőséggel bír, és az 
érintettre nézve milyen várható következményekkel jár. 

 
13. A GDPR 15. cikk (3) bekezdés alapján az adatkezelő az adatkezelés tárgyát képező személyes 
adatok másolatát az érintett rendelkezésére bocsátja. Az érintett által kért további másolatokért az 
adatkezelő  az  adminisztratív  költségeken  alapuló,  észszerű  mértékű  díjat  számíthat  fel.  Ha  az 
érintett  elektronikus  úton  nyújtotta  be  a  kérelmet,  az  információkat  széles  körben  használt 
elektronikus formátumban kell rendelkezésre bocsátani, kivéve, ha az érintett másként kéri. 
 
14.  A  GDPR  15.  cikk  (4)  bekezdés  alapján  a  (3)  bekezdésben  említett,  másolat  igénylésére 
vonatkozó jog nem érintheti hátrányosan mások jogait és szabadságait. 
 
15. A GDPR 23. cikke alapján az adatkezelőre vagy adatfeldolgozóra alkalmazandó uniós vagy 
tagállami jog jogalkotási intézkedésekkel korlátozhatja a 12–22. cikkben és a 34. cikkben foglalt, 
valamint  a  12–22.  cikkben  meghatározott  jogokkal  és  kötelezettségekkel  összhangban  lévő 
rendelkezései tekintetében az 5. cikkben foglalt jogok és kötelezettségek hatályát, ha a korlátozás 
tiszteletben  tartja  az  alapvető  jogok  és  szabadságok  lényeges  tartalmát,  valamint  a  23.  cikkben 
felsoroltak védelméhez szükséges és arányos intézkedés egy demokratikus társadalomban. 

 

4 

 
16. A GDPR 55. cikk (3) bekezdés szerint a felügyeleti hatóságok hatásköre nem terjed ki a 
bíróságok  által  igazságügyi  feladataik  ellátása  során  végzett  adatkezelési  műveletek 
felügyeletére. 
 
17. Az Üttv. 9. § (1) bekezdése alapján ügyvédi titoknak minősül minden olyan tény, információ 
és  adat,  amelyről  az  ügyvédi  tevékenység  gyakorlója  e  tevékenysége  gyakorlása  során 
szerzett tudomást. 
 
18. Az Üttv. 9. § (2) bekezdése alapján az ügyvédi tevékenység gyakorlója – ha jogszabály 
eltérően  nem rendelkezik  – köteles  az  ügyvédi  titkot  megtartani.  E  titoktartási kötelezettség 
kiterjed az ügyvédi titkot tartalmazó iratra vagy más adathordozóra is. 
 
19. Az Üttv. 9. § (3) bekezdése szerint az ügyvédi tevékenység gyakorlója az ügyvédi titokról 
való  tanúvallomás  tételét  és  adatszolgáltatás  teljesítését  bármely  hatósági  és  bírósági 
eljárásban köteles megtagadni, kivéve, ha a titoktartási kötelezettsége alól felmentést kapott 
az  ügyvédi  titokról  rendelkezni  jogosulttól,  azzal,  hogy  –  a  12.  §  (4)  bekezdésében 
meghatározott kivétellel – a védőként megismert ügyvédi titokról való tanúvallomás tételre és 
adatszolgáltatás teljesítésére felmentés érvényesen nem adható. 
 
20.  Az  Üttv.  9.  §  (4)  bekezdése  szerint  az  ügyvédi  tevékenység  gyakorlójának  titoktartási 
kötelezettsége 
jogviszony 
fennállásától,  és  az  ügyvédi  tevékenység  gyakorlásának  a  befejezése  vagy  a  jogviszony 
megszűnése után is határidő nélkül fennmarad. 
 
21. Az Üttv. 12. § (1) bekezdés szerint az ügyvédi titokkal az ügyfél vagy jogutódja jogosult 
rendelkezni. 
 
22. Az Üttv. 13. § (3) bekezdése szerint a védekezés céljából készült irat hatósági, bírósági és más 
közhatalmi eljárásban bizonyítékként nem használható fel és  - az ezen alcímben meghatározott 
esetek kivételével - közhatalmi szervek által nem vizsgálható meg, nem foglalható le, illetve nem 
másolható  le,  annak  felmutatása,  átadása,  az  ahhoz  való  hozzáférés  adása  megtagadható.  E 
jogairól az érintett lemondhat, kivéve, ha az irat büntetőügyben való védelemhez kapcsolódik. 
 
23. Az Üttv. 27. § (1) bekezdése szerint ügyvédi tevékenység 

független  az  ügyvédi 

tevékenység 

folytatására 

létrejött 

 a) megbízás, 
 b) kirendelés, vagy 
 c)  az  Üttv.-ben  meghatározott  esetekben  munkaviszony,  kormányzati  szolgálati, 
közszolgálati,  adó-  és  vámhatósági  szolgálati,  egészségügyi  szolgálati,  közalkalmazotti, 
rendvédelmi igazgatási alkalmazotti, honvédelmi alkalmazotti, rendvédelmi, hivatásos vagy 
szerződéses katonai, igazságügyi szakértői intézménynél fennálló igazságügyi alkalmazotti 
szolgálati 
jogviszony,  egyházi  szolgálati  viszony,  valamint  a  közérdekű  önkéntes 
tevékenységről szóló törvény szerinti önkéntes jogviszony 

alapján folytatható. 
 
24.  Az  Üttv.  34.  §  (3)  bekezdése  alapján  ha  a  meghatalmazásból  más  nem  tűnik  ki,  a 
meghatalmazás  alapján  –  törvény  eltérő  rendelkezése  hiányában  –  a  képviseleti  jog 
mindazokat megilleti, akik a megbízás teljesítése során e törvény alapján eljárhatnak. 
 
25. Az Infotv 2. § (3) bekezdése alapján személyes adatok bűnüldözési, nemzetbiztonsági és 
honvédelmi célú kezelésére az Infotv.-t kell alkalmazni. 
 

 

5 

26.  Az  Infotv  2.  §  (6)  bekezdése  alapján  nem  kell  alkalmazni  az  Infotv.  rendelkezéseit  a 
természetes személynek a kizárólag saját személyes céljait szolgáló adatkezeléseire. 
 
27. Az Infotv. 71. § (1) bekezdése alapján a Hatóság eljárása során – az annak lefolytatásához 
szükséges  mértékben  és  ideig  –  kezelheti  mindazon  személyes  adatokat,  valamint  törvény 
által védett titoknak és hivatás gyakorlásához kötött titoknak minősülő adatokat, amelyek az 
eljárással  összefüggnek,  illetve  amelyek  kezelése  az  eljárás  eredményes  lefolytatása 
érdekében szükséges. 
 
28. Az Infotv. 71. § (2a) bekezdése alapján védekezés céljából készült irat esetén az (1) és (2) 
bekezdésben  foglaltakat  az  ügyvédi 
tevékenységről  szóló  törvényben  meghatározott 
eltérésekkel kell alkalmazni. 
 
 
III. A Hatóság döntése 
 
III.1. Az érintetti kérelem 
 
1. Mind a hangfelvételek, mind a videófelvételek és emailek a GDPR 4. cikk 1. pontja alapján 
személyes  adatnak  minősülnek.  Sem  a  GDPR  2.  cikk  szerinti,  sem  az  Infotv.  2.  §  szerinti 
kivételek egyike sem áll fenn az Ön tekintetében. A Panaszos 2020. május 14-én elektronikus 
levélként küldött kérelme kifejezetten hivatkozott a GDPR-re, egyértelműen azonosítható volt 
a  GDPR  15.  cikk  (1)  bekezdése  szerinti  személyes  adatokkal  kapcsolatos  hozzáférési 
kérelemként, így a vizsgált kérelemre a GDPR alkalmazandó. 
 
2.  A GDPR  15.  cikk (1) bekezdése  alapján  az  érintett jogosult  egyéni,  célzott  információkat 
kérni az adatkezelőtől, amelyek az alábbiak: 
(i) folyamatban van-e adatkezelés; 
(ii) a kezelt konkrét személyes adatokhoz hozzáférés (tájékoztatás a konkrét adatról, nemcsak 
azok kategóriáiról); 
(iii)  a  GDPR  15.  cikk  (1)  bekezdésben  felsorolt  körülmények  (többek  között  az  adatkezelés 
célja és a célhoz kapcsolódóan jogalapja, a személyes adatok kategóriái stb.). 
 
3. A GDPR 15. cikk szerinti tájékoztatást az adatkezelő utólag, az érintett kifejezett kérelmére 
köteles biztosítani, és annak egyetlen korlátja, hogy a GDPR 15. cikk (4) bekezdés alapján a 
másolat igénylésére vonatkozó jog nem érintheti hátrányosan mások jogait és szabadságait. 
Ezen  felül  az  érintetti  kérelmek  általában  a  GDPR  12.  cikk  (5)  bekezdése  szerinti  esetben 
tagadhatóak meg. 
 
4.  A  vizsgálat  tárgyát  képező  érintetti kérelem kifejezetten  arra  irányult,  hogy  Ön kezeli-e  a 
Panaszos  személyes  adatait,  kifejezetten  megjelölve  a  peres  eljárásban  benyújtott 
hangfelvételeket, emaileket és videófelvételeket, és ha igen akkor milyen célból, mely típusú 
adatokat,  milyen  címzetteknek  továbbítva,  mennyi  ideig  kezeli  azokat,  és  milyen  forrásból 
származnak,  továbbá  kérte  a  fenti  személyes  adatok  másolatát  a  GDPR  15.  cikk  (3) 
bekezdése alapján. 
 
5. Tekintettel arra, hogy  a Panaszos a per során az iratokat és az abban foglalt személyes 
adatokat  már  megismerte,  érdemben  a  hang-  és  videófelvételek  azok,  amely  személyes 
adatokkal a Panaszos még nem rendelkezett, így nem elég a keresetlevélre hivatkozás azok 
közléséhez. 
 
6. A GDPR 15. cikk (1) bekezdése szerint az érintett jogosult arra, hogy személyes adataihoz 
hozzáférést  kapjon,  és  a  GDPR  12.  cikk  (3)-(4)  bekezdései  alapján  az  érintetti  kérelemre  az 

 

6 

adatkezelő  köteles  egy  hónapon  belül  érdemben  válaszolni.  Ezen  határidő  különleges 
körülmények  miatt  legfeljebb  további  két  hónappal  hosszabbítható,  azonban  az  eredeti  egy 
hónap letelte előtt ekkor is köteles az adatkezelő tájékoztatást küldeni arról, hogy mit tett addig, 
és milyen okból szükséges a határidő meghosszabbítása. 
 
7. A jelen esetben Ön az eredeti egy hónap letelte előtt nem teljesítette a Panaszos hozzáférési 
joga gyakorlására irányuló kérelmét, hanem azt kifejezetten megtagadta. Ezen megtagadást Ön 
nem a GDPR 12. cikk (5) bekezdése vagy a GDPR 15. cikk (4) szerinti taxatív kivételek egyikére, 
hanem az Üttv-re alapozta. 
 
8. A jelen esetben a GDPR 15. cikk (4) szerinti tényleges konkrét érdek nem volt megállapítható 
hivatalból sem, az Ellenérdekű Fél jogait és szabadságait a GDPR-nak megfelelő adatkezelői 
válasz semmiben sem befolyásolta volna. A kérelem nem volt túlzó vagy ismétlődő sem, így a 
GDPR 12. cikk (5) bekezdése szerinti kivétel sem áll fenn.  A magyar  bírói  gyakorlat  a kérelem 
túlzó vagy ismétlődő jellegét nagyon szűken értelmezi. Az, hogy a róla titokban készült hang 
és  képfelvételekről  –  amelyeket  ráadásul  már  hivatalos  eljárásban  benyújtottak  –  első 
alkalommal másolatot kér az érintett, nem túlzó kérelem. 
 
 
III.2. Az adatkezelő személye 
 
1. Az ügyvédi tevékenységgel kapcsolatos adatkezelésre sem a GDPR 2. cikk (2) bekezdése, 
sem a GDPR 2. cikk (3) bekezdése, sem az Infotv. 2. §-a szerinti kivételek egyike sem áll fenn, 
így az Ön vizsgált tevékenységére a GDPR alkalmazandó. A GDPR 55. cikk (3) bekezdése 
kizárólag a bíróságokat veszi ki a Hatóság hatásköre alól, és kizárólag igazságügyi feladataik 
ellátása során végzett adatkezelési műveletek tekintetében. Ez nem érinti azt, hogy a GDPR 
anyagi jogi szabályai a bíróságokra is irányadóak akár igazságügyi feladataik ellátása során, 
akár azon kívül, azonban a GDPR 55. cikk (3) bekezdése szerinti tevékenység tekintetében 
azt nem a Hatóság, hanem bíróság jogosult vizsgálni. Ezen kívül a GDPR nem tartalmaz más, 
a Hatóság általános hatáskörét tárgyi hatállyal szűkítő rendelkezést, és a tagállami jog részére 
sem ad eltérési lehetőséget erre. A GDPR hatályának szűkítse tagállami jogszabállyal a GDPR 
kifejezett  felhatalmazása  hiányában  nem  érvényes,  az  uniós  jog  elsőbbsége  alapján  azt  a 
jogalkalmazó köteles figyelmen kívül hagyni. 
 
2. A GDPR 4. cikk 1., 2. és 7. pontja alapján más személy személyes adatán bármely művelet 
elvégzése  az  ügyvéd  által  adatkezelésnek  minősül,  amelyre  alkalmazandóak  a  GDPR, 
valamint az Infotv.-nek az Infotv. 2. § (2) bekezdésében meghatározott rendelkezései. 
 
3.  A  22/1994.  (IV  16.)  AB  határozat  kifejtette,  hogy  az  ügyvédi  foglalkozás  elsősorban  az 
igazságszolgáltatáshoz 
tevékenység.  Az 
igazságszolgáltatásban védőként, vagy jogi képviselőként való közreműködése alkotmányos 
követelmény és az eljárási törvények kötelező előírása. Az ügyvéd (a jogi képviselő) eljárásjogi 
státusát  és  helyzetét  törvény  szabályozza,  eljárásbeli  jogait  és  kötelességeit  ugyancsak 
törvény írja elő. Az ügyvéd tevékenységét és feladatait tehát nem lehet önmagában megítélni 
és  önmagában  szabályozni,  hanem  csak  annak  az  eljárásjogi  rendszernek  függvényében, 
amelyben  tevékenysége,  feladata  magának  a  rendszernek  része  és  amely  rendszerből,  a 
rendszer  munkamegosztásából  következik  a  foglalkozás  sajátképpenisége.  A  foglalkozás 
sajátossága tehát az igazságszolgáltatás és jogalkalmazás rendszeréből folyik azon túl, hogy 
az 
ügyvédi 
foglalkozásgyakorlás szabályai közjogi tartalmú, illetve vonatkozású normák. 
 
4. A 95/46/EK irányelv 29. cikke alapján létrejött adatvédelmi munkacsoport az „adatkezelő” 
és  az  „adatfeldolgozó”  fogalmáról  szóló  1/2010  számú  véleményének  21.  számú  példája 

igazságszolgáltatáshoz 

jogalkalmazáshoz 

jogalkalmazáshoz 

kapcsolódik. 

kapcsolódó 

Az 

és 

és 

a 

 

7 

kifejezetten  az  ügyvédek  adatkezeléséről  azt  állapítja  meg,  hogy  „Az  ügyvéd  az  ügyfelét  a 
bíróságon  képviseli,  és  ezzel  a  feladattal  kapcsolatban  az  ügyfele  ügyéhez  kapcsolódó 
személyes  adatokat  dolgoz  fel.  A  szükséges  információ  felhasználásának  jogalapja  az 
ügyféltől kapott megbízás. Ez a megbízás azonban nem az adatkezelésre, hanem a bíróság 
előtti képviseletre összpontosít, amely tevékenységre az ilyen hivatásoknak hagyományosan 
megvan  a  saját  jogalapjuk.  Az  ilyen  hivatások  képviselői  ezért  független  „adatkezelőnek” 
tekintendők, amikor az ügyfeleik jogi képviselete során adatot dolgoznak fel.” Tekintettel arra, 
hogy a GDPR szerinti adatkezelő fogalom elvi tartalma nem szűkült, csak bővült a 95/46/EK 
irányelv  szerinti  elvi  tartalomhoz  képest,  így  a  fenti  jogértelmezés  ma  is  irányadónak 
tekinthető.  A  fenti  munkacsoportot  felváltó  Európai  Adatvédelmi  Testület  jelenleg  nyilvános 
konzultáció  alatt  lévő  7/2020  számú  iránymutatása  is  a  fenti  értelmezést  erősíti  meg  (25. 
bekezdést követő, még nem számozott változatlan példa). 
 
5.  A  fentiek  alapján  megállapítható,  hogy  az  ügyvédek  általában  a  GDPR  alá  tartozó 
adatkezelést  végeznek,  amelyet  a  Hatóság  felügyel.  Az  általános  szabályokat  egyes 
specifikus jogszabályok egészítik ki mint az Üttv., azonban a fent kifejtettek alapján ezek csak 
az  uniós  jog  által  engedett  mértékben  térhetnek  el  a  GDPR-től,  és  ezen  konkrét  eltérések 
fennállását  –  például  az  Ellenérdekű  Fél  konkrét  jogát  vagy  szabadságát,  amely  súlyosan 
sérülne a kérés teljesítése esetén – alá kell támasztani a tájékoztatást megtagadó adatkezelői 
válaszban. 
 
6.  A  Magyar  Ügyvédi  Kamara  Elnökségének  az  adatkezelői  témakörben  kiadott  1/2019. 
(IV.15.)  számú szakmai álláspontja  is kifejti,  miszerint  az  ügyvéd  tevékenységének  ellátása 
során a GDPR szempontjából elsődlegesen  – kivéve, ha az ügyvéd és a megbízója közötti 
megállapodásából  vagy  esetlegesen  egyéb  kivételes  körülményből  más  nem  következik  – 
önálló adatkezelőnek, és nem adatfeldolgozónak vagy közös adatkezelőnek minősül, mivel az 
ügyvédi adatkezelés céljait és eszközeit elsődlegesen az ügyvédekre vonatkozó jogszabályok 
és MÜK szabályzat határozzák meg. Tevékenységéhez ezért általában nem tartozik, hogy a 
megbízója  vele  adatfeldolgozási  szerződést  kössön,  hiszen  az  ügyvéd  adatkezeléssel 
kapcsolatos  kötelezettsége  és  felelőssége  az  ügyvédi  megbízásból  eredő  önálló  döntési 
jogosultságán  alapszik.  Az  ügyvéd  az  ügyfele  tekintetében  –  amennyiben  az  ügyvéd  és 
megbízója  közötti  külön  megállapodásából  vagy  esetlegesen  egyéb  kivételes  körülményből 
más nem következik – nem minősül az ügyfelével közös adatkezelőnek. 
 
7.  A  jelen  esetben  megállapítható,  hogy  az  ügyfele  képviseletében  a  Panaszossal 
kapcsolatban  benyújtott  peres  iratok  adattartalma  tekintetében  Ön  kezelte  a  Panaszos 
személyes adatait, így adatkezelőként kötelessége az érintetti kérelmeket megválaszolni. 
 
8.  A  feltárt  tényállás  alapján  Ön  nem  kezelte  ténylegesen  a  Panaszos  hangfelvétel, 
videófelvétel  stb.  technikai  adatként  létező  személyes  adatait,  mivel  azokon  nem  végzett 
semmilyen adatkezelési műveletet, amely a GDPR 4. cikk  2. pontja szerinti adatkezelésnek 
minősül. A peres anyag mellékletéül szolgáló, a Panaszos által sérelmezett fájl-okat a feltárt 
tényállás  alapján  az  Ellenérdekű  Fél  háztartási  adatkezelés  körében  állította  elő,  amelyről 
kizárólag  az  Ellenérdekű  Fél  döntött.  Önnek  szintén  nem  volt  semmilyen  döntési  jogköre  a 
fájlok benyújtásában, azt az Üttv. szerinti megbízás keretében a megbízója, az Ellenérdekű 
Fél  szolgáltatta,  amelyről  a  Panaszos  kérelmére  az  Ellenérdekű  Fél  2020.  május  23-án 
tájékoztatást nyújtott a Panaszosnak. A peres eljárásban történő benyújtás során Ön csak a 
nyomtatványt  nyújtotta  be,  annak  mellékletét  közvetlenül  az  Ellenérdekű  Fél  kezelte 
kizárólagosan. 
 
9.  Mivel  a  fentiek  alapján  Ön  nem  rendelkezett  a  hang-  és  videófájlok  felett,  ezekkel 
kapcsolatban azt a tájékoztatást kellett volna adnia, hogy azokat nem kezelte és nem kezeli, 
megjelölve az Ellenérdekű Fél adatkezelőt, míg a keresetlevélre hivatkozva meg kellett volna 

 

8 

jelölnie,  hogy  az  abban  található  személyes  adatokat  kezeli  a  Panaszos  vonatkozásában. 
Mivel a Panaszos tekintetében Ön más adatok tekintetében adatkezelő, ezért a GDPR 15. cikk 
(1)  bekezdés  első  tagmondata  alapján  kifejezetten  adatkezelői  kötelezettsége  áll  fenn  arról 
szóló tájékoztatás nyújtása, ha a megjelöltek közül egy adatot nem kezel. 
 
 
III.3. Az ügyvédi titokra történő hivatkozás az érintettel szemben 
 
1.  A  Hatóság  álláspontja  szerint  egy  érintett  személyes  adatai  –  különös  tekintettel  annak 
hang- és képmására – főszabály szerint nem minősülnek más személy ügyvédi titkának, azok 
felett sem egy ügyvéd, sem más harmadik személy nem gyakorolhat kizárólagos jogosultságot 
az érintett akarata ellenére. Ez alól csak a GDPR adhat felmentést kivételes esetekben, ha 
olyan jog vagy szabadság védelme szükséges, amely szükségessé és arányosság teszi az 
érintetti jog korlátozását. Az Infotv. 2. § (3) bekezdése és az Infotv. 3. § 10a pontja alapján 
büntetőeljárásban  vagy  szabálysértési  eljárásban  jogszabály  alapján  közreműködőként 
végzett adatkezelés tekintetében nem a GDPR, hanem az Infotv. rendelkezései irányadóak – 
amelynek  felügyeletét  szintén  a  Hatóság  látja  el  –,  azonban  a  jelen  ügyben  ilyen  jellegű 
adatkezelés nem áll fenn, a GDPR alkalmazását ez sem zárja ki. 
 
2.  A  Hatóság  kiemeli,  hogy  a  GDPR  nem  iratok  vagy  információk,  hanem  érintetti  saját 
személyes  adatok megismeréséről  szól,  így  az  egyéb  tartalmak  titok jellege  –  mivel  azokat 
nem  szükséges  kiadni  –  semmiben  nem  érinti  a  személyes  adatok  védelméhez  fűződő 
alapjogot. 
 
3.  A  Panaszos  az  érintetti  joggyakorlása  idején  már  ismerte  azt  a  tényt,  hogy  Ön  mint  jogi 
képviselő jár el az Ellenérdekű Fél jogi képviselőjeként, valamint a keresetlevél tartalmát, így 
ezek  nem  minősülnek  titoknak  a  Panaszos  előtt,  így  ügyvédi  titok  tárgya  sem  lehetnek  a 
Panaszossal  szemben.  A  Panaszos  saját  konkrét  személyes  adataival  kapcsolatban  az 
Ellenérdekű  Fél  nem  bír  korlátlan  rendelkezési  joggal,  azt  ő  maga  is  csak  korlátozottan 
kezelheti.    A  személyes  adatok  védelméhez  való  jog  egy  olyan  alapjog,  amelyet  harmadik 
személy nem vonhat el teljesen, és a GDPR 23. cikke alapján az érintettek jogait tagállami jog 
is  csak  arányosan  és  szükségszerű  mértékben  korlátozhatja,  nem  üresítheti  ki.  Az  ezzel 
ellentétes tagállami szabályozás nem alkalmazható. 
 
4. Az Ellenérdekű Félnek a jelen ügyben nincs olyan konkrét  joga vagy szabadsága, amely 
szükségessé  tenné  annak  az  információnak  a  visszatartását,  hogy  Ön  a  keresetlevélben 
foglaltakon 
rendelkezik  a  Panaszosról,  a  kért 
hangfelvételeleket  és  videófelvételeket  csak  az  Ellenérdekű  Fél  kezelte,  azokkal  Ön  nem 
rendelkezik. Ha az Üttv-nek a rendelkezése feltétel nélküli és korlátlan alapjog elvonást tenne 
lehetővé a fenti feltételek vizsgálata nélkül, akkor a GDPR szerinti jogokat teljesen kiüresítő 
Üttv. értelmezés sértené a GDPR 23. cikkét, így nem lenne alkalmazható. 
 
5.  Magyarország  Alaptörvényének  Q)  cikk  (3)  bekezdés  első  mondata  alapján  a 
jogértelmezéshez  alkalmazandóak  a  nemzetközi  jog  általánosan  elismert  szabályai.  Ezen 
nemzetközi  jogban  általánosan  elismert  szabályok  egyike  az  ENSZ  Állandó  Nemzetközi 
Bíráságának gyakorlata1 alapján a „nemo plus juris transferre potest quam ipse habet” elve. 
Az Üttv. 12. § (1) bekezdése alapján az Ön rendelkezési joga a Panaszos személyes adataival 
kapcsolatban  csak  származékos,  az  Ellenérdekű  Féltől  származik.  Az  Ellenérdekű  Fél  sem 
jogosíthatja fel Önt olyanra, amelyet maga nem tehetne meg. 
 
 

túl  más  személyes  adattal  nem 

                                                           
1 lásd pl.: https://www.icj-cij.org/public/files/case-related/102/102-20010625-ORA-01-00-BI.pdf 

 

9 

 
III.4. Az ügyvédi titoktartás a Hatóság eljárásai során 
 
1. A Hatóság felhívására Ön 2021. június 7-én többek között azt nyilatkozta, hogy az Üttv. 9. 
§-a miatt fennálló ügyvédi titoktartási kötelezettsége miatt nem tárhatja fel a megbízást  adó 
ügyfele nevét és az ügy részleteit a Hatóság felé. 
 
2. A Hatóság az eljárási és adatmegismerési jogosultsága tekintetében  általánosságban  az 
alábbiakra hívja fel a figyelmet. Ezen kívül a jelen konkrét ügyben a Hatóság megjegyzi, hogy 
a Hatóság a megkeresésében írtak alapján nyilvánvalóan tudott a Panaszos és az Ellenérdekű 
Fél közötti peres eljárásról, és a megkeresés tárgya nem a per, hanem az adatkezelői válasz 
volt az érintetti joggyakorlásra. 
 
3.  A  Hatóság  –  a  NAIH-5361-1/2022  számú  hatósági  határozatban  is  kifejtett,  a  Hatóság 
honlapján nemsokára közzétett – álláspontja szerint az Ön azon állítása, miszerint titoktartási 
kötelezettségére  hivatkozva  nem  adhat  a  jelen  ügyben  tájékoztatást  a  Hatóság  részére  a 
megbízója  nevéről  és  az  ügy  egyéb  körülményeiről  többek  között  azért  sem  megalapozott, 
mert  az  Infotv.  71.  §  (1)  bekezdése  szerint  a  Hatóság  az  eljárása  során  -  az  annak 
lefolytatásához  szükséges  mértékben  és  ideig  -  kezelheti  mindazon  személyes  adatokat, 
valamint  törvény  által  védett  titoknak  és  hivatás  gyakorlásához  kötött  titoknak  minősülő 
adatokat,  amelyek  az  eljárással  összefüggnek,  illetve  amelyek  kezelése  az  eljárás 
eredményes  lefolytatása  érdekében  szükséges.  Az  Infotv.  71.  §  (2a)  bekezdés  alapján 
azonban  az  Üttv.  13.  §  (3)  bekezdésében  meghatározott,  védekezés  céljából  készült  iratok 
megismerhetőségére az Üttv -ben meghatározott feltételeket kell alkalmazni. 

fűzött 

(1)  és 

jogalkotói 

Infotv.)  71.  § 

jogosultságát  az  alábbiak  szerint  határozta  meg:  „Az 

4.  Ezt  támasztja  alá  az  Üttv.  hatálybalépésével  összefüggő  egyes  törvények  és  egyéb 
igazságügyi tárgyú törvények módosításáról szóló 2017. évi CXXXVI. törvény 80. §-hoz – az 
indokolás,  amely  a  Hatóság 
Infotv.  71.  §  (2a)  bekezdéséhez  - 
adatmegismerési 
információs 
önrendelkezési  jogról  és  az  információszabadságról  szóló  2011.  évi  CXII.  törvény  (a 
továbbiakban: 
(2)  bekezdése  a  Nemzeti  Adatvédelmi  és 
Információszabadság  Hatóság  számára  biztosítja  azon  jogosultságokat,  hogy  az  eljárása 
lefolytatásához  szükséges  mértékben  és  ideig  kezelhesse  és  felhasználhassa  mindazon 
személyes  adatokat,  valamint  törvény  által  védett  titoknak  és  hivatás  gyakorlásához  kötött 
titoknak minősülő adatokat, amelyek az eljárással összefüggnek, illetve amelyek kezelése az 
eljárás  eredményes 
jogosultság  a  hivatás 
gyakorlásához  kötött  titoknak  minősülő  ügyvédi  titok  vonatkozásában  is  megilleti  az 
elsősorban  alapjogvédelmi  funkciót  betöltő  hatóságot.  Ebben  a  tekintetben  tehát  az  Infotv. 
kivételt támaszt az Üttv.  13. § (1) bekezdésében foglalt, az ügyvédi titok védelmét szolgáló 
általános előírások alól. E speciális szabályozást a jelen törvény is fenntartja. Az Üttv. 13. § 
(3) bekezdésében meghatározott, védekezés céljából készült iratok hatósági eljárás keretében 
történő  megismerhetőségével  és 
felhasználhatóságával  összefüggésben  az  ügyvédi 
tevékenységről  szóló  törvényben,  ezen  iratok  fokozott  védelme  érdekében  meghatározott 
feltételek  alkalmazása  azonban  a  Nemzeti  Adatvédelmi  és  Információszabadság  Hatóság 
eljárása tekintetében is indokolt, a törvény ennek megfelelően az egyértelmű jogi környezet 
megteremtését célozza.” 

lefolytatása  érdekében  szükséges.  Ezen 

5.  A  fentiekből  kifolyólag  Ön  a  jelen  eljárásban  ügyvédi  titoktartásra  hivatkozással  nem 
tagadhatta volna meg olyan információk közlését, amelyek nem minősülnek védekezés célját 
szolgáló iratnak, védekezés célját szolgáló iratokat pedig a Hatóság nem kért Öntől. 
 

 

10 

6. A Hatóság eltekintett attól, hogy a fenti információ megtagadás miatt adatvédelmi hatósági 
eljárást  indítson  hivatalból,  mivel  a  tényállás  végül  megfelelően  tisztázható  volt  további 
információk  nélkül  is,  és  az  ügyvédi  titok  kérdése  összetett  jogi  probléma,  így  a  jogsértés 
szándékossága  jelen  ügyben  nem  merült  fel,  valamint  jelezte  együttműködési  szándékát  a 
Hatósággal. 
 
III.5. Egyéb kérdések 
 
1. Bár nem az eljárás fő tárgyához tartozik, a Hatóság hivatalból észlelte, hogy Ellenérdekű 
Féltől a Panaszos kapott a GDPR 15. cikke szerinti tájékoztatást. Amennyiben  a Panaszos 
ezzel  nem  ért  egyet,  akkor  az  Ellenérdekű  Féllel  szemben  nyújthat  be  kérelmet  a  Hatóság 
vagy a bíróság előtt, azonban a jogsértést nem elég egyoldalúan állítani, azt alá is szükséges 
támasztani. 
 
2.  A  Hatóság  e  körben  megjegyzi,  hogy  a  GDPR  (52)  preambulumbekezdésének  utolsó 
mondata szerint akár a személyes adatok különleges kategóriái, azaz fokozottan védett adatok 
esetén is jogszerű lehet az adatkezelés, ha a jogi igények megállapításához szükséges, és 
ténylegesen  konkrét  jogi  igény  előterjesztésére  fel  is  használják.  Így  a  jogi  igény 
érvényesítésén 
jogszerűtlen  adatkezelés 
tényállási  elem  szükséges  a 
valószínűsítéséhez, amelynek hiányában a Hatóság nem jár el. 
 
III.6. Jogkövetkezmények 
 
1.  A  Hatóság  a  vizsgálat  során  megállapította,  hogy  Ön  jogellenesen  tagadta  meg  a 
Panaszos érintetti hozzáférési kérelmét. 
 
2. A Hatóság megállapította, hogy a kérelem tájékoztatási része a jelen eljárásból kifolyólag 
teljesült, a Panaszos jelen iratból tudomást szerez arról, hogy a kért hang- és videófelvételeket 
Ön  nem  kezelte,  csak  a  Panaszos  számára  rendelkezésére  álló  keresettel  kapcsolatos 
adatokat, így e tekintetben a Hatóság további intézkedése nem szükséges. 
 
3.  A  Hatóság  hivatalból  mérlegelte,  hogy  adatvédelmi  hatósági  eljárás  indítása  és  bírság 
kiszabása  szükséges-e  az  adott  esetben.  Tekintettel  a  jogkérdés  összetettségére,  valamint 
arra, hogy az információt a Panaszos jelen eljárás révén megkapta, a Hatóság úgy döntött, 
hogy jelen esetben nem szükséges adatvédelmi hatósági eljárás indítása. 
 
4. A Hatóság az Infotv. 56. § (1) bekezdése alapján hivatalból  
 

többlet 

túl 

f e l s z ó l í t j a  

 
Önt,  hogy  a  jövőben  úgy  alakítsa  az  adatkezelési  gyakorlatát,  hogy  a  Hatóság  fenti 
jogértelmezésének megfeleljen. 
 
Ezen felül a Hatóság meg fogja keresni a Magyar Ügyvédi Kamarát ezen kérdéskör általános 
rendezése érdekében. 
 
kelt: Budapest, az elektronikus aláírás szerint 

 

(2022. június 13.) 

Üdvözlettel: 
 

Dr. Péterfalvi Attila 

elnök 

  c. egyetemi tanár 

 

