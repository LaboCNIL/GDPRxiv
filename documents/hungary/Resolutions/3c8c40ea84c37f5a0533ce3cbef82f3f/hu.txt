Ügyszám: NAIH/2020/4077
Előzmény ügyszám: NAIH/2019/4950.
[…]

Tisztelt Uram!
A Nemzeti Adatvédelmi és Információszabadság Hatósághoz (a továbbiakban: Hatóság) érkezett
konzultációs megkeresésében az iránt érdeklődött, hogy az általános adatvédelmi rendelet 15. cikk (4)
bekezdésére tekintettel hogyan lehet teljesíteni az érintett másolatadásra irányuló kérelmét kamerafelvételek
vonatkozásában, ha azokon harmadik személyek is szerepelnek.
1. A Hatóság tájékoztatja Önt arról, hogy az általános adatvédelmi rendelet1 szerint és az információs
önrendelkezési jogról és az információszabadságról szóló 2011. évi CXII. törvény (a továbbiakban: Infotv.)
38. §-a2 szerint sem feladata a Hatóságnak, hogy valamely meghatározott adatkezelés értékelését
elvégezze, és annak jogszabályi megfelelőségéről előzetesen állásfoglalást alakítson ki vagy adatkezelési
kérdésekben konzultációt folytasson. Ilyen tevékenység folytatása jelentősen meg is haladná a Hatóság
erőforrásait. Az adatkezelés valamennyi ismérve az adatkezelőnél áll rendelkezésre, ezért elsősorban ő
képes annak megítélésére, hogy a jogszabályi megfelelés érdekében milyen intézkedések lehetnek
szükségesek; a Hatóság nem veheti át az adatkezelő e tekintetben fennálló felelősségét.
Annak megítélésére tehát, hogy az általános adatvédelmi rendelet által támasztott követelményeknek való
megfeleléshez konkrét esetben milyen technikai és szervezési intézkedések szükségesek, elsősorban az
adatkezelő képes, miután ahhoz ismerni szükséges az adatkezelés valamennyi jellemzőjét, ezek az
információk pedig az adatkezelőnél állnak rendelkezésre. Egy adatkezelés teljes átvilágítása mind jogi, mind
informatikai követelményeknek történő megfelelőségével lehetséges. A Hatóság továbbá audit eljárást sem
folytat.
A Hatóság szerepe elsődlegesen az, hogy az általános adatvédelmi rendelet előírásait az Alaptörvényben,
az Európai Unió jogi aktusaiban, valamint a hatályos magyar jogszabályokban foglaltaknak megfelelően
alkalmazza, azokat a megfelelő eljárási keretek között érvényesítse. A Hatóság e szerepét az általános
adatvédelmi rendeletben meghatározottak szerint elsősorban hatósági eljárások keretében, másodsorban az
Európai Unió más tagállamainak adatvédelmi hatóságaival együttműködésben az Európai Adatvédelmi
Testület jogegységesítő tevékenységében közreműködve tölti be. Ezen uniós együttműködésnek többek
között az is a funkciója, hogy biztosítsa, hogy az adatvédelmi előírások alkalmazása során a tagállami
hatóságok egységes értelmezés mentén alakítsák gyakorlatukat, és azt az Európai Adatvédelmi Testület
iránymutatásaiba foglaltan tegyék közzé, szükségképpen szűkítve ezzel az adatvédelmi hatóságok önálló
jogértelmezési mozgásterét.

Az Európai Parlament és a Tanács (EU) 2016/679 rendelete (2016. április 27.) a természetes személyeknek a személyes adatok
kezelése tekintetében történő védelméről és az ilyen adatok szabad áramlásáról, valamint a 95/46/EK irányelv hatályon kívül
helyezéséről
Az általános adatvédelmi rendelet az alábbi linkről érhető el:
https://eur-lex.europa.eu/legal-content/HU/TXT/HTML/?uri=CELEX:32016R0679&from=EN
2
Infotv. 38. § (2) és (3) bekezdés: „(2) A Hatóság feladata a személyes adatok védelméhez, valamint a közérdekű és a közérdekből
nyilvános adatok megismeréséhez való jog érvényesülésének ellenőrzése és elősegítése, továbbá a személyes adatok Európai Unión
belüli szabad áramlásának elősegítése.”
„(3) A Hatóság a (2) és (2a) bekezdés szerinti feladatkörében az e törvényben meghatározottak szerint különösen
a) bejelentés alapján és hivatalból vizsgálatot folytat;
b) az érintett kérelmére és hivatalból adatvédelmi hatósági eljárást folytat;
c) hivatalból titokfelügyeleti hatósági eljárást folytat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben bírósághoz fordulhat;
e) a más által indított perbe beavatkozhat;
f)
g) kérelemre adatkezelési engedélyezési eljárást folytat;
h) ellátja az Európai Unió kötelező jogi aktusában, így különösen az általános adatvédelmi rendeletben és a 2016/680 (EU) irányelvben
a tagállami felügyeleti hatóság részére megállapított, továbbá a törvényben meghatározott egyéb feladatokat.”
1

Ezzel összhangban az általános adatvédelmi rendelet is csupán azt írja elő a Hatóság egyik feladatául, hogy
felhívja az adatkezelők (adatfeldolgozók) figyelmét az általános adatvédelmi rendelet szerinti
kötelezettségeikre, és kérésre tájékoztatást nyújtson az érintettnek az őt megillető jogok gyakorlásával
kapcsolatban [általános adatvédelmi rendelet 57. cikk (1) bekezdés d), e) pontja].
2. A Hatóság mindezek figyelembe vétele mellett általánosságban tájékoztatja Önt arról, hogy az általános
adatvédelmi rendelet a hozzáférési jog keretén belül új, annak legteljesebb megvalósulását biztosító
részjogosultságot nevesít, a másolat kiadásához való jogot. A másolat kiadásához való jog biztosítja az
érintett számára a személyes adataihoz való tényleges hozzáférését.
A másolathoz való jognak a hozzáférési jog – az Infotv. terminológiája szerint tájékoztatáshoz való jog –
részeként való elismerése nem abszolút újdonság, azt a Hatóság az általános adatvédelmi rendelet
alkalmazandóságát megelőzően is – bizonyos kivételekkel – a tájékoztatáshoz való jog egyik részelemének
tekintette, például banki szerződések vonatkozásában.
A Hatóság az általános adatvédelmi rendelet alkalmazandóságát megelőzően kialakított gyakorlata szerint a
kamerafelvételek vonatkozásában a tájékoztatáshoz való jog a felvételbe való betekintés biztosításával volt
a legszélesebb körben megvalósítható. Ennek egyik oka, hogy az Infotv. a tájékoztatáshoz való jog
keretében nem biztosította az érintettek számára azt a lehetőséget, hogy megválaszthassák a tájékoztatás
formáját, csupán annyit írt elő az adatkezelők számára kötelezettségként, hogy a tájékoztatást közérthető
formában kell megadniuk.
Ezen túlmenően az élet- és vagyonvédelmi célból telepített kamerarendszerek üzemeltetésére irányadó a
személy- és vagyonvédelmi, valamint a magánnyomozói tevékenység szabályairól szóló 2005. évi CXXXIII.
törvény kizárólag a felvételeknek az érintett kérelmére való – az érintett jogának vagy jogos érdekének
igazolása melletti – zárolásáról rendelkezett, és bírósági vagy hatósági megkereséshez kötötte a
kamerafelvételeknek vagy azok másolatának kiadását, tehát a kamerafelvétel közvetlenül az érintett részére
nem is volt kiadható.
A Hatóság korábbi gyakorlata során figyelembe vette továbbá azt is, hogy a kamerafelvételek másolatának
kiadása más érintettek személyes adatainak védelméhez fűződő jogát sértheti, ha a tájékoztatást kérő
érintett nem egyedül szerepel a felvételeken, ezért csak akkor tartotta elfogadhatónak a másolat átadásával
való tájékoztatást, ha azon a további érintettek képmása kitakarásra került, azonban erre az adatkezelők az
Infotv. alapján nem voltak kötelezhetők.
Az általános adatvédelmi rendelet 15. cikk (3) bekezdése azonban az Infotv.-vel szemben kifejezetten
rendelkezik az érintettek másolathoz való jogáról, felülírva ezzel a Hatóság korábbi gyakorlatát a
kamerafelvételről készült másolat érintett rendelkezésére bocsátásával kapcsolatosan.
A Hatóság felhívja a figyelmét a NAIH/2018/5559/H. ügyszámon indult adatvédelmi hatósági eljárásra, amely
azért indult, mert az adatkezelő az érintett kamerafelvétel másolatának kiadására vonatkozó kérelmét
megtagadta arra hivatkozással, hogy az érintett nem igazolta a másolat kiadásához fűződő jogát vagy jogos
érdekét, valamint úgy vélte, hogy a kamerafelvétel másolata nem alkalmas azon cél elérésére, amelyet az
érintett a másolat kiadása iránti kérelmében megjelölt.
A Hatóság ennek kapcsán megállapította, hogy az általános adatvédelmi rendelet a másolat kiadásához való
jog gyakorlásához nem támaszt többletkövetelményeket, az feltétel nélkül gyakorolható, tehát az érintettnek
nem kell igazolnia a másolat kiadásához való jogos érdekét, illetve nem kell indokolnia, hogy mi okból kíván
élni ezzel a jogával. A hozzáférési jog – ideértve a másolat kiadásához való jogot – gyakorlására vonatkozó
kérelem kizárólag az általános adatvédelmi rendelet 12. cikk (5) bekezdése szerinti esetekben tagadható
meg, az általános adatvédelmi rendelet 15. cikke nem tartalmaz további korlátozásokat, ezért ezen
kérelmeket további feltételek támasztása nélkül teljesítenie kell az adatkezelőknek.
Kiemelendő továbbá, hogy a másolat kiadásához való jog gyakorlása összhangban az általános adatvédelmi
rendelet (63) preambulumbekezdésével továbbra sem érintheti hátrányosan mások jogait és szabadságait,

2

ebből kifolyólag az érintett a másolathoz való joga alapján továbbra sem kaphatja meg a kamerafelvétel
olyan másolatát, amelyen más érintettek kitakarás nélkül szerepelnek, azonban az általános adatvédelmi
rendelet 15. cikk (3) bekezdése alapján az adatkezelő már köteles a kitakarás (maszkolás) elvégzésére
az érintetti jog érvényesülése érdekében.
3. A Hatóság tájékoztatja, hogy az Ön által feltett kérdéssel már foglalkozott a 2018. évi beszámolójában (44.
oldal), amely elérhető a Hatóság honlapján: http://naih.hu/files/Beszamolo-2018-MR.PDF
A Hatóság figyelmébe ajánlja továbbá a tárgyban született határozatait, amelyek szintén elérhetőek a
honlapon:
http://naih.hu/files/NAIH_2019_1859_hatarozat.pdf
http://naih.hu/files/NAIH-2018-5559-H-hatarozat.pdf
4. Az általános adatvédelmi rendelet szabályainak további értelmezéséhez hasznos segítséget jelentenek az
általános adatvédelmi rendeletet megelőzően hatályos adatvédelmi irányelv3 29. cikke alapján létrehozott
Adatvédelmi Munkacsoport4 iránymutatásai, amelyek elérhetők – jórészt magyarul is – a Hatóság
honlapjáról (https://www.naih.hu/az-europai-adatvedelmi-testuelet-iranymutatasai.html).
Ezen kívül érdemes áttekinteni az Európai Bizottság felkészítő anyagait is ezeken a hivatkozási címeken:
https://ec.europa.eu/commission/presscorner/detail/hu/IP_18_386
https://ec.europa.eu/commission/priorities/justice-and-fundamental-rights/data-protection/2018-reform-eudata-protection-rules_hu#library.
Ezen túlmenően az általános adatvédelmi rendelethez kapcsolódóan a Hatóság honlapján megtalálhatók
egyedi ügyekben nyújtott állásfoglalások is, amelyek ezen a hivatkozási címen érhetőek el:
https://www.naih.hu/az-adatvedelmi-reformmal-kapcsolatos-allasfoglalasok.html.
4. Mindezeken túl a Hatóság felhívja szíves figyelmét, hogy – eljárási kereteket nélkülöző, konzultációs
válaszként kiadott – jelen tájékoztatása sem jogszabálynak, sem egyéb jogi eszköznek nem tekinthető, az
normatív jelleggel, jogi erővel, illetve kötelező tartalommal nem rendelkezik.
A Hatóság jelen ügyben rendelkezésre bocsátott információk alapján kialakított jogértelmezése más
hatóságot, a bíróságot és az adatkezelőt nem köti, annak csak iránymutató jellege van. Az állásfoglalás,
tájékoztatás kiadása tehát nem mentesíti annak címzettjét illetve az adatkezelőt saját jogi álláspontja
kialakításának szükségessége, illetve az adatkezelésért fennálló felelősség alól.
Budapest, 2020. május 14.
Üdvözlettel:
Dr. Péterfalvi Attila
elnök
c. egyetemi tanár

A személyes adatok feldolgozása vonatkozásában az egyének védelméről és az ilyen adatok szabad áramlásáról szóló 95/46/EK
európai parlamenti és tanácsi irányelv
4
Az Adatvédelmi Munkacsoport az Európai Adatvédelmi Testület megalakulását megelőzően foglalkozott az adatvédelemmel, valamint
a magánélet védelmével kapcsolatos kérdésekkel mint független európai tanácsadó szerv.
3

3

