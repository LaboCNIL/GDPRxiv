Ügyszám: NAIH/2020/3535/2
……………………………….. részére

Tisztelt Rektor Asszony!
A Nemzeti Adatvédelmi és Információszabadság Hatósághoz (a továbbiakban: Hatóság)
2020. április 20-án küldött beadványában előadta, hogy a veszélyhelyzet során teendő egyes,
a felsőoktatási intézményeket és a hallgatókat érintő intézkedésekről szóló 101/2020. (IV. 10.)
Korm. rendelet (a továbbiakban: Korm. rendelet) értelmében azon volt, záróvizsgával
rendelkező hallgatók is megkaphatják a felsőfokú végzettséget igazoló dokumentumot, akik
nyelvvizsga hiányában korábban nem vehették át oklevelüket. Ismertette, hogy a diplomák
kiadását – a személyes érintkezések elkerülése érdekében – elsősorban postai úton tervezik
megvalósítani az intézményében, és az adategyeztetések is elektronikus úton zajlanak majd.
Tekintettel arra, hogy álláspontja szerint nincs lehetőség a személyazonosításra alkalmas
okmányok bemutatásával ellenőrizni az adatok valódiságát, azzal kapcsolatban kérte a
Hatóság állásfoglalását, hogy jogszerűen kérhetik-e a felsőoktatási intézmények – az
esetleges változásokat is igazoló – okiratokról készített elektronikus másolat megküldését a
hallgatóktól.
A Hatóságnak az (EU) 2016/679 európai parlamenti és tanácsi rendelet (a továbbiakban:
GDPR)1 szerint és az információs önrendelkezési jogról és az információszabadságról szóló
2011. évi CXII. törvény (a továbbiakban: Infotv.) 38. §-a2 szerint sem feladata, hogy valamely
meghatározott adatkezelés értékelését elvégezze és annak jogszabályi megfelelőségéről
előzetesen állásfoglalást alakítson ki, vagy adatkezelési kérdésekben konzultációt folytasson.
Ilyen tevékenység folytatása jelentősen meg is haladná a Hatóság erőforrásait.
Ezzel összhangban a GDPR is azt írja elő a Hatóság egyik feladatául, hogy felhívja az
adatkezelők (adatfeldolgozók) figyelmét a rendelet szerinti kötelezettségeikre, és kérésre
tájékoztatást nyújtson az érintettnek az őt megillető jogok gyakorlásával kapcsolatban.3
Az Európai Parlamenti és a Tanács (EU) 2016/679 rendelete (2016. április 27.) a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a
95/46/EK irányelv hatályon kívül helyezéséről (általános adatvédelmi rendelet).
2 Infotv. 38. § (2) bekezdés: „A Hatóság feladata a személyes adatok védelméhez, valamint a közérdekű és a
közérdekből nyilvános adatok megismeréséhez való jog érvényesülésének ellenőrzése és elősegítése, továbbá a
személyes adatok Európai Unión belüli szabad áramlásának elősegítése.”
Infotv. 38. § (3) bekezdés: „A Hatóság a (2) és (2a) bekezdés szerinti feladatkörében az e törvényben
meghatározottak szerint különösen
a) bejelentés alapján és hivatalból vizsgálatot folytat;
b) az érintett kérelmére és hivatalból adatvédelmi hatósági eljárást folytat;
c) hivatalból titokfelügyeleti hatósági eljárást folytat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben
bírósághoz fordulhat;
e) a más által indított perbe beavatkozhat;
f)
g) kérelemre adatkezelési engedélyezési eljárást folytat;
h) ellátja az Európai Unió kötelező jogi aktusában, így különösen az általános adatvédelmi rendeletben és a
2016/680 (EU) irányelvben a tagállami felügyeleti hatóság részére megállapított, továbbá a törvényben
meghatározott egyéb feladatokat.”
3 GDPR 57. cikk 1. bekezdés d) és e) pontjai: „Az e rendeletben meghatározott egyéb feladatok sérelme nélkül, a
felügyeleti hatóság a saját területén ellátja a következő feladatokat: (…)
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
1

A fentiekre és a megkeresésében foglaltakra tekintettel a Hatóság az alábbi tájékoztatást
nyújtja.
I. A GDPR alapján a személyes adatokon vagy adatállományokon végzett bármely
művelet vagy műveletek összessége adatkezelésnek minősül.4 Így a felsőoktatási
intézmények által a beadványában ismertetett feladatok kapcsán bekért, a személyazonosság
igazolására alkalmas hatósági igazolványról (azaz a személyazonosító igazolványról, vezetői
engedélyről vagy útlevélről, a továbbiakban együtt: hatósági igazolvány) készített elektronikus
másolatok gyűjtése, tárolása, illetve az annak felhasználásával megvalósuló adategyeztetés
is a GDPR hatálya alá tartozó adatkezelés az azokon rögzített személyes adatokra tekintettel.
A vírushelyzetben megvalósuló adatkezelésekkel kapcsolatban többek között a Hatóság,5 az
Európa Tanács,6 valamint az Európai Adatvédelmi Testület7 által közzétett tájékoztatások,
iránymutatások egybehangzóan felhívják a figyelmet arra, hogy az adatvédelmi alapelveknek
a fennálló helyzetben is érvényesülniük szükséges, a GDPR alkalmazásától a felsőoktatási
intézmények nem tekinthetnek el, illetve a Hatóság az adatvédelmi követelmények
betartását a jelenlegi helyzetben is ellenőrizheti.
Egy adatkezelés jogszerűségének megítélésével kapcsolatban a GDPR alapelvi
rendelkezéseit8 minden esetben figyelembe kell venni, különös figyelmet kell fordítani többek
között az átláthatóság, az adattakarékosság, a célhoz kötött adatkezelés és a pontosság
elvére, továbbá a kezelt adatok biztonságára is. Ez a követelmény független az adatkezelés
jogalapjától, így jogi kötelezettségen alapuló vagy közfeladat ellátásához szükséges –
beleértve a Korm. rendelet és a nemzeti felsőoktatásról szóló 2011. évi CCIV. törvény (a
továbbiakban: Nftv.) által előírt – adatkezelések során is mérlegelnie szükséges az
adatkezelőnek az annak alapjául szolgáló előírás által engedett keretek között az
adatvédelmi alapelveknek történő megfelelést.
II. Beadványa alapján intézménye részéről a hatósági igazolványról készült elektronikus
másolat tervezett bekérésének oka kettős:
a) Főszabály szerint az arra jogosult – akár több évvel ezelőtt abszolutóriumot szerzett
volt hallgató – oklevél kiállítására vonatkozó kérelmét a felsőoktatási intézmények meg
kell, hogy vizsgálják, és a beérkezésétől számított 30 napon belül a Korm. rendelet
értelmében olyan közokiratot kell, hogy kiállítsanak, amely naprakész, pontos
adatokat tartalmaz a hallgatóra vonatkozóan;
b) a személyes megjelenés nélkül elektronikus úton igényelt és jellemzően postai úton
továbbításra kerülő, több részből álló iratot (oklevél és mellékletei, azaz a teljes
tanulmányi út kivonata, korábbi hallgatók papíralapú indexe) az arra valóban jogosult
személy kérésére és részére küldje meg a felsőoktatási intézmény, tehát hitelt
érdemlően azonosítsa a hallgatót és egyben garantálja az eredeti, esetleg később nem
pótolható, számos személyes adatot tartalmazó iratok biztonságát.

e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban,
és e célból adott esetben együttműködik más tagállamok felügyeleti hatóságaival.”
4 GDPR 4. cikk 2. pont: „adatkezelés”: a személyes adatokon vagy adatállományokon automatizált vagy nem
automatizált módon végzett bármely művelet vagy műveletek összessége, így a gyűjtés, rögzítés, rendszerezés,
tagolás, tárolás, átalakítás vagy megváltoztatás, lekérdezés, betekintés, felhasználás, közlés továbbítás, terjesztés
vagy egyéb módon történő hozzáférhetővé tétel útján, összehangolás vagy összekapcsolás, korlátozás, törlés,
illetve megsemmisítés;
5 Tájékoztató a koronavírussal kapcsolatos adatkezelésekről. https://naih.hu/files/NAIH_2020_2586.pdf
6
Az Európa Tanács közleménye a koronavírus adatvédelmi vonatkozásairól (2020.03.30)
https://naih.hu/files/Covid19_joint_statement_9l4801qt.pdf
7 Az EDPB nyilatkozata a személyes adatok kezeléséről a COVID-19 járvány kitörésével összefüggésben
https://naih.hu/files/edpb-covid-19-nyilatkozat-naih.pdf
8 GDPR 5. cikk

2

Fenti célok megvalósulásának különös jelentősége van olyan hallgatók esetében, akik az
abszolutórium megszerzése óta eltelt időszakban nevet változtattak, illetve akikre
vonatkozóan a felsőoktatási intézmények nem rendelkeznek elektronikus nyilvántartásban
rögzített adatokkal, esetleg az intézmény jogelődjével álltak hallgatói jogviszonyban, és a
rendelkezésre álló adatok naprakészsége nem biztosított.
II.1. Ezen érintetti kör kapcsán az a) pont szerinti cél a GDPR alapelvei között rögzített
pontosság elvének történő megfeleléshez is szükséges, amelynek értelmében a kezelt
személyes adatoknak pontosnak és szükség esetén naprakésznek kell lenniük, és az
adatkezelőnek minden észszerű intézkedést meg kell tenni annak érdekében, hogy az
adatkezelés céljai szempontjából pontatlan személyes adatokat haladéktalanul töröljék vagy
helyesbítsék.9 Ugyanis, amennyiben a felsőoktatási intézmény nem rendelkezik az érintettre
vonatkozó naprakész adatokkal, úgy a volt hallgató által – elektronikus űrlap oktatási
rendszerben (pl. Neptun rendszer) történő kitöltése során, vagy elektronikus levélben küldött
űrlap beküldésével – megadott adatai helyességét nem tudja ellenőrizni, tehát egy esetleges
gépelési hiba esetén a közokiratban és az Oktatási Hivatal felé az okirat kiállításáról szóló
jelentésben is hibás adatok szerepelhetnek.
A Hatóság álláspontja szerint ezért az a) pont szerinti cél elérése érdekében az arra jogosult
személy által benyújtott kérelemben rögzített személyes adatok pontosságát a
felsőoktatási intézmény köteles ellenőrizni.
II.2. A b) pont szerinti cél valójában szintén a GDPR egyik alapelvének történő megfelelést
szolgálja, amely előírja, hogy a személyes adatok kezelését oly módon kell végezni, hogy
megfelelő technikai vagy szervezési intézkedések alkalmazásával biztosítva legyen a
személyes adatok megfelelő biztonsága, az adatok jogosulatlan vagy jogellenes
kezelésével, véletlen elvesztésével, megsemmisítésével vagy károsodásával szembeni
védelmet is ideértve („integritás és bizalmas jelleg”).10
A GDPR 24. cikke az adatkezelő feladatává teszi azt, hogy – az adatkezelés jellege, hatóköre,
körülményei és céljai, valamint a természetes személyek jogaira és szabadságaira jelentett,
változó valószínűségű és súlyosságú kockázat figyelembevételével – megfelelő technikai és
szervezési intézkedéseket hajtson végre annak biztosítása és bizonyítása céljából, hogy a
személyes adatok kezelése a GDPR-ral összhangban történjen. Az adatkezelőnek ezeket a
kockázatokat kell folyamatosan értékelnie és a megfelelő adatbiztonsági intézkedésekkel
csökkentenie.
A jelenlegi járványügyi helyzetet megelőzően e célból bevett biztonsági intézkedés volt a
hatósági igazolvány bemutatására történő felhívás útján az érintett azonosítása, tehát annak
ellenőrzése, hogy valóban az arra jogosult személy a közokiratot, illetve az oklevél
mellékleteiben rögzített személyes adatokat személyesen átvevő, megismerő érintett. Az
okmányok alapvetően akkor tölthetik be a polgárok személyi adatainak és lakcímének
nyilvántartásáról szóló 1992. évi LXVI. törvény (a továbbiakban: Nytv.) és a személyazonosító
jel helyébe lépő azonosítási módokról és az azonosító kódok használatáról szóló 1996. évi
XX. törvény (a továbbiakban: Szaztv.) által deklarált funkciójukat, ha az okmány
megtekintése alapján az ügyintéző megbizonyosodhat arról, hogy az okmányon
szereplő személy fényképe és az igazolványt felmutató személy képmása megegyezik,
illetve az ügyintéző meggyőződhet az okmány eredetiségéről is. Ebben az esetben, ha az
ügyintézőnek kétségei merülnének fel a személyazonosság vonatkozásában vagy az okmány
eredetiségét illetően, akkor lehetősége van arra, hogy az oklevél átadását megtagadja, vagy
valamely jognyilatkozatot ne fogadjon el az érintett részéről.

9

GDPR 5. cikk (1) bekezdés d) pontja
GDPR 5. cikk (1) bekezdés f) pontja

10

3

Az elektronikus térben tehát ugyanúgy szükséges az oklevél kiállítását és postázását kérő
személy hitelt érdemlő azonosítása, az okirat fizikai térben megvalósuló bemutatásának
és az érintett képmásának az okmányon lévő fényképpel történő összevetésének
kiváltása.
A hatósági igazolványról mint közokiratról készített másolatnak kizárólag akkor van az eredeti
közokiratéval azonos bizonyító ereje, ha a másolatot a polgári perrendtartásról szóló 2016. évi
CXXX. törvény (a továbbiakban: Pp.) 324. § (1) bekezdésében meghatározott módon
készítették, azaz „ha a másolatot közokirat kiállítására jogosult vagy megőrzésére hivatott
szerv, továbbá ha ezek ellenőrzése mellett más személy vagy szervezet készítette, valamint,
ha azt az E-ügyintézési tv. szerinti hiteles másolatkészítés központi elektronikus ügyintézési
szolgáltatás szabályai szerint készítették.”
A hatósági igazolványról készített – az előző feltételeknek meg nem felelő – egyszerű
elektronikus másolat vagy fénykép könnyen manipulálható, különösebb szakértelem nélkül
szerkeszthető, az elektronikus környezetben biztosan nem megfelelő az érintett
azonosítására.
II.3. Az a) pontban rögzített cél eléréséhez azonban a hatósági igazolványról készült
elektronikus másolat elektronikus csatornán történő bekérése nem feltétlenül szükséges, míg
a b) pontban rögzített cél elérésére az érintett képmásával történő összevetés lehetőségének
hiányában – további biztonsági intézkedések, például a másolaton személyhez kötött
elektronikus aláírás elhelyezése nélkül – nem alkalmas. Az adattakarékosság elve ugyanakkor
rögzíti, hogy a kezelt adatoknak az adatkezelési cél szempontjából megfelelőnek és
relevánsnak kell lenniük, és a kezelt adatok körét a szükségesre kell korlátozni.11 Ez azt
is jelenti, hogy nem gyűjthetők olyan személyes adatok, amelyek az adatkezelés céljának
elérésére nincsenek hatással, arra alkalmatlanok.
Tehát egyrészt a Pp. hivatkozott rendelkezésének meg nem felelő okmánymásolat
korlátozottan hatékony intézkedésnek tekinthető, mert egy hatósági igazolványról készített
egyszerű másolat nem rendelkezik bizonyító erővel arról, hogy hiteles másolata egy érvényes
hatósági igazolványnak. A Hatóság álláspontja szerint pusztán egy – hitelesnek nem
tekinthető – okmánymásolat alapján utólag rendkívül nehezen bizonyítható az, hogy az
okmány bemutatásakor az okmányt felmutató személy ténylegesen megegyezett azzal a
személlyel, akinek a képmását az okmány tartalmazta. A Hatóság szerint a személyesen
megjelenő ügyféle esetében más intézkedések alkalmazása (például nyilatkozat kitöltése az
okmány bemutatásáról) ugyanilyen hatékony intézkedés lehet, mint amilyen az
okmánymásolatok készítése. Ebből következően az okmánymásolat helyett a digitális térben
az adatkezelők számára még inkább rendelkezésre állnak olyan megfelelő alternatívák,
amellyel az adatkezelés célja hatékonyan elérhető.
Ezen alapelv figyelembevétele azt is szavatolja, hogy az adatkezelés céljára tekintettel csupán
a legszűkebb, indokolt adatkör kezelésére kerüljön sor. A hatékonysággal párhuzamosan
vizsgálni kell ugyanis azt is, hogy az adatkezelés célját vajon el lehet-e érni a magánéletet
kevésbé korlátozó módon (megfelelő alternatívák hiánya). Amennyiben egyes alternatív
intézkedések azonos hatékonyságúak, akkor az adatkezelőnek a magánszférát
legkevésbé befolyásoló megoldást kell választania.
A Korm. rendelet 13. § (2) bekezdése rögzíti: „A felsőoktatási intézmény területére a kiállított
oklevelük átvételének céljából a hallgatók, illetve volt hallgatók beléphetnek úgy, hogy
biztosítani kell azt, hogy az átvételi folyamat személyes érintkezést ne igényeljen és az átvétel
során a legalább 1,5 méteres távolságot végig biztosítani kell.”

11

GDPR 5. cikk (1) bekezdés c) pontja

4

A veszélyhelyzetre tekintettel azonban a Hatóság is elfogadhatónak tartja azt az érvet,
miszerint a személyes megjelenés a kialakult helyzetben – az egészségügyi kockázatokra is
figyelemmel –, az összes körülményre tekintettel kevésbé hatékony megoldásnak tekinthető a
személyes megjelenést nem igénylő, azonban az adatvédelmi alapelveknek ugyancsak
megfelelő elektronikus úton kialakítható alábbi intézkedéseknél.
III.1. A II.1. pontban ismertetett, pontossággal kapcsolatos ellenőrzési kötelezettségnek
az adatvédelmi és adatbiztonsági alapelveknek leginkább megfelelő, a hatósági igazolványról
történő másolat készítését nem igénylő módja a kérelemben szereplő adatok összevetése az
Oktatási Hivatal rendszerei segítségével, közvetlen elektronikus adatkapcsolat útján, a
Belügyminisztérium Nyilvántartások Vezetéséért Felelős Helyettes Államtitkárság által
működtetett közhiteles alapnyilvántartásban rögzített adatokkal.
III.2. Amennyiben erre a kérelem beérkezésekor a felsőoktatási intézményen kívülálló okokból
nincs meg a lehetőség (így például a szükséges informatikai rendszer nem érhető el, vagy az
adott hallgató kapcsán az nem vehető igénybe), akkor az intézmény munkatársa jogosult
közvetlenül, díjmentesen és regisztráció vagy informatikai szaktudás nélkül is ellenőrizni a
kérelemben megadott adatok pontosságát az Nftv. 3. melléklete szerint jogszerűen kezelt (így
a kérelem tartalma kapcsán akár kötelezően kitöltendő) adatoknak a megadásával közvetlenül
a
nyilvántartó
internetes
lekérdezési
felületén,
a
https://www.nyilvantarto.hu/ugyseged/OkmanyErvenyessegLekerdezes.xhtml címen.
A személyazonosság igazolására alkalmas hatósági igazolványok nyilvántartásából történő
lekérdezés igénybevételéhez a kérelmező természetes személyazonosító adataira, valamint
az okmányazonosítóra van szüksége. Azonban abban az esetben, ha a megadott adatok
pontatlanok, vagy nem létezik ilyen adatokkal érvényes hatósági igazolvány a
nyilvántartásban, akkor felsőoktatási intézménynek az adatok pontosítása érdekében további
intézkedéseket szükséges tennie, akár közvetlenül fel kell vennie a kapcsolatot a kérelmező
volt hallgatóval.
III.3. Noha az Nftv. 3. melléklet I/B. címe azt a felsőoktatási intézmény által jogszerűen
kezelhető elérhetőségi adatok között külön nem említi, a veszélyhelyzet során az elektronikus
azonosítási feltételekkel, a végrehajtással és a médiaszolgáltatási díjjal kapcsolatos egyes
jogszabályok eltérő alkalmazásáról szóló 132/2020. (IV. 17.) Korm. rendelet értelmében egyes
– a beadványhoz közvetlenül nem kötődő – adatkezelések kapcsán a személyazonosságot
videotechnológiát biztosító elektronikus hírközlő eszköz útján (a továbbiakban:
videotechnológiás azonosítás) is lehetővé teszi ellenőrizni.
A jogszabály előírása kapcsán az alkalmazott megoldás akkor felel meg a hitelt érdemlő
azonosításra vonatkozó követelményeknek, ha az alábbi feltételek teljesülnek:12
„(4) A sikeres videotechnológiás azonosítás feltétele, hogy a videotechnológiás azonosítást
lehetővé tévő elektronikus hírközlő eszköz képfelbontása és a kép megvilágítása alkalmas
legyen az ügyfél nemének, korának, arcjellemzőinek felismerésére, valamint az ügyfél
a) úgy nézzen bele a kamerába, hogy arcképe felismerhető és rögzíthető legyen,
b) érthető módon közölje a videotechnológiás azonosításhoz használt okmány azonosítóját,
és
c) úgy mozgassa a videotechnológiás azonosításhoz használt személyazonosság igazolására
alkalmas okmányát (a továbbiakban: okmány), hogy az azon található biztonsági elemek és
adatsorok felismerhetőek és rögzíthetőek legyenek.”
Erre tekintettel az adattakarékosság elvének érvényesülését is elősegítő megoldás lehet, ha
a felsőoktatási intézmény Nftv.-ben rögzített feladataihoz főszabályként nem szükséges,
A veszélyhelyzet során az elektronikus azonosítási feltételekkel, a végrehajtással és a médiaszolgáltatási díjjal
kapcsolatos egyes jogszabályok eltérő alkalmazásáról szóló 132/2020. (IV. 17.) Korm. rendelet 3. §
12

5

azonban a veszélyhelyzetre tekintettel a hallgató hozzájárulása alapján a kérelemben
megadott elérhetőségi adatai segítségével videotechnológiás hívást kezdeményez az eljáró
ügyintéző, és annak során az adatok pontosítása és az érintett azonosítása érdekében
bemutatja a hatósági igazolványát.
III.4. Amennyiben a felsőoktatási intézmény úgy ítéli meg, hogy az összes rendelkezésre álló
körülmény mérlegelésével a vészhelyzet fennállásának idején, ha a fentiek közül
ideiglenesen egyik megoldás sem alkalmazható, és a hallgatók személyes megjelenését
is feltétlenül el kívánja kerülni, akkor az adatvédelmi alapelveknek történő megfelelés
folyamatos biztosítása és a szervezet adatvédelmi tisztviselője általi ellenőrzése mellett
jogszerű lehet
- a pontosság elvének történő megfelelés biztosítása érdekében;
- kellően részletes és az érintettek számára közérthető, könnyen elérhető adatkezelési
tájékoztató közzétételét követően;
- az oklevél kiállítása iránti kérelem Nftv. szerint jogszerűen kezelhető adataitól könnyen
elválasztható módon;
- hatósági igazolványról készült elektronikus másolat vagy képfelvétel bekérése a
kérelmezőtől, azzal, hogy
- a másolatról, illetve képfelvételről a felsőoktatási intézmény által az Nftv. 3. melléklet
I/B. címe szerint nem kezelhető adatok kitakarásának lehetőségére külön felhívja az
érintettek figyelmét;
- a másolatot, illetve képfájlt az adatok ellenőrzését és szükség esetén pontosítását
követően haladéktalanul, vissza nem állítható módon törli minden nyilvántartásából,
illetve informatikai rendszeréből.
A fentiekre tekintettel a kérelem előterjesztésére kialakított elektronikus dokumentum sablonja
nem írhatja elő a hatósági igazolvány másolatának az Nftv. szerint kezelhető adatokkal
egy helyen, a dokumentum belsejébe történő a feltöltését, annak érdekében, hogy az
ellenőrzést követően a külön melléklet a megtekintést követően haladéktalanul
törölhetővé vagy megsemmisíthetővé váljon. Az elektronikus űrlapot tartalmazó
tanulmányi rendszerekbe történő feltöltést alkalmazó intézmények az adatkezelés
megkezdését megelőzően kötelesek gondoskodni az adatbázisból történő haladéktalan
törléshez szükséges belső eljárásrendről és jogosultságokról.
III.5. A Hatóság felhívja ugyanakkor az adatkezelők figyelmét arra, hogy a hatósági
igazolványról készült elektronikus másolat megtekintése nem felel meg az adatbiztonsági
követelmények teljesítésének, és nem alkalmas az érintett azonosítására. Így abban az
esetben, ha a kérelemben foglalt, a volt hallgató által közölt adatok nem felelnek meg a
felsőoktatási intézmény által a volt hallgatóról korábban nyilvántartott adatokkal, akkor
szükséges az okmány valódiságát és az adatok pontosságát a III.2. pontban ismertetett
módon lekérdezni. Az azonosítás érdekében ilyen esetekben külön, vagy a kérelem sablonok
általános kialakításakor indokolt lehet az érintettek figyelmét felhívni arra, hogy a kérelmüket
lássák el a magyarorszag.hu honlapról minden Ügyfélkapu regisztrációval rendelkező
állampolgár
számára
ingyenesen
elérhető
elektronikus
aláírással
a
https://magyarorszag.hu/szuf_avdh_feltoltes címről elérhető szolgáltatás útján.
A fentiek mellett, amennyiben a kérelmet előterjesztő által közölt név nem gépelési hiba,
hanem névváltoztatás miatt nem egyezett a korábban a felsőoktatási intézmény által
nyilvántartásba vett adatokkal, akkor a korábbi névváltoztatás tényét igazolni szükséges. A
felsőoktatási intézmény ilyen esetben a pontosság, valamint a bizalmasság és integritás
elvének történő megfelelés érdekében jogszerűen kérheti a volt hallgatótól, hogy az
nyújtsa be névváltoztatást engedélyező határozat (névváltoztatási okirat) elektronikus

6

másolatát is,13 amelyet a hatósági okiratról készült elektronikus másolathoz hasonlóan,
annak megtekintését követően haladéktalanul szükséges törölni.
IV. A fentiek alapján beadványával összefüggésben a Hatóság felhívja szíves figyelmét arra,
hogy a hatósági igazolványokról készített elektronikus másolat kezelése kizárólag a fent
ismertetett jogszabályi környezetnek megfelelő és dokumentált módon, szükséges és
arányos mértékű, átlátható adatkezelést megvalósítva, kizárólag a veszélyhelyzet
fennállta idején lehet jogszerű.
A Hatóság tájékoztatja továbbá, hogy a Hatóság e tekintetben engedélyezési, bejegyzési
tevékenységet nem folytat. Az adatkezelő feladata a jogszabályoknak megfelelő intézkedések,
kiemelten a hatósági igazolványokról esetlegesen benyújtott elektronikus másolatok
törlésének az elszámoltathatóság elvének megfelelő módon történő kialakítása. A másolatok
törlését és az érintettek számára nyújtott tájékoztatást a Hatóság hivatalból, illetve
panasz, vagy érintetti kérelem esetén induló vizsgálati vagy adatvédelmi hatósági
eljárás keretében értékeli.
Tájékoztatom továbbá, hogy a Hatóságnak lehetősége van a GDPR végrehajtása
érdekében alkalmazott korrekciós eszközként arra is, hogy az adott eset tényeitől és
körülményeitől függően önállóan vagy más intézkedésekkel együtt közigazgatási bírságot
szabjon ki az adatkezelőre vagy adatfeldolgozóra.14 A közigazgatási bírság kiszabására
vonatkozó általános feltételeket a GDPR 83. cikke szabályozza.
V. Mindezeken túl a Hatóság felhívja szíves figyelmét, hogy a Hatóság – eljárási kereteket
nélkülöző, konzultációs válaszként kiadott – jelen tájékoztatása sem jogszabálynak, sem
egyéb jogi eszköznek nem tekinthető, az normatív jelleggel, jogi erővel, illetve kötelező
tartalommal nem rendelkezik. A Hatóság jelen ügyben rendelkezésre bocsátott információk
alapján kialakított jogértelmezése más hatóságot, a bíróságot és az adatkezelőt nem köti,
annak csak iránymutató jellege van.
További kérdések ügyében a Hatóság telefonos ügyfélszolgálata [a járványügyi helyzet
rendeződéséig a +36 (30) 683-5969 és +36 (30) 549-6838 számokon] ügyfélszolgálati időben
– kedd és csütörtök – 9:00-12:00 és 13:00-16:00 óra között – áll rendelkezésére.
Budapest, 2020. április 24.
Üdvözlettel:
dr. Péterfalvi Attila
elnök
c. egyetemi tanár

A korábban kiadott névváltoztatási okiratról (ha az eredeti okirat elveszett, esetleg megsemmisült) az arra jogosult
részére az anyakönyvi szerv hiteles másolatot ad ki.
14 GDPR 58. cikk (2) bekezdés i) pont
13

7

