Ügyszám: NAIH-7050-

/2021

[ ] részére

Tisztelt Uram!
A Nemzeti Adatvédelmi és Információszabadság Hatóság (a továbbiakban: Hatóság)
Ügyfélszolgálatának 2021. szeptember 9-én küldött sajtómegkeresésében az iránt érdeklődött,
hogy az [ ] Színház jogszerűen köti-e védettségi igazolvány felmutatásához az előadásai
látogatását.
A Hatóság a megkeresésével összefüggésben, annak adatvédelmi jogi vonatkozásában az
alábbiakról tájékoztatja Önt.
1. Az általános adatvédelmi rendelet (a továbbiakban: GDPR) 9. cikkének (1) bekezdése
értelmében:
„A faji vagy etnikai származásra, politikai véleményre, vallási vagy világnézeti meggyőződésre
vagy szakszervezeti tagságra utaló személyes adatok, valamint a természetes személyek egyedi
azonosítását célzó genetikai és biometrikus adatok, az egészségügyi adatok és a természetes
személyek szexuális életére vagy szexuális irányultságára vonatkozó személyes adatok kezelése
tilos.”
A koronavírus elleni védettség tényére vonatkozó adat egészségügyi adat, melynek kezelése
főszabály szerint tilos.
A GDPR 9. cikkének (2) bekezdése taxatíve határozza meg azon eseteket, amikor az ott
felsorolt valamely feltétel fennállta lehetővé teszi valamely egészségügyi személyes adat
jogszerű kezelését, függetlenül attól, hogy mi az adatok kezelésének GDPR 6. cikk szerinti
jogalapja. Adatkezelői oldalról színházak esetében a GDPR 9. cikkének (2) bekezdése szerinti
feltételt az egészségügyi adat kezeléséhez az érintett önkéntes és kifejezett hozzájárulása, vagy
uniós, illetve nemzeti, kötelező erejű jogi előírás megléte teremtheti meg, függetlenül attól, hogy a
jegyek megvásárlásával szerződéses kapcsolat áll fenn a színház és az érintett között. Azonban a
koronavírus elleni védettség tényének kötelező igazolásának előírása egy színház részéről kizárja
a hozzájárulás önkéntességét.
2. A veszélyhelyzet idején alkalmazandó védelmi intézkedések második üteméről szóló 484/2020.
(XI. 10.) Korm. rendelet 2/A. § (2) bekezdése szerint:
„Ha az e rendelet szerinti valamely jog a koronavírus elleni védettség esetén
gyakorolható, az e jogot gyakorolni szándékozó személy a jog gyakorlására való
jogosultság igazolása érdekében felhívható a védettségi igazolvány védettséget igazoló
módon történő bemutatására.”
A Korm. rendelet a rendezvények látogatása kapcsán határoz meg ilyen kötelezettségeket,
azonban annak 5. § (4d) bekezdés a)-c) pontjai értelmében:
„E rendelet alkalmazásában nem minősül rendezvénynek a kulturális esemény, ha az
előadó-művészet valamely ágának fellépése céljából megtartott esemény

…………………………………………………………………………………………………………
1055 Budapest
Falk Miksa utca 9-11.

Tel.: +36 1 391-1400
Fax: +36 1 391-1410

ugyfelszolgalat@naih.hu
www.naih.hu

a) az e művészet céljára rendelt helyszínen kerül megtartásra,
b) előre megváltott ülőhelyre szóló jegy ellenében látogatható, és
c) a néző az előadás időtartama alatt az előre megváltott ülőhelyén köteles tartózkodni.”
Ennek értelmében, mivel az [ ] Színház előadásaira, és minden más, közfeladatot ellátó, illetve
közpénzből (is) gazdálkodó színház előadásaira érvényesek a fenti, a)-c) pont szerinti feltételek,
így azok egyértelműen az „előadó-művészet valamely ágának fellépése céljából megtartott
esemény” kategóriájába tartoznak.
Mivel a beadványával érintett színházi előadások nem esnek a 484/2020. (XI. 10.) Korm. rendelet
szerinti „rendezvény” a jogszabályban speciálisan meghatározott fogalma alá, a színházi
adatkezelőkre vonatkozóan nem található a hatályos jogszabályi környezetben előírás a védettség
tényének kötelező igazolására, tehát esetükben a GDPR 9. cikk (2) bekezdésének egyik feltétele
sem valósul meg, ilyen bemutatásra jogszerűen nem hívhatják fel az érintetteket.
3. A Hatóság álláspontja szerint, amennyiben valamely színház a 484/2020. (XI. 10.) Korm.
rendelet szerinti „rendezvény” fogalma alá szeretné sorolni az előadásait, és ezáltal tenné az
előadásai látogatásának jogszerű előfeltételévé a koronavírus elleni védettség tényének
igazolását, úgy mivel erre a ma hatályos jogszabályok alapján nincsen lehetőség, a jogalkotóhoz
szükséges fordulnia jogszabály-módosítás érdekében.
Budapest, 2021. szeptember 13.
Üdvözlettel:

Dr. Péterfalvi Attila
elnök
c. egyetemi tanár

2

