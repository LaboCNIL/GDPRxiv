 

 
 
 

 
 

 
 
Ügyszám: NAIH-912-3/2022. 
Előzmény ügyszám: NAIH-3040/2021. 
 

 

 
[…] részére 
 
[…] Ügyvédi Iroda 
 
[…] 
 
 
kézbesítés módja: cégkapu 
 
 
Tisztelt Címzett! 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  korábban 
tájékoztatta,  hogy  bejelentés  alapján,  az  általános  adatvédelmi  rendelet1  (a  továbbiakban:  GDPR)  57. 
cikk  (1) bekezdés  f)  pontja2,  illetve  az  információs  önrendelkezési  jogról  és  az  információszabadságról 
szóló  2011.  évi  CXII.  törvény  (a  továbbiakban:  Infotv.)  38.  §  (3)  bekezdésének  a)  pontja  alapján 
vizsgálatot indított a következő panasz alapján: 
 
[…] ügyvéd meghatalmazás alapján […] (a továbbiakban: Érintett) nevében vizsgálatot kezdeményezett 
a  […]  és  egyéb  internetes  oldalakon  közzétett,  az  Érintett  polgári  nevével  összekapcsolt  pornográf 
tartalmak miatt. Többek között kifogásolta, hogy az Érintett korábbi munkái során, amikor ezen felvételek 
készültek,  szóban  kikötötte,  hogy  azok  csak  Magyarország  területén  kívül  kerülhetnek  forgalomba, 
továbbá  kérte,  hogy  kizárólag  csak  a  művésznevével  jelenjenek  meg  az  elkészült  anyagok,  ennek 
ellenére  a  teljes  polgári  nevével  kerültek  fel  az  internetre  ezek  a  régi  felvételek,  továbbá  ismeretlen 
személyek egy külön weboldalt is létrehoztak ezen anyagok publikálására ([…]). 
 
A  bejelentés  alapján  az  ügyben  az  Érintett  megkereste  a  […]  oldalt  ([…]  e-mail  címen),  és  kérte  a 
felvételek  törlését,  amelyre  […]  webmester  válaszul  először megküldte egy szerződés  szövegrészletét, 
majd  utóbb másolatban  a  teljes  szerződést  az  Érintett  rendelkezésére  bocsátotta.  Ezt  a  szerződést  az 
Érintett írta alá a […] S.A. céggel, amelyet 2004-ben a Brit Virgin-szigeteken jegyezetek be. 
 
A  szerződés  szövege  szerint  az  Érintett  időbeli  és  területi  korlát  nélkül  hozzájárult  a  róla  készült 
felvételek  felhasználásához,  továbbá  [a  webmester]  egy  Felhatalmazás  elnevezésű  dokumentumot  is 
csatolt, amelyben Érintett a neve szerepeltetéséhez is hozzájárult 2006-ban. Az Érintett kifejezett kérése 
ellenére nem kapott érdemi tájékoztatást arról, hogy kitől, milyen szerződés alapján, hogyan kerültek a 
[…].hu oldalt üzemeltető céghez a szerződések, a fotói és videói. Az Érintett általi kapcsolatfelvételekor 
–  2020.  decemberében  –  a  weboldal  üzemeltetőjeként  még  az 
[…]  Zártkörűen  Működő 
Részvénytársaság volt feltüntetve a weboldalon, amely cég elnevezése 2019. szeptember 4-től […] Zrt. 
 
A  panasz  Hatósághoz  való  megérkezését  követően  a  weboldalon  üzemeltetőként  már  a  […]  Kft.  volt 
feltüntetve,  így  a  Hatóság  a  […]  Kft.-t  (a  továbbiakban:  Adatkezelő  vagy  Kft.)  tekinti  a  weboldal 
üzemeltetőjének és az Érintett személyes adatainak kezelőjének.  

 

1  Az  Európai  Parlament  és  a  Tanács  (EU)  2016/679  rendelete  (2016.  április  27.)  a  természetes  személyeknek  a  személyes  adatok 
kezelése  tekintetében  történő  védelméről  és  az  ilyen  adatok  szabad  áramlásáról,  valamint  a  95/46/EK  irányelv  hatályon  kívül 
helyezéséről 
A rendelet az alábbi linkről érhető el: 
https://eur-lex.europa.eu/legal-content/HU/TXT/HTML/?uri=CELEX:32016R0679&from=EN 
2  Általános  adatvédelmi  rendelet  57.  cikk  (1)  bekezdés  f)  pont:  „Az  e  rendeletben  meghatározott  egyéb  feladatok  sérelme  nélkül,  a 
felügyeleti hatóság a saját területén ellátja a következő feladatokat: kezeli az érintett vagy valamely szerv, szervezet vagy egyesület által 
a 80. cikkel összhangban benyújtott panaszokat, a panasz tárgyát a szükséges mértékben kivizsgálja, továbbá észszerű határidőn belül 
tájékoztatja  a  panaszost  a  vizsgálattal  kapcsolatos  fejleményekről  és  eredményekről,  különösen,  ha  további  vizsgálat  vagy  egy  másik 
felügyeleti hatósággal való együttműködés válik szükségessé.” 
………………………………………………………………………………………………………… 
 
1055 Budapest 
Falk Miksa utca 9-11. 
 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

 

I.  A tényállás tisztázása 

2 

A Hatóság 2021. április 19-én megkereséssel fordult az Adatkezelőhöz a tényállás tisztázása érdekében, 
amelyre a Kft jogi képviselője 2021. május 20-án küldte meg a Kft. válaszát. 
 

I.1. Adatkezelő azonosítása, az adatok forrása, az adatkezelés jogalapja 

A  weboldalon  található  különböző  cégekkel  kapcsolatban  a  következőket  adta  elő  az Adatkezelő: A  Kft. 
nyilatkozata  szerint 
jogot  az  Érintettről  készült 
fényképfelvételek és videók kezelésére, felhasználására a […] S.A.-tól. 

„engedményezési  szerződés  útján”  szerzett 

A Kft. képviselőjének nyilatkozata szerint az […] Zrt. jogutódjától szerezte meg a […].hu domaint. A Kft. és 
az […] Zrt. között közvetlen szerződéses kapcsolat nem áll fenn. 

Az Adatkezelő nyilatkozata alapján a […] oldalon az Érintettről elérhető felvételek a […] S.A.–tól kerültek a 
[…]  Kft.-hez  2017.  november  5-én,  engedményezési  szerződés  keretében,  amelynek  másolatát  a 
nyilatkozatához mellékelte. 

A  […]  Kft.  az  engedményezés  alapján  ugyanazokat  a  jogokat  gyakorolhatja,  mint  amelyeket  […]  S.A.  a 
Szerződés szabadúszó modellek részére megnevezésű szerződés alapján gyakorolhatott. 

Az  Adatkezelő  csatolta  a  két  cég  közötti  megállapodást,  amelyben  szerepel,  hogy  251  db  videóanyag 
kerül átadásra DVD-n és HDD-n, továbbá a […] S.A a modellekkel kötött szerződések és felhatalmazások 
másolatait is átadja, a dokumentumokba foglalt jogokat átruházza. A szerződés szerint: „A […] Kft. jogosult 
időbeli  korlátozás  nélkül  az  anyagot  felhasználni,  azokat  weboldalain  közzétenni,  más  felhasználóknak 
reklám, affiliate és egyéb marketing célokra átadni.” 

A  Kft.  nyilatkozata  alapján  jelenleg  az  Érintett  teljes  nevét,  művésznevét,  személyi  igazolványszámát, 
anyja nevét, születési helyét idejét, telefonszámát, lakcímét, továbbá a róla készült fényképfelvételeket és 
videófelvételeket kezeli. A weboldalon elérhetőek a Bejelentőről készült képfelvételek, valamint neve és a 
művészneve. 

Az  adatkezelés  céljaként  az  Adatkezelő  a  fénykép-és  videófelvételek  szerződés  szerinti,  világra  szóló, 
mód-  mennyiség-  időtartam  szerint  korlátlan  üzleti  célú  felhasználását,  értékesítését  és  reklámozását 
jelölte meg. 

A  további  adatok  az  azonosítást,  más  szerződéses  partnerektől  való  megkülönböztetést,  elszámolást, 
annak igazolását, tovább a kapcsolatfelvételt szolgálják. 

Az adatkezelés korlátlan időre szól a szerződés szerint. 

Az Érintettről 7 videójelenetet, és 1050 db digitális képet tárol az Adatkezelő. 

Az Adatkezelő  nyilatkozata  szerint  a  következő  weboldalakat  üzemelteti,  ahol  az  Érintettről  nyilvánosan 
elérhető  képek,  valamint  tagok  részére  elérhető  videók  vannak  (vagyis  a  videófelvételek  csak  regisztrált 
tagoknak érhetőek el, de jelenleg – a piaci környezet megváltozása miatt, emelt díjas sms megszűnése – 
ilyen hozzáférés nincs): 

• 
• 

[…] 
[…] 

 
A  fényképfelvételek  bárki  által  ingyenesen  hozzáférhetőek,  terjeszthetőek,  letölthetőek,  a  kapcsolódó 
cikkek is, amelyekben mind az Érintett valódi, mind a művészneve feltüntetésre került, illetve ezek elérései 
hivatkozhatóak. A  terjesztés  ilyen  formája  az Adatkezelő  érdekében  áll  nyilatkozata  szerint,  mivel  abból 
közvetetten  előnye  származik:  növelik  az  oldalak  Google  pagerank  értékét,  és  linképítésben,  members 
tartalom reklámozásban, weboldalon található szexshop termékeladásban is hasznos. 

Az  Adatkezelő  nyilatkozata  alapján  az  Érintett  adatait  a  GDPR  6.  cikk  (1)  bekezdésének  b)  pontja 

 

 

 

3 

(szerződéses) jogalap alapján kezeli, ideértve a szerzői jogról szóló 1999. évi LXXVI. törvény 42. § szerinti 
felhasználási  szerződés jogalapot  is.  Ezen  felül  a szerződés  és  a  kapcsolódó  felhatalmazás  tartalmazza 
az  Érintett  hozzájárulását  a  különleges  személyes  adatai  felhasználására,  mely  megfeleltethető  az 
Adatkezelő szerint a GDPR 9. cikk (2) bekezdés a) pontja szerinti feltételnek. 

Adatkezelőnek  nincs  tudomása  arról,  hogy  a megjelölt  […] weboldalt  ki  hozta  létre,  vagy  az  ott  található 
anyagokat mikor szerezte meg. (Megjegyzi Adatkezelő, hogy az Érintettről több  más weboldalon vannak 
fent képek […] és más neveken) 
 

I.2. Az érintetti joggyakorlás teljesítése 

Az Érintett személyes adatai törlésére irányuló kérelme kapcsán az Adatkezelő előadta, hogy a kérelem 
teljesítésének  jogszabályi  feltételei  nem  állnak  fenn.  Adatkezelő  jelezte,  hogy  az  Érintett  és  jogi 
képviselője már korábban kommunikált […] webmesterrel, aki tájékoztatta őket arról, hogy a szerződés 
megszüntetésének  lehetősége  arányos  és  megfelelő  díj  fizetésével  jár,  de  „Számunkra  az  lenne  a 
legjobb, ha nem kellene vele foglalkozni.” 
 
A  filmiparban  megszokott,  hogy  a  szolgáltatásaik  teljesítése  esetén  az  átvett  szolgáltatásokat  a 
szerződés  szerint  legyenek  jogosultak  használni  a  felek.  Adatkezelő  nyilatkozata  alapján  ellentétes 
lenne  az  iparági  gyakorlattal,  ha  a színészek a  szerződések  rendelkezéseivel  ellentétben letilthatnák  a 
megjelenést, forgalmazást, hasznosítást. Adatkezelő példaként említi, hogy A Gyűrűk Ura című filmben 
a főszereplőt, Frodot alakító színész sem tilthatná le a megjelenítést, mivel az kivitelezhetetlen. 
 
Az  Adatkezelő  nyilatkozata  alapján  az  Érintett  tisztában  volt  ezen  helyzettel,  amelyért  a  tiszteletdíját 
megkapta. 
 
Az  Adatkezelő  nem  tudja  értelmezni  az  Érintett  állítását,  mely  szerint  szóban  kikötéseket  tett  a 
névhasználatra  –  valós  nevét  soha  sehol  nem  tüntetik  fel  –  és  az  elkészült  filmek  és  fényképek 
terjesztési körére – csak külföldön hozzák forgalomba a felvételeket – vonatkozóan, mert az Szjt. 45. § 
szerint a felhasználási szerződés érvényességi feltétele az írásbeli alak, annak hiányában a szerződés 
érvénytelen, de ugyanígy érvénytelen bármely szóbeli szerződéses kikötés is. 
 
Az  Adatkezelő  a  nyilatkozata  szerint  továbbá  nem  tudja  értelmezni  az  Érintett  által  „réginek”  nevezett 
felvételeket,  mivel  nem  értelmezhető,  mihez  képest  régi,  továbbá  hogy  a  felhasználási  jog  időben 
korlátlan.  Szintén  relevancia  nélkülinek  nevezte  Adatkezelő  a  weboldal  üzemeltetőjével  kapcsolatban 
említett  más  cégek  kapcsán  tett  felvetést,  mivel  a  weboldalon  egyértelműen  megtalálható,  hogy  a  Kft. 
szerepel, nem más cég. 
 
Az Adatkezelő álláspontja szerint azzal, hogy jelezte az Érintett részére, mely szerződés alapján kezeli 
az  adatait,  és  jár el,  megfelelő  és  elégséges  tájékoztatást  kapott.  Az  Adatkezelő  álláspontja  szerint  az 
Érintett jogellenesen jár el, amikor a részére kifizetett szolgáltatás terjedelmét korlátozni kívánja. 
 
Az  Adatkezelő  megjegyezte,  hogy  a  Fővárosi  Törvényszék  előtt  más  pornószínész  ügyében  született 
jogerős döntés, amely szerint jogszerűen használhatóak az érintett kép- és hangfelvételek. 
 
A  Hatóság  bekérte  a  fent  hivatkozott  bírósági  ítéletet,  amelyet  az  Adatkezelő  2021.  június  23-án 
megküldött.  A  bírósági  per  tárgya  személyiségi  jog  –  képmáshoz  való  jog  és  a  jóhírnévez  való  jog  – 
megsértése  volt,  a  keresetet  a  bíróság  elutasította.  Az  indokolás  alapján  a  […]  oldalon  található 
szexuális tartalmú anyagok levételét kérte a felperes. Az alperes egy olyan megállapodásra hivatkozott, 
amelyben  a  felperes  hozzájárult  a  felvételek  nyilvánosságra  hozatalához  is.  A  bíróság  arra  az 
álláspontra  helyezkedett,  hogy  a  szerződés  aláírásával  a  felperes  kifejezetten  hozzájárult  a  felvételek 
nyilvánosságra hozatalához. A  Hatóság szükségesnek tartja annak hangsúlyozását, hogy az ügyben a 
bíróság  a  felvételek  kezelését  megalapozó  szerződés  érvényességét  nem  vizsgálta,  mivel  a  felperes 
ilyen irányú kereseti kérelmet nem terjesztett elő. 
 
 
 
 

 

 

 

II.  Vonatkozó jogszabályok 

4 

 
GDPR  (171)  preambulumbekezdés:  E  rendelet  hatályon  kívül  helyezi  a  95/46/EK  irányelvet.  Az  e 
rendelet  alkalmazásának  időpontja  előtt  megkezdett  adatkezelést  e  rendelet  hatálybalépésének 
időpontjától számított két éven belül összhangba kell hozni e rendelettel. Ha az adatkezelés a 95/46/EK 
irányelv szerinti hozzájáruláson alapul és az érintett az e rendeletben foglalt feltételekkel összhangban 
adta meg hozzájárulását, nem kell ismételten az érintett engedélyét kérni ahhoz, hogy az adatkezelő e 
rendelet alkalmazási időpontját követően is folytathassa az adatkezelést. A 95/46/EK irányelv alapján a 
Bizottság  által  hozott  határozatok,  valamint  a  felügyeleti  hatóságok  által  kiadott  engedélyek  hatályban 
maradnak  mindaddig,  amíg  módosításukra,  felváltásukra  vagy  hatályon  kívül  helyezésükre  sor  nem 
kerül. 
 
A  GDPR  alapján  az  érintett  képmása  személyes  adatnak3  minősül.  Érintett  az  azonosított  vagy 
azonosítható természetes személy. Mindezek értelmében, amennyiben egy felvétel alapján azonosítható 
egy  természetes  személy,  akkor  az  elkészített  képfelvétel  személyes  adatnak,  a  képfelvétel  készítése 
adatkezelésnek minősül.  
 
A  GDPR  4.  cikk  2.  ponta  alapján  „adatkezelés”:  a  személyes  adatokon  vagy  adatállományokon 
automatizált vagy nem automatizált módon végzett bármely művelet vagy műveletek összessége, így a 
gyűjtés, rögzítés, rendszerezés, tagolás, tárolás, átalakítás vagy megváltoztatás, lekérdezés, betekintés, 
felhasználás,  közlés  továbbítás,  terjesztés  vagy  egyéb  módon  történő  hozzáférhetővé  tétel  útján, 
összehangolás vagy összekapcsolás, korlátozás, törlés, illetve megsemmisítés; 
 
A  GDPR  4.  cikk  7.  pontja  szerint  „adatkezelő”:  az  a  természetes  vagy  jogi  személy,  közhatalmi  szerv, 
ügynökség  vagy  bármely  egyéb  szerv,  amely  a  személyes  adatok  kezelésének  céljait  és  eszközeit 
önállóan  vagy  másokkal  együtt  meghatározza;  ha  az  adatkezelés  céljait  és  eszközeit  az  uniós  vagy  a 
tagállami  jog  határozza  meg,  az  adatkezelőt  vagy  az  adatkezelő  kijelölésére  vonatkozó  különös 
szempontokat az uniós vagy a tagállami jog is meghatározhatja; 
 
A GDPR 4. cikk 11. pontja alapján „az érintett hozzájárulása”: az érintett akaratának önkéntes, konkrét 
és megfelelő tájékoztatáson alapuló és egyértelmű kinyilvánítása, amellyel az érintett nyilatkozat vagy a 
megerősítést  félreérthetetlenül  kifejező  cselekedet  útján  jelzi,  hogy  beleegyezését  adja  az  őt  érintő 
személyes adatok kezeléséhez; 
 
A  GDPR  6.  cikk  (1)  bekezdés:  A  személyes  adatok  kezelése  kizárólag  akkor  és  annyiban  jogszerű, 
amennyiben legalább az alábbiak egyike teljesül: 
a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik fél, vagy az 
a szerződés megkötését megelőzően az érintett kérésére történő lépések megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d)  az  adatkezelés  az  érintett  vagy  egy  másik  természetes  személy  létfontosságú  érdekeinek  védelme 
miatt szükséges; 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány  gyakorlásának 
keretében végzett feladat végrehajtásához szükséges; 
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, 
kivéve, ha ezen érdekekkel szemben elsőbbséget élveznek az érintett olyan érdekei vagy alapvető jogai 
és  szabadságai,  amelyek  személyes  adatok  védelmét  teszik  szükségessé,  különösen,  ha  az  érintett 
gyermek. 
 
A GDPR 17. cikke rendelkezik a törléshez való jogról: az (1) bekezdés alapján az érintett jogosult arra, 
hogy kérésére az adatkezelő indokolatlan késedelem nélkül törölje a rá vonatkozó személyes adatokat, 

 

3GDPR.  4.  cikk  1.  „személyes  adat”:  azonosított  vagy  azonosítható  természetes  személyre  („érintett”)  vonatkozó  bármely  információ; 
azonosítható  az  a  természetes  személy,  aki  közvetlen  vagy  közvetett  módon,  különösen  valamely  azonosító,  például  név,  szám, 
helymeghatározó  adat,  online  azonosító  vagy  a  természetes  személy  testi,  fiziológiai,  genetikai,  szellemi,  gazdasági,  kulturális  vagy 
szociális azonosságára vonatkozó egy vagy több tényező alapján azonosítható; 

 

 

 

5 

az  adatkezelő  pedig  köteles  arra,  hogy  az  érintettre  vonatkozó  személyes  adatokat  indokolatlan 
késedelem nélkül törölje, ha az alábbi indokok valamelyike fennáll: 
a) a személyes adatokra már nincs szükség abból a célból, amelyből azokat gyűjtötték vagy más módon 
kezelték; 
b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének a) pontja 
értelmében az adatkezelés alapját képező hozzájárulását, és az adatkezelésnek nincs más jogalapja; 
c)  az  érintett  a  21.  cikk  (1)  bekezdése  alapján  tiltakozik  az  adatkezelés  ellen,  és  nincs  elsőbbséget 
élvező  jogszerű  ok  az  adatkezelésre,  vagy  az  érintett  a  21.  cikk  (2)  bekezdése  alapján  tiltakozik  az 
adatkezelés ellen; 
d) a személyes adatokat jogellenesen kezelték; 
 
GDPR  17.  cikk    (2)  bekezdése: Ha  az  adatkezelő nyilvánosságra  hozta  a  személyes  adatot,  és  az  (1) 
bekezdés  értelmében  azt  törölni  köteles,  az  elérhető  technológia  és  a  megvalósítás  költségeinek 
figyelembevételével  megteszi  az  észszerűen  elvárható  lépéseket  -  ideértve  technikai  intézkedéseket  - 
annak érdekében, hogy tájékoztassa az adatokat kezelő adatkezelőket, hogy az érintett kérelmezte tőlük 
a  szóban  forgó  személyes  adatokra  mutató  linkek  vagy  e  személyes  adatok  másolatának,  illetve 
másodpéldányának törlését. 
 
GDPR  19.  cikk:  Az  adatkezelő  minden  olyan  címzettet  tájékoztat  a  16.  cikk,  a  17.  cikk  (1) bekezdése, 
illetve  a  18.  cikk  szerinti  valamennyi  helyesbítésről,  törlésről  vagy  adatkezelés-korlátozásról,  akivel, 
illetve  amellyel  a  személyes  adatot  közölték,  kivéve,  ha  ez  lehetetlennek  bizonyul,  vagy  aránytalanul 
nagy erőfeszítést igényel. Az érintettet kérésére az adatkezelő tájékoztatja e címzettekről. 
 
GDPR  21.cikk  (1)  bekezdés:  Az  érintett  jogosult  arra,  hogy  a  saját  helyzetével  kapcsolatos  okokból 
bármikor  tiltakozzon  személyes  adatainak  a  6.  cikk  (1)  bekezdésének  e)  vagy  f)  pontján  alapuló 
kezelése  ellen,  ideértve  az  említett  rendelkezéseken  alapuló  profilalkotást  is.  Ebben  az  esetben  az 
adatkezelő  a  személyes  adatokat  nem  kezelheti  tovább,  kivéve,  ha  az  adatkezelő  bizonyítja,  hogy  az 
adatkezelést  olyan  kényszerítő  erejű  jogos  okok  indokolják,  amelyek  elsőbbséget  élveznek  az  érintett 
érdekeivel,  jogaival  és  szabadságaival  szemben,  vagy  amelyek  jogi  igények  előterjesztéséhez, 
érvényesítéséhez vagy védelméhez kapcsolódnak. 
 

III.  A Hatóság megállapításai 

 
III.1. Az adatkezelés jogszerűsége 
 
a)  A szerződéses jogalap alkalmazhatósága 
 
Az  Adatkezelő  nyilatkozata  szerint  az  Érintettről  készült  fényképfelvételeket  és  a  további  személyes 
adatait  a  GDPR  6.  cikk  (1)  bekezdés  b)  pontja  alapján  kezeli,  ideértve  az  Szjt.  42.  §-a  szerinti 
felhasználási szerződésre vonatkozó rendelkezéseket is. 
 
A  különleges  személyes  adatok  kezelésének  jogalapjaként  –  ideértve  a  nyilvánosságra  hozatalt  is  –  a 
GDPR 9. cikk (2) bekezdés a) pontja szerinti érintetti hozzájárulást jelölte meg. 
 
A  Hatóság  ebből  kifolyólag  először  azt  vizsgálta  meg,  hogy  az  Adatkezelő  által  hivatkozott  jogalap 
fennáll-e, az alapján jogszerűen kezelheti-e az Érintett személyes adatait. 
 
A GDPR 6. cikk (1) bekezdés b) pontja úgy szól, hogy a személyes adatok kezelése akkor jogszerű, ha 
az adatkezelés olyan szerződés teljesítéséhez szükséges, amelyben az érintett az egyik fél, vagy az a 
szerződés megkötését megelőzően az érintett kérésére történő lépések megtételéhez szükséges. 
 
Ahhoz, hogy a személyes adatok a GDPR. 6. cikk (1) bekezdés b) pontja alapján jogszerűen legyenek 
kezelhetők,  az  Európai  Adatvédelmi  Testület  2/2019.  számú  iránymutatásának4  (a  továbbiakban: 
Iránymutatás)  26.  pontja  szerint  szükséges,  hogy  az  adatkezelésre  az  érintettel  kötött  érvényes 

4 2/2019 iránymutatás a személyes adatoknak az általános adatvédelmi rendelet 6. cikke (1) bekezdésének b) pontja szerinti kezeléséről 
az érintettek részére nyújtott online szolgáltatások összefüggésében: https://edpb.europa.eu/sites/default/files/files/file1/edpb_guidelines-
art_6-1-b-adopted_after_public_consultation_hu.pdf 

 

 

 

 

6 

felé 

részére”  elnevezésű  dokumentum  azonban  az  Érintett 

szerződéssel  összefüggésben  kerüljön  sor,  valamint,  hogy  az  adatkezelés  az  érintettel  kötött  adott 
szerződés teljesítése érdekében legyen szükséges. Ha az adatkezelők nem tudják bizonyítani, hogy a) 
szerződés  fennáll,  b)  a  szerződés  az  alkalmazandó  nemzeti  szerződési  jog  szerint  érvényes,  és  c)  az 
adatkezelés  objektíve  szükséges  a  szerződés  teljesítéséhez,  az  adatkezelőnek  meg  kell  fontolnia  az 
adatkezelés egyéb jogalapját. 
 
A  Hatóság  megjegyzi,  hogy  sem  az  Érintett  és  a  […]  S.A.,  sem  a  […]  S.A.  és  az  Adatkezelő  közötti 
szerződés  érvényességét  nem  vizsgálta,  tekintettel  arra,  hogy  a  szerződések  érvényességének 
megítélése  bírósági  hatáskörbe 
tartozik,  azaz  az  eljárása  során  vélelmezte  a  szerződések 
érvényességét.  
 
Az  Iránymutatás  28.  pontja  szerint  az,  hogy  egyes  adatkezelési  tevékenységeket  szerződés  fed,  nem 
jelenti automatikusan azt, hogy az adatkezelés a szerződés teljesítéséhez szükséges. A GDPR 6. cikk 
(1) b) pontja szerinti jogalap tehát akkor alkalmazható, ha az adatkezelő a szerződés alapján valamilyen 
szolgálatással  tartozik  az  érintett  felé,  és  az  adatkezelésre  annak  a  szolgáltatásnak  a  teljesítése 
érdekében  van  szükség.  A  konkrét  esetben  az  Érintettel  szerződő  fél  a  […]  S.  A.  volt,  a  „Szerződés 
szabadúszó  modellek 
fennálló 
kötelezettségről,  vagy  a  részére  teljesítendő  szolgáltatásról  a  pénzbeli  ellentételezésen  kívül  nem 
rendelkezik. Azaz a csatolt szerződés alapján a […] S. A. semmilyen olyan kötelezettséget nem vállalt a 
szerződésben  az  érintett  felé,  amely  kötelezettség,  szolgáltatás  teljesítéséhez  a  személyes  adatok 
kezelése a jelenleg megvalósuló formában szükséges lenne. 
 
Ezen túlmenően a Hatóság azt is szükségesnek tartja megjegyezni, hogy az Szjt. 64. § (2) bekezdése 
szerint  a  filmalkotás  szerzőinek  a  filmalkotás  céljára  készült  irodalmi  és  zeneművek  szerzői,  a  film 
rendezője és azok a személyek minősülnek, akik a film egészének kialakításához szintén alkotó módon 
járultak hozzá. A szerzői jogi gyakorlat szerint a színészek nem szerzői a filmnek, ők előadóművészként 
az e tevékenységre tekintettel önálló, ún. szomszédos jogi védelemben részesülnek, mivel ők a szerzői 
mű közönséghez való eljuttatását segítik elő, tevékenységükkel nem szerzői művet hoznak létre, hanem 
ettől eltérő, más teljesítményt nyújtanak.5 Azaz, mivel az Érintett nem szerzője sem a filmeknek, sem a 
fényképfelvételeknek,  így  az  Szjt.  felhasználási  szerződésre  vonatkozó  rendelkezései  sem  lehetnek 
irányadóak a jelen ügyben. 
 
A  szomszédos  jogi  jogosultak  védelmét  az  Szjt.  a  szerzőkéhez  hasonló  védelemben  részesíti,  részint 
személyhez fűződő, részint vagyoni jogok illetik meg őket, ilyen a  például a kizárólagos engedélyezési 
jog.  Az  Szjt.  73.  §  (3)  bekezdése  szerint,  ha  az  előadóművész  hozzájárult  ahhoz,  hogy  előadását 
filmalkotásban rögzítsék, a hozzájárulással – ellenkező kikötés hiányában – a film előállítójára [64. § (3) 
bek.]  ruházza  át  az  (1)  bekezdésben  említett  vagyoni  jogokat.  A  csatolt  szerződés  6.  pontja  legfeljebb 
ilyen, vagyoni jogok átruházását célzó szerződésként értelmezhető a Hatóság álláspontja szerint.  
 
Azonban a csatolt szerződés nem nevezi meg, hogy milyen filmben, milyen szerepben nyújtott előadás 
rögzítéséhez  járult  hozzá  az  Érintett,  mint  ahogy  az  sem  derül  ki  belőle,  hogy  mikor,  milyen 
fényképfelvételek  elkészítéséhez  adja  a  szerződés  aláírásával  a  hozzájárulását.  A  szerződésben 
kizárólag  az  alkalmazási  időszak  kezdete  szerepel,  a  vége  nem,  azaz  túl  általános  jellegű,  abból  nem 
azonosítható, hogy pontosan mely felvételek és képfelvételek készültek ezen hozzájárulás alapján. 
 
Ezt  követően  veendő  figyelembe  az  Adatkezelő  és  a  […]  S.  A.  közötti,  2017.  november  5-én  kelt 
„Megállapodás” tartalma. Elöljáróban a Hatóság szükségesnek tartja rögzíteni, hogy az Adatkezelő bár 
csatolta  a  […]  S.  A.  2004.  július  7-én  való  nyilvántartásba  vételéról  szóló  dokumentumot,  azonban  az 
Érintett képviselője csatolt egy dokumentumot, miszerint 2012. május 1-jével a […]  S. A. törlésre került 
a  Brit  Virgin-szigetek  cégjegyzékből,  mivel  az  éves  díjfizetési  kötelezettségét  nem  teljesítette.6  Azaz  a 
Hatóságban  kétségként  merült  fel  az  is,  hogy  2017-ben  a  megállapodás  megkötésekor  a  […]  S.  A. 
egyáltalán még működő jogi személy volt-e, azaz lehetett-e jogok és kötelezettségek alanya. Továbbá, 

5 Gyertyánfy Péter (szerk.): Nagykommentár a szerzői jogról szóló 1999. évi LXXVI. törvényhez 

 

6 […] 

 

 

 

7 

mint  ahogyan  az  Érintettel  kötött  szerződés  esetén,  itt  sem  állapítható  meg,  hogy  ki  járt  el  a  cég 
képviseletében, és ki írta alá […] S. A. részéről a megállapodást, és az aláíró fél jogosult volt-e a […] S. 
A. képviseletére. 
 
A  Megállapodás  szerint  a  […]  S.  A.  251  videójelenetre  és  hozzájuk  tartozó  képanyagra  engedélyezett 
szerzői jogú felhasználást, valamint vállalta, hogy a mellékletben felsorolt magyar modellek szerződéseit 
–  a  mellékletben  az  Érintett  neve  feltüntetésre  került  –  és  felhatalmazásait  másolatban  átadja  az 
Adatkezelő  részére.  Ezen,  tartalmát  tekintve  jogátruházási  szerződésből  szintén  nem  azonosítható 
pontosan,  hogy  a  jogátruházás  mely  képek  és  videók  vonatkozásában  történik,  illetve  visszautalva  a 
korábbiakra,  a  csatolt  dokumentumok  alapján  már  az  sem  volt  megállapítható,  hogy  a  […]  S.  A. 
eredetileg mely felvételek és képfelvételek vonatkozásában rendelkezett a hasznosítás jogával.  
 
Hangsúlyozandó,  hogy  maga  a  Megállapodás  is  úgy  fogalmaz,  hogy  „szerzői  jogú  felhasználás 
engedményezés(e)”  történik,  illetve,  hogy  a  magyar  modellek  szerződéseiben  és  felhatalmazásaiban 
foglalt jogokat ruházza át. A jogátruházás a Ptk. 6:202. § (2) bekezdése szerint a jogátruházó és az új 
jogosult  szerződése,  amellyel  az  új  jogosult  az  átruházó  helyébe  lép.  A  Ptk.  egyebekben  a 
jogátruházásra az engedményezés szabályait rendeli alkalmazni. A jogátruházás tehát nem tévesztendő 
össze  a  szerződésátruházással,  mivel  az  új  jogosult  nem  lép  be  félként  az  eredeti,  jogot  keletkeztető 
jogviszonyba, pl. szerződésbe, hanem az eredeti jogviszonytól elválasztva szerzi meg a forgalomképes 
jogot,  mint  ahogyan  az  engedményezés  során  sem  lép  be  az  engedményes  az  eredeti  jogviszonyba, 
hanem csak az abból származó követelést szerzi meg. Ebből kifolyólag a Hatóság álláspontja szerint az 
új  jogosult,  jelen  esetben  az  Adatkezelő  nem  áll  szerződéses  jogviszonyban  az  Érintettel,  azaz 
fogalmilag kizárt, hogy az Érintett adatait a GDPR 6. cikk (1) bekezdés b) pontja alapján kezelje. 
 
Azonban, ha nem is tartanánk a jogviszonyok természete alapján kizártnak a GDPR 6. cikk (1) bekezdés 
b)  pontjának  alkalmazását,  a  csatolt  szerződéses  dokumentumok  –  ideértve  a  Felhatalmazás 
elnevezésűt is – ebben az esetben sem lennének alkalmasak arra, hogy abból megállapítható legyen a 
jogszerűen  végezhető  adatkezelés  terjedelme,  azok  alapján  nem  azonosíthatók  azok  a  felvételek 
(ideértve  a  fénykép  és  videó  felvételeket  is),  amelyeket  a  […]  S.  A.  és  jogutódjaként  az  Adatkezelő 
kezelhetnek,  illetve  a  szerződésekben  olyan  a  […]  S.  A.  vagy  az  Adatkezelő  részéről  teljesítendő 
szolgáltatások  sem  azonosíthatók,  amelyek  teljesítéséhez  objektíve  szükséges  lenne  az  Érintett 
személyes  adatainak  kezelése,  különösen  pedig  a  róla  készült  videó-  és  fényképfelvételek,  valamint  a 
valódi nevének nyilvánosságra hozatala. 
 
A  Hatóság  az  Adatkezelő  által  végzett  adatkezelés  jogszerűségének  megítéléséhez  szükségesnek 
tartja, hogy hivatalból megvizsgálja azt, hogy a további GDPR 6. cikk (1) bekezdésében foglalt jogalapok 
közül  bármelyik  alapján  jogszerűen  végezhető-e  az  Adatkezelő  által  az  Érintett  személyes  adatainak 
kezelése. 
 
b)  Hozzájárulás 
 
A  GDPR  6.  cikk  (1)  bekezdés  a)  pontja  szerint  a  személyes  adatok  kezelése  jogszerű,  ha  az  érintett 
hozzájárulását adta személyes adatainak egy vagy több konkrét célból történő kezeléséhez. 
 
Azt,  hogy  az  adatkezeléshez  adott  hozzájárulásnak  milyen  követelményeknek  kell  megfelelnie,  azt  a 
GDPR  4.  cikk  11.  pontja  határozza  meg,  miszerint  az  érintett  hozzájárulása  az  érintett  akaratának 
önkéntes, konkrét és megfelelő tájékoztatáson alapuló és egyértelmű kinyilvánítása, amellyel az érintett 
nyilatkozat  vagy  a  megerősítést  félreérthetetlenül  kifejező  cselekedet  útján  jelzi,  hogy  beleegyezését 
adja az őt érintő személyes adatok kezeléséhez. 
 
Az Adatkezelő által csatolt, az Érintett és a […] S. A. közötti szerződés 2006. augusztus 8-án jött létre. 
Az  adatvédelmi  jog  ekkori  szabályai  szerint  –  amely  csak  két  érvényes  jogalapot  ismert,  az  érintett 
hozzájárulását  és  a  jogszabályon  alapuló  kötelező  adatkezelést  –  az  Érintett  hozzájárulását  adta  a 
személyes  adatai  kezeléséhez.  A  Hatóság  nem  tartja  szükségesnek  annak  vizsgálatát,  hogy  a 
hozzájárulás  érvényes  volt-e  annak  megadáskor  tekintettel  a  GDPR  (171)  preambulumbekezdésében 
foglaltakra, miszerint a GDPR alkalmazásának időpontja előtt megkezdett adatkezelést 2018. május 25-
ig összhangba kellett hozni a GDPR rendelkezéseivel. 

 

 

 

8 

 
Tekintettel  arra,  hogy  a  GDPR  alkalmazandóvá  válására  tekintettel  új  hozzájárulás  beszerzésére  az 
Adatkezelő  által  nem  került  sor,  ezért  azt  kell  megvizsgálni,  hogy  a  Szerződés  szabadúszó  modellek 
részére elnevezésű dokumentum 6. pontja szerinti felhasználási felhatalmazás – amit akár tekinthetünk 
az  Érintett  hozzájárulásának  a  róla  készült  fénykép-  és  videófelvételek  nyilvánosságra  hozatalához  és 
terjesztéséhez  adott  hozzájárulásának  –  megfelel-e  a  GDPR  4.  cikk  11.  pontjában  a  hozzájárulással 
szemben támasztott követelményeknek. 
 
Az  Európai  Adatvédelmi  Testület  a  5/2020.  számú,  az  (EU)  2016/679  rendelet  szerinti  hozzájárulásról 
szóló iránymutatásának7 55. pontjában kifejtette, hogy az érintett hozzájárulását „egy vagy több konkrét” 
céllal összefüggésben kell megadni, és hogy az érintettnek mindegyik céllal összefüggésben választási 
lehetősége  kell  legyen.  Az  a  követelmény,  hogy  a  hozzájárulásnak  „konkrétnak”  kell  lennie,  annak 
biztosítását  célozza,  hogy  az  érintett  számára  biztosítható  legyen  bizonyos  mértékű  átláthatóság  az 
adatai kezelésével kapcsolatban. 
 
A hozzájárulásról szóló iránymutatás 57. pontja szerint az érintetteknek mindig egy konkrét adatkezelési 
célhoz kell hozzájárulniuk. A célhoz kötöttség fogalmával összhangban az 5. cikk (1) bekezdésének b) 
pontja  és  a  (32)  preambulumbekezdés  különböző  műveletekre  vonatkozhat,  amennyiben  ezek  a 
műveletek  ugyanazt  a  célt  szolgálják.  Magától  értetődő,  hogy  konkrét  hozzájárulás  csak  akkor 
szerezhető,  ha  az  érintetteket  kifejezetten  tájékoztatják  a  rájuk  vonatkozó  adatfelhasználás  tervezett 
céljairól, azaz a hozzájárulásnak kifejezetten egy konkrét adatkezelési célhoz kell kapcsolódnia. 
 
A  Hatóság  álláspontja  szerint  a  szerződés  6.  pontja  szerinti  adatkezeléshez  adott  hozzájárulás  az 
Érintettről  készített  felvételek  bárhol,  bármikor,  bármennyi  ideig  való  közzétételére  nem  tekinthetők 
konkrétnak,  hiszen  ott  több  különböző  felhasználási  cél  került  megjelölésre,  és  kvázi  korlátlan 
rendelkezést biztosított a […] S. A.-nak az Érintett személyes adatai felett olyan módon, hogy az Érintett 
semmilyen  kontrollt  nem  tudott  utólag  gyakorolni  felette  –  ideértve  azt  is,  hogy  a  személyes  adatainak 
minősülő felvételek a […] S. A. belátása szerint szabadon cserélhettek gazdát –, holott a hozzájáruláson 
alapuló adatkezelésnek pont ezen kontroll megléte az egyik lényegi eleme.  
 
Ugyanezen  megállapítások  igazak  a  Felhatalmazás  elnevezésű  dokumentumban  foglaltakra:  „Alulírott 
ezennel  felhatalmazom  Önt  (önöket)  arra,  hogy  nevemet  felhasználja  (felhasználják),  illetve  saját 
belátása  (belátásuk)  szerinti  módon  képfelvételeket  készítsen(ek)  rólam  (testi  valómról),  valamint 
felvételt  készítsen(ek)  hangomról  és  egyéb,  általam  kibocsátott  hangeffektusokról.  Ezennel 
beleegyezem  ugyanakkor,  hogy  Ön(ök),  az  Ön(ök)  felhatalmazottjai,  jogutódai  és  engedményesei 
felhasználják  nevemet,  illetve  az  említett  képfelvételeket,  képmásokat  és  azok  másolatait,  valamint 
hangomat  és  az  általam  kibocsátott  egyéb  hangeffektusokat,  illetve  azok  másolatait  a  produkció, 
bemutató, értékesítés, hirdetés és egyéb üzleti hasznosítás céljaira, illetve azokkal kapcsolatban minden 
jelenlegi és jövőbeni médiában és adásmódon, időbeni és területi korlátozás nélkül.” Itt még konkrétan 
és  egyértelműen  az  sem  került  meghatározásra,  hogy  a  felhatalmazás  az  Érintett  valódi  vagy  a 
művésznevének használatára vonatkozott-e 
 
Ebből  kifolyólag  a  Hatóság  megállapítja,  hogy  a  GDPR  6.  cikk  (1)  bekezdés  a)  pontja  sem  lehet  az 
Érintettről készített fénykép- és videófelvételek kezelésének – tárolásának és internetes honlapokon való 
nyilvánosságra  hozatalának  –  továbbá  az  Érintett  polgári  neve  a  felvételekkel  együttesen  történő 
nyilvánosságra  hozatalának  jogalapja.  Már  csak  azért  sem  lehetne  a  folyamatban  lévő  adatkezelés 
jogalapja az Érintett hozzájárulása, mert az Érintett 2020. december 17-én kérte a róla készült felvételek 
és  nevének  törlését  az  adatkezelőtől,  amely  kérelem  hozzájáruláson  alapuló  adatkezelés  esetén  a 
hozzájárulás  visszavonásának  minősülne,  amely  jog  a  GDPR  7.  cikk  (3)  bekezdése  alapján  bármikor 
gyakorolható az érintett által. 
 
 
 
 

7 https://edpb.europa.eu/sites/default/files/files/file1/edpb_guidelines_202005_consent_hu.pdf 

 

 

 

 

9 

c)  Az Adatkezelő jogos érdeke 
 
Tekintettel arra, hogy az adatkezelés természetéből adódólag kizárt a GDPR 6. cikk (1) bekezdés c), d) 
és  e)  pontjainak  alkalmazása,  ezért  a  Hatóságnak  már  csak  azt  kell  megvizsgálnia,  hogy  az  Érintett 
személyes adatainak kezelése állhat-e az Adatkezelő jogos érdekében. 
 
A GDPR 6. cikk (1) bekezdés f) pontja szerint a személyes adatok kezelése jogszerű, ha az adatkezelés 
az  adatkezelő  vagy  egy  harmadik  fél  jogos  érdekeinek  érvényesítéséhez  szükséges,  kivéve,  ha  ezen 
érdekekkel szemben elsőbbséget élveznek az érintett olyan érdekei vagy alapvető jogai és szabadságai, 
amelyek személyes adatok védelmét teszik szükségessé, különösen, ha az érintett gyermek. 
 
Az Adatkezelő az adatkezeléshez fűződő érdeke kapcsán előadta, hogy a nyilatkozattétel időpontjában a 
videók  nem  voltak  elérhetők  a  nyilvánosság  számára,  az  anyagi  hasznot  a  számára  nem  hajtott.  A 
fényképfelvételek,  amelyeknél  az  Érintett  valódi  neve  is  feltüntetésre  kerül  bárki  által  ingyenesen 
hozzáférhetőek, terjeszthetőek, letölthetőek, a kapcsolódó cikkek is, illetve ezek elérései hivatkozhatóak. A 
terjesztés ilyen formája az Adatkezelő érdekében áll, mivel abból közvetetten előnye származik: növelik a 
Google  pagerank  értékét,  és  linképítésben,  members  tartalom  reklámozásban,  weboldalon  található 
szexshop termékeladásban is hasznos.  
 
A Hatóságnak tehát azt kell megvizsgálnia, hogy a fenti, Adatkezelő által nevesített érdeke alapján végzett 
adatkezelés arányosan korlátozza-e az Érintett személyes adatai védelméhez való jogát, azzal szemben 
elsőbbséget élvez-e. 

Ahhoz,  hogy  ezt  meg  lehessen  ítélni,  azonosítani  kell  az  adatkezelés  célját,  az  adatkezelői  oldalon 
fennálló  jogos  érdeket.  Az  Adatkezelő  nyilatkozata  szerint  az  Érintettről  készült  felvételek  kezelésének 
célja  azok  „világra  szóló,  felhasználási  mód  és  mennyiség-,  valamint  időtartamban  korlátlan  üzleti  célú 
felhasználása, értékesítése, reklámozása.” A Hatóság álláspontja szerint ez a meghatározás igazából nem 
tekinthető  az  adatkezelés  céljának,  hanem  azon  adatkezelési  műveletek  leírása,  amelyet  az Adatkezelő 
végez az Érintettről készült videó- és fényképfelvételeken, illetve amely műveletek – mint az adatkezelés 
lehetséges  terjedelme  –  meghatározásra  kerültek  az  Érintett  és  a  […]  S.  A.  közötti  szerződésben.  Az 
adatkezelés  céljaként  az  Adatkezelő  által  megjelölt,  az  adatkezeléshez  fűződő  érdeke  azonosítható, 
Google pagerank értékének növelése, linképítés, members tartalom reklámozása, valamint a weboldalain 
működő szexshop forgalmának növelése. 
 
A  Hatóság  megtekintette  a  […]    és  a  […]  weboldalak  tartalmát,  amelyeken  közvetlenül  nem  található 
webshop,  hanem  csak  linkek,  kattintható  hirdetések  mutatnak  az  […]    weboldalra,  amely  valóban  online 
szexshopként  üzemel,  és  amelynek  a  honlapon  elhelyezett  impresszum  szerint  az  Adatkezelő  az 
üzemeltetője. A […]  weboldalról egy oldalsó lenyíló sáv használatával egy kattintással át lehet navigálni a 
[…]  weboldalra. 
 
Az  adatkezelési  cél  azonosítását  követően  meg  kell  ítélni,  hogy  az  adatkezelés  szükséges-e  a  cél 
eléréséhez.  Az  Adatkezelő  által  üzemeltetett  honlapokon  nem  kizárólag  az  Érintettről  találhatók 
fényképfelvételek,  azok  honlapon  való  nyilvánosságra  hozatala  és  bárki  számára  való  hozzáférhetővé 
tétele  között,  valamint  a  megjelölt  adatkezelői  érdek  között  csak  közvetett  a  kapcsolat,  továbbá  az 
Adatkezelő annak vonatkozásában nem nyilatkozott, hogy az általa megjelölt adatkezelői érdek miért csak 
úgy érhető el, hogy a képek mellett, illetve a cikkekben szerepel az Érintett valódi neve.  
 
A Hatóság az Érintett érdekeként azonosítja, hogy a felvételek elkészítése óta eltelt közel 16 év, több, mint 
10 éve pedig már egyáltalán nem vesz részt pornográf tartalmak előállításában. Az Adatkezelő kiemelte, 
hogy  nem  igazán  tudja  értelmezni  az  Érintett  azon  hivatkozását,  hogy  a  felvételek  régiek,  azonban  az 
adatkezelés  jogszerűségének  megítélése,  illetve  az  adatkezelői  oldalon  fennálló,  az  adatkezeléshez 
fűződő érdek súlya kapcsán az időmúlás igenis jelentőséggel bír. 
 
Emellett  a  felvételek  elkészítése  előtt  az  Érintettet  szóban  arról  biztosították,  hogy  azok  nem  fognak 
Magyarországon forgalomba kerülni – bár az írásbeli szerződés ennek ellenkezőjét tartalmazta – továbbá 
nem a valódi nevével kerülnek majd nyilvánosságra. Az Adatkezelő vitatta az Érintett ezen állítását, illetve 
a  szóbeli  kikötések  érvényességét,  bár  a  szerződést  az  Érintett  nem  vele  kötötte,  így  kétséges,  hogy 
érdemi  információval  rendelkezne  a  szerződéskötéskor  elhangzottakról.  Másfelől,  ha  polgári  jogi 

 

 

 

10 

jelentkezők  nevére, 

rá  szoktak  keresni  a 

szempontból  nem  is  tekinthető  érvényesnek  egy  ilyen,  a  felhasználás  korlátozására  irányuló  kikötés,  az 
Érintett  várakozásait  jól  mutatja,  illetve  azt,  hogy  a  szerződés  megkötésekor  a  szóbeli  kikötés  szóbeli 
elfogadásával milyen terjedelmű felhasználásra számított.  
 
Az  Érintett  oldalán  felmerülő  szempontként  vehető  figyelembe  továbbá  az  is,  hogy  az  érintett  neve 
rendkívül  egyedi,  nincs  sok  vele  megegyező  nevű  személy,  a  Google  keresőjébe  beírva  a  valódi  nevét 
összesen két oldalnyi találat jelenik meg, és kettő kivételével mindegyik találat pornográf tartalomra mutat. 
Ez  hátrányosan  hathat  az  Érintettre  az  élete  minden  területén,  mivel  pl.  új  állásra  jelentkezéskor  a 
munkáltatók 
így  pedig  automatikusan  előítéleteket 
fogalmazhatnak meg vele szemben. 
 
A Hatóság álláspontja szerint az Adatkezelői oldalon megjelenő közvetett érdek elenyésző amellett, hogy 
az  ezen  érdekből  végzett  adatkezelés  során  az  Érintettet  meztelenül,  szexuális  aktus  közben  ábrázoló, 
több,  mint  15  éves  képfelvételeket  a  valódi  nevével  hozza  nyilvánosságra,  amelyek  alapján  az  Érintett 
bárki  számára  kétséget  kizáróan  azonosítható.  A  Hatóság  álláspontja  tehát,  hogy  az  Adatkezelő 
adatkezeléshez  fűződő  érdeke  és  az  Érintett  jogainak  és  szabadságainak  korlátozása  nem  állnak 
egymással  arányban,  a  végzett  adatkezelés  túlzó.  Ebből  kifolyólag  a  Hatóság  megállapítja,  hogy  az 
Adatkezelő  a  GDPR  6.  cikk  (1)  bekezdés  f)  pontja  alapján  sem  jogosult  a  felvételek  bárki  számára 
hozzáférhető  módon  való  kezelésére  sem  önmagukban,  sem  az  érintett  valódi  nevével.  Továbbá  a  […]  
oldalon található cikkekben is jogellenes az Érintett valódi nevének közzététele, megjelölve, hogy milyen 
művésznevet használt pornószereplőként. 
 
Tekintettel a fentiekre, azaz, hogy az Adatkezelő egyik, a GDPR 6. cikk (1) bekezdése szerinti jogalapra 
hivatkozással  sem  kezelheti  jogszerűen  az  Érintettről  készült  fényképeket  és  videófelvételeket,  ezért 
szükségtelen  annak  a  vizsgálata,  hogy  a  különleges  adatok  kezelése  tekintetében  fennáll-e  a  GDPR  9. 
cikk (2) bekezdése szerinti valamely körülmény. 
 

III.2. Az érintett törlési kérelme 

 
Az Érintett első alkalommal 2020. december 16-án kérte az Adatkezelőtől a személyes adatai törlését az 
Adatkezelő által üzemeltetett […], […]  és a […]  weboldalakról a […]  e-mail címre küldött levelében.  
 
Az adatkezelő nevében 2020. december 17-én és 19-én [webmester] hivatkozva a Szerződés szabadúszó 
modellek  részére,  valamint  a  Felhatalmazás  elnevezésű  dokumentumra  közölte  az  Érintettel,  hogy  a 
felvételeket jogszerűen tették közzé, mint ahogyan a nevét is jogszerűen használják. 
 
Miután  a  kapott  dokumentumok  és  információk  alapján  az  Érintett  továbbra  is  vitatta  a  róla  készült 
felvételek kezelésének és a neve használatának jogszerűségét, az általa felvetett kérdésekre már érdemi 
választ nem kapott, az Adatkezelő nevében a [webmester] úgy nyilatkozott 2020. december 19-én, hogy 
„Próbáltam  megérteni  a  helyzetét,  ennyi  tellett  az  emberségből,  mert  ön  már  kötekszik.  Forduljon 
ügyvédhez.” 
 
Majd  amikor  2021.  február  4-én  az  Érintett  képviselője  az  Érintett  tiltakozását  fejezte  ki  az  adatkezelés 
ellen,  és  arról  tájékoztatta  az Adatkezelőt,  hogy  az  ügyfele  „megtiltja  a  róla  készült  fényképfelvételek  és 
filmek, valamint nevének további felhasználását és közzétételét a […], […]  és a […]  oldalakon, valamint 
valamennyi  további  weboldalon,  adathordozón,  elektronikus  és  papíralapú  eszközön,  valamennyi 
felhasználási módot tekintve.” 
 
Az  Adatkezelő  a  2021.  február  7-én  kelt  levelében  továbbra  is  hangsúlyozta,  hogy  „Számunkra  a 
változatlanság  a  legjobb!  Semmi  kedvünk  neveket,  képeket,  tartalmakat  bogarászni,  más  oldalakkal 
tárgyalni,  szervereket,  tárhelyeket  átvizsgálni.  Elkallódott  jelszavakat  keresgélni.  Az  ügyvédünkhöz  még 
nem fordultunk, mert az jelentősen növelné a költségeket! Ha a pornós anyag eltüntetése a cél, akkor nem 
pert  ajánlok,  hanem  megállapodást.  Az  [Érintettnek]  ez  lenne  a  legjobb.  Ismerünk  olyan  ügyeket,  ahol 
minden  esetben  a  felperes  veszített.  Még  ott  is,  ahol  az  időközben  jogi  doktorrá  vált  hölgy  mögött  egy 
ügyvédi iroda állt.” Majd 2021. február 21-én kelt levelében kifejtette, hogy az Adatkezelő már többször is 
jelezte:  nem  zárkózik  el  a  törléstől,  ha  ennek  költségei  megfizetésre  kerülnek.  „Azért  keresnek  kitartóan 
joghézagot, hogy ez ingyenes legyen?” 

 

 

 

11 

 
A  fentiek  alapján  a  Hatóság  álláspontja  szerint  bár  formailag  megválaszolásra  kerültek  az  érintetti 
kérelmek, de az Adatkezelő érdemben nem vizsgálta meg, hogy ténylegesen rendelkezik-e jogosultsággal 
az  Érintett  személyes  adatainak  kezelésére,  pusztán  automatikusan  hivatkozott  a  Hatóságnak  is  csatolt 
dokumentumokra, amelyekből azonban nem állapítható meg a jogszerű adatkezelés terjedelme. Az pedig, 
hogy ezek a dokumentumok nem pontosak, az abból fakadó jogosultságok terjedelme nem egyértelmű, az 
nem eshet az Érintett kárára. 
 
A  Hatóság  megjegyzi  továbbá,  hogy  az  Adatkezelő  nyilatkozata  szerint  ő  csak  a  […]    és  a  […] 
weboldalakat  üzemelteti,  azonban  a  […]    és  a  […]    weboldalak  a  […]    oldalhoz  hasonló  tartalommal 
rendelkeznek,  továbbá  mindkettőről  tovább  lehet  lépni  az Adatkezelő  által  üzemeltetett  […]    weboldalra, 
rajtuk számos, az […]-t reklámozó cikket lehet találni, valamint a […]  oldalon nagy számú […] megjelölésű 
cikk  található.  A  […]  és  a  […]  weboldalakon  nem  található  impresszum,  az  oldalak  üzemeltetőjére 
vonatkozó  információkat  a  weboldalak  nem  tartalmaznak,  azonban  a  tartalmuk  alapján  azok  felett  az 
Adatkezelő befolyással bír. 
 
A  törlési  és  a  tiltakozási  kérelem  kapcsán  jelentősége  van  annak,  hogy  milyen  jogalapon  történik  az 
adatkezelés.  Mint  ahogyan  a  fentiekben  kifejtésre  került  a  GDPR  6.  cikk  (1)  bekezdés  b)  pontjára 
hivatkozással az Adatkezelő több okból sem volt jogosult az Érintett adatait kezelni. 
 
A  GDPR  6.  cikk  (1)  bekezdés  a)  pontja  szerinti,  érintetti  hozzájáruláson  alapuló  adatkezelés  esetén  a 
törlési kérelem, és a tiltakozás a hozzájárulás visszavonásának minősülne, amely szerint a GDPR 17. cikk 
b) pontja  szerint  törölni  kellett  volna  az  Érintett  személyes adatait,  hacsak az  adatkezelésnek  nincs más 
jogalapja. A Hatóság a fentiekben ezt is megvizsgálta. 
 
A  GDPR  6.  cikk  (1)  bekezdés  f)  pontja  szerinti  adatkezelés  esetében  érvényesülhet  az  érintettek 
tiltakozáshoz  való  joga.  A  GDPR  21.  cikk  (1)  bekezdése  szerint  az  érintett  jogosult  arra,  hogy  a  saját 
helyzetével kapcsolatos okokból bármikor tiltakozzon személyes adatainak a 6. cikk (1) bekezdésének e) 
vagy  f)  pontján  alapuló  kezelése  ellen,  ideértve  az  említett  rendelkezéseken  alapuló  profilalkotást  is. 
Ebben  az  esetben  az  adatkezelő  a  személyes  adatokat  nem  kezelheti  tovább,  kivéve,  ha  az  adatkezelő 
bizonyítja,  hogy  az  adatkezelést  olyan  kényszerítő  erejű  jogos  okok  indokolják,  amelyek  elsőbbséget 
élveznek  az  érintett  érdekeivel,  jogaival  és  szabadságaival  szemben,  vagy  amelyek  jogi  igények 
előterjesztéséhez,  érvényesítéséhez  vagy  védelméhez  kapcsolódnak.  Az  Érintett  saját  helyzetével 
kapcsolatos  okoknak  tekinthetők  a  fentebb  az  Érintett  érdekeként  azonosított  körülmények.  Ezzel 
szemben  a  rendelkezésére  álló  információk  alapján  a  Hatóság  nem  tudott  az Adatkezelő  oldalán  olyan 
kényszerítő  erejű  jogos  okot  azonosítani,  amely  elsőbbséget  élvezne  az  Érintett  személyes  adatai 
védelméhez  való  jogával szemben.  Ha  pedig  az  adatokra  szükség  lenne  jogi  igények  előterjesztéséhez, 
védelméhez  vagy  érvényesítéséhez,  az  a  bárki  számára  hozzáférhetővé  tételre  mint  adatkezelési 
műveletre, ebben az esetben sem terjedne ki. Azaz az Adatkezelőnek a GDPR 17. cikk (1) bekezdés c) 
pontja alapján is beállt volna a törlési kötelezettsége, amelynek azonban nem tett eleget. 
 
A  Hatóság  megjegyzi  továbbá,  hogy  az  érintetti  kérelmek  teljesítése,  a  jogellenes  adatkezelés 
megszüntetése  és  a  személyes  adatok  kezelése 
jogszerűségének  biztosítása  az  adatkezelők 
jogszabályokból  eredő  kötelezettsége,  nem  pedig 
jogellenes  adatkezelés 
„kedv  kérdése”.  A 
megszüntetésével  járó  költségek  pedig  nem  terhelhetők  az  érintettekre.  Ezen  költségek  elkerülése 
érdekében kell az adatkezelés megkezdése előtt megtervezni az adatkezelést és mérlegelni az azzal járó 
kockázatokat,  illetve  egyértelmű,  világos,  a  jogviszonyokat  teljes  mértékben  lefedő  szerződéseket 
szerkeszteni, hogy azok tartalmához, terjedelméhez ne férhessen kétség. 
 
A Hatóság az Adatkezelő által csatolt ítélettel összefüggésben hangsúlyozza, hogy abban az eljárásban 
a bíróság erre irányuló kereseti kérelem hiányában nem vizsgálta a szerződés érvényességét, továbbá 
annak  tárgya  a  felperes  jóhírnevének,  emberi  méltóságának,  a  névviseléshez,  a  képmáshoz  és  a 
hangfelvételhez  való  jogának  megsértése  volt,  az  ügyet  a  bíróság  a  Ptk.  szabályai  szerint  bírálta  el. 
Ezzel  szemben  a  személyes  adatok  védelméhez  való  jog  alapjog,  saját  szabályrendszerrel,  és  a 
jogszerűség  kapcsán  a  Ptk.-ban  foglaltaktól  eltérő  követelményekkel,  azaz  a  Hatóságot  ez  az  ítélet 
semmilyen formában nem köti. 
 

 

 

 

IV.  Jogkövetkezmények 

12 

 
A fentiekre tekintettel a Hatóság az Infotv. 56. § (1) bekezdése alapján, figyelemmel a GDPR 58. cikk (2) 
bekezdésére is 
 

felszólítja 

 

az Adatkezelőt, hogy 

• 

• 

törölje a weboldalairól, így különösen a […]  és a […]  weboldalról az Érintett személyes adatait, 
ideértve a nevét, a róla készült videókat és fényképfelvételeket, valamint azokat a cikkeket, vagy 
a cikkeknek azon részeit, amelyben az Érintett személyes adatai szerepelnek; 
intézkedjen,  hogy  minden  olyan  további  olyan  adatkezelőnél  törlésre  kerüljenek  az  Érintett 
személyes  adatai,  akiknek  a  részére  az  Adatkezelő  továbbította  azokat  –  ideértve  a  […]    és  a 
[…]  weboldalakat is –, és tájékoztassa az Érintettet ezen adatkezelők személyéről! 

 
A Hatóság ezen túlmenően eltiltja az Adatkezelőt az Érintettről nevének és a róla készült felvételeknek a 
további, jövőbeli nyilvánosságra hozatalától. 
 
A Hatóság tájékoztatja, hogy az Infotv. 56. § (2) bekezdése értelmében az Adatkezelőnek – egyetértése 
esetén – haladéktalanul meg kell tennie a jelen felszólításban megjelölt szükséges intézkedéseket, és a 
megtett intézkedéseiről, alamint azok bizonyítékairól, illetve – egyet nem értése esetén – álláspontjáról a 
felszólítás kézhezvételétől számított harminc napon belül írásban köteles tájékoztatni a Hatóságot. 
 
Az  Infotv.  58.  §  (1)-(2)  bekezdései  alapján  amennyiben  a  vizsgálat  eredményeként  a  jogsérelem 
orvoslására,  illetve  a  jogsérelem  közvetlen  veszélyének  megszüntetésére  nem  kerül  sor,  a  Hatóság  a 
harminc  napos  tájékoztatási  határidő  lejártát  követő  harminc  napon  belül  dönt  a  szükséges  további 
intézkedések  megtételéről.  A  Hatóság  felhívja  az  Adatkezelő  figyelmét,  hogy  amennyiben  nem 
nyilatkozik  a  Hatóság  felhívásában  foglaltakra,  illetve  nem  tesz  eleget  a  felszólításnak,  úgy  a  Hatóság 
hivatalból  adatvédelmi  hatósági  eljárást  indíthat  az  Infotv.  58.  §  (2)  bekezdés  a)  pontja  alapján, 
amelynek során az Adatkezelő a jogellenes adatkezelés miatt adatvédelmi bírsággal, illetve az eljárás 
során való együttműködés hiánya esetén pedig eljárási bírsággal sújtható. 
 
A Hatóság továbbá felhívja az Adatkezelő figyelmét, hogy az Infotv. 61/A. § (1) bekezdése és a 61/B. § 
(1)  bekezdése  alapján  adatvédelmi  hatósági  eljárásban  a  Hatóság  intézkedhet  az  elektronikus  adat 
ideiglenes eltávolítása, illetve ideiglenes hozzáférhetetlenné tétele iránt is. 
 
Budapest, 2022. április 19.       

  
Üdvözlettel: 
 

Dr. Péterfalvi Attila 

elnök 

 c. egyetemi tanár 

 
 

 

 

