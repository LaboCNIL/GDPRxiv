 

Ügyszám: NAIH-5728-       /2021. 
Ügyintéző:  
 

 
 
Dr. Csató Kornélia bv. ezr. részére 
hivatalvezető 
BVOP Hivatal 
 
….. 
 
Tisztelt Hivatalvezető Asszony! 
 
A  büntetés-végrehajtási  szervezet  által  kezelt  személyes  adatokra  vonatkozó  megfelelő 
jogértelmezés tárgyában kelt állásfoglalás-kérésével kapcsolatban a Nemzeti Adatvédelmi 
és  Információszabadság  Hatóság  (a  továbbiakban:  Hatóság)  álláspontjáról  a  következők 
szerint tájékoztatom. 
 
Az Európai Unió általános adatvédelmi rendeletének 2. cikk (2) bekezdés d) pontja szerint 
a rendelet hatálya nem terjed ki a személyes adatok kezelésre, ha azt az illetékes hatóságok 
bűncselekmények  megelőzése,  nyomozása,  felderítése,  vádeljárás  lefolytatása  vagy 
büntetőjogi  szankciók  végrehajtása  céljából  végzik,  ideértve  a  közbiztonságot  fenyegető 
veszélyekkel szembeni védelmet és e veszélyek megelőzését. 
 
A  személyes  adatoknak  az  illetékes  hatóságok  által  a  bűncselekmények  megelőzése, 
nyomozása, felderítése, a vádeljárás lefolytatása vagy büntetőjogi szankciók végrehajtása 
céljából  végzett  kezelése  tekintetében  a  természetes  személyek  védelméről  és  az  ilyen 
adatok  szabad  áramlásáról,  valamint a 2008/977/IB  tanácsi  kerethatározat hatályon  kívül 
helyezéséről szóló 2016/680.(EU) Irányelv (a továbbiakban: irányelv) 1. cikk (1) bekezdése 
alapján az irányelv a természetes személyek védelmére a személyes adatoknak az illetékes 
hatóságok  által  a  bűncselekmények  megelőzése,  nyomozása,  felderítése,  a  vádeljárás 
lefolytatása vagy büntetőjogi szankciók végrehajtása – így többek között a közbiztonságot 
fenyegető veszélyekkel szembeni védelem és e veszélyek megelőzése  – céljából végzett 
kezelése tekintetében állapít meg szabályokat. 
 
A  GDPR  az  Európai  Unió  közvetlenül  alkalmazandó  jogi  aktusa,  rendelkezései  átültetés 
nélkül  is  hatályosulnak  a  nemzeti  jogban.  Az  irányelv  átültetését  az  Infotv.  végezte  el, 
amellett,  hogy  az  Infotv.  a  GDPR  hatálya  alá  eső  adatkezelésekre  nézve  is  tartalmaz 
rendelkezéseket.  Az 
tartozó 
adatkezelésekre vonatkozó rendelkezések értelmezésénél ezért szem előtt kell tartani az 
irányelvben  rögzített  szabályokat,  azok  adnak  értelmezési  keretet  az  adatkezelések 
megítéléséhez.  
 
Ahhoz,  hogy  egy  adatkezelés  az  irányelv  hatálya  alá  essen,  kettős  feltételnek  kell 
megfelelnie:  
-  az  adatkezelés  célja  a  következő  lehet:  bűncselekmények  megelőzése,  nyomozása, 
felderítése, a vádeljárás lefolytatása vagy büntetőjogi szankciók végrehajtása, így többek 
között  a  közbiztonságot  fenyegető  veszélyekkel  szembeni  védelem  és  e  veszélyek 

Infotv.-ben  szabályozott,  az 

irányelv  hatálya  alá 

……………………………………………………………………………………………………… 
1055 Budapest 
ugyfelszolgalat@naih.hu 
www.naih.hu 
Falk Miksa utca 9-11. 

Tel.: +36 1 391-1400 
Fax: +36 1 391-1410 

 

 

2 

lát  el  és  közhatalmi 

megelőzése 
- az adatkezelő az irányelvben meghatározott illetékes hatóság.  
 
A 3. cikk 7. pontja alapján illetékes hatóság:  
a)  olyan  közhatalmi  szerv,  amely  a  bűncselekmények  megelőzését,  nyomozását, 
felderítését  vagy  üldözését,  illetve  büntetőjogi  szankciók  végrehajtását  illetően  eljárni 
jogosult  beleértve  a  közbiztonságot  fenyegető  veszélyekkel  szembeni  védelmet  és  e 
veszélyek megelőzését; vagy 
b)  bármely  egyéb,  olyan  szerv  vagy  más  jogalany,  amely  a  tagállami  jog  alapján 
közfeladatokat 
jogosítványokat  gyakorol  a  bűncselekmények 
megelőzése,  nyomozása,  felderítése  vagy  a  vádeljárás  lefolytatása,  illetve  büntetőjogi 
szankciók  végrehajtása  céljából,  beleértve  a  közbiztonságot  fenyegető  veszélyekkel 
szembeni védelmet és e veszélyek megelőzését. 
 
Az  irányelv  preambulumának  (11)  bekezdése  értelmében,  ha  az  illetékes  hatóságok  az 
irányelv céljaitól eltérő célból kezelnek személyes adatokat, akkor az általános adatvédelmi 
rendeletet kell alkalmazni. Lehetséges tehát olyan adatkezelés, amikor az illetékes hatóság 
az  adatkezelő,  az  adatkezelés  mégsem  az  irányelv,  hanem  az  általános  adatvédelmi 
rendelet  hatálya  alá  tartozik,  arra  tekintettel,  hogy  az  adatkezelési  cél  nem  egyezik  az 
irányelv céljaival. 
 
 
A  büntetések,  az  intézkedések,  egyes  kényszerintézkedések  és  a  szabálysértési  elzárás 
végrehajtásáról  szóló  2013.  évi  CCXL.  törvény  1.  §  (1)  bekezdése  alapján  a  büntetés-
végrehajtás  feladata  a  büntetési  célok  érvényesítése  a  büntetés,  illetve  az  intézkedés 
végrehajtásán keresztül, azzal a célkitűzéssel, hogy a végrehajtás során az egyéniesítés 
szempontjait  biztosítani  kell  annak  érdekében,  hogy  az  megfelelően  szolgálja  az  egyéni 
megelőzési célok elérését. 
 
A büntetés célját a Büntető Törvénykönyvről szóló 2012. évi C. törvény (a továbbiakban: 
Btk.) határozza meg. A Btk. 79. §-a szerint a büntetés célja nem más, mint a társadalom 
védelmének  érdekében  annak  megelőzése,  hogy  akár  az  elkövető,  akár  más 
bűncselekményt kövessen el.  
 
 
A  büntetés-végrehajtási  intézet  feladatánál  és  közhatalmánál  fogva  megfelel  az  irányelv 
szerinti  illetékes  hatóság fogalmának.  Mivel  pedig feladata pedig  a  büntetőjogi  szankciók 
végrehajtása,  az  ezen  alapfeladata  körében  végzett  adatkezelések  az  irányelv  és  az 
irányelvet  a  nemzeti  jogba  átültető  Infotv.  hatálya  alá  tartoznak.  A  büntetés-végrehajtási 
intézetek is végeznek olyan adatkezelést, amely az általános adatvédelmi rendelet hatálya 
alá  tartozik,  azonban  ilyen  adatkezelés  nem  a  fogvatartottakkal  kapcsolatban,  hanem 
munkáltatói vagy más szerepkörben, nem az alapfeladat ellátása során képzelhető el.  
 
A  büntetés-végrehajtásban  keletkezett  egészségügyi  adatok  esetében  az  Infotv.  és  az 
irányelv mellett az egészségügyi és a hozzájuk kapcsolódó személyes adatok kezeléséről 
és  védelméről  szóló  1997.  évi  XLVII.  törvény  (Eüak.)  előírásai  szabályozzák  az 
adatkezelést.  Amikor  a  fogvatartott  egészségügyi  ellátást  kap  a  börtönben,  az  az  ellátás 
része a büntetés végrehajtásának, az ennek során keletkezett adatok is az irányelv hatálya 
alá esnek. Az egészségügyi adatok kezelésénél azonban mindig szem előtt kell tartani az 

 

 

 

3 

Eüak.-ban foglaltakat, továbbá az, hogy az irányelv hatálya alá tartozó adatkezelésről van 
szó,  semmiképpen  nem  vezethet  az  érintettnek  az  érintetti  jogainak  gyakorlása  körében 
való korlátozásához, ami az egészségügyi adatait illeti.  
 
Ha a fogvatartottat kórházban kezelik, vagyis olyan egészségügyi ellátásra van szüksége, 
amelyet a büntetés-végrehajtási intézet nem tud neki megadni, és ezért egy egészségügyi 
intézmény  szolgáltatásait  veszik  igénybe,  az  az  egészségügyi  ellátás  is  része  marad  a 
büntetés-végrehajtásnak.  Az  így  keletkezett  adatok,  amelyeket  tehát  nem  a  büntetés-
végrehajtási intézet, hanem a kórház kezel, viszont nem az irányelv hatálya alá tartoznak 
annak  okán,  hogy  az  egészségügyi  szolgáltató  nem  felel  meg  az  illetékes  hatóság 
fogalmának.  Így  erre  az  adatkezelésre  az  általános  adatvédelmi  irányelv  szabályai 
irányadóak.  
 
Álláspontom  szerint  ehhez  hasonlóan  nem  az  irányelv  és  így  nem  az  Infotv.  hatálya  alá 
tartozó adatkezelés az sem, amikor a büntetés-végrehajtási intézet a büntetés-végrehajtás 
során keletkezett vagy annak során a tudomására jutott személyes adatokat egy kártérítési 
tárgyú polgári peres eljárásban felhasználja. Ez akkor is igaz, ha a felhasznált személyes 
adatok  egy  korábbi  adatkezelés  során  az  irányelv  hatálya  alá  tartoztak,  mert  akkor  az 
adatkezelés célja még valóban a büntetés-végrehajtással összefüggő cél volt, és a perben 
az ellenérdekű fél a fogvatartott. A polgári perben való jogérvényesítés mint adatkezelési 
cél  nem 
tartozik  szorosan  a  büntetés  végrehajtásához,  azaz  a  büntetési  célok 
érvényesítéséhez. Az már a büntetés-végrehajtásból eredő, de azon túlmutató, esetlegesen 
bekövetkezett kár megtérítéséhez, a reparációhoz kapcsolódik. 
 
Az Infotv. 14. § b) pontja és a Bvtv. 26. § (2) bekezdésében foglaltak összeegyeztetésénél 
javaslom figyelembe venni, hogy az Infotv. szabályozásának gyakorlatba átültetésénél az 
adatelvet kell szem előtt tartani, a Bvtv. hivatkozott szakasza viszont az iratelvet tükrözi. Az 
Infotv.  tehát  nem  azt  írja  elő,  hogy  az  érintett  (jelen  esetben  a  fogvatartott)  betekintést 
nyerhetne a rá vonatkozó iratba, hanem csak arról kell tájékoztatást kapnia, mely személyes 
adatait  kezelik  és  milyen  módon,  ehhez  pedig  nem  szükséges  a  teljes  kérdéses  iratot  a 
rendelkezésére bocsátani. Amennyiben az érintett hozzáférésre vonatkozó kérelme mégis 
olyan  jellegű,  hogy  azt  nem  lehet  teljesíteni  a  teljes  irat  lemásolása  és  rendelkezésre 
bocsátása nélkül, ez esetben az érintett eredményesen hivatkozhatna az Infotv.-ben neki 
biztosított hozzáférés ingyenes gyakorlásának jogára. 
 
Kérem tájékoztatásom szíves elfogadását. 
 
Budapest, 2021. június 23. 
 
 

Üdvözlettel 

 
 
 
 
 
 
 

 

Dr. Péterfalvi Attila 

elnök 

c. egyetemi tanár 

 

