 

 
 

Közterület-felügyelet által használni tervezett drónokkal kapcsolatos adatvédelmi 

követelmények 

 

 
 
             

 Ügyszám: NAIH-5255-2/2022 

[…] Polgármesteri Hivatal 
 

Tisztelt Jegyző Asszony! 
 
 
[…] 
III. Megkeresésében  azzal  kapcsolatban  kérte  a  Hatóság  állásfoglalását,  hogy 
[…] 
Önkormányzata  drónok  beszerzését  tervezi,  amellyel  a  […]  Önkormányzati  Rendészet  (a 
továbbiakban: közterület-felügyelet) munkáját kívánja segíteni. 
 
A drónokat az alábbi feladatokra használnák: 

illegális hulladéklerakás felderítése és dokumentálása, 

vízi balesetek, rendkívüli események helyszínének gyors behatárolása, 

- 
-  allergén gyomokkal fertőzött területek felderítése, 
- 
-  orvhalászat és engedély nélküli horgászat megelőzése és felderítése, 
-  engedély nélküli építési tevékenységek felderítése, 
-  Natura  2000  területek,  tájvédelmi  körzet  és  a  […]  védelmi  területek  megfigyelése  a 

quadosok és cross motorosok behajtásának megakadályozása érdekében. 

 
A  Hatóság  tájékoztatja  Önt  arról,  hogy  az  általános  adatvédelmi  rendelet  (a  továbbiakban: 
GDPR)  fogalommeghatározásai  alapján  valakinek  a  képmása,  a  róla  készített  kép-  és 
hangfelvétel  személyes  adatnak1,  ezek  készítése,  valamint  az  adatokon  elvégzett 
bármely művelet pedig adatkezelésnek2 minősül. 
 
Ennek  következtében,  amennyiben  az  adatkezelő3  olyan  adatokat  kezel,  amelyek 
felhasználásával természetes személyek azonosíthatóvá válnak, azon felismerhetők, akkor a 
felvételek  személyes  adatnak minősülnek,  és  a kamerás  adatkezelés folytatásáról  döntő 
személy vagy szerv pedig adatkezelést folytat. 
[…] 
Az elszámoltathatóság elvéből4 fakadóan az adatkezelő felelős az adatvédelmi alapelveknek 
való megfelelésért, továbbá köteles úgy dokumentálni és nyilvántartani az adatkezelést, 
hogy annak jogszerűsége utólag bizonyítható legyen. 

                                                           
1  GDPR  4.  cikk  1.  pont:  „személyes  adat”:  azonosított  vagy  azonosítható  természetes  személyre  („érintett”) 
vonatkozó  bármely  információ;  azonosítható  az  a  természetes  személy,  aki  közvetlen  vagy  közvetett  módon, 
különösen valamely  azonosító,  például név,  szám,  helymeghatározó  adat,  online azonosító  vagy  a természetes 
személy testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy 
több tényező alapján azonosítható” 
2  GDPR  4.  cikk  2.  pont:  „adatkezelés”:  a  személyes  adatokon  vagy  adatállományokon  automatizált  vagy  nem 
automatizált módon végzett bármely művelet vagy műveletek összessége, így a gyűjtés, rögzítés, rendszerezés, 
tagolás, tárolás, átalakítás vagy megváltoztatás, lekérdezés, betekintés, felhasználás, közlés továbbítás, terjesztés 
vagy  egyéb  módon  történő  hozzáférhetővé  tétel  útján,  összehangolás  vagy  összekapcsolás,  korlátozás,  törlés, 
illetve megsemmisítés” 
3  GDPR  4.  cikk  7.  pont:  „adatkezelő”:  az  a  természetes  vagy  jogi  személy,  közhatalmi  szerv,  ügynökség  vagy 
bármely egyéb szerv, amely a személyes adatok kezelésének céljait és eszközeit önállóan vagy másokkal együtt 
meghatározza; ha az adatkezelés céljait és eszközeit az uniós vagy a tagállami jog határozza meg, az adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami jog is meghatározhatja” 
4 GDPR 5. cikk (2) bekezdés 

.………………………………………………………………………………………………………………………………………………………….. 

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

 

 

2 

IV.  A  pilóta  nélküli  légijármű  (közismertebb  nevén:  drón)  fogalmának  meghatározásakor5  a 
légiközlekedésről  szóló  1995.  évi  XCVII.  törvény  (a  továbbiakban:  Lt.)  visszautal  az  (EU) 
2019/945 felhatalmazáson alapuló bizottsági rendelet6 szerinti fogalommeghatározásra. 
 
Ennek  megfelelően  pilóta  nélküli  légi  jármű  (UA)  bármely  olyan  légi  jármű,  amely  a 
fedélzetén tartózkodó pilóta nélkül üzemel vagy amelyet ilyen üzemmódra terveztek, és 
amely önálló vagy távirányítással történő üzemelésre képes.7 
 
A Hatóság felhívja továbbá az Ön figyelmét az Lt. azon rendelkezésére, amely kimondja, hogy 
a  pilóta  nélküli  állami  légijármű  kizárólag  honvédelmi,  vámhatósági  és  rendvédelmi 
feladatok céljára használható.8 Az önkormányzat, illetve a közterület-felügyelet által használt 
drónok ebbe a körbe nem tartoznak bele. 
 
Az Lt. 5. § (3) bekezdése alapján a magyar légtér - a pilóta nélküli játék légijármű9 kivételével 
- pilóta nélküli légijárművel végrehajtott UAS-művelethez lakott terület felett eseti légtér 
kijelölése  esetén  vehető  igénybe.  A  magyar  légtér  igénybevételéről  szóló  4/1998.  (I.  16.) 
Korm. rendelet határozza meg az eseti légtér kijelölésének szabályait. 
 
A  magyar  légtér  pilóta  nélküli  légijárművel  és  pilóta  nélküli  állami  légijárművel10 
jogszerűen  végrehajtott  UAS-műveletre  -  ide  nem  értve  a  zárt  térben  az  ingatlan 
tulajdonosának  vagy  használójának  jóváhagyásával  végrehajtott  UAS-műveletet  -  a  pilóta 
nélküli  légijárművek  használatát  támogató,  az  aktuális  légtér  információkat  és  egyéb 
korlátozásokat 
kormányrendeletben 
meghatározott használatával vehető igénybe.11 
 
A fenti rendelkezés pilóta nélküli légijárművel és pilóta nélküli állami légijárművel végrehajtott 
repülés esetére kötelezővé teszi a pilóta nélküli légijárművek használatát támogató, az aktuális 
légtér  információkat  és  egyéb  korlátozásokat  tartalmazó  honlap  és  mobilalkalmazás 
igénybevételét. A mobilalkalmazás használata során tájékozódhat a távoli pilóta az elrendelt 
műveleti  korlátozásokról,  a  pilóta  nélküli  légijárművek  számára  korlátozott  vagy  tiltott 
területekről. A mobilapplikáció használata repülésbiztonsági okból szükséges.  
 
A  légiközlekedési  hatóság  nyilvántartást  vezet  a  pilóta  nélküli  játék  légijármű  kivételével  a 
pilóta  nélküli 
légijármű-rendszer 
üzembentartókról13.14 
 

légijármű-rendszerekről12,  valamint  pilóta  nélküli 

és  mobilalkalmazás 

tartalmazó  honlap 

                                                           
5 Lt. 71. § 35. pont 
6 A BIZOTTSÁG 2019. március 12-i (EU) 2019/945 FELHATALMAZÁSON ALAPULÓ RENDELETE a pilóta nélküli 
légijármű-rendszerekről és a pilóta nélküli légijármű-rendszerek harmadik országbeli üzembentartóiról 
7 (EU) 2019/945 felhatalmazáson alapuló bizottsági rendelet 3. cikk 1. pont 
8 Lt. 71. § 42. pont 
9  Lt.  71.  §  50.  pont:  „pilóta  nélküli  játék  légijármű:  a játékok biztonságáról szóló,  2009.  június 18-i  (EK)  2009/48 
európai parlamenti és tanácsi irányelv alapján játéknak minősülő és 120 g maximális felszálló tömeget el nem érő, 
adatrögzítő  eszközzel  fel  nem  szerelt  pilóta  nélküli  légijármű,  amely  a  távoli  pilótától  100  méternél  nagyobb 
távolságra eltávolodni nem képes” 
10 Lt. 71. § 42. pont: „pilóta nélküli állami légijármű: honvédelmi, vámhatósági, rendvédelmi és rendvédelmi feladatot 
ellátó  szervek  céljára  szolgáló,  a  honvédelemért  felelős  miniszter  rendeletében  meghatározott  nyilvántartásba 
felvett légijármű, továbbá a pilóta nélküli állami légijárművek repüléséről szóló kormányrendeletben meghatározott 
üzembentartó által üzemben tartott pilóta nélküli légijármű” 
11 Lt. 6. § (6) bekezdés 
12  (EU)  2019/945  felhatalmazáson  alapuló  bizottsági  rendelet  3.  cikk  3.  pont:  „Pilóta  nélküli  légijármű-rendszer 
(UAS): a pilóta nélküli légi jármű és az azt távolról vezérlő berendezés.“ 
13    (EU)  2019/945  felhatalmazáson  alapuló  bizottsági  rendelet  3.  cikk  4.  pont:  „Pilóta  nélküli  légijármű-rendszer 
üzembentartója (UAS-üzembentartó): olyan jogi vagy természetes személy, aki vagy amely egy vagy több UAS-t 
tart üzemben vagy szándékozik üzemben tartani.“ 
14 Lt. 17. § (1) bekezdés 

 

 

3 

A pilóta nélküli légijármű-rendszer - a pilóta nélküli játék légijármű kivételével - akkor veheti 
igénybe a magyar légteret, ha a légiközlekedési hatóság nyilvántartásba vette.15 
 
A  pilóta  nélküli  légijármű  parancsnoka  a  légijármű  vezetője16,  míg  a  pilóta  nélküli  állami 
légijármű parancsnoka a pilóta nélküli állami légijármű kezelője.17 Az Lt. 60/A. §-a kimondja, 
hogy a pilóta nélküli légijármű és a pilóta nélküli állami légijármű parancsnoka felelős a pilóta 
nélküli légijármű és más légijármű közötti biztonságos elkülönítés betartásáért. 
 
V. Az adatvédelmi szempontok kapcsán a Hatóság kiemeli, hogy a drónokkal megvalósított 
adatkezelésekről 2014-ben ajánlást adott ki, amelyben kiemelte azt, hogy önmagában nem a 
drónok  használata 
jelent  adatvédelmi  problémát,  hanem  a  drónokra  szerelhető 
kiegészítőkkel  megvalósuló  atipikusnak  mondható  adatkezelés,  megfigyelés, 
képrögzítés.  
 
Még  a  rendeltetésszerű  használat  is  nagyon  erős  behatolást  jelenthet  a  személyek 
magánszférájába, hiszen az eszköz képes arra, hogy válogatás nélkül gyűjtsön adatokat 
mindenről,  ami  a  látókörébe  kerül,  amely  látókör  szokatlanul  széles  és  igen  gyorsan 
változtatható. 
 
A drón követhetetlen és kikerülhetetlen, képes arra, hogy mozgó személyeket, tárgyakat 
kövessen anélkül, hogy erre az érintettek felfigyelnének. Ezen technológia segítségével 
az  adatkezelő  könnyen  képessé  válhat  rejtett  megfigyelésre,  hiszen  a  megfigyelést 
lehetővé tevő szállító eszköz (a drón) egészen kis méretű is lehet, nehezen vagy egyáltalán 
nem észlelhető és gyors, sok esetben észrevétlen helyváltoztatásra képes. 
 
Az  egy-egy  repülés  során  rögzíthető  adatmennyiség  és  adatok  fajtáinak  széles  skálája  az 
eredeti céltól eltérő, így akár készletező adatgyűjtésre is alkalmassá teszi. 
A drón a levegőből, nagy távolságból képes személyes adatokat gyűjteni, így olyan területeken 
is számolnia kell az érintettnek a magánszférája elleni hatásokkal, ahol korábban nem.  
 
A személyes adatok gyűjtését az adatalany legtöbbször nem is érzékeli, de ha még tudomást 
is szerez róla, nem tudja, hogy az érintetti jogait kivel szemben kell, lehet gyakorolnia. 
 
Kijelenthető,  hogy  ezen  új  technológia  nem  megfelelő  használata  lehetőséget  nyújt  az 
egyének magánszférájának nagyarányú megsértésére, ezért alkalmazásuk előtt minden 
esetben  az  alapelvi  megfelelést  is  részletesen  elemezni,  vizsgálni  szükséges  a  VIII. 
fejezetben foglalt adatvédelmi hatásvizsgálat keretében. 
 
VI.  Az  alapelvi  megfelelés  vizsgálatán 
jogalapjának 
meghatározásakor  figyelemmel  kell  lenni  arra  is,  hogy  az  érintett  hozzájárulására  a 
beadványában foglalt tevékenység nem alapozható, mivel az érintett személy nincs valós 
és  szabad  döntési  helyzetben  arra  vonatkozóan,  hogy  a  drón  által  készített  felvételeken 
történő szereplését kívánja-e.  
 
A  közterület-felügyeletek  közbiztonság  fenntartására  vagy  bűnmegelőzésre  irányuló 
tevékenysége, azzal kapcsolatos hatósági jogköreinek gyakorlása és a szabálysértési 
eljárások  lefolytatása  során  történő  adatkezelés  az  Infotv.  hatálya  alá  tartozik,  így  az 
adatkezelés jogalapja elsődlegesen az Infotv. 5. § (1) bekezdésén alapulhat:  
 
 

túl  az  adatkezelés 

lehetséges 

                                                           
15 Lt. 17. § (2) bekezdés 
16 Lt. 54. § (3) bekezdés 
17 Lt. 54. § (3a) bekezdés 

 

 

4 

„Személyes adat akkor kezelhető, ha 
a)  azt  törvény  vagy  -  törvény  felhatalmazása  alapján,  az  abban  meghatározott  körben, 
különleges adatnak vagy bűnügyi személyes adatnak nem minősülő adat esetén - helyi 
önkormányzat rendelete közérdeken alapuló célból elrendeli, 
(…)” 
 
Fentiek  alapján  a  szabálysértések  észlelése,  felderítése,  dokumentálása  csak  törvényi 
rendelkezésen alapulhat, arra vonatkozóan önkormányzati rendelet nem adhat jogalapot. 
  
VI.1.  Megkeresésében  Ön  a  közterület-felügyeletről  szóló  1999.  évi  LXIII.  törvény  (a 
továbbiakban:  Kftv.)  7.  §  (2)  bekezdésére  hivatkozott  az  Önök  által  azonosított  lehetséges 
jogalapként,  amely  alapján  a  felügyelő  az  intézkedésével  érintett  személyről,  az 
intézkedése  vagy  az  eljárása  szempontjából  lényeges  környezetről  és  körülményről, 
tárgyról  képfelvételt,  hangfelvételt,  kép-  és  hangfelvételt  (a  továbbiakban  együtt:  felvétel) 
készíthet. 
 
A Hatóság tájékoztatja Önt arról, hogy a Kftv. 7. § (2) bekezdése alapján a közterület-felügyelő 
csak  az  intézkedéssel  érintett  személyről  készíthet  felvételt,  azaz  csak  egyedi  ügyben, 
folyamatban lévő intézkedés vagy eljárás során, nem pedig megelőzés céljából. 
 
A  drónon  elhelyezett  kamerával  történő  felvételek  készítése  során  nem  lehetséges 
annak  általános  garantálása,  hogy  csak  és  kizárólag  a  közterület-felügyelő 
intézkedésével  érintett  személy  szerepel  a  felvételeken,  és  más  –  az  eljárással  vagy 
intézkedéssel nem érintett, akár kiskorú – személy egyáltalán nem szerepel rajta.  
 
A  Kftv.  3.  §  emellett  rögzíti,  hogy  az  intézkedés  mely  területre  terjedhet  ki,  a  drónok 
reptetése  során  azonban  mind  a  navigáció  során,  mind  vertikális  látószögéből  adódóan  a 
megfigyelt terület a legtöbb esetbe nem szűkíthető ezen területekre. 
 
A drónok esetében az egyik fő problémát az jelenti, hogy az érintett az adatkezelésről nem 
értesül, hiszen a drónok egész kis méretűek is lehetnek, magasan repül(het)nek, nincs vagy 
alig hallható hangjuk van, így észlelésük nem egyértelmű. A drón esetleges észlelése során 
is rejtve marad az adatkezelő személye, hiszen az érintett csak egy apró repülő szerkezetet 
észlel, annak sem irányítóját, sem tulajdonosát nem tudja azonosítani, az adatkezelés célját, 
egyéb  jellemzőit  nem  ismeri,  személyes  adatai  rögzítését  nem  észleli,  ezekről  semmilyen 
információt  nem  kap.  Ez  a  Kftv.  4.  §-ban  foglalt  átláthatósági,  azonosíthatósági 
követelményeket is sérti. 
 
Ezen okokból kifolyólag az érintetteknek arra sincsen lehetőségük, hogy tiltakozzanak az 
adatkezelés  ellen,  valamint,  hogy  érvényesítsék  egyéb,  a  GDPR  vagy  a  közterület-
felügyelő intézkedése kapcsán az Infotv. szerinti, továbbá a Kftv.-ben rögzített érintetti 
jogaikat,    hiszen  azzal  sincsenek  tisztában,  hogy  ki  az  adatkezelő,  vagy  hogy  egyáltalán 
adatkezelés történik, velük szemben intézkedés zajlik. 
 
Végül  azt  is  szükséges  volna  garantálni,  hogy  minden  drónreptetés  és  azzal  történő 
kamerás megfigyelés konkrét intézkedést eredményez, vagy ahhoz kapcsolódik, annak 
során felhasználható adatgyűjtést folytat, mivel a folyamatos megfigyelés, vagy annak 
lehetőségét magába foglaló készletező adatkezelés nem egyeztethető össze a Kftv. 7. § 
(2) bekezdés garanciális szabályaival.  
 
VI.2.  A  Kftv.  7.  §  (3)  bekezdése  szerint  a  felügyelet  közterületen,  közbiztonsági,  illetve 
bűnmegelőzési  célból,  bárki  számára  nyilvánvalóan  észlelhető  módon  képfelvevőt 

 

 

5 

helyezhet el, és felvételt készíthet.  A közterület fogalmát a Kftv. 27. § a) pontja18 határozza 
meg. 
 
Ezen  rendelkezéssel  kapcsolatban  fontos  kiemelni,  hogy  a  drón  –  így  a  rajta  elhelyezett 
felvevő készülék is – sokszor észlelhetetlen és gyors helyváltoztatásra képes, szemben 
a  térfigyelő  kamerák  statikus  helyzetére  és  a  képfelvevő  jól  látható  mivoltára.  Egy 
térfigyelő kamera esetében az emberek pontosan tisztában vannak azzal a ténnyel, hogy az 
adott területen (a közterület egy meghatározott részén) kamerás megfigyelés folyik. 
 
A Kftv. hangsúlyozza, hogy a képfelvevő elhelyezése és a felvétel készítése csak és kizárólag 
közterületen történhet, azonban a drónnal történő megfigyelés során nem garantálható, 
hogy a drónon elhelyezett kamera csak és kizárólag közterületet figyel meg. 
 
A drónok jellemzően a kis méretükből és alacsony zajszintjükből fakadóan alkalmasak arra, 
hogy rejtve,  illetve észrevétlen maradjanak. Technikai sajátosságukból kifolyólag a lebegési 
képességük  lehetővé  teszi,  hogy  egy  adott  földrajzi  területet  –  amennyiben  a  megfelelő 
eszközökkel fel van szerelve – hosszabb ideig megfigyeljenek, az ott történteket rögzíthessék.  
 
A Kftv. kimondja azt is, hogy a felügyelet a képfelvevők elhelyezéséről és a képfelvevők által 
megfigyelt közterületről tájékoztatja a rendőrséget, valamint ezeket az adatokat a felügyeletet 
működtető önkormányzat polgármesteri hivatalának honlapján közzéteszi.19 
 
VI.3.  A  Kftv.  7.  §  (5)  bekezdése  alapján  a  képfelvevő  által  megfigyelt  területre  belépő 
személyek  tájékoztatását  elősegítő  módon  figyelemfelhívó  jelzést,  ismertetést  kell 
elhelyezni a képfelvevők elhelyezéséről, az adatkezelés tényéről. 
[…]  
Videokamerás megfigyelést illetően alap esetben a legfontosabb információkat a figyelmeztető 
táblán  (első  szint)  kell  feltüntetni,  a  további  kötelező  adatok  pedig  közölhetők  más  módon 
(második szint). 
 
Az első szintű tájékoztatást (azaz a figyelmeztető táblát) úgy kell kihelyezni, hogy az érintett a 
megfigyelt területre való belépés előtt könnyen felismerhesse a megfigyelés körülményeit. Az 
első  szintű  tájékoztatásnak  általában  a  legfontosabb  információkat  kell  tartalmaznia,  így 
például  az  adatkezelés  céljaira,  az  adatkezelő  kilétére  és  az  érintett  jogainak  meglétére 
vonatkozó  részletes  tudnivalókat.  Emellett  utalnia  kell  a  részletesebb,  második  szintű 
tájékoztatásra, valamint elérhetőségének helyére és módjára. 
 
A  második  szintű  tájékoztatást  is  az  érintett  számára  könnyen  hozzáférhető  helyen  kell 
rendelkezésre  bocsátani,  például  központi  helyen  (információs  pultnál,  recepción  vagy 
pénztárnál)  kihelyezett  teljes  körű  tájékoztató  lap  vagy  könnyen  észrevehető  plakát 
formájában. 
 
A  fenti  rendelkezésnek  való  megfelelés  drónnal  történő  kamerás  megfigyelés  esetén 
értelemszerűen  rendkívül  problémás,  jelentős  nehézségekkel  járna.  Noha  az  Infotv. 
bizonyos jogszabályi garanciák mellett lehetőséget ad a bűnmegelőzési, közbiztonság 
fenntartása  kapcsán  folytatott  adatkezelések  esetén  az  adatkezelésre  vonatkozó 
tájékoztatás  megadásának  késleltetésére  vagy  korlátozására,  azonban  a  Kftv.  ilyen 
garanciális  és  kivételszabályokat  –  kiemelten  a  közterület-felügyelő  intézkedésének 
rögzítése kapcsán – nem tartalmaz. 
                                                           
18 Kftv. 27. § a) pont: „E törvény alkalmazása során közterület: a közhasználatra szolgáló minden olyan állami vagy 
önkormányzati  tulajdonban  álló  terület,  amelyet  rendeltetésének  megfelelően  bárki  használhat,  ideértve  a 
közterületnek  közútként  szolgáló  és  a  magánterületnek  a  közforgalom  számára  a  tulajdonos  (használó)  által 
megnyitott és kijelölt részét, továbbá az a magánterület, amelyet azonos feltételekkel bárki használhat” 
19 Kft. 7. § (4) bekezdés 

 

 

6 

 
VI.4. A közterület-felügyelő, valamint a közterületen elhelyezett képfelvevő által készített 
felvételek csak a Kftv. 7.  § (6)  – (6a) bekezdéseiben, illetve a 7/A. § (2) bekezdésében 
felsorolt célokra használhatóak fel vagy továbbíthatók.20  
 
A  felvételeknek  a  törvényben  felsorolt  adatfelhasználási  céloktól  eltérő  felhasználása 
jogszerűtlen. 
 
VI.5.  A  Kftv.  7/A.  §  (1)  bekezdése  alapján  a  felügyelet  a  felvétel  kezelése  során  köteles 
megtenni az ahhoz szükséges szervezési, technikai és egyéb adatbiztonsági intézkedéseket, 
hogy  az  érintett  személy  személyes  adatait,  így  különösen  magántitkait  és  magánéletének 
körülményeit illetéktelen személy tudomására jutásától megóvja.  
 
Az adatbiztonság kiemelt jelentőségű drónok felhasználásával történő kamerás megfigyelés 
esetén.  A  klasszikus  adatbiztonsági  követelményeken  túl  a  Hatóság  felhívja  a  figyelmet  az 
elkülönített adatkezelés követelményére. Fontos megjegyezni, hogy  a drónok a repülés 
biztonsága  érdekében  rögzített,  az  eredeti  céltól  eltérő  személyes  adatokat  is 
kezelhetnek (például a célterületre történő repülés során repülésbiztonsági okokból rögzített 
személyes adatok), ha azok képfelbontása nincs kellőképpen csökkentve, amely már a 
repülés biztonságát is veszélyeztetheti. 
 
A fenti rendelkezéseknek megfelelően például egy folyó áradásáról drónnal készített felvételek 
esetében  az  oda-visszaúton  rögzített  felvételek  nem  kezelhetők,  ha  azok  alkalmasak  egy 
személy felismerésére, csakúgy, mint a közelben tartózkodó, arrafele sétáló személyekre, a 
közelben munkát végzőkre, valamint az ott közlekedő gépjárművekre vonatkozó adatok sem. 
 
A  Hatóság  hangsúlyozza  azt,  hogy  nem  szabad,  hogy  a  kényelmi  funkciók  az 
adatbiztonsági szempontokat felülírják. 
 
VII.  A Hatóság felhívja arra is a figyelmet, hogy a drónok puszta jelenléte is befolyásolhatja 
az emberek viselkedését, valamint a magánszféra sértetlenségét, így például: 

-  a megfigyeléstől való félelem változást idézhet elő a magánszemélyek viselkedésében, 
-  drónok használatával könnyebbé és egyszerűbbé válik az emberi méltóság, valamint a 

magánlakás, magánterület zavartalanságának megsértése, 

-  magánszemélyek nagy része számára ezen technológia egyelőre átláthatatlan,  
-  az eredetitől eltérő célból történő adatkezelés veszélye kifejezetten magas. 

 

                                                           
20 Kftv. 7. § (6) bekezdés: „A (2) és (3) bekezdésben foglaltak alapján készített felvétel a rögzítés helyszínén 

a)  elkövetett bűncselekmény vagy szabálysértés miatt indult eljárásban, 
b)  elkövetett jogsértés miatt indított közigazgatási hatósági eljárásban, 
c)  végzett felügyelői intézkedés jogszerűségének megállapítására irányuló közigazgatási hatósági eljárásban, 

továbbá 

d)  a felvételen szereplő személy által, jogainak gyakorlása érdekében indított eljárásban 
használható fel.” 

Kft. 7. § (6a) bekezdés: „A (3) bekezdésben meghatározott felvétel 

a)  a terrorcselekmények vagy más bűncselekmények megelőzése, felderítése és megszakítása céljából, 
b)  a  nemzetbiztonsági  védelmi  és  elhárítási,  információszerzési,  továbbá  nemzetbiztonsági,  iparbiztonsági, 

belső biztonsági és bűnmegelőzési ellenőrzési feladatok ellátása céljából, 

c)  a katasztrófavédelmi, tűzvédelmi hatósági feladatok ellátása céljából, illetve 
d)  körözött személy vagy tárgy azonosítása érdekében 
is felhasználható.” 

Kftv.  7/A.  § (2) bekezdés:  „A  rögzített  felvételt  a felügyelő  a  7.  §  (6) bekezdésében  foglalt  felhasználási célból  - 
bizonyítási  eszközként  -  a  szabálysértési  eljárásra  jogosult  szerv,  illetve  büntetőeljárásban  a  bíróság,  az 
ügyészség,  a  nyomozó  hatóság,  az  előkészítő  eljárást  folytató  szerv  megkeresésére  vagy  adatkérésére 
továbbíthatja. A megkeresésben vagy adatkérésben meg kell jelölni az eljárás tárgyát, ügyszámát és a rögzített 
felvétellel bizonyítandó tényt.” 

 

 

7 

lefolytatnia,  és  amelyről  a  Hatóság  honlapján  a 

Fentiek mellett csak abban az esetben dönthet az adattakarékosság és célhoz kötöttség elve 
alapján  videokamerás  megfigyelési  intézkedések  mellett  az  adatkezelő,  ha  az  adatkezelés 
célját  egyéb,  az  érintett  alapvető  jogait  és  szabadságait  kevésbé  csorbító  eszközzel 
észszerű  módon  nem  lehetséges  elérni.  Ezt  minden  esetben  az  adatkezelőnek  –  a 
közterület-felügyeletnek – kell mérlegelnie és igazolnia még az adatkezelés megkezdése előtt. 
 
VIII. A fentieken túl a Hatóság tájékoztatja Önt arról, hogy az adatkezelőnek, amennyiben az 
adatkezelése valószínűsíthetően magas kockázattal jár a természetes személyek jogaira és 
szabadságaira  nézve,  az  adatkezelést  megelőzően  adatvédelmi  hatásvizsgálatot  kell 
végeznie.21 
 
A  Hatóság  összeállította  és  nyilvánosságra  hozta  a  GDPR  35.  cikk  (4)  bekezdése  szerinti 
adatkezelési műveletek típusainak a jegyzékét, amelyekre nézve az adatkezelőnek kötelező 
hatásvizsgálatot 
„Adatvédelem/ 
Hatásvizsgálat/ Hatásvizsgálati lista” menüpont alatt tájékozódhat. 
 
lista  14.  pontja  alapján  köteles  az  adatkezelő  adatvédelmi 
A  hatásvizsgálati 
hatásvizsgálatot 
lefolytatni  módszeres  megfigyelés  esetén,  azaz,  ha  érintettek 
nagyszámú  és  módszeres  megfigyelése  jellemzően  közterületeken  vagy  nyilvános 
helyeken  történő  kamerarendszerek,  drónok  felhasználásával,  illetve  bármely  más  új 
technológia használatával történik (Wi-Fi tracking, Bluetooth tracking, testkamera). 
 
A  listán  szereplő  adatkezelések  nem  jelentik  azt,  hogy  csak  ezekben  az  esetekben  kell  az 
adatkezelőnek  hatásvizsgálatot  lefolytatnia.  Ha  az  adatkezelés  a  GDPR  35.  cikkének  (1), 
illetve  (3)  bekezdésében  található  feltételeknek  megfelel,  úgy  az  adatkezelő  köteles 
hatásvizsgálatot lefolytatni. 
 
Az  adatvédelmi  hatásvizsgálat  eredményéről  előzetesen  konzultálni  kell  a  felügyeleti 
hatósággal, ha az érintettek jogait és szabadságait érintő kockázatok adatkezelő által történt 
értékelését  követően  az  adatkezelő  nem  tud  megfelelő  intézkedéseket  hozni  a  kockázatok 
elfogadható szintre való csökkentésére, azaz a fennmaradó kockázatok továbbra is jelentősek.  
 
Az  adatkezelőknek  folyamatosan  értékelniük  kell  az  adatkezelési  tevékenységeikből  eredő 
kockázatokat, hogy felismerjék, ha az adatkezelés valamely fajtája „valószínűsíthetően magas 
kockázattal jár a természetes személyek jogaira és szabadságaira nézve”. Az  adatvédelmi 
hatásvizsgálat  egy  folyamat,  különösen  akkor,  ha  az  adatkezelési  művelet  dinamikus  és 
állandóan  változik.  Az  adatvédelmi  hatásvizsgálatot  nem  egyetlen  alkalommal,  hanem 
folyamatosan kell végezni. 
 
IX.  A Hatóság felhívja a figyelmét arra is, hogy szabálysértést követ el, aki lakott terület 
felett pilóta nélküli légijárművet jogosulatlanul használ22 (a jogosulatlan használat tehát 
önmagában  is  szankcionálandó,  akkor  is,  ha  nem  készül  felvétel,  illetve,  ha  készül  ugyan 
felvétel,  de  azon  lakás,  egyéb  helyiség  stb.  nem  szerepel),  illetve  aki  a  pilóta  nélküli 
légijármű  jogosulatlan  használata  során  más  lakásáról,  egyéb  helyiségéről  vagy 
ezekhez tartozó bekerített helyről jogosulatlanul hang- vagy képfelvételt készít.23 
 
A  Büntető  Törvénykönyvről  szóló  2012.  évi  C.  törvény  (a  továbbiakban:  Btk.)  szerint 
büntetendő, aki pilóta nélküli légi jármű jogosulatlan használatával más lakását, egyéb 
helyiségét,  vagy  ezekhez  tartozó  bekerített  helyet  megfigyeli  és  az  ott  történteket 

                                                           
21 GDPR 35. cikk (1) - (3) bekezdés 
22 a szabálysértésekről, a szabálysértési eljárásról és a szabálysértési nyilvántartási rendszerről szóló 2012. évi II. 
törvény (a továbbiakban: Szabs. tv.) 229. § (1) bekezdés 
23 Szabs. tv. 166. § (1a) bekezdés 

 

 

8 

történt) 

továbbra 

jelentős  érdeksérelmet  okoz, 

rögzíti24 (ez a tényállás a pilóta nélküli légi járművel történő nyílt  – tehát az érintett személy 
által  észlelhető  módon  való  –  megfigyelést  rendeli  büntetni,  ha  a  pilóta  nélküli  légi  jármű 
használatára  a  vezetőnek  nincs  jogosultsága),  valamint  aki  az  előbb  részletezett 
megfigyelés  során  készített  hang-  vagy  képfelvételt  a  nagy  nyilvánosság  számára 
hozzáférhetővé teszi25. 
 
A titokban történő megfigyelés továbbra is a Btk. 422. §-a alapján büntetendő. 
 
Ha  a  személyes  adatok  jogosulatlan  vagy  céltól  eltérő  kezelésére  (így  például:  drónnal 
felvétel  készítése,  akár  repülési  engedéllyel  rendelkezik  az  elkövető,  akár  nem,  akár  lakott 
területen  követi  el,  akár  nem,  akár  egyszeri,  egyedi  képfelvétel  történik,  akár  tartós 
megfigyelés 
is  személyes  adattal 
visszaélésként26 (Btk. 219. §) bűntetendő. 
 
X.  Összegezve a fentieket, a Hatóság nyomatékosan felhívja az Ön figyelmét arra, hogy a 
közterület-felügyelet  által  közterületen  végzett,  az 
tartozó 
bűnüldözési  célú  adatkezelések  (a  közterület-felügyelet  közbiztonság  fenntartására  vagy 
bűnmegelőzésre irányuló tevékenysége, az azzal kapcsolatos hatósági jogkörök gyakorlása 
és  a  szabálysértési  eljárások  lefolytatása)  esetében  a  drón  alkalmazásával  készített 
felvételekkel esetlegesen megvalósuló személyes adatok kezelése nem minden esetben 
garantálható  a  jogszerűség,  tekintettel  a  Kftv.-ben  szereplő  garanciális  rendelkezésekre, 
valamint a jogalap és a vonatkozó törvényi garanciák betarthatóságának hiányára. 
 
XI. Végezetül a Hatóság felhívja figyelmét arra, hogy a Hatóság – eljárási kereteket nélkülöző, 
konzultációs  válaszként  kiadott  –  jelen  tájékoztatása  sem  jogszabálynak,  sem  egyéb  jogi 
eszköznek nem tekinthető, az normatív jelleggel, jogi erővel, illetve kötelező tartalommal nem 
rendelkezik. A Hatóság jelen ügyben rendelkezésre bocsátott információk alapján kialakított 
jogértelmezése  más  hatóságot,  a  bíróságot  és  az  adatkezelőt  nem  köti,  annak  csak 
iránymutató  jellege  van.  Az  állásfoglalás,  tájékoztatás  kiadása  tehát  nem  mentesíti  annak 
címzettjét, illetve az adatkezelőt saját jogi álláspontja kialakításának szükségessége, illetve az 
adatkezelésért fennálló felelősség alól. 
 
Budapest, 2022. június 13. 
 

Infotv.  hatálya  alá 

Üdvözlettel: 
 
 
 

Dr. Péterfalvi Attila 

elnök 

  c. egyetemi tanár 

                                                           
24 Btk. 422/A. § (1) bekezdés 
25 Btk. 422/A. § (2) bekezdés 
26 Btk. 219. § 

 

