Ügyszám:

NAIH/2020/

[…]
részére
[…]

Tisztelt […]!
Levelében a Nemzeti Adatvédelmi és Információszabadság Hatósághoz (a továbbiakban:
Hatóság) bejelentéssel élt a […] összefüggésben tervezett adatkezelés tekintetében.
Beadványában foglaltak szerint a […] keretein belül a titkos szavazás nem a megszokott
módon, hanem elektronikusan történik majd. Erről […] tájékoztatta elektronikus úton korábban
a tagságot. Ez véleménye szerint azért aggályos, mert – elmondása szerint – az elektronikus
szavazást lebonyolító rendszer semmilyen hitelesítő, akkreditált tanúsítvánnyal nem
rendelkezik, így a szavazás titkosságának követelménye, továbbá az adatok biztonságos
kezelése sérelmet szenvedhet az eljárás során.
Megkeresésével összefüggésben a Hatóság az alábbiakról tájékoztatja:
A Hatóság álláspontja szerint egy online regisztrációs és szavazási mechanizmus alkalmazása
önmagában a GDPR1 szerinti adatvédelmi alapelvekbe nem ütközik, így egy ilyen adatkezelés
a tervezett célra való alkalmassága a GDPR rendelkezései alapján nem feltétlenül zárható ki.
Az Ön által vázolt adatkezelés konkrét megítélésével kapcsolatban jelenleg nem áll
rendelkezésre valamennyi információ.
Hangsúlyozom, hogy a tervezett adatkezelés jogszerűsége csak abban az esetben
vizsgálható megalapozottan, ha a tervezett adatkezelési műveletek, azok módszerei és
eszközei, az adatkezelés körülményei tisztázottak és részletesen bemutatásra kerülnek.
Ezen körülmények kapcsán mindenekelőtt az alábbiakat tartom szükségesnek kiemelni:

1

Az Európai Parlament és a Tanács (EU) 2016/679 rendelete (2016. április 27.) a természetes személyeknek a személyes adatok
kezelése tekintetében történő védelméről és az ilyen adatok szabad áramlásáról, valamint a 95/46/EK irányelv hatályon kívül
helyezéséről (a továbbiakban: GDPR)
https://eur-lex.europa.eu/legal-content/HU/TXT/PDF/?uri=CELEX:32016R0679&rid=1

Az adatkezelés jogszerűségének legfontosabb feltételei – a teljesség igénye nélkül –, hogy az
adatkezelésnek megfelelő jogalapja legye, 2 az adatkezelő betartsa az adatkezelési
alapelveket és az adatkezelés jogszerűségét bizonyítani tudja,3 az adatkezelő az érintetteket
megfelelően tájékoztassa az adatkezelés lényeges körülményeiről,4 továbbá, hogy biztosítsa
az érintetti jogok érvényesülését, 5 emellett az adatkezelés teljes folyamatának meg kell
felelnie az adatbiztonsági követelményeknek is, amelyeknek része hogy az adatkezelő az
adatkezelés körülményeinek, illetve kockázatának figyelembevételével megfelelő
intézkedéseket hajtson végre annak érdekében, hogy az adatkezelés megfeleljen a GDPR
előírásainak, és ezt bizonyítani is tudja.6
A GDPR 32. cikke alapján továbbá az adatkezelő és az adatfeldolgozó a tudomány és
technológia állása és a megvalósítás költségei, valamint az adatkezelés jellege, hatóköre,
körülményei és céljai, valamint a természetes személyek jogaira és szabadságaira jelentett,
változó valószínűségű és súlyosságú kockázat figyelembevételével megfelelő technikai és
szervezési intézkedéseket kell, hogy végrehajtson annak érdekében, hogy a kockázat
mértékének megfelelő szintű adatbiztonságot garantálja. Ilyen megfelelő biztonsági
intézkedés lehet a GDPR 32. cikk (1) bekezdés a)-b) pontjai alapján a személyes adatok
álnevesítése és titkosítása, továbbá a személyes adatok kezelésére használt rendszerek és
szolgáltatások folyamatos bizalmas jellegének biztosítása.
Figyelemmel arra, hogy a tervezett adatkezelés során érintett politikai véleményre utaló
személyes adatok a GDPR 9. cikk (1) bekezdése alapján a személyes adatok különleges
kategóriájába tartoznak, ezért a GDPR 35. cikk (3) bekezdés b) pontja alapján az adatkezelést
megelőzően adatvédelmi hatásvizsgálat elvégzése is szükséges. Amennyiben pedig az
adatvédelmi hatásvizsgálat megállapítja, hogy az adatkezelés a kockázat mérséklése céljából
tett intézkedések ellenére is valószínűsíthetően magas kockázattal jár, a személyes adatok
kezelését megelőzően az adatkezelőnek konzultálnia is szükséges a Hatósággal (előzetes
konzultáció).7
A fentieken túl, tekintettel arra, hogy az adatkezelő ([…]) fő tevékenységei a személyes adatok
9. cikk szerinti különleges kategóriáinak nagy számban történő kezelését foglalják magukban,
a GDPR 37. cikkben foglalt rendelkezéseknek megfelelően adatvédelmi tisztviselő
kijelölése is kötelező.
A fentiek alapján összességében megállapítható, hogy a tervezett, elektronikus szavazási
mechanizmus csak akkor lesz megfeleltethető az adatvédelmi jog előírásainak, ha az
adatkezelő a személyes adatok bizalmasságának és a szavazás titkosságának garantálása
érdekében megteszi a megfelelő technikai és szervezési intézkedéseket. Ezen felül az

2

GDPR 6. cikk
3 GDPR 5. cikk
4 GDPR 13-14. cikk
5 GDPR 12-22. cikk
6 GDPR 24. cikk
7 GDPR 36. cikk

2

adatkezelésnek megfelelő jogalappal és céllal kell rendelkeznie, valamint meg kell felelnie az
alapelveknek. Az adatkezelés megfelelő, jogszerű kialakítása elsősorban az adatkezelő
feladata és felelőssége, amelyet mind az érintettek, mind – adott esetben – a Hatóság felé is
tudnia kell igazolni.
A Hatóság mindenekelőtt ezért azt javasolja, hogy a GDPR 13. és 15. cikkeiben foglaltaknak
megfelelően forduljon az adatkezelőhöz és kérjen közvetlenül tőle felvilágosítást az
adatkezelés körülményeivel kapcsolatban.
Budapest, 2020. szeptember 16.
Üdvözlettel:
Dr. Péterfalvi Attila
elnök
c. egyetemi tanár

3

