 

                
 

 

 

 

 

 

 

 

 

Az ISO 9001:2015 minőségirányítási rendszerszabványnak való megfelelés igénye 

nem jogosítja fel a szervezetet a munkavállalók végzettségét igazoló dokumentumok 

másolatának elkészítésére, megőrzésére 

Ügyszám:  NAIH-444-1/2023 

 
 
 
 
[…] részére 
 
[…] 
 
Cégkapu útján 
 
 
Tisztelt Uram! 
 
A Nemzeti Adatvédelmi és Információszabadság Hatóság (a továbbiakban: Hatóság) részére 
postai úton küldött beadványában Ön az ISO 9001:2015 minőségirányítási rendszerszabvány 
7.2 fejezet d, pontjában foglaltaknak való megfelelés érdekében a munkavállalók végzettségét 
igazoló dokumentumokról történő másolatkészítés ügyében kérte a Hatóság állásfoglalását, 
mellyel összefüggésben a Hatóság az alábbiakról tájékoztatja. 
 
1.  A Hatóság 2018. október 4. napján tájékoztató közleményt adott ki a személyes adatok 

védelmével kapcsolatos jogértelmezésre irányuló megkeresésekről, beadványokról.1 

 

 

 

 

Fentiekre  tekintettel  a  Hatóságnak  nem  áll  módjában  adatkezelők  (és  adatfeldolgozók) 
és/vagy ezek képviseletében eljáró ügyvédek konkrét adatvédelmi vonatkozású kérdéseit 
megválaszolni. 

A  Hatóság  elöljáróban  felhívja  a  figyelmét  arra,  hogy  az  adatkezelés  valamennyi 
ismérve  az  adatkezelőnél  áll  rendelkezésre,  ezért  elsősorban  ő  képes  annak 
megítélésére,  hogy  a  jogszabályi  megfelelés  érdekében  milyen  intézkedések 
lehetnek szükségesek, a Hatóság nem veheti át az adatkezelő e tekintetben fennálló 
felelősségét. Ezzel összhangban a GDPR2 is azt írja elő a Hatóság egyik feladatául, hogy 
felhívja az adatkezelők (adatfeldolgozók) figyelmét a rendelet szerinti kötelezettségeikre, 
és  kérésre  tájékoztatást  nyújtson  az  érintettnek  az  őt  megillető  jogok  gyakorlásával 
kapcsolatban3. 

Az információs önrendelkezési jogról és az információszabadságról szóló 2011. évi CXII. 
törvény (a továbbiakban: Infotv.) 38. § (2) és (2a) bekezdései alapján továbbá: 

„(2)  A  Hatóság  feladata  a  személyes  adatok  védelméhez,  valamint  a  közérdekű  és  a 
közérdekből  nyilvános  adatok  megismeréséhez  való  jog  érvényesülésének  ellenőrzése 

 

1 https://www.naih.hu/files/2018-10-04-tajekoztato_kozlemeny_jogertelmezes_beadvanyokrol.pdf  
2  A  természetes  személyeknek  a  személyes  adatok  kezelése  tekintetében  történő  védelméről  és  az  ilyen  adatok  szabad 
áramlásáról, valamint a 95/46/EK irányelv hatályon kívül helyezéséről szóló, az Európai Parlament és a Tanács (EU) 2016/679 
rendelete (2016. április 27.) 
3  GDPR  57.  cikk  1.  bekezdés  d)  és  e)  pontjai:  „Az  e  rendeletben  meghatározott  egyéb  feladatok  sérelme  nélkül,  a  felügyeleti 
hatóság a saját területén ellátja a következő feladatokat: (…) 
d) felhívja az adatkezelők és az adatfeldolgozók figyelmét az e rendelet szerinti kötelezettségeikre; 
e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban, és e célból 
adott esetben együttműködik más tagállamok felügyeleti hatóságaival.” 

 

 ...........................................................................................................................................................................................................................................  

 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

2 

és elősegítése, továbbá a személyes adatok Európai Unión belüli szabad áramlásának 
elősegítése. 

(2a)  Az  általános  adatvédelmi  rendeletben  a  felügyeleti  hatóság  részére  megállapított 
feladat- és hatásköröket a Magyarország joghatósága alá tartozó jogalanyok tekintetében 
az általános adatvédelmi rendeletben és e törvényben meghatározottak szerint a Hatóság 
gyakorolja.”. 

 

 

 

A  fentiekre  és  a  megkeresésében  foglaltakra  tekintettel  a  Hatóság  –  az  adatkezelés 
részleteinek ismerete nélkül – az alábbi általános tájékoztatást nyújtja az Ön részére. 

 
2.  Azon  állásfoglalás  iránti kérelme tekintetében,  hogy  egy társaság jogos  érdekére 
alapozva  védett  szerveren  és  korlátozott  hozzáférhetőség  mellett  tárolhatja-e  a 
munkavállalói  iskolai  végzettségét  igazoló  okmányok  másolatait,  a  Hatóság  a 
következőkre kíván rámutatni. 

 

A  Hatóság mindenekelőtt rögzíti,  hogy  a  jelen  állásfoglalásban  kizárólag azon  eseteket 
veszi  számba,  amennyiben  egy  foglalkoztatási  jogviszonyra  a  munka  törvénykönyvéről 
szóló 2012. évi I. törvény (a továbbiakban: Mt.) szabályai alkalmazandóak, tehát ha a felek 
között  munkaviszony  áll  fennt.  Az  egyéb  foglalkoztatásra  irányuló  jogviszonyokban 
(például személlyel kötött megbízási szerződés, vagy közalkalmazotti jogviszony esetén) 
az adatkezelésre eltérő szabályok vonatkozhatnak. 

 
2.1. Egy  adatkezelés  jogszerűségéhez  számos  követelményt  kell  teljesíteni,  az  adatkezelő 
kötelezettsége  például  az  érintettek  megfelelő 
tájékoztatása  az  adatkezelések 
vonatkozásában, a kapcsolódó dokumentáció összeállítása, valamint a kezelt személyes 
adatok  részére  biztonság  nyújtása  megfelelő  technikai  és  szervezési  intézkedések 
bevezetésével.  Ezen  kötelezettségek  közül  kiemelt  szerepe  van  az  adatkezelés 
alapelvei  betartásának  és  az  adatkezelés  jogszerűségét  alátámasztó  jogalap 
meghatározásának. 

 

 

 

A  GDPR  5.  cikke  tartalmazza  azon  fő  alapelveket,  amelyeket  a  személyes  adatok 
kezelése  során  –  az  adatkezelés  jogalapjától  függetlenül  –  figyelembe  kell  venni,  és 
amelyeknek folyamatosan érvényesülniük kell az adatkezelés során. 

A  célhoz  kötöttség  elve  értelmében  személyes  adatot  kezelni  csak  pontosan 
meghatározott és jogszerű célból lehet, az adattakarékosság elvéből fakadóan pedig csak 
olyan  személyes  adat  kezelhető,  amely  feltétlenül  szükséges  és  alkalmas  az  adott  cél 
eléréséhez. Ezen alapelvek betartása garantálja, hogy az adatkezelés céljára tekintettel 
csupán a legszűkebb, indokolt adatkör kezelésére kerül sor, továbbá kizárja a készletező 
adatkezelést  is,  vagyis  azt,  hogy  olyan  személyes  adatok  kezelésére  (felvételére, 
tárolására)  kerüljön  sor,  amelyeket  valamely  jövőbeli  időpontban  meghatározott  célra 
gyűjtenek.  A  korlátozott  tárolhatóság  elve  értelmében  a  kezelt  személyes  adatok 
megőrzésének  időtartama  nem  lehet  korlátlan,  a  feltétlenül  szükséges  időtartamra  kell 
szűkíteni azok megőrzését, a bizalmasság és integritás alapelvének értelmében pedig a 
személyes  adatok  tárolása  kapcsán  biztosítani  kell,  hogy  az  adatokhoz  jogosulatlan 
személy ne férhessen hozzá.  

A GDPR 24. cikk (1) bekezdése4 alapján továbbá az adatkezelő kötelezettsége az is, hogy 
az  adatkezelés  körülményeinek,  illetve  kockázatának  figyelembevételével  megfelelő 

4 GDPR 24. cikk (1) bekezdés: „Az adatkezelő az adatkezelés jellege, hatóköre, körülményei és céljai, valamint a természetes 
személyek  jogaira  és  szabadságaira  jelentett,  változó  valószínűségű  és  súlyosságú  kockázat  figyelembevételével  megfelelő 
technikai és szervezési intézkedéseket hajt végre annak biztosítása és bizonyítása céljából, hogy a személyes adatok kezelése 
e rendelettel összhangban történik. Ezeket az intézkedéseket az adatkezelő felülvizsgálja és szükség esetén naprakésszé teszi.” 

 

3 

intézkedéseket  hajtson  végre  annak  érdekében,  hogy  az  adatkezelés  a  GDPR 
rendelkezései  szerint  történjen.  Annak  megítélésére  azonban,  hogy  a  GDPR  által 
támasztott követelményeknek való megfeleléshez konkrét esetben milyen technikai 
és szervezési intézkedések szükségesek, elsősorban az adatkezelő képes, miután 
ahhoz  figyelembe  kell  venni  az  adatkezelés  valamennyi  jellemzőjét;  ezek  az 
információk pedig kizárólag az adatkezelőnél állnak rendelkezésre. 

A GDPR 6. cikk (1) bekezdése5 rendelkezik a személyes adatok kezelésének lehetséges 
jogalapjairól, azaz azon esetekről, amikor egy adatkezelés jogszerű lehet, amennyiben az 
a GDPR többi rendelkezésének, különösen az adatvédelem alapelveinek is megfelel. Az 
adatkezelés 
jellemzőinek 
ismeretében szintén az adatkezelőnek kell tudnia meghatároznia. 

jogalapját  az  adott  adatkezelés  körülményeinek, 

Az Ön állásfoglalás iránti kérelme arra irányult, hogy ügyfele adatkezeléseit a GDPR 6. 
cikk (1) bekezdés f) pontjára, tehát jogos érdekeinek érvényesítésére alapíthatja-e. 

 

 

 

 

Ahhoz, hogy az Ön által képviselt társaság a jogos érdekének fennállását megfelelően alá 
tudja támasztani (összhangban az elszámoltathatóság elvével is), meg kell vizsgálnia és 
dokumentálnia  kell,  hogy  az  engedélyei  és  tanúsítványai  biztosítása  iránti  érdeke 
elsőbbséget  élvez-e  az érintettek (munkavállalók)  olyan  érdekei  vagy  alapvető jogai  és 
szabadságaival szemben, amelyek személyes adatok védelmét teszik szükségessé. 

 
2.2. Az  adatkezelő  érdeke  mindaddig  jogosnak  tekinthető,  amíg  az  adatkezelő  a  hatályos 

jogszabályokkal összhangban érvényesíti ezen érdeket.  

 

 

 

A GDPR 88. cikk (1) bekezdése szerint:  

tagállamok 

jogszabályban  vagy  kollektív  szerződésekben  pontosabban 
„(1)   A 
meghatározott szabályokat állapíthatnak meg annak érdekében, hogy biztosítsák a jogok 
és  szabadságok  védelmét  a  munkavállalók  személyes  adatainak  a  foglalkoztatással 
összefüggő  kezelése  tekintetében,  különösen  a  munkaerő-felvétel,  a  munkaszerződés 
teljesítése céljából, ideértve a jogszabályban vagy kollektív szerződésben meghatározott 
kötelezettségek teljesítését, a munka irányítását, tervezését és szervezését, a munkahelyi 
egyenlőséget  és  sokféleséget,  a  munkahelyi  egészségvédelmet  és  biztonságot,  a 
munkáltató  vagy  a  fogyasztó  tulajdonának  védelmét  is,  továbbá  a  foglalkoztatáshoz 
kapcsolódó  jogok  és  juttatások  egyéni  vagy  kollektív  gyakorlása  és  élvezete  céljából, 
valamint a munkaviszony megszüntetése céljából.”. 

E  rendelkezés  érvényesülését Magyarországon  az Mt.  10.-11.§-a,  valamint  a  44/A.  §-a 
valósítják  meg.6  Ennek  megfelelően  a  munkaviszonyokkal  összefüggő 
adatkezelések során az ezen rendelkezésekben foglalt szabályokat minden esetben 
figyelembe szükséges venni. 

 

5  GDPR  6.  cikk  (1)  bekezdés:  „A  személyes  adatok  kezelése  kizárólag  akkor  és  annyiban  jogszerű,  amennyiben  legalább  az 
alábbiak egyike teljesül:  

a)  az érintett hozzájárulását adta személyes adatainak egy vagy több konkrét célból történő kezeléséhez;  
b)  az  adatkezelés  olyan  szerződés 
teljesítéséhez  szükséges,  amelyben  az  érintett  az  egyik 

fél,  vagy  az  a 

szerződésmegkötését megelőzően az érintett kérésére történő lépések megtételéhez szükséges; 

c)  az adatkezelés az adatkezelőre vonatkozó jogi kötelezettség teljesítéséhez szükséges;  
d)  az adatkezelés az érintett vagy egy másik természetes személy létfontosságú érdekeinek védelme miatt szükséges;  
e)  az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett feladat 

végrehajtásához szükséges;  

f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez  szükséges,  kivéve,  ha  ezen 
érdekekkel  szemben  elsőbbséget  élveznek  az  érintett  olyan  érdekei  vagy  alapvető  jogai  és  szabadságai,  amelyek 
személyes adatok védelmét teszik szükségessé, különösen, ha az érintett gyermek.  

Az első albekezdés f) pontja nem alkalmazható a közhatalmi szervek által feladataik ellátása során végzett adatkezelésre.“ 
6 Ezzel összefüggésben lásd a következő dokumentumot: 
https://ec.europa.eu/info/sites/default/files/hu_notification_art_51.4_84.2_85.3_88.3_90.2_publish.pdf 

4 

Az Mt. 10. § (1) és (3) bekezdései alapján a munkáltató a munkavállalótól olyan nyilatkozat 
megtételét vagy személyes adat közlését követelheti, amely a munkaviszony létesítése, 
teljesítése, megszűnés (megszüntetése) vagy az Mt.-ből származó igény érvényesítése 
szempontjából  lényeges.  Ehhez  a  munkáltató  a  munkavállalótól  okirat  bemutatását 
követelheti. Ez az Mt.-ben foglalt szabály a GDPR rendelkezéseit (a szükségesség és 
arányosság  elveit  követve)  szűkíti,  ugyanis  a  törvény  a  munkáltató  adatkezelési 
tevékenységének módját az okiratok megtekintésére korlátozza. Mindazonáltal a Hatóság 
álláspontja  szerint  a  munkáltatók  vezethetnek  saját,  belső  nyilvántartást  az  egyes 
munkavállalók  végzettségéről,  a  végzettség  igazolásának  időpontjáról,  módjáról  (pl. 
érettségi bizonyítvánnyal, diplomával szakképesítést igazoló okirat bemutatásával). 

 

 

 

Ugyanakkor a Hatóság arra is rá kíván mutatni, hogy a polgári perrendtartásról szóló 2016. 
évi  CXXX.  törvény  (a  továbbiakban:  Pp.)  324.  §-ában  foglaltakkal7  összhangban  a 
képzettséget,  végzettséget  igazoló  okiratról  készített  másolat  nem  rendelkezik 
bizonyító  erővel  arról,  hogy  hiteles  másolata  egy  érvényes  közokiratnak,  tehát  a 
másolat  nem  alkalmas  a  benne  szereplő  adatok  hiteles  voltának  megállapítására 
sem. 

 
2.3. A Hatóság ezen kérdéssel összefüggésben a következőket is megjegyzi. 
 

A  Hatóság  következetes  gyakorlata,  hogy  elfogadhatónak  tartja  az  okiratokról 
másolatok készítését, ha a munkáltató mint adatkezelő olyan gyakorlatot alakít ki, 
amelynek  során  kizárólag  azon  személyes  adatokról  készít  másolatot,  amelynek 
kezelésére egyébként jogosult. Ebben az esetben az okiraton található személyes 
adat  lemásolása  ugyan  adatkezelési  művelet,  de  nem  új  adatkezelési  cél  az 
adatgyűjtés eredeti céljához képest, hanem az eredeti adatkezelési céllal és ahhoz 
kapcsolódó jogalappal történő adatgyűjtés olyan módja, amely egyébként segít az 
adatok pontosságának biztosításában. 

 

 

A  technológia  semlegesség  elve  alapján  adatvédelmi  szempontból  nincs  jelentősége 
annak, hogy az egyébként jogszerűen kezelt, illetve kezelhető személyes adatok kezelése 
technikailag  hogyan,  milyen  formában  valósul  meg  (pl.  az  adatokat  beírják  egy  Excel / 
Word dokumentumba, vagy a jogszerűen nem kezelhető adatokat kitakarva lemásolják, 
vagy beszkennelik a dokumentumot).8  

Mindezek alapján tehát a Hatóság álláspontja szerint az adatkezelők abban az esetben 
másolhatják  le  jogszerűen  a  munkavállalók  képzettségéről,  végzettségéről  szóló 
dokumentumokat,  amennyiben  kizárólag  azon  személyes  adatokról  készítenek 
másolatot,  amelyek  kezelésére  a  munkaviszonnyal  összefüggésben  egyébként  is 
jogosultak, vagyis a másolat nem tartalmaz többletadatot az egyébként jogszerűen 
kezelhető adatokon túl.  

 
2.4. Az  MSZ  EN  ISO  9001:2015  minőségirányítási  rendszerszabvány  (a  továbbiakban: 
felkészültség 

Rendszerszabvány)  szövegezése  szerint  az  adott  szervezetnek  „a 

 

7  Pp.  324.  §:  „(1)  Az  eredeti  közokiratéval  azonos  bizonyító  ereje van  a  közokiratról  készített  másolatnak  -  a  másolatkészítés 
technológiájától és adathordozótól függetlenül -, ha a másolatot közokirat kiállítására jogosult vagy megőrzésére hivatott szerv, 
továbbá ha ezek ellenőrzése mellett más személy vagy szervezet készítette, valamint, ha azt az E-ügyintézési tv. szerinti hiteles 
másolatkészítés központi elektronikus ügyintézési szolgáltatás szabályai szerint készítették. 
(2)  Ha  közokiratnak  nem  minősülő  okiratról  készül  közokiratba  foglalt  másolat,  a  közokirat  csupán  azt  bizonyítja,  hogy  annak 
tartalma a közokiratnak nem minősülő eredeti okiratéval megegyezik.” 
8  GDPR  (15)  preambulumbekezdés:  „A  komoly  szabály-kerülési  kockázat  veszélyének  elkerülése  érdekében  a  természetes 
személyek  védelmének  technológiailag  semlegesnek  kell  lennie  és  nem  függhet  a  felhasznált  technikai  megoldásoktól.  A 
természetes személyek védelme a személyes adatok automatizált eszközök útján végzett kezelése mellett a manuális kezelésre 
is  vonatkozik,  ha  a  személyes  adatokat  nyilvántartási  rendszerben  tárolják  vagy  kívánják  tárolni.  Olyan  iratok,  illetve  iratok 
csoportjai,  és  azok  borítóoldalai,  amelyek  nem  rendszerezettek  meghatározott  szempontok  szerint,  nem  tartoznak  e  rendelet 
hatálya alá.“ 

5 

bizonyítékaként megfelelő dokumentált információt kell megőriznie”. A Rendszerszabvány 
taxatíve  nem  határozza  meg  a  dokumentumok  körét  amelyeket  a  szervezetnek  be  kell 
tudnia  mutatni; tehát  ezen  dokumentumokat  az adott  szervezetnek  önállóan  kell  tudnia 
meghatároznia. 

A  Rendszerszabvány  7.2.  pontja  szerint  a  szervezettől  elvárt  bizonyítéknak 
ugyanakkor  nem  kell  „objektív  bizonyítéknak”  lennie  (fogalmát  az  ISO  9000:2015 
Minőségirányítási rendszerek – Alapok és szótár 3.8.3 pontja határozza meg), azt csak 
dokumentált információval szükséges alátámasztani. 

A dokumentált információ fogalmát az ISO 9000:2015 3.8.6 pontja határozza meg, amely 
magában foglalhatja az adott szervezett által létrehozott információt is. 

A fentiek alapján a Hatóság álláspontja szerint tehát az adatkezelők által folytatható 
legjobb gyakorlat a következő. 

 

 

 

 

 

A  szervezet  az  egyes  munkavállalók,  vagy  egyéb  foglalkoztatottak  foglalkoztatásának 
megkezdésekor  feljegyzést, jegyzőkönyvet  készíthet  arról,  hogy  az  adott  foglalkoztatott 
bemutatta a végzettségét igazoló eredeti dokumentumokat, amelynek releváns adatait a 
szervezet rögzíti (például: okirat sorszáma, képzettség megszerzésének dátuma). Annak 
érdekében, hogy a dokumentum tartalmának valódiságát a szervezet alátámassza, ezen 
dokumentum  előállításakor  a  szervezet  használhatja  a  „négy  szem”  elvét,  vagy  azt 
közokiratba, vagy teljes bizonyító erejű magánokiratba foglalhatja. 

 
2.5.  Végezetül  a  Hatóság  ezen  adatkezelésekkel  összefüggésben  felhívja  arra  a  figyelmét, 
hogy  egy  szabványnak  való  megfelelés  nem  kötelezettsége  az  egyes  szervezeteknek. 
Mindazonáltal az Mt. szabályait minden munkáltatónak kötelezettsége betartania.  

 

Ennek  megfelelően  a  Hatóság  álláspontja  szerint  a  végzettséget 
igazoló 
dokumentumok másolatának (amely egyébként teljes bizonyító erővel nem rendelkezik) 
kezelése egy szabványnak való megfelelés érdekében főszabály szerint nem lehet 
elsődleges az Mt. szabályaival szemben. 

 
3.  Azon állásfoglalás kérése tekintetében, hogy a másolatok folyamatos megőrzésére 

az adatkezelőnek lehetősége van-e, a Hatóság a következőket adja elő. 

 

 

 

 

A  GDPR  szabályai,  különös  tekintettel  az  5.  cikk  (1)  bekezdés  e)  pontja  értelmében  a 
személyes adatoknak a kezelésük céljára alkalmasaknak és relevánsaknak kell lenniük, 
az adatok körét pedig a célhoz szükséges minimumra kell korlátozni.  

Ennek megfelelően az adatkezelés tartama elsősorban az adatkezelés céljához kötődik: 
mindaddig,  amíg  a  személyes  adatok  gyűjtése  céljának  eléréséhez  szükség  van  a 
személyes  adatok  kezelésére  és  az  adatkezelő  megfelelő  jogalappal  rendelkezik  az 
adatok  kezelése  tekintetében  [vagy  annak  nincs  más,  a  GDPR  6.  cikk  (4)  bekezdése 
szerinti  összeegyeztethető  célja  és  jogalapja],  a  GDPR-ban  foglalt  kötelezettségek 
teljesítése mellett a személyes adatok tárolhatóak. 

Fentiek  szerint,  amennyiben  a  végzettségre  vonatkozóan  gyűjtött  adatokat  olyan 
formában  tárolja  az  adatkezelő,  hogy  azok  az  okiratok  kivonatolt  változatai,  úgy  ezen 
dokumentumokat  addig kezelheti, tárolhatja,  amíg  a  képzettséget,  végzettséget  igazoló 
személyes  adatok  kezelését  az  annak  alapjául  szolgáló  munkavégzésre  irányuló 
jogviszony fennállása miatt azt végeznie szükséges.  

 

6 

Amennyiben  a  képzettség,  végzettség  vonatkozásában  valamely  jogszabály  kötelező 
adatkezelési  tartamot  ír  elő,  úgy  az  adatkezelő  addig  köteles  ezen  adatokat  kezelni. 
Egyebekben ennek az időtartamot az adatkezelőnek szükséges meghatároznia, de annak 
–  a  korlátozott  tárolhatóság  elvével  összhangban  –  a  lehető  legrövidebbre  szükséges 
korlátozódnia. 

 
4.  Mindezeken túl a Hatóság felhívja szíves figyelmét, hogy – eljárási kereteket nélkülöző, 
konzultációs  válaszként  kiadott  –  jelen  tájékoztatása  sem  jogszabálynak,  sem  közjogi 
szervezetszabályozó eszköznek nem tekinthető, az normatív jelleggel, jogi erővel, illetve 
kötelező tartalommal nem rendelkezik. 

 

A  Hatóság  jelen  ügyben  rendelkezésre  bocsátott  információk  alapján  kialakított 
jogértelmezése  más  hatóságot,  a  bíróságot  és  az  adatkezelőt  nem  köti,  annak  csak 
iránymutató jellege van. Az állásfoglalás, tájékoztatás kiadása tehát nem mentesíti annak 
címzettjét,  illetve  az  adatkezelőt  saját  jogi  álláspontja  kialakításának  szükségessége, 
illetve az adatkezelésért fennálló felelősség alól. 

 
Budapest, 2023. április 12. 
 
 

 

 

 
 
 
 

 

Üdvözlettel: 

 
 

Dr. habil. Péterfalvi Attila 
elnök, c. egyetemi tanár 

