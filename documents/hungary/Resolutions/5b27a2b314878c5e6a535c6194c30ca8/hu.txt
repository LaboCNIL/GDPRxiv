Ügyszám: NAIH/2020/4103/
Ügyintéző: …………………
……….. részére

Tisztelt Uram!
A Nemzeti Adatvédelmi és Információszabadság Hatóság (a továbbiakban: Hatóság) részére küldött
megkeresésében az alábbiakkal kapcsolatban kérte a Hatóság állásfoglalását:
A megkeresés alapján a ………………. (a továbbiakban: Társaság) az üzemanyag-szállítást végző
gépjárművek gépkocsivezető kabinjai elején útfigyelő, felvételt készítő fedélzeti kamera elhelyezését
tervezi bevezetni. A kamerafelvételeket a Társaság általánosságban nem kívánja megőrizni, más
részére továbbítani, kizárólag egyes kivizsgálandó eseteknél a kivizsgálás tárgyával érintett
időszakra vonatkozó felvételt tartaná meg és csak további oktatás, belső fejlesztés céljából
használná fel.
A fentiek alapján a Társaság abban kérte a Hatóság állásfoglalását, hogy fedélzeti kamerák
használata Magyarországon engedélyezett-e üzemanyag-szállítást végző gépjárművek esetében,
azokat jogszerűen telepítheti-e ezen gépjárművekbe.
A Hatóság felhívja a figyelmét arra, hogy az adatkezelés valamennyi ismérve az adatkezelőnél áll
rendelkezésre, ezért elsősorban ő képes annak megítélésére, hogy a jogszabályi megfelelés
érdekében milyen intézkedések lehetnek szükségesek, a Hatóság nem veheti át az adatkezelő e
tekintetben fennálló felelősségét. Ezzel összhangban az (EU) 2016/679 európai parlamenti és
tanácsi rendelet (a továbbiakban: GDPR)1 is azt írja elő a Hatóság egyik feladatául, hogy felhívja az
adatkezelők (adatfeldolgozók) figyelmét a rendelet szerinti kötelezettségeikre, és kérésre
tájékoztatást nyújtson az érintettnek az őt megillető jogok gyakorlásával kapcsolatban.2
A fentiekre és a megkeresésében foglaltakra tekintettel a Hatóság – a konkrét adatkezelés
részleteinek ismerete nélkül – az alábbi általános tájékoztatást nyújtja.
1. Valakinek a képmása, a róla készített kép- és hangfelvétel a GDPR szerint személyes
adatnak3, ezek készítése, rögzítése, tárolása pedig adatkezelésnek4 minősül. Ennek
Az Európai Parlamenti és a Tanács (EU) 2016/679 rendelete (2016. április 27.) a természetes személyeknek a személyes
adatok kezelése tekintetében történő védelméről és az ilyen adatok szabad áramlásáról, valamint a 95/46/EK irányelv
hatályon kívül helyezéséről (általános adatvédelmi rendelet).
2 GDPR 57. cikk 1. bekezdés d) és e) pontjai: „Az e rendeletben meghatározott egyéb feladatok sérelme nélkül, a felügyeleti
hatóság a saját területén ellátja a következő feladatokat: (…)
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban, és e
célból adott esetben együttműködik más tagállamok felügyeleti hatóságaival.”
3 GDPR 4. cikk 1. pont: „a személyes adat azonosított vagy azonosítható természetes személyre („érintett”) vonatkozó
bármely információ; azonosítható az a természetes személy, aki közvetlen vagy közvetett módon, különösen valamely
azonosító, például név, szám, helymeghatározó adat, online azonosító vagy a természetes személy testi, fiziológiai,
genetikai, szellemi, gazdasági, kulturális vagy szociális azonosságára vonatkozó egy vagy több tényező alapján
azonosítható.”
4 GDPR 4. cikk 2. pont: „az adatkezelés a személyes adatokon vagy adatállományokon automatizált vagy nem automatizált
módon végzett bármely művelet vagy műveletek összessége, így a gyűjtés, rögzítés, rendszerezés, tagolás, tárolás,
átalakítás vagy megváltoztatás, lekérdezés, betekintés, felhasználás, közlés továbbítás, terjesztés vagy egyéb módon
történő hozzáférhetővé tétel útján, összehangolás vagy összekapcsolás, korlátozás, törlés, illetve megsemmisítés.”
1

2
következtében, amennyiben Önök olyan adatokat kezelnek a fedélzeti kamerák használata során,
amelyek felvételein természetes személyek azonosíthatóvá válnak, azon felismerhetők, akkor
adatkezelést folytatnak.
2. Nem kell alkalmazni a GDPR előírásait személyes adatoknak a természetes személy által
kizárólag személyes vagy otthoni tevékenység keretében végzett kezelésére, amely
semmilyen szakmai vagy üzleti tevékenységgel nem hozható összefüggésbe (ún. magáncélú
adatkezelés).5
Tekintettel arra, hogy a tervezett adatkezelést a Társaság mint jogi személy üzleti tevékenysége
keretében hajtaná végre, így az nem minősül magáncélú adatkezelésnek, ezért arra a GDPR
rendelkezéseit alkalmazni kell.
3. A GDPR 5. cikke tartalmazza azon fő alapelveket, amelyeket a személyes adatok kezelése során
figyelembe kell venni, és amelyeknek folyamatosan érvényesülniük kell az adatkezelés során. Az
adatkezelő felelős az adatvédelmi alapelveknek való megfelelésért, amellett képesnek kell lennie e
megfelelés igazolására („elszámoltathatóság”).6 Ez alapján az adatkezelő köteles úgy
dokumentálni és nyilvántartani az adatkezelést, hogy annak jogszerűsége utólag bizonyítható
legyen. Ilyen alapelv többek között az adattakarékosság7 és a korlátozott tárolhatóság elve8,
amelyek értelmében egyrészt a kezelt adatok körének a szükségesre kell korlátozódniuk, másrészt
pedig a rögzített felvételek megőrzésének időtartama nem lehet korlátlan, a feltétlenül szükséges
időtartamra kell szűkíteni a felvételek megőrzését. A bizalmasság és integritás alapelvének9
értelmében a felvételek tárolása kapcsán biztosítani kell, hogy jogosulatlan harmadik személy
azokhoz ne férhessen hozzá.
Az Európai Adatvédelmi Testület 3/2019-es iránymutatása10 (a továbbiakban: Iránymutatás)
részletesen tartalmazza a kamerás megfigyelésre vonatkozó adatvédelmi követelményeket. Az
Iránymutatás 32. pontja szerint a GDPR 6. cikk (1) bekezdés f) pontja szerinti jogos érdek jogalap
alkalmazása esetén az adatkezelőnek mérlegelnie kell, hogy az adatkezeléshez fűződő jogos érdek
az érintett érdekeivel, jogaival és szabadságaival szemben elsőbbséget élvez-e, az adatkezelés
ugyanis csak abban az esetben kezdhető meg, ha az érdekmérlegelési teszt arra az eredményre
jut, hogy az adatkezeléshez fűződő jogos érdek elsőbbsége megállapítható. Ennek alapján az
adatkezelőnek esetről esetre kell az adatkezelés valamennyi körülményének (így például a
fedélzeti kamerák által gyűjtött adatok kategóriái, mennyisége, az adatkezelés térbeli és földrajzi
kiterjedése, a megfigyeléssel érintett természetes személyek száma) figyelembevételével
elvégzett kockázatértékelés során megállapítania, hogy az adott kamerás megfigyelés az
érintettek jogaira és szabadságaira nézve milyen mértékű beavatkozást jelent.

GDPR 2. cikk (2) bekezdésének c) pontja, tekintettel a GDPR preambulum (18) bekezdésére.
GDPR 5. cikk (2) bekezdés.
7 GDPR 5. cikk (1) bekezdés c) pont: „a személyes adatok az adatkezelés céljai szempontjából megfelelőek és relevánsak
kell, hogy legyenek, és a szükségesre kell korlátozódniuk („adattakarékosság”)”.
8 GDPR 5. cikk (1) bekezdés e) pont: „a személyes adatok tárolásának olyan formában kell történnie, amely az érintettek
azonosítását csak a személyes adatok kezelése céljainak eléréséhez szükséges ideig teszi lehetővé; a személyes adatok
ennél hosszabb ideig történő tárolására csak akkor kerülhet sor, amennyiben a személyes adatok kezelésére a 89. cikk
(1) bekezdésének megfelelően közérdekű archiválás céljából, tudományos és történelmi kutatási célból vagy statisztikai
célból kerül majd sor, az e rendeletben az érintettek jogainak és szabadságainak védelme érdekében előírt megfelelő
technikai és szervezési intézkedések végrehajtására is figyelemmel („korlátozott tárolhatóság”);”
9 GDPR 5. cikk (1) bekezdés f) pont: „a személyes adatok kezelését oly módon kell végezni, hogy megfelelő technikai
vagy szervezési intézkedések alkalmazásával biztosítva legyen a személyes adatok megfelelő biztonsága, az adatok
jogosulatlan vagy jogellenes kezelésével, véletlen elvesztésével, megsemmisítésével vagy károsodásával szembeni
védelmet is ideértve („integritás és bizalmas jelleg”)”.
10
3/2019.
számú
iránymutatás
a
személyes
adatok
videoeszközökkel
történő
kezeléséről;
https://edpb.europa.eu/sites/edpb/files/files/file1/edpb_guidelines_201903_video_devices_hu.pdf
5
6

3
Az Iránymutatás a 35. pontban11 kifejezetten példaként hozza fel a fedélzeti kamerákat, azok
kapcsán kifejti, hogy ha ilyen típusú kamera telepítésére kerül sor – például abból a célból, hogy
baleset esetén a felvételek a megtörtént események bizonyítékul szolgálhassanak -, akkor fontos
annak biztosítása, hogy a fedélzeti kamera ne rögzítse folyamatosan sem a forgalmat, sem az
út mellett tartózkodó személyeket. Amennyiben ez a feltétel nem teljesül, az adatkezelő azon
érdeke, hogy egy esetlegesen bekövetkező közúti balesetet rögzítő kamerafelvétellel rendelkezzen,
nem alkalmas az érintett személyek jogaiba és szabadságaiba történő ilyen jelentős mértékű
beavatkozás igazolására.
Az adatkezelés érintettekre gyakorolt hatásainak a felmérése az adatkezelő kötelezettsége, e
körben tehát a Hatóság véleményezési, engedélyezési jogkörrel nem rendelkezik. A Hatóság
hatásköre az adatkezelés hivatalból, vagy panasz, illetve érintetti kérelem esetén induló vizsgálati
vagy adatvédelmi hatósági eljárás keretében történő értékelésére terjed ki.
Mivel tehát a megkeresésében hivatkozott, folyamatos rögzítést végző fedélzeti kamerák
telepítése az Iránymutatás fent hivatkozott részei alapján a szükségesnél nagyobb mértékű
beavatkozást jelent a felvételekkel esetlegesen érintett személyek magánszférájába és mivel
a megkeresésében a Hatóság rendelkezésére bocsátott információk alapján egyébként sem
állapítható meg egyéb olyan körülmény fennállása, amely ilyen mértékű beavatkozást indokolttá
tehetne, így a Hatóság álláspontja szerint nem állapítható meg a fedélzeti kamerák Társaság általi
– a megkeresésében írtak szerinti – telepítése során megvalósuló adatkezelés összhangja a
GDPR-ban meghatározott követelményekkel, így elsősorban a szükségesség és az
arányosság alapelvi követelményeivel.
4. A fentieken túl a Hatóság tájékoztatja, hogy közterület megfigyelésére csak szűk körben van
lehetőség, mivel ez a tevékenység sértheti a kamerával megfigyelt személy magánszféráját azáltal,
hogy akár akarata ellenére is kezelik személyes adatait. Az alábbi szervek kifejezett törvényi
előírások szerint helyezhetnek el közterületen is képfelvevőket (térfigyelő kamerákat):
- a rendőrségi adatkezelők, a Rendőrségről szóló 1994. évi XXXIV. törvény 42. §-a alapján;
- a közterület felügyeletek, a közterület-felügyeletről szóló 1999. évi LXIII. törvény (a
továbbiakban: Ktftv.) 7-7/A. § -a alapján;
- közterület-felügyelet hiányában a jegyző, vagy a képviselő-testület által kijelölt, a települési
önkormányzat alkalmazásában álló köztisztviselő a Ktftv. 8. § alapján;
- a fegyveres biztonsági őrségek, a fegyveres biztonsági őrségről, a természetvédelmi és a
mezei őrszolgálatról szóló 1997. évi CLIX. törvény 9/A. §-a alapján;
- a törvény hatálya alá tartozó személyszállítási szolgáltatók a személyszállítási
szolgáltatásokról szóló 2012. évi XLI. törvény 8. § (1) bekezdése alapján;
- a Magyar Honvédség, a honvédségi adatkezelésről, az egyes honvédelmi kötelezettségek
teljesítésével kapcsolatos katonai igazgatási feladatokról szóló 2013. évi XCVII. törvény 22.
§ (1) bekezdése alapján;
- az Országos Katasztrófavédelmi Főigazgatóság, a katasztrófavédelemről és a hozzá
kapcsolódó egyes törvények módosításáról szóló 2011. évi CXXVIII. törvény 79/A. § (1)
bekezdése alapján;
- a sportrendezvény szervezője, rendezője, vagy az utazó sportszervezet képviselője a
sportról szóló 2004. évi I. törvény 74. § (1) bekezdése alapján.
Mivel a megkeresésében említett, üzemanyag-szállítással kapcsolatos jogviszonyok a fenti
jogszabályok egyikének a hatálya alá sem tartoznak, erre tekintettel a Társaság azok
rendelkezéseire sem hivatkozhat a fedélzeti kamerák alkalmazása útján tervezett
adatkezelése kialakítása alátámasztásaként.
11

Iránymutatás 35. pontja: „Példa: Menetrögzítő kamera telepítése esetén (például baleset bekövetkezésekor történő
bizonyítékgyűjtés céljából) fontos gondoskodni arról, hogy ez a kamera ne rögzítse folyamatosan a forgalmat, valamint az
út mellett tartózkodó személyeket. Ellenkező esetben az érintettek jogainak ez a csorbulása nem indokolható a
videofelvételeknek egy inkább feltételezett balesetnél bizonyítékként való rendelkezésre állásához fűződő érdekkel.”

4
5. Mindezeken túl a Hatóság felhívja a szíves figyelmét, hogy a jelen – eljárási kereteket nélkülöző,
konzultációs válaszként kiadott – tájékoztatása sem jogszabálynak, sem egyéb jogi eszköznek nem
tekinthető, az normatív jelleggel, jogi erővel, illetve kötelező tartalommal nem rendelkezik. Az
állásfoglalás, tájékoztatás kiadása tehát nem mentesíti annak címzettjét, illetve az adatkezelőt saját
jogi álláspontja kialakításának szükségessége, illetve az adatkezelésért fennálló felelősség alól.
Budapest, 2020. szeptember 16.
Üdvözlettel:

Dr. Péterfalvi Attila
elnök
c. egyetemi tanár

