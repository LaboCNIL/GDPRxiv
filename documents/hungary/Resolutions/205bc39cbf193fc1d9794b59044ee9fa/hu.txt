Ügyszám: NAIH/2018/1415/

/V

[......] részére

Tisztelt Uram!

Beadvánnyal fordult a Nemzeti Adatvédelmi és Információszabadság Hatósághoz (a
továbbiakban: Hatóság), amelyben [……] Önkormányzata (a továbbiakban: Önkormányzat)
polgármesterének eljárását kifogásolta, mely során a polgármester a testületi ülésről hiányzó
képviselő egészségi állapotára vonatkozó adatot kért a képviselő háziorvosától. Beadványával
kapcsolatban az alábbiakról tájékoztatom, egyúttal szíves elnézését kérem a Hatóság késedelmes
válasza miatt:
Bejelentésében előadta, hogy az Önkormányzat képviselő-testületének 2017. szeptember ...-i zárt
ülésére [……] polgármester egy előterjesztést nyújtott be. Az előterjesztésben annak eldöntésére
tett indítványt, hogy a képviselőtestület elfogadja-e vagy sem [….] képviselő 2017. július ...-i
távolmaradására igazolására benyújtott orvosi igazolást. Az előterjesztést megelőzően az
Önkormányzat levélben kereste meg az igazolást kiállító orvost annak érdekében, hogy
nyilatkozzon, a képviselő állt-e a vonatkozó napon az orvos kezelése alatt. Az orvos írásbeli
nyilatkozata szerint az érintett az adott napon nem, hanem később, 2017. augusztus ...-én jelent
meg rendelésén, ahol elmondta, hogy mozgásszervi panaszok miatt kezelés alatt áll, amelyről
dokumentációt nem mutatott be, majd a rendelésen gyógyszeres ellátásban részesült, táppénzt
nem kért. Az orvos nyilatkozata szerint 2017. augusztus ...-i állapota nem zárta ki a testületi ülésen
való részvételt, 2017. július ...-i állapotáról nyilatkozni nem tud.
Az ügyben a Hatóság az információs önrendelkezési jogról és az információszabadságról szóló
2011. évi CXII. törvény (a továbbiakban: Infotv.) 38. § (3) bekezdés a) pontja alapján vizsgálati
eljárást indított, és a megkereste az adatkezelőt. A megkeresésre [……] jegyző a következő
tájékoztatást adta:
A polgármester, mint a munkavégzésre irányuló jogviszony alapján a kifizető képviselője,
figyelemmel arra, hogy a kifizetés alapját képező igazolásból a kifizetés jogalapja nem volt
megállapítható, 2017. szeptember ...-án kelt levélben az igazolást kiállító háziorvostól kizárólag a
tekintetben kért információt az érintettre vonatkozóan, hogy „kétséget kizáróan megállapítható volte az tény, hogy egészségi állapota kizárja, hogy részt vehessen a 15:00-tól 15:25-ig tartó
Képviselő-testületi ülésen”. A megkereső ezen túl [….] képviselő úr egészségi állapotára,
betegségére, kezelésére nézve semmilyen információt nem kért és az orvos válaszlevele az orvosi
igazolásban szokásos körülírásokon túl szenzitív személyes adatot nem is tartalmazott.
A jegyző úr levelében hivatkozott az egészségügyi és a hozzájuk kapcsolódó személyes adatok
kezeléséről és védelméről szóló 1997. évi XLVII. törvény (Eüak.) 4. § (2) bekezdés o) pontjára,
mely szerint egészségügyi és személyazonosító adatot az alábbi célból is lehet kezelni: a
munkavégzésre való alkalmasság megállapítása függetlenül attól, hogy ezen tevékenység
munkaviszony, közalkalmazotti és közszolgálati jogviszony vagy egyéb jogviszony keretében
történik.
A 2017. szeptember ..-án megtartott képviselő-testületi ülésen zárt ülés keretein belül […….]
polgármester úr az önkormányzati vagyon tekintetében döntésre jogosultként a képviselő-testület
elé terjesztette [……] képviselő tiszteletdíjával kapcsolatban felmerült kérdéseket. A polgármester

tájékoztatta a testületet arról, hogy a képviselő igazolásának hiányos volta miatt levélben kereste
meg a háziorvost, aki írásos formában válaszolt. A polgármester két alkalommal kérdezte meg
[…..]-t, igényli-e, hogy kiossza, milyen válasz érkezett az orvos részéről, aki mindkét alkalommal
igennel felelt a kérdésre, ez volt tehát az egészségügyi adatoknak az önkormányzati ülésen való
közlésének jogalapja.
Levelében tájékoztatást adott továbbá a képviselők juttatásainak elszámolásáról, az ülésen való
részvétel/távolmaradás nyilvántartásáról.
A Hatóság álláspontja a következő:
Az Eüak. hivatkozott 4. § (2) bekezdése pontosan úgy rendelkezik, hogy „egészségügyi és
személyazonosító adatot az (1) bekezdésben meghatározottakon túl - törvényben meghatározott
esetekben - az alábbi célból lehet kezelni:”. E szerint tehát külön törvényben rögzített
felhatalmazás kell az adatoknak felsorolt célokból történő kezeléséhez.
Az Eüak 23. §-a, mely az egészségügyi ellátóhálózaton kívüli szervek megkeresésére történő
adatszolgáltatásáról rendelkezik, nem ad felhatalmazást a munkáltatónak egészségi állapotra
vonatkozó adat bekérésére1.
A munkavédelemről szóló 1993. évi XCIII. törvény (a továbbiakban: Mvt.) 49. §-a szerint a
munkára való alkalmasságról külön jogszabályban meghatározott orvosi vizsgálat alapján kell
dönteni. A kötelező egészségbiztosítás ellátásairól szóló 1997. évi LXXXIII. tv. 44. §-a szerint
keresőképtelen az, aki betegsége miatt munkáját nem tudja ellátni. Ez a jogszabály pedig azt
jelenti, hogy ha és amennyiben a munkaköre betöltésére alkalmatlan valaki, akkor haladéktalanul
fel kell keresnie a háziorvosát keresőképtelen állományba vétele érdekében.2

1

Adattovábbítás az egészségügyi ellátóhálózaton kívüli szerv megkeresésére
Eüak. 23. § (1) A következő szervek írásbeli megkeresésére a kezelést végző orvos, valamint az egészségbiztosítási
szerv az érintett egészségügyi és a megkereső szerv által törvény alapján kezelhető, az azonosításhoz szükséges
személyazonosító adatait átadja a megkereső szervnek. A megkeresésben a 4. § (4) bekezdésének megfelelően fel kell
tüntetni a megismerni kívánt egészségügyi és személyazonosító adatokat, ideértve azon adatokat is, amelyek az
egészségügyi szolgáltató által felvett látlelet alapján állnak rendelkezésre. A megkereső szervek a következők lehetnek:
a) büntetőügyben a nyomozó hatóság, az ügyészség, a bíróság, az igazságügyi szakértő, polgári peres és nemperes,
valamint közigazgatási hatósági ügyben a közigazgatási hatóság, az ügyészség, a bíróság, az igazságügyi szakértő,
b) szabálysértési eljárás során az eljárást lefolytató szervek,
c ) potenciális hadköteles és hadköteles személy esetén a fővárosi és megyei kormányhivatal járási (fővárosi kerületi)
hivatala, a Magyar Honvédség katonai igazgatási és központi adatfeldolgozó szerve, valamint a katonai egészségügyi
alkalmasságot megállapító bizottság,
d) a nemzetbiztonsági szolgálatok, a nemzetbiztonsági szolgálatokról szóló 1995. évi CXXV. törvényben
meghatározott feladatok ellátása érdekében, az abban kapott felhatalmazás körében,
e) a Magyar Honvédség katonai igazgatási és központi adatfeldolgozó szerve, a kiképzett tartalékosok
békeidőszakban történő hadi beosztásra történő kiírása és a kiképzett tartalékosok gyors és differenciált behívása
érdekében, a honvédelemről és a Magyar Honvédségről szóló törvényben meghatározott körben,
f) az egészségügyi dolgozóval szemben folyamatban lévő etikai eljárás során az eljárás lefolytatása hatáskörrel és
illetékességgel rendelkező kamarai szerv,
g) a rendőrségről szóló törvényben meghatározott belső bűnmegelőzési és bűnfelderítési feladatokat ellátó, valamint
a terrorizmust elhárító szervek a törvényben meghatározott feladatok ellátása érdekében, az abban kapott felhatalmazás
körében,
h) halottvizsgálat során a halottvizsgálatot végző orvos,
i) a légi-, a vasúti és a víziközlekedési balesetek és egyéb közlekedési események szakmai vizsgálatáról szóló
törvényben, valamint a polgári légiközlekedési balesetek és repülőesemények vizsgálatáról és megelőzéséről és a
94/56/EK irányelv hatályon kívül helyezéséről szóló, 2010. október 20-i 996/2010/EU európai parlamenti és tanácsi
rendeletben meghatározott szakmai vizsgálat során a közlekedésbiztonsági szerv.

2

Az Egri Munkaügyi Bíróság munkajogi ügyben hozott 10/6-H-MJ-2008-6. bírósági határozata szerint

2

A keresőképtelenség és keresőképesség orvosi elbírálásáról és annak ellenőrzéséről szóló
102/1995. (VIII. 25.) Korm. rendelet 6. § (3) bekezdése szerint a betegszabadság, illetve a táppénz
igénybevétele alatt a munkavállaló esetén a munkáltató a keresőképtelenség felülvizsgálatát
kizárólag az arra hatáskörrel rendelkező járási hivatalnál jogosult kezdeményezni. A járási hivatal
a keresőképtelenség és a keresőképesség elbírálását szakértő főorvos, valamint felülvéleményező
főorvos útján ellenőrzi.
A szakértő főorvos a munkáltató megkeresésére a betegdokumentációból fellelhető adatok, vagy
indokolt esetben a keresőképtelen biztosított vizsgálata alapján dönt a biztosított
keresőképtelenségéről vagy keresőképességéről. A döntéssel szemben a foglalkoztatott és a
foglalkoztató a közléstől számított 8 napon belül a fővárosi és megyei kormányhivatal
orvosszakértői feladatkörében eljáró járási (fővárosi kerületi) hivatalánál orvosi felülvizsgálatot
kezdeményezhet.
A keresőképtelenség felülvizsgálatának szabályai nem teremtik meg annak a lehetőségét a
munkáltatók, így jelen esetben a polgármester számára arra, hogy az egészségügyi adatokat
ellenőrizze, és az egyéb, informális csatornákról hozzá eljutott információk alapján közvetlenül
keresse meg akár a foglalkozás egészségügyi orvost, akár a háziorvost.
A hivatkozott jogszabályok a munkáltatónak, így a polgármesternek is biztosítják a jogát arra, hogy
független szerv felülvizsgálja a keresőképtelenség kérdéskörét orvos-szakmai mérlegelés alapján.
Ennek felelősségét a munkáltatók nem vehetik át, mivel erre hatáskörrel csak az adott járási
hivatal szakigazgatási szerve, illetve a betegállományba vétel vonatkozásában a háziorvos
jogosult.
Az egészségi állapotra vonatkozó adat az Infotv. 3. (3) bekezdés b) pontja szerint különleges adat,
egészségügyi különleges adat főszabály szerint akkor kezelhető, ha ahhoz az érintett írásban
hozzájárult, vagy ha törvény közérdeken alapuló célból elrendeli. A háziorvos a levelében a
megkeresésre válaszolva olyan egészségügyi adatokat közölt, melynek kezelésére a
munkáltatónak nem volt jogalapja. Noha a polgármester a nyilatkozat szerint nem egészségügyi
adat továbbítását kérte, azonban a keresőképtelenségnek nem a jogszabályban meghatározott
módon történő ellenőrzése folytán, a jogellenes adattovábbítás során egészségügyi adatok
birtokába jutott.
Jelen esetben tehát nincs olyan törvényi rendelkezés, amely a panaszolt adatkezelés jogalapjául
szolgálna, ezért az adatkezelés sérti az Infotv. 5. § (2) bekezdését. A fenti tényállás alapján a
Hatóság megállapítja, hogy a polgármester eljárása az érintett egészségügyi adatai
vonatkozásában minden olyan esetben, amikor a keresőképtelenség felülvizsgálatára vonatkozó
kérelmét nem a járási hivatal arra rendelt szervéhez juttatta el, sérti az Infotv. 4. § (1)
bekezdésében rögzített tisztességes adatkezelés követelményét.
A Hatóság az Infotv. 56. § (1)3 bekezdésében foglaltak alapján felszólította az Önkormányzatot,
hogy a jövőben az adatvédelmi követelményeknek megfelelően járjanak el.
Az érintett a következő jogorvoslati lehetőségeket veheti igénybe. Amennyiben az érintettek a
jogellenes adatkezeléssel összefüggésben kára merült fel, úgy kárigényt nyújthat be az adatkezelő

3

Az Infotv. 56. § (1) Ha a Hatóság a személyes adatok kezelésével, illetve a közérdekű adatok vagy közérdekből
nyilvános adatok megismeréséhez fűződő jogok gyakorlásával kapcsolatos jogsérelem vagy annak közvetlen veszélye
fennállását megalapozottnak tartja, az adatkezelőt a jogsérelem orvoslására, illetve annak közvetlen veszélye
megszüntetésére szólítja fel.

3

Önkormányzathoz. Amennyiben a kárigény rendezésében nem tudnak peren kívül megállapodni,
az Infotv. 23. §-a alapján az érintett kártérítési keresetet nyújthat be a bírósághoz.
A Polgári Törvénykönyvről szóló 2013. évi V. törvény (a továbbiakban: Ptk.) 2:43. § e) pontja
szerint „személyiségi jogok sérelmét jelenti különösen a magántitokhoz és a személyes adatok
védelméhez való jog megsértése”;
A Ptk. 2:51. § szerint „Akit személyiségi jogában megsértenek, a jogsértés ténye alapján - az
elévülési időn belül - az eset körülményeihez képest követelheti
• a jogsértés megtörténtének bírósági megállapítását;
• a jogsértés abbahagyását és a jogsértő eltiltását a további jogsértéstől;
• azt, hogy a jogsértő adjon megfelelő elégtételt, és ennek biztosítson saját költségén
megfelelő nyilvánosságot;
• a sérelmes helyzet megszüntetését, a jogsértést megelőző állapot helyreállítását és a
jogsértéssel előállított dolog megsemmisítését vagy jogsértő mivoltától való megfosztását;
• azt, hogy a jogsértő vagy jogutódja a jogsértéssel elért vagyoni előnyt engedje át javára a
jogalap nélküli gazdagodás szabályai szerint.”
Akit személyiségi jogában megsértenek, sérelemdíjat követelhet az őt ért nem vagyoni
sérelemért, vagy aki személyiségi jogainak megsértéséből eredően kárt szenved, a jogellenesen
okozott károkért való felelősség szabályai szerint követelheti a jogsértőtől kárának megtérítését.4
Budapest, 2018. május 23.
Üdvözlettel:
Dr. Péterfalvi Attila
elnök
c. egyetemi tanár

4

Ptk. 2: 52-53. §

4

