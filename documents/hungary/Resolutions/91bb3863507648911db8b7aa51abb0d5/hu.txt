Ügyszám: NAIH/2019/8612
Dr. Gondos Miklós főigazgató részére
Állami Egészségügyi Ellátó Központ
Budapest
Diós árok 3.
1125

Tisztelt Főigazgató Úr!

A Nemzeti Adatvédelmi és Információszabadság Hatóság (a továbbiakban: Hatóság)
NAIH/2018/262/13/V. sz. 2018. december 3-án kelt levelében felkérte az Állami Egészségügyi
Ellátó Központot (a továbbiakban: ÁEEK) arra, hogy segítse elő az ÁEEK által fenntartott
intézmények gyakorlatának a GDPR-nak1 megfelelő alakítását úgy a dokumentáció kiadása, mint
az egyéb szabályok tekintetében2.
A Hatóság az azóta eltelt időben áttekintette az ÁEEK által fenntartott intézmények egy részének
térítési szabályzatait, és ennek eredményeként általánosságban elmondható, hogy a szabályzatok
módosítása nem történt meg, azok még jelenleg is díjfizetési kötelezettséget írnak elő már az első
másolat vonatkozásában. Ez továbbra is ellentétes az általános adatvédelmi rendelet 15. cikk (3)
bekezdésében foglaltakkal3. Csupán néhány intézmény szabályozza a kötelező előírások szerint
az első másolat-adás ingyenességét.4 A Hatóság 2019-ben kérelemre indult adatvédelmi hatósági
eljárás keretében is vizsgált első alkalommal térítési díj ellenében az érintett rendelkezésére
bocsátott egészségügyi dokumentációra vonatkozó panaszt.
A Hatóság korábbi állásfoglalása megtételének indokoltságát az adta, hogy a vonatkozó magyar
jogszabályok (az egészségügyről szóló 1997. évi CLIV. törvény (Eütv.) és az egészségügyi és a
hozzájuk kapcsolódó személyes adatok kezeléséről és védelméről szóló 1997. évi XLVII. törvény
(Eüak.)) harmonizációja korábban nem történt meg, és a GDPR-al ellentétes szabályozás is
hatályban volt. Noha ez nem érintette az adatkezelők azon kötelezettségét, hogy az általános
adatvédelmi rendelet szabályait mint kötelező normát alkalmazzák – egymással ellentétes tartalmú
szabályok esetén az uniós jog elsőbbségének elve érvényesül –, a tapasztalat szerint az
intézmények a hazai jogszabályokat tekintették irányadónak.

1

Az Európai Parlament és a Tanács (EU) 2016/679 rendelete (2016. április 27.) a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a 95/46/EK
rendelet hatályon kívül helyezéséről (GDPR vagy általános adatvédelmi rendelet)
2

https://naih.hu/files/Adatved_allasfoglalas_NAIH-2018-262-AEEK.pdf

15 cikk (3) Az adatkezelő az adatkezelés tárgyát képező személyes adatok másolatát az érintett rendelkezésére
bocsátja. Az érintett által kért további másolatokért az adatkezelő az adminisztratív költségeken alapuló, észszerű
mértékű díjat számíthat fel. Ha az érintett elektronikus úton nyújtotta be a kérelmet, az információkat széles körben
használt elektronikus formátumban kell rendelkezésre bocsátani, kivéve, ha az érintett másként kéri.
3GDPR

4

pl. http://heimpalkorhaz.hu/adatvedelem/
ASZ-F4-8-Tájékoztató-egészségügyi-dokumentációhoz-jutásról-újabb-GDPR

2019. április 26. óta hatályos az Eüak. azon rendelkezése, amely az egészségügyi dokumentáció
első másolatának ingyenességét rögzíti5, az Eütv. 24. § -ának módosítását a 2019. december 18-i
Magyar Közlönyben hirdették ki, mely hatályon kívül helyezte a korábbi, első alkalommal is
díjfizetési kötelezettséget előíró rendelkezést.
Az Eütv. módosításának parlamenti előterjesztése a kérdést rendezte6, a változás hatálybalépése
megteremtette az általános adatvédelmi rendelet előírásainak megfelelő egységes hazai
szabályozást az egészségügyi dokumentációhoz való hozzáférés tárgyában.
Az ÁEEK kompetenciája az ingyenesen rendelkezésre bocsátott további másolat díját
meghatározó szabályzat jóváhagyására korlátozódik a térítési díj ellenében igénybe vehető egyes
egészségügyi szolgáltatások térítési díjáról szóló 284/1997. (XII. 23.) Korm. rendelet 1. § (6)
bekezdése alapján7. Jelenleg is, majd az Eüak. 7. § (3) bekezdésében hivatkozott miniszteri
rendelet megszületését követően is az egyes költségelemek mértéke a GDPR 15. § (3)
bekezdésében foglalt „adminisztratív költségeken alapuló, észszerű mértékű díj”
figyelembevételével állapítható meg.
A hozzáférés joga az információs önrendelkezési jog fontos részjogosítványa, az adatkezelés
átláthatósága biztosításának kiemelten fontos eszköze. Azáltal, hogy a GDPR uniós szinten
egységesen előírja azt, hogy az adatokról első alkalommal költség nélkül másolat is kérhető, az
érintetti joggyakorlás feltételei e tekintetben korlátozás nélkül biztosítottak. A GDPR a (63)
preambulum-bekezdésben kifejezetten kiemeli az egészségügyi dokumentációhoz való hozzáférés
jogát8.
Fentiekre tekintettel kérem tisztelt főigazgató urat, tekintse át, hogy hatáskörében milyen
intézkedés megtételére, vagy milyen iránymutatás nyújtására jogosult az ÁEEK által fenntartott
intézmények részére annak érdekében, hogy az intézmények egységesen, a GDPR-nak és a
5

Eüak. 7. § (3) Az érintettnek az (EU) 2016/679 európai parlamenti és tanácsi rendelet (a továbbiakban: általános
adatvédelmi rendelet) 15. cikk (3) bekezdésében meghatározott, az adatkezelés tárgyát képező személyes adatok
minden további másolatért miniszteri rendeletben meghatározott költségelemek alapján díjat kell fizetni.
6 https://www.parlament.hu/irom41/07847/07847.pdf 8-9. old.
7
284/1997. (XII. 23.) Korm. rendelet 1. § (6) ) Az állami és önkormányzati tulajdonban lévő egészségügyi
szolgáltató hatáskörében megállapítható térítési díjak megállapításának, nyilvánosságra hozatalának és befizetésének
rendjét, valamint a szolgáltató által megállapított térítési díj mérséklésére, illetve elengedésére vonatkozó
rendelkezéseket a szolgáltató - a fenntartó által jóváhagyott - szabályzatban állapítja meg. Egyéb egészségügyi
szolgáltató esetén a térítési díj befizetésének rendjét a szolgáltató határozza meg.
8
GDPR (63) Az érintett jogosult, hogy hozzáférjen a rá vonatkozóan gyűjtött adatokhoz, valamint arra, hogy egyszerűen
és észszerű időközönként, az adatkezelés jogszerűségének megállapítása és ellenőrzése érdekében gyakorolja e jogát.
Ez magában foglalja az érintett jogát arra, hogy az egészségi állapotára vonatkozó személyes adatokhoz - mint például
a diagnózis, a vizsgálati leletek, a kezelőorvosok véleményei, valamint a kezeléseket és a beavatkozásokat tartalmazó
egészségügyi dokumentációk - hozzáférjen. Ezért minden érintett számára biztosítani kell a jogot arra, hogy megismerje
különösen a személyes adatok kezelésének céljait, továbbá ha lehetséges, azt, hogy a személyes adatok kezelése
milyen időtartamra vonatkozik, a személyes adatok címzettjeit, azt, hogy a személyes adatok automatizált kezelése
milyen logika alapján történt, valamint azt, hogy az adatkezelés - legalább abban az esetben, amikor az profilalkotásra
épül - milyen következményekkel járhat, továbbá hogy minderről tájékoztatást kapjon. Ha lehetséges, az adatkezelő
távoli hozzáférést biztosíthat egy biztonságos rendszerhez, amelyen keresztül az érintett a saját személyes adataihoz
közvetlenül hozzáférhet. Ez a jog nem érintheti hátrányosan mások jogait és szabadságait, beleértve az üzleti titkokat
vagy a szellemi tulajdont, és különösen a szoftverek védelmét biztosító szerzői jogokat. Ezek a megfontolások
mindazonáltal nem eredményezhetik azt, hogy az érintettől minden információt megtagadnak. Ha az adatkezelő nagy
mennyiségű információt kezel az érintettre vonatkozóan, kérheti az érintettet, hogy az információk közlését megelőzően
pontosítsa, hogy kérése mely információkra vagy mely adatkezelési tevékenységekre vonatkozik

2

hazai jogszabályoknak megfelelően biztosítsák az egészségügyi dokumentáció első másolatának
költségmentességét. Kérem, hogy intézkedéseiről szíveskedjen a Hatóságot tájékoztatni.
Budapest, 2019. december 20.
Üdvözlettel:
Dr. Péterfalvi Attila
elnök
c. egyetemi tanár

3

