 

Ügyszám: NAIH/4456/2/2021. 
Ügyintéző:  

 
 
 
 
 
Dr. Töreki Sándor r. vezérőrnagy részére 
bűnügyi országos rendőrfőkapitány-helyettes 
Bűnügyi Főigazgatóság 
ORFK 
 
Budapest 
 
1903 
Pf. 314/15. 
 
 
 
 
 
 
 
Tisztelt Országos Rendőrfőkapitány-helyettes Úr! 
 
A  rendkívüli  haláleseti  eljárásokban  az  elektronikus  hírközlési  szolgáltatóktól  való 
adatkérés tárgyában érkezett megkeresésével kapcsolatban álláspontomról a következők 
szerint tájékoztatom: 
 
Az  elektronikus  hírközlésről  szóló  2003.  évi  C.  törvény  (Eht.)  157.  §  (2)  bekezdése  azt 
határozza  meg,  hogy  az  elektronikus  hírközlési  szolgáltató  az  előfizető  mely  személyes 
adatait  kezeli.  Amikor  a  törvény  megjelöli  az  adatkezelés  célját,  akkor  való  igaz,  hogy 
többek között a közigazgatási szerv kérelmére történő adatszolgáltatást is megnevezi. Ez 
azonban csak az adatkezelési cél megjelölése egy meghatározott adatkezelésnél, és nem 
jelent  egyben  felhatalmazást  arra,  hogy  ezek  a  szervek  (pl.  a  nyomozó  hatóság  és  a 
közigazgatási  szervek)  átvehetnék  az  e  bekezdésben  felsorolt  adatokat  az  elektronikus 
hírközlési szolgáltatótól.  
 
Az adatátadásról valójában a 157. § (10) bekezdése szól: 
 
„(10) Az elektronikus hírközlési szolgáltató - az adatkérésre külön törvény szerint jogosult 
bíróság,  ügyészség,  nyomozó  hatóság,  illetve  az  előkészítő  eljárást  folytató  szerv, 
valamint  nemzetbiztonsági  szolgálat  törvényben  meghatározott  feladatai  ellátásának 
biztosítása  céljából  -  kérelemre  köteles átadni  vagy  hozzáférhetővé  tenni a  (2) bekezdés 
alapján az elektronikus hírközlési szolgáltatónál rendelkezésre álló adatokat.” 
 
 
 

……………………………………………………………………………………………………… 
1055 Budapest 
Falk Miksa utca 9-11. 
 

ugyfelszolgalat@naih.hu 
www.naih.hu 

Tel.: +36 1 391-1400 
Fax: +36 1 391-1410 

 

2 

illetve  gazdasági 

társaságot,  céget,  civil  szervezetet 

A  (10)  bekezdés  egyrészt  nem  sorolja  fel  az  adatkérésre  jogosult  szervek  között  a 
közigazgatási szervet, másrészt pedig az adatkérésre a felsorolt szerveket más (ágazati) 
törvénynek  is  fel  kell  jogosítania  ahhoz,  hogy  az  adatátadás  megtörténhessen.  Az 
általános  közigazgatási  rendtartásról  szóló  2016.  évi  CL.  törvény  (Ákr.)  25.  §-a               
11.  Megkeresés  alcím  alatt  álláspontom  szerint  a  korábban  belföldi  jogsegélyként  ismert 
jogintézményről  szól,  és  nem  ad  felhatalmazást  arra,  hogy  a  közigazgatási  szerv  az 
elektronikus hírközlési szolgáltatótól személyes adatokat kérjen be. Álláspontom szerint a 
25.  §  (1)  bekezdés  b)  pontja alapján  nem  csak  közigazgatási  szervet,  hatóságot,  hanem 
természetes  személyt, 
is 
megkereshet a hatóság. Az a törvény szövegéből egyértelmű, hogy természetes személy 
megkereshető, ehhez képest értelmetlen lenne ebből a megkereshető körből kizárni a jogi 
személyeket  és  nem  jogi  személy  szervezeteket.  Nyilván  nem  szerencsés  az  Ákr. 
szóhasználata,  amikor  ezt  a  kört  úgy  nevezi  meg,  hogy:  „más  szerv”.  Azonban  az  sem 
következik  ebből  és  az  Ákr. 
fogalomhasználatából  általában,  hogy  ezen  csak 
közigazgatási  szerveket  kellene  érteni.  Az  Ákr.  kommentárja  is  ezt  az  értelmezést 
támasztja  alá.  A  b)  pont  azonban  nem  ad  egyben  konkrét  felhatalmazást  a  személyes 
adatok  átadására,  főleg  nem  olyan  széles  körben,  mint  az  a  törvényszöveg  ezen 
értelmezéséből következne. Hiszen ahogy a Vodafone Magyarország Zrt. is megjegyezte, 
ha  a  b)  pontot  felhatalmazásnak  tekintenénk,  akkor  az  az  adatátvételi  felhatalmazás 
valamennyi  közigazgatási  szervre  vonatkozna,  nem  csak  a  közigazgatási  hatáskörben 
eljáró  rendőrségre.  Ahogy  az  Ákr.  kommentárja  is  kiemeli,  hogy  a  tanúmeghallgatás 
helyett  –  mellőzve  a  garanciális  elemek  alkalmazását  –  a  hatóság  nem  alkalmazhat 
megkeresést, ugyanúgy nem alkalmazható a megkeresés a törvényi szinten szabályozott, 
szintén garanciális elemeket hordozó személyesadat-kérés helyett. 
 
A Rendőrségről szóló 1994. évi XXXIV. törvény (Rtv.) 91/Q. § (1) bekezdés d) pontja sem 
rendelkezik  személyes  adatok  átvételéről,  más  nyilvántartásból  való  adatkérésről,  és  a 
személyes  adatok  körét  is  csak  a  rendkívüli  halálesetek  jellemzőire  terjeszti  ki.  Ez  a 
rendelkezés  semmiképpen  nem  alapozhatja  meg  az  elektronikus  hírközlési 
adatszolgáltatóktól  való  adatkérést.  Megjegyzem  ugyanebben  a  91/Q.  §-ban,  a  (2) 
bekezdésben  az  Rtv.  –  nagyon  helyesen,  az  adatvédelmi  szabályozással  kapcsolatban 
lefektetett  elvárásoknak  megfelelően  –  külön  rendelkezik  arról,  hogy  közigazgatási 
adatkezelés  körében  a 
igényelhet  a  személyi  adat-  és 
lakcímnyilvántartásból. 
 
Az  Rtv.  a  66.  §  (1)  bekezdés  e)  pontjában  bár  előírja,  hogy  a  rendőrség  a  64.  §-ban 
meghatározott  célból  titkos  információgyűjtés  keretében  elektronikus  hírközlési  eszközön 
vagy  információs  rendszeren  folytatott  kommunikáció  tényének  a  megállapításához,  az 
elektronikus  hírközlési  eszköz  vagy 
illetve 
hollétének  megállapításához  szükséges  adatokat  megszerezheti,  azonban  a  hivatkozott 
64. § alapján a rendőrség közigazgatási eljárása nem sorolható a titkos információgyűjtés 
körébe. 
 
 
 
 
 
 
 

információs  rendszer  azonosításához, 

rendőrség  adatokat 

 

 

 

3 

Jelenleg tehát nincs rá jogszerű lehetőség, hogy a rendőrség közigazgatási hatáskörében 
eljárva személyes adatokat kérjen és vegyen át az elektronikus hírközlési szolgáltatóktól. 
Ugyanakkor tájékoztatom arról is, hogy a személyes adatok védelme szempontjából nem 
is tartanék támogathatónak egy olyan jogalkotási javaslatot, amely ezt lehetővé tenné. Az 
elektronikus hírközlési adatok megőrzése és felhasználása olyan speciális eszköz, amely 
csak  kivételes  esetekben,  komoly  adatvédelmi  garanciák  mellett  alkalmazható.  Ezt 
támasztják  alá  az  Európai  Unió  Bírósága  által  a  közelmúltban  hozott  döntések  is,  pl.  a     
C-623/17.  számú,  Privacy  International  kontra  Secretary  of  State  for  Foreign  and 
Commonwealth Affairs és társai ügyben hozott ítélet. 
 
Budapest, 2021. május 17. 
 
 
 
 
 

Üdvözlettel 

 
 
 
 
 
 
 

 

 

Dr. Péterfalvi Attila 

elnök 

c. egyetemi tanár 

 

 

