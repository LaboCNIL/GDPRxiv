Ügyiratszám: NAIH/2020/2618/5
(…………..) részére
intézményvezető
(………….)Általános Iskola

Tisztelt Intézményvezető Asszony!
A Nemzeti Adatvédelmi és Információszabadság Hatóság (a továbbiakban: Hatóság) előtt folyt
eljárásban a NAIH/2020/2618. számú felszólításban foglaltak nyomán tett intézkedésekről szóló
tájékoztatását a Hatóság köszönettel vette.
A válaszadás keretében igazolta, hogy (………………………). Kérte továbbá a Hatóság
állásfoglalását a szülőt megillető tájékoztatási és hozzáférési jog teljesítésének terjedelmével
kapcsolatban.
A Hatóság a tájékoztatásban foglaltakat elfogadja, mivel a nyilatkozat alapján dokumentumokkal
igazoltan minden, a felszólítás időpontjáig az intézményben kezelt adat másolata átadásra került,
és a vizsgálatot lezárja. Az állásfoglalás iránti kérelmével kapcsolatban az alábbi tájékoztatást
adja:
I. Az általános adatvédelmi rendelet1 (a továbbiakban: GDPR) szerint és az információs
önrendelkezési jogról és az információszabadságról szóló 2011. évi CXII. törvény (a továbbiakban:
Infotv.) 38. §-a2 szerint sem feladata a Hatóságnak, hogy valamely meghatározott adatkezelés
értékelését elvégezze, és annak jogszabályi megfelelőségéről előzetesen állásfoglalást alakítson
ki vagy adatkezelési kérdésekben konzultációt folytasson. Ilyen tevékenység folytatása jelentősen
meg is haladná a Hatóság erőforrásait. Az adatkezelés valamennyi ismérve az adatkezelőnél áll
rendelkezésre, ezért elsősorban ő képes annak megítélésére, hogy a jogszabályi megfelelés
érdekében milyen intézkedések lehetnek szükségesek; a Hatóság nem veheti át az adatkezelő e
tekintetben fennálló felelősségét.
Az EURÓPAI PARLAMENT ÉS A TANÁCS (EU) 2016/679 rendelete a természetes személyeknek a személyes adatok
kezelése tekintetében történő védelméről és az ilyen adatok szabad áramlásáról, valamint a 95/46/EK irányelv hatályon
kívül helyezéséről
Az általános adatvédelmi rendelet az alábbi linkről érhető el:
https://eur-lex.europa.eu/legal-content/HU/TXT/HTML/?uri=CELEX:32016R0679&from=EN
2 Infotv. 38. § (2) és (3) bekezdés: „(2) A Hatóság feladata a személyes adatok védelméhez, valamint a közérdekű és a
közérdekből nyilvános adatok megismeréséhez való jog érvényesülésének ellenőrzése és elősegítése, továbbá a
személyes adatok Európai Unión belüli szabad áramlásának elősegítése.”
„(3) A Hatóság a (2) és (2a) bekezdés szerinti feladatkörében az e törvényben meghatározottak szerint különösen
a) bejelentés alapján és hivatalból vizsgálatot folytat;
b) az érintett kérelmére és hivatalból adatvédelmi hatósági eljárást folytat;
c) hivatalból titokfelügyeleti hatósági eljárást folytat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben bírósághoz
fordulhat;
e) a más által indított perbe beavatkozhat;
f)
g) kérelemre adatkezelési engedélyezési eljárást folytat;
h) ellátja az Európai Unió kötelező jogi aktusában, így különösen az általános adatvédelmi rendeletben és a 2016/680
(EU) irányelvben a tagállami felügyeleti hatóság részére megállapított, továbbá a törvényben meghatározott egyéb
feladatokat.”
1

Annak megítélésére tehát, hogy a GDPR által támasztott követelményeknek való megfeleléshez
konkrét esetben milyen technikai és szervezési intézkedések szükségesek, elsősorban az
adatkezelő képes, miután ahhoz ismerni szükséges az adatkezelés valamennyi jellemzőjét, ezek
az információk pedig az adatkezelőnél állnak rendelkezésre. Egy adatkezelés teljes átvilágítása
mind jogi, mind informatikai követelményeknek történő megfelelőségével lehetséges. A Hatóság
továbbá audit eljárást sem folytat.
A Hatóság szerepe elsődlegesen az, hogy a GDPR előírásait az Alaptörvényben, az Európai Unió
jogi aktusaiban, valamint a hatályos magyar jogszabályokban foglaltaknak megfelelően
alkalmazza, azokat a megfelelő eljárási keretek között érvényesítse. A Hatóság e szerepét az
általános adatvédelmi rendeletben meghatározottak szerint elsősorban hatósági eljárások
keretében, másodsorban az Európai Unió más tagállamainak adatvédelmi hatóságaival
együttműködésben az Európai Adatvédelmi Testület jogegységesítő tevékenységében
közreműködve tölti be. Ezen uniós együttműködésnek többek között az is a funkciója, hogy
biztosítsa, hogy az adatvédelmi előírások alkalmazása során a tagállami hatóságok egységes
értelmezés mentén alakítsák gyakorlatukat, és azt az Európai Adatvédelmi Testület
iránymutatásaiba foglaltan tegyék közzé, szükségképpen szűkítve ezzel az adatvédelmi hatóságok
önálló jogértelmezési mozgásterét.
Ezzel összhangban a GDPR is csupán azt írja elő a Hatóság egyik feladatául, hogy felhívja az
adatkezelők (adatfeldolgozók) figyelmét a GDPR szerinti kötelezettségeikre, és kérésre
tájékoztatást nyújtson az érintettnek az őt megillető jogok gyakorlásával kapcsolatban [GDPR 57.
cikk (1) bekezdés d) e) pontja].

II. A Hatóság mindezek figyelembevétele mellett általánosságban tájékoztatja Önt az alábbiakról:
Azon kérdésben, hogy a szülő részére valamennyi őrá és/vagy a gyermekre vonatkozó levelet,
feljegyzést, jegyzőkönyvet, jelzést, tájékoztatást, jogi állásfoglalást kérő levelet ki kell-e adni:
A Hatóságnak az Infotv. 38. § (2)-(2a) bekezdései3 alapján a kérdés adatvédelmi és
információszabadság vonatkozásában van hatásköre tájékoztatást nyújtani. A NAIH/2020/2618.
számú felszólításban részletezettek szerint a GDPR az érintetti joggyakorlás körében biztosítja,
hogy az érintett a róla vagy a törvényes képviselete alatt álló kiskorúról kezelt személyes
adatokhoz hozzáférést kérjen. A kérelmet a GDPR 12. cikkében részletezett határidőn belül kell
teljesíteni, illetve a 12. cikkben foglalt egyéb előírásokat kell alkalmazni, a kérelem teljesítésének
12. cikk (5) bekezdésén alapuló megtagadása tekintetében is.
A Hatóság álláspontja szerint időközönként egy-egy iratra vonatkozó hozzáférési kérelem nem
tekinthető túlzónak, ezt, valamint nagy mennyiségre vonatkozó kérelem túlzó voltát azonban az
eset összes körülményeinek ismeretében az adatkezelőnek kell megítélnie, és szükség esetén az
intézkedés megtagadásának jogosultságát igazolnia.
A GDPR szerint az adatkezelésről történő tájékoztatás alapvető érintetti jog, amelyet az
adatkezelő a GDPR-ban részletezettek szerint teljesíteni köteles, erre irányuló kérelem esetén a
3

Infotv. 38. § (2) A Hatóság feladata a személyes adatok védelméhez, valamint a közérdekű és a közérdekből
nyilvános adatok megismeréséhez való jog érvényesülésének ellenőrzése és elősegítése, továbbá a személyes adatok
Európai Unión belüli szabad áramlásának elősegítése.
(2a) Az általános adatvédelmi rendeletben a felügyeleti hatóság részére megállapított feladat- és hatásköröket a
Magyarország joghatósága alá tartozó jogalanyok tekintetében az általános adatvédelmi rendeletben és e törvényben
meghatározottak szerint a Hatóság gyakorolja.

2

hozzáférést adatmásolat formájában megadva.
Ez azt jelenti, hogy az adatkezelő által kezelt személyes adatok másolatát kell biztosítani, amely
ugyanakkor nem minden esetben azonos a teljes iratmásolattal. Az iraton lehetnek olyan
megjegyzések, hivatkozások, jogszabályi rendelkezések, egyéb szövegrészletek, technikai jellegű
információk, amelyek – amennyiben arról az érintettre vonatkozó következtetés sem vonható le –
nem minősülnek az érintett személyes adatának, így a GDPR szerinti hozzáférés keretében sem
kérhető róluk másolat, illetőleg az adatkezelő az irat ezen részeiről a GDPR-on alapulva nem
köteles másolatot adni.
Példának okáért ha egy hatóság, a fenntartó vagy egyéb szerv felé benyújtott állásfoglalást kérő
levél esetleíró része a szülő személyes adatait tartalmazza, az ő tetteit, cselekedeteit, rá
vonatkozó intézkedések leírását rögzíti, akkor a hozzáférés joga keretében ezen adatok
másolatban történő biztosítására köteles az intézmény, ugyanakkor a levél jogi állásfoglalást kérő
pontjaiban megfogalmazott kérdések nem minősülnek az érintett személyes adatának, ha azok
általános jogértelmezésre vonatkozó felvetésekről szólnak, egy jogértelmezés nem személyes
adat. Tehát az adatkezeléshez való hozzáférési kérelemre ezen részletek másolat formájában
történő kiadására a GDPR alapján nem köteles az intézmény, és a nem kiadandó részek
kitakarásával eleget lehet tenni a kérelemnek.
A közfeladatot ellátó szerv tevékenysége során keletkezett jogértelmezésre vonatkozó adatok,
szakmai állásfoglalások, személyes adatot nem tartalmazó belső feljegyzések, levelezések, stb. –
amennyiben az Infotv-ben foglalt feltételek fennállnak – közérdekű adatigénylés keretében
ismerhetőek meg. Az adatigénylés teljesíthetőségét a közérdekű adatigénylés keretében kell
megítélni az Infotv. III. fejezetében megfogalmazottakat követve – a teljesíthetőség során
meghatározni e körben, hogy hogy a belső iratban szerepelő adat döntéselőkészítő adatnak
minősül-e4, az irat tartalmaz-e közérdekű vagy közérdekből nyilvános adatot, nyilvánosság
korlátozási indok fennáll-e, ha igen, szükséges-e a nyilvánosságtól való elzárása.
Amennyiben döntés meghozatalát szolgálja az információ, konkrétan meg kell tudni határozni,
hogy milyen döntés meghozatalát, milyen eljárás lefolytatását alapozza meg és az érdemi
kapcsolatban áll-e az adott közfeladatot ellátó szerv tevékenységével.
Lényeges, hogy egy dokumentum adattartalma minősülhet a döntés megalapozását szolgáló adat
kategóriájának, azonban minden eseten kell lenni olyan mögöttes jognak, érdeknek, amely miatt a
nyilvánosságkorlátozás indokolt. Amennyiben az irat megismerhetősége, nyilvánosságra kerülése
nem veszélyes a szerv tevékenységére, feladatellátásra, adattartalma pedig fontos lehet a
nyilvánosság számára, úgy annak megismerése nem tagadható meg – a mérlegelés az adatgazda
joga és kötelessége.
A közfeladatot ellátó szervet indokolási kötelezettség is terheli, ha a megtagadás mellett dönt.
Minden esetben ki kell térnie a ténybeli és jogi indokokra, hogy az igénylő megérthesse, miért nem
kapta meg a kért információt és dönteni tudjon abban a kérdésben is, hogy él-e jogorvoslattal.
A korábban kifejtettek szerint a GDPR alapján adandó adatkezelési tájékoztatás csak a személyes
adatokra vonatkozik, ugyanakkor ez nem jelenti azt, hogy más eljárásban jogszabály alapján az
iratbetekintési szabályok alkalmazása során az érintett az adott iratról teljes másolatot nem
kaphat, esetleg az eljárásról szóló értesítésben az irat teljes adattartalommal nem szerepelhet. Az
adatkezelő a GDPR hozzáférésre vonatkozó szabályai alapján mindenesetre csak a személyes
4

Infotv. 27. § (5)-(6), https://naih.hu/files/NAIH-BESZ-MOL--2016_Mid-Res.pdf 83-86. old.

3

adatok kiadására kötelezhető.
Figyelembe kell venni továbbá a nemzeti köznevelésről szóló 2011. évi CXC. törvény (Nkt.)
tájékoztatásra vonatkozó rendelkezéseit, de abban a kérdéseben, hogy az Nkt. alapján milyen
terjedelmű tájékoztatásra köteles az intézmény a szülő felé5, nem a Hatóság hatásköre állást
foglalni.
Az Nkt. alapján adandó tájékoztatás során is biztosítani kell a személyes adatok védelmét, az adat
közlése céljának, jogalapjának jogszerűségét, így különösen a harmadik személyre vonatkozó
információk közlése során kell figyelemmel lenni az adatközlés jogalapjára.
A 2-3-4. pontban feltett kérdéseire is az előző pontban vázoltak az irányadók, a levelekben,
véleményekben, feljegyzésekben, útmutatásokban stb. foglalt személyes adtok másolata
biztosítandó. A Hatóság értelmezésében az érintett személyes adatának minősül az a tény, ha a
köznevelési intézmény az érintettre vagy a törvényes képviselete alatt álló gyermekre vonatkozó
jelzést, bejelentést tett egy hatóság, bíróság felé, az adott dokumentum teljes tartalma pedig az
előzőek szerint bírálandó el a másolat-adás szempontjából. Az iratok további részeinek kiadásakor
– erre vonatkozó kérelem esetén – a közérdekű adatigénylésről írtakat kell figyelembe venni.
Azon kérdésben, hogy a szülő követelheti-e a másik szülő által benyújtott, tanulói hiányzást
igazoló orvosi vagy szülői igazolás másolatát:
A szülői felügyeleti jogot gyakorló törvényes képviselőnek joga van tehát minden, a gyermekről
vagy róla kezelt személyes adatról tájékoztatást/hozzáférést kérni. A Hatóság azonban úgy véli,
hogy az elvált, vagy az élettársi életközösség megszakadása után különélő szülők tekintetében
sok esetben a szülők együttműködésének hiánya az adatkezelési kérdésekre is nagymértékben
kihatással van.
A Polgári Törvénykönyvről szóló 2013. évi V. törvény (a továbbiakban: Ptk.) a szülői felügyelet
gyakorlása során az alábbiakat írja elő:
4:147. § [A szülői felügyelet gyakorlásának elvei]
(1) A szülői felügyeletet a szülők a gyermek megfelelő testi, szellemi és erkölcsi fejlődésének
érdekében, egymással együttműködve kötelesek gyakorolni.
4:173. § [A szülők együttműködési kötelezettsége]
A szülői felügyeletet gyakorló szülőnek és a gyermekétől különélő szülőnek a gyermek
kiegyensúlyozott fejlődése érdekében - egymás családi életét, nyugalmát tiszteletben tartva együtt kell működniük.
4:174. § [A gyermekkel együttélő szülő tájékoztatási kötelezettsége]
A szülői felügyeletet gyakorló szülőnek a gyermek fejlődéséről, egészségi állapotáról,
tanulmányairól a különélő szülőt megfelelő időközönként tájékoztatnia kell, és a különélő szülő
érdeklődése esetén a gyermekkel kapcsolatos felvilágosítást meg kell adnia.
A Ptk. mint a személyi jogviszonyokat elsődlegesen szabályozó jogszabály tehát a szülők
együttműködési kötelezettsége körében előírja számukra azt, hogy egymást tájékoztatni, illetve a
különös tekintettel az Nkt. 72. § (5) bekezdésben foglaltakra, amely szerint „a szülő joga különösen, hogy
b) gyermeke fejlődéséről, magaviseletéről, tanulmányi előmeneteléről rendszeresen részletes és érdemi tájékoztatást,
neveléséhez tanácsokat, segítséget kapjon,“
5

4

gyermek érdekében egymással együttműködni kötelesek.
A Ptk. kommentár szerint „a családok felbomlása sok problémát okoz a szülők és gyermekek
számára egyaránt, ez az oka annak, hogy a Ptk. kiemelten kezeli a szülők együttműködési
kötelezettségét. Az együttműködés mindkét szülő számára kötelező, akár közös szülői felügyelet
gyakorolnak, akár nem, noha a különélő szülő alatt a Ptk. elsősorban azt a szülőt érti, aki nem
közös szülői felügyeletet gyakorol a gyermek másik szülőjével. A gyermek kiegyensúlyozott
fejlődésének biztosítására, és egymás családi életének tiszteletben tartása olyan követelmények,
amelyekre valamennyi, a gyermeket érintő szituációban tekintettel kell lenni.”
Számos esetben azonban a szülők az elmérgesedett viszony miatt ezen, egymás felé fennálló
kötelezettségüket nem teljesítik.
Éppen annak okán keletkezik a köznevelési intézménynek, vagy a gyermek napközbeni ellátását
nyújtó bölcsődei intézménynek újabb és újabb adatra vonatkozó adatkezelési kötelezettsége, mert
a szülők az egymás iránti ellenséges viszonyukat a gyermeket felhasználva folytatják. Egy
példával élve: az egyik szülő a másik szülő és az intézmény tudta nélkül nem a megbeszélt
időpontban viszi el gyermeket az intézményből, emiatt a másik szülő érkezésekor az intézmény
egy feljegyzés készítésére vagy jegyzőkönyv felvételére kényszerül, majd ezt az iratot a
gyermeket elvivő szülő később a gyermek adatára vonatkozó hozzáférés jogának keretében kéri
az intézménytől. A Hatóság számos hasonló példával találkozott a lefolytatott vizsgálatai során, de
mindegyikben közös, hogy a szülők együttműködésének hiánya generálja egyre több és több
olyan adat kezelését az intézmény részéről a gyermekre, vagy a szülőre vonatkozóan, amelynek
kezelése egyébként a köznevelési közfeladatának ellátása során fel sem merülne.
Az intézménynek minden egyes adattal nő az adatkezelői felelőssége, minden adat
vonatkozásában tudnia kell igazolnia az adatkezelés célját, jogalapját, szavatolnia kell a kezelt
adat, irat védelmét, és teljesítenie kell minden adatkezelői kötelezettségét, nemcsak a
jogszabályok által előírtan kötelezően kezelendő adatok, hanem a fent vázolt szülői
együttműködés hiánya következtében előállt adatok tekintetében is.
Az együttműködés hiányára vezethető vissza az is, ha a gyermek egyik szülője, akinél a gyermek
éppen tartózkodik, nem tájékoztatja a másik szülőt a gyermeknek az iskolából történő
hiányzásának okáról, holott erre a Ptk. alapján köteles lenne, a másik szülő később így az
intézménytől kéri az igazolást.
Az intézménynek minden hozzáférési kérelem teljesítésekor vizsgálnia kell a kérelem jogosságát,
vizsgálnia kell a kérelem teljesíthetőségét olyan szempontból is, hogy időközben nem jutott-e
tudomására a szülői felügyeletben és ezáltal a törvényes képviseleti minőségben történt változás,
bírósági döntés a szülőkre vonatkozóan, mert törvényes képviselet hiányában a hozzáférést
bizonyos (pl. egészségügyi) adatokra vonatkozóan meg kell tagadnia, de más adatok kiadhatóak
(lásd a Ptk-nak a „lényeges kérdésekben” való rendelkezéseit6 és az ezzel kapcsolatos hatósági
állásfoglalást7.)
6

Ptk. 4:175. § [Közösen gyakorolt szülői felügyeleti jogok]
(1) A különélő szülők a gyermek sorsát érintő lényeges kérdésekben közösen gyakorolják jogaikat akkor is, ha a szülői
felügyeletet a szülők megállapodása vagy a bíróság döntése alapján az egyik szülő gyakorolja, kivéve, ha a gyermekétől
különélő szülő felügyeleti jogát a bíróság e tekintetben korlátozta vagy megvonta.
(2) A gyermek sorsát érintő lényeges kérdésnek tekintendő a kiskorú gyermek nevének meghatározása és
megváltoztatása, a szülőjével azonos lakóhelyén kívüli tartózkodási helyének, huzamos időtartamú vagy letelepedés
céljából történő külföldi tartózkodási helyének kijelölése, állampolgárságának megváltoztatása és iskolájának,
életpályájának megválasztása.
7
https://naih.hu/files/Adatved_allasfoglalas_naih_2018_2186_gyermek_adatai.pdf

5

A Hatóság álláspontja az, hogy ezekben az esetekben – miközben az intézmény a hozzáférési
kérelmet a személyes adatok vonatkozásában a fent részletezettek szerint teljesíteni köteles –,
meg kell, hogy fontolja, a szülők egymással történő együttműködése érdekében milyen
intézkedések, jelzések megtételére jogosult, főleg a gyermekvédelmi szolgálat és a gyámhatóság
felé. A gyermek mindenek felett álló érdekének érvényesítése megkívánja ugyanis a szülők
együttműködését, és ha egy intézmény ezt az együttműködési hajlandóságot rendszeresen (tehát
nem csak eseti alkalommal) nem tapasztalja, az intézménynek a gyermek érdekében álló
intézkedéseket kell tennie a gyámhatóság bevonásával.
Az Nkt. szerint a szülő kötelessége a köznevelési intézménnyel való együttműködésre is kiterjed a
gyermek érdekében8. A Hatóság álláspontja az, hogy a felelős szülői magatartás kiterjed arra is,
hogy a szülők ne a gyermeket oktató, nevelő, ellátó vagy az egészségügyi intézményt mint
adatkezelőt használják fel az egymás elleni vitájukban, és a Hatóság azt szorgalmazza, hogy azon
adatokat, amelyeknek az egyik szülő a birtokában van és amelyek átadására a másik szülő
részére köteles lenne, első sorban maguk biztosítsák egymás számára, valamint együttműködés
esetén a fent kifejtetteknek megfelelően elkerülhető további adatok, iratok keletkezése. A Hatóság
tisztában van azzal, hogy az életközösség megszakadása különlegesen nehéz élethelyzet,
azonban a közös gyermekük érdeke, hogy a szülők egymással együttműködésre törekedjenek.
A Hatóság a jövőbeni vizsgálatai során figyelemmel lesz arra, ha egy olyan intézménnyel
kapcsolatban érkezik az adatkezelést érintő újabb beadvány, amely intézmény korábban a fent
részletezett szülői vita szereplője volt, a probléma további fennállta esetén az eset körülményeinek
ismerete birtokában indokolt esetben maga is jelezheti a gyámhatóságnak a Ptk. 4:177. § szerinti
eljárás9 szükségességét a szülői együttműködés előmozdítása érdekében.
A fentiekben kifejtett álláspontjáról a Hatóság a panaszost is tájékoztatta.
Budapest, 2020. május 14.
Üdvözlettel:
Dr. Péterfalvi Attila
elnök
c. egyetemi tanár

8

Nkt. 72. § (1) A szülő kötelessége, hogy
a) gondoskodjon gyermeke értelmi, testi, érzelmi és erkölcsi fejlődéséhez szükséges feltételekről és arról, hogy
gyermeke teljesítse kötelességeit, továbbá megadjon ehhez minden tőle elvárható segítséget, együttműködve az
intézménnyel, figyelemmel kísérje gyermeke fejlődését, tanulmányi előmenetelét,
9
Ptk. 4:177. § [Közvetítés a gyámhatósági eljárásban]
A gyámhatóság, kérelemre vagy a gyermek érdekében hivatalból, a szülői felügyeletet gyakorló szülő és a gyermekétől
különélő szülő közötti megfelelő együttműködés kialakítása, a különélő szülő jogainak biztosítása - ideértve a különélő
szülő és a gyermek közötti kapcsolattartást -érdekében a szülők számára közvetítői eljárás igénybevételét rendelheti el.

6

