Ügyszám: NAIH/2019/2450

[…]
részére
[...]@[…]
Tisztelt […]!
A Nemzeti Adatvédelmi és Információszabadság Hatóság (a továbbiakban: Hatóság)
ügyfélszolgálati e-mail címére […] napján megküldött konzultációs megkeresésére a Hatóság az
alábbi választ adja:
A Hatóságnak a természetes személyeknek a személyes adatok kezelése tekintetében történő
védelméről és az ilyen adatok szabad áramlásáról, valamint a 95/46/EK irányelv hatályon kívül
helyezéséről szóló (EU) 2016/679 rendelet (a továbbiakban: GDPR) szerint és az információs
önrendelkezési jogról és az információszabadságról szóló 2011. évi CXII. törvény (a továbbiakban:
Infotv.) 38. §-a1 szerint sem feladata, hogy valamely meghatározott adatkezelés értékelését
elvégezze és annak jogszabályi megfelelőségéről előzetesen állásfoglalást alakítson ki vagy
adatkezelési kérdésekben konzultációt folytasson. Ilyen tevékenység folytatása jelentősen meg is
haladná a Hatóság erőforrásait. Az adatkezelés valamennyi ismérve az adatkezelőnél áll
rendelkezésre, ezért elsősorban ő képes annak megítélésére, hogy a jogszabályi megfelelés
érdekében milyen intézkedések lehetnek szükségesek; a Hatóság nem veheti át az adatkezelő e
tekintetben fennálló felelősségét. Ezzel összhangban a GDPR is azt írja elő a Hatóság egyik
feladatául, hogy felhívja az adatkezelők (adatfeldolgozók) figyelmét a rendelet szerinti
kötelezettségeikre, és kérésre tájékoztatást nyújtson az érintettnek az őt megillető jogok
gyakorlásával kapcsolatban [GDPR 57. cikk (1) bekezdés d) és e) pontja2].

1

Az Infotv. 38. § (2) bekezdése alapján: „A Hatóság feladata a személyes adatok védelméhez, valamint a közérdekű és a közérdekből
nyilvános adatok megismeréséhez való jog érvényesülésének ellenőrzése és elősegítése, továbbá a személyes adatok Európai Unión
belüli szabad áramlásának elősegítése.”
Az Infotv. 38. § (3) bekezdése alapján: „A Hatóság a (2) és (2a) bekezdés szerinti feladatkörében az e törvényben meghatározottak
szerint különösen
a) bejelentés alapján és hivatalból vizsgálatot folytat;
b) az érintett kérelmére és hivatalból adatvédelmi hatósági eljárást folytat;
c) hivatalból titokfelügyeleti hatósági eljárást folytat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben bírósághoz fordulhat;
e) a más által indított perbe beavatkozhat;
f)
g) kérelemre adatkezelési engedélyezési eljárást folytat;
h) ellátja az Európai Unió kötelező jogi aktusában, így különösen az általános adatvédelmi rendeletben és a 2016/680 (EU) irányelvben
a tagállami felügyeleti hatóság részére megállapított, továbbá a törvényben meghatározott egyéb feladatokat.”
2
A GDPR 57. cikk 1. bekezdés d) és e) pontjai alapján: „Az e rendeletben meghatározott egyéb feladatok sérelme nélkül, a felügyeleti
hatóság a saját területén ellátja a következő feladatokat:
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban, és e célból adott
esetben együttműködik más tagállamok felügyeleti hatóságaival”

1) A fent hivatkozott beadványának I/1., II/1., illetve III/1. kérdéseire vonatkozóan a Hatóság
az alábbiakról tájékoztatja:
A GDPR 5. cikk (1) bekezdése3 tartalmazza a személyes adatok kezelésére vonatkozó elveket. A
fent hivatkozott, személyes adatok kezelésére vonatkozó alapelvek alapján személyes adat
megfelelő jogalap nélkül nem kezelhető. Az adatkezelés abban az esetben jogszerű, amennyiben
a GDPR 6. cikk (1) bekezdésében4 foglalt feltételek közül legalább egy teljesül. Személyes adatok
kezelése során az adatkezelőnek meg kell felelnie – többek között – a célhoz kötöttség és az
adattakarékosság elveinek is.
A GDPR 17. cikk (1) bekezdése rendelkezik a személyes adatok törléséhez való jogról, amely
alapján az érintett jogosult arra, hogy kérésére az adatkezelő indokolatlan késedelem nélkül törölje
a rá vonatkozó személyes adatokat, az adatkezelő pedig köteles arra, hogy az érintettre vonatkozó
személyes adatokat indokolatlan késedelem nélkül törölje, amennyiben a jogszabályban
meghatározott indokok valamelyike fennáll.
A munkáltatónak a tudomására jutott (munkavállalói) személyes adatok tekintetében, mint
adatkezelőnek a mindenkor hatályos jogszabályi rendelkezéseknek megfelelően kell eljárnia. A
fentiek alapján a munkáltatónak abban az esetben is meg kell felelnie az adatkezelésre vonatkozó
elveknek, amennyiben a személyes adatok a munkavállaló által használt informatikai eszközök
útján jutnak a munkáltató tudomására. Ennek értelmében, amennyiben a munkáltató nem
rendelkezik megfelelő jogalappal, illetve adatkezelési céllal a személyes adatok kezeléséhez,
köteles törölni azokat.
Az Infotv. 3. § 13. pontja alapján „adattörlés: az adat felismerhetetlenné tétele oly módon, hogy a
helyreállítása többé nem lehetséges”.
3

A GDPR 5. cikk (1) bekezdése alapján „A személyes adatok:
a) kezelését jogszerűen és tisztességesen, valamint az érintett számára átlátható módon kell végezni („jogszerűség, tisztességes
eljárás és átláthatóság”);
b) gyűjtése csak meghatározott, egyértelmű és jogszerű célból történjen, és azokat ne kezeljék ezekkel a célokkal össze nem
egyeztethető módon; a 89. cikk (1) bekezdésének megfelelően nem minősül az eredeti céllal össze nem egyeztethetőnek a közérdekű
archiválás céljából, tudományos és történelmi kutatási célból vagy statisztikai célból történő további adatkezelés („célhoz kötöttség”);
c) az adatkezelés céljai szempontjából megfelelőek és relevánsak kell, hogy legyenek, és a szükségesre kell korlátozódniuk
(„adattakarékosság”);
d) pontosnak és szükség esetén naprakésznek kell lenniük; minden észszerű intézkedést meg kell tenni annak érdekében, hogy az
adatkezelés céljai szempontjából pontatlan személyes adatokat haladéktalanul töröljék vagy helyesbítsék („pontosság”);
e) tárolásának olyan formában kell történnie, amely az érintettek azonosítását csak a személyes adatok kezelése céljainak eléréséhez
szükséges ideig teszi lehetővé; a személyes adatok ennél hosszabb ideig történő tárolására csak akkor kerülhet sor, amennyiben a
személyes adatok kezelésére a 89. cikk (1) bekezdésének megfelelően közérdekű archiválás céljából, tudományos és történelmi
kutatási célból vagy statisztikai célból kerül majd sor, az e rendeletben az érintettek jogainak és szabadságainak védelme érdekében
előírt megfelelő technikai és szervezési intézkedések végrehajtására is figyelemmel („korlátozott tárolhatóság”);
f) kezelését oly módon kell végezni, hogy megfelelő technikai vagy szervezési intézkedések alkalmazásával biztosítva legyen a
személyes adatok megfelelő biztonsága, az adatok jogosulatlan vagy jogellenes kezelésével, véletlen elvesztésével,
megsemmisítésével vagy károsodásával szembeni védelmet is ideértve („integritás és bizalmas jelleg”).”
4
A GDPR 6. cikk (1) bekezdése alapján: „A személyes adatok kezelése kizárólag akkor és annyiban jogszerű, amennyiben legalább az
alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a szerződés megkötését
megelőzően az érintett kérésére történő lépések megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett feladat
végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen érdekekkel
szemben elsőbbséget élveznek az érintett olyan érdekei vagy alapvető jogai és szabadságai, amelyek személyes adatok védelmét
teszik szükségessé, különösen, ha az érintett gyermek.”

A fenti jogszabályhely alapján az adatkezelőnek olyan módon kell törölnie az érintett személyes
adatát, hogy annak helyreállítása a továbbiakban ne legyen lehetséges. A fentiekre tekintettel nem
elegendő a merevlemezek, illetve más informatikai adathordozók „egyszerű formázása”. A
beadványban említett ingyenes szoftver (DBAN) vagy bármely más „HDD wipe” jellegű szoftver is
megfelelhet ennek a célnak.
A fentiek tekintetében nincs különbség abban a tekintetben, hogy az érintett az adatkezelő
munkavállalója vagy az ügyfele, figyelemmel arra, hogy az adatkezelés abban az esetben
jogszerű, amennyiben az megfelel a hatályos jogszabályi rendelkezéseknek. Ennek keretében az
ügyfelek személyes adatainak kezeléséhez is rendelkeznie kell az adatkezelőnek a megfelelő
jogalappal, illetve adatkezelési céllal, továbbá a személyes adatok törlése vonatkozásában is
ugyanazok a kötelezettségek terhelik az adatkezelőt.
A Hatóság az adathordozók megsemmisítésével kapcsolatban tájékoztatja továbbá arról, hogy az
adathordozók szakszerű megsemmisítésével többen foglalkoznak a piaci szektorban. A
szakszerűség garantálása szempontjából fontos lehet, hogy a cég rendelkezzen olyan
tanúsítvánnyal, ami ilyen jellegű profillal kapcsolatos, illetve, hogy a folyamat végén kapjon róla
egy hivatalos megsemmisítési jegyzőkönyvet. Ezzel bármikor tudja igazolni mind a hatóságok,
mind az érintettek felé, hogy az adathordozó, illetve a rajta tárolt adatok megsemmisítésre
kerültek.
2) Az I/2-6., II/2-6., illetve III/2-6. kérdésekre vonatkozóan a Hatóság az alábbi tájékoztatást
adja:
A Hatóság tájékoztatja, hogy a GDPR 24. cikk (1) bekezdése alapján „[A]z adatkezelő az
adatkezelés jellege, hatóköre, körülményei és céljai, valamint a természetes személyek jogaira és
szabadságaira jelentett, változó valószínűségű és súlyosságú kockázat figyelembevételével
megfelelő technikai és szervezési intézkedéseket hajt végre annak biztosítása és bizonyítása
céljából, hogy a személyes adatok kezelése e rendelettel összhangban történik.” Az Infotv. 23. §
(2) bekezdése alapján „[A]zt, hogy az adatkezelés a személyes adatok kezelésére vonatkozó,
jogszabályban vagy az Európai Unió kötelező jogi aktusában meghatározott előírásoknak (...)
megfelel, az adatkezelő (…) köteles bizonyítani.”
A GDPR 30. cikk (1) bekezdés f) pontja alapján az adatkezelő kötelezettsége az általa kezelt
személyes adatokra vonatkozóan a különböző adatkategóriák törlésére előirányzott határidők
meghatározása (a személyes adatok kezelésére vonatkozó alapelvekre, illetve jogszabályi
előírásokra figyelemmel).
A fent hivatkozott jogszabályhelyek alapján a munkáltató, illetve az informatikai eszközöket kezelő
vállalkozások kötelezettsége annak bizonyítása, hogy a személyes adatok törlése megtörtént. A
fentiekre tekintettel célszerű írásban, bizonyító erővel rendelkező módon dokumentálni a
személyes adatok törlését. Ennek megfelelő módja lehet az, ha az adatok törléséről jegyzőkönyvet
készítenek. Az evidenciának valamennyi olyan információt tartalmaznia kell, amely alapján
bizonyítható, hogy az adatok törlése a jogszabályi előírásoknak megfelelően történt. Ennek
keretében rögzítendők például a dokumentumban olyan adatok (pl. sorozatszám, IMEI szám),
amelyek lehetővé teszik az adathordozó egyértelmű beazonosítását, továbbá a törlésre használt
metódus.

Amennyiben az illetékes hatóságok személyes adatok törlése tényének alátámasztására
bizonyítékok benyújtására szólítják fel az adatkezelőt, és az adatkezelő a személyes adatok
törlésének bizonyítására jegyzőkönyvet vett fel, az adatkezelő elérhetővé teheti a törlésről készült
jegyzőkönyvet, amennyiben a törlés tényét azzal kívánja bizonyítani.
3) A fent hivatkozott beadvány I/7., II/7. és III/7. kéréseire vonatkozóan a Hatóság az alábbi
tájékoztatást adja:
A GDPR 15. cikk (1) bekezdése5 alapján az érintett arra jogosult, hogy az adatkezelőtől
visszajelzést kapjon a személyes adatai kezelésére vonatkozóan. Ennek keretében az
adatkezelőnek az érintettet kérelmére tájékoztatnia kell a személyes adatainak törléséről,
függetlenül attól, hogy az érintett az adatkezelő munkavállalója vagy ügyfele.
Mindezeken túl felhívom szíves figyelmét, hogy a Hatóság – eljárási kereteket nélkülöző,
konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal nem
rendelkezik.
A Hatóság jelen ügyben rendelkezésre bocsátott információk alapján kialakított jogértelmezése
más hatóságot, a bíróságot és az adatkezelőt nem köti, annak csak iránymutató jellege van. Az
állásfoglalás, tájékoztatás kiadása tehát nem mentesíti annak címzettjét, illetve az adatkezelőt
saját jogi álláspontja kialakításának szükségessége, illetve az adatkezelésért fennálló felelősség
alól.
Budapest, 2019. március 20.
Üdvözlettel:
Dr. Péterfalvi Attila
elnök
c. egyetemi tanár

5

A GDPR 15. cikk (1) bekezdése alapján: „Az érintett jogosult arra, hogy az adatkezelőtől visszajelzést kapjon arra vonatkozóan, hogy
személyes adatainak kezelése folyamatban van-e, és ha ilyen adatkezelés folyamatban van, jogosult arra, hogy a személyes adatokhoz
és a következő információkhoz hozzáférést kapjon (…).”

