Ügyszám: NAIH/2020/3649/
(…) részére

Tisztelt Uram!
A Nemzeti Adatvédelmi és Információszabadság Hatóság (a továbbiakban: Hatóság) részére 2020.
április 24-én megküldött elektronikus levelében annak kapcsán kérte a Hatóság állásfoglalását, hogy
a vírus előrehaladtával változott-e a Hatóság NAIH/2020/2586. számú, a koronavírus járvánnyal
kapcsolatos adatkezelésekről szóló, 2020. március 10. napján kelt tájékoztatóban (a továbbiakban:
Tájékoztató) kifejtett álláspontja kifejezetten a munkavállalók körében történő lázméréssel
kapcsolatosan, vagy továbbra sem tartja a GDPR szempontjából semmilyen formában
elfogadhatónak a munkáltató által kötelezően előírt testhőmérséklet mérést.
A Hatóságnak az (EU) 2016/679 európai parlamenti és tanácsi rendelet (a továbbiakban: GDPR)1
szerint és az információs önrendelkezési jogról és az információszabadságról szóló 2011. évi CXII.
törvény (a továbbiakban: Infotv.) 38. §-a2 szerint sem feladata, hogy valamely meghatározott
adatkezelés értékelését elvégezze és annak jogszabályi megfelelőségéről előzetesen állásfoglalást
alakítson ki, vagy adatkezelési kérdésekben konzultációt folytasson. Ilyen tevékenység folytatása
jelentősen meg is haladná a Hatóság erőforrásait.
Az adatkezelés valamennyi ismérve az adatkezelőnél áll rendelkezésre, ezért elsősorban ő képes
annak megítélésére, hogy a jogszabályi megfelelés érdekében milyen intézkedések lehetnek
szükségesek, a Hatóság nem veheti át az adatkezelő e tekintetben fennálló felelősségét. Ezzel
összhangban a GDPR is azt írja elő a Hatóság egyik feladatául, hogy felhívja az adatkezelők
(adatfeldolgozók) figyelmét a rendelet szerinti kötelezettségeikre, és kérésre tájékoztatást nyújtson
az érintettnek az őt megillető jogok gyakorlásával kapcsolatban.3
Az Európai Parlamenti és a Tanács (EU) 2016/679 rendelete (2016. április 27.) a természetes személyeknek
a személyes adatok kezelése tekintetében történő védelméről és az ilyen adatok szabad áramlásáról, valamint
a 95/46/EK irányelv hatályon kívül helyezéséről (általános adatvédelmi rendelet).
2 Infotv. 38. § (2) bekezdés: „A Hatóság feladata a személyes adatok védelméhez, valamint a közérdekű és a
közérdekből nyilvános adatok megismeréséhez való jog érvényesülésének ellenőrzése és elősegítése,
továbbá a személyes adatok Európai Unión belüli szabad áramlásának elősegítése.”
Infotv. 38. § (3) bekezdés: „A Hatóság a (2) és (2a) bekezdés szerinti feladatkörében az e törvényben
meghatározottak szerint különösen
a) bejelentés alapján és hivatalból vizsgálatot folytat;
b) az érintett kérelmére és hivatalból adatvédelmi hatósági eljárást folytat;
c) hivatalból titokfelügyeleti hatósági eljárást folytat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben
bírósághoz fordulhat;
e) a más által indított perbe beavatkozhat;
f)
g) kérelemre adatkezelési engedélyezési eljárást folytat;
h) ellátja az Európai Unió kötelező jogi aktusában, így különösen az általános adatvédelmi rendeletben és a
2016/680 (EU) irányelvben a tagállami felügyeleti hatóság részére megállapított, továbbá a törvényben
meghatározott egyéb feladatokat.”
3 GDPR 57. cikk 1. bekezdés d) és e) pontjai: „Az e rendeletben meghatározott egyéb feladatok sérelme nélkül,
a felügyeleti hatóság a saját területén ellátja a következő feladatokat: (…)
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával
kapcsolatban, és e célból adott esetben együttműködik más tagállamok felügyeleti hatóságaival.”
1

2
A fentiekre és a megkeresésében foglaltakra tekintettel a Hatóság az alábbiakra hívja fel a szíves
figyelmét:
1. A Hatóság a továbbiakban is a Tájékoztatóban leírtakat tartja irányadónak a koronavírussal
kapcsolatos adatkezelések, így a megkeresésében hivatkozott, a munkáltató által kötelezően előírt
testhőmérséklet mérés vonatkozásában, amely szerint:
„A Hatóság viszont – összhangban más tagországok felügyeleti hatóságainak álláspontjával
– a jelenlegi magyarországi járványügyi helyzetre tekintettel nem tartja arányosnak a
munkáltatói intézkedéssel elrendelt, minden munkavállalóra általánosan kiterjedő, bármilyen
diagnosztikai eszközt (így különösen, de nem kizárólagosan lázmérőt) alkalmazó
szűrővizsgálatok előírását, testhőmérsékletére kötelezően kiterjedő vizsgálat bevezetését,
tekintettel arra, hogy a koronavírus tüneteivel kapcsolatos információk összegyűjtése, értékelése,
valamint azokból következmények levonása az egészségügyi szakemberek, illetve hatóságok
feladata.
Amennyiben a munkáltató a dolgozó bejelentése vagy egyedi esetben az összes körülmény
mérlegelése vagy az általa elvégzett kockázatértékelés alapján bizonyos, a megbetegedésnek
való kitettséggel fokozottan érintett munkakörökben elengedhetetlenül szükségesnek tartja,
a GDPR 6. cikk (1) bekezdés f) vagy e) pont szerinti jogalap (lásd fent) és a GDPR 9. cikk (2)
bekezdés h) pontjában, továbbá (3) bekezdésében foglalt feltételek alkalmazásával járhat el
jogszerűen, így kizárólag egészségügyi szakember által vagy szakmai felelőssége mellett
végzett vizsgálatokat rendelhet el, a munkáltató pedig kizárólag ezen vizsgálatok
eredményének a megismerésére jogosult.”
A fentiek alapján tehát a Hatóság álláspontja szerint a teljes állomány továbbra sem kötelezhető
arra, hogy alávesse magát lázmérésnek. Egyes, a munkáltató kockázatértékelése alapján kiemelt
kockázatúnak minősített feladatot ellátó munkatársak – így például az ügyfélszolgálati
tevékenységet végzők – esetében elrendelhető a testhőmérséklet mérése.
Ezekben az esetekben, amennyiben nem áll rendelkezésre megfelelő számú egészségügyi
szakember – úgy az egészségügyi szakember szakmai felelőssége mellett, a szakember által
meghatározott módszertan vagy szabályzat szerint, valamint a szakemberre irányadó szakmai
titoktartási kötelezettséggel analóg titoktartási kötelezettség mellett más személy (nővér,
humánszolgálat külön titoktartási kötelezettséget vállaló kijelölt munkatársa) is feljogosítható a
testhőmérséklet mérésére. A munkáltató azonban ebben az esetben is kizárólag a vizsgálatok
eredményeit (alkalmas-e a munkavégzésre) ismerheti meg.
2. A Hatóság e körben kiemeli, hogy a Tájékoztatóban, valamint az adatvédelmi jogszabályokban
írtak betartása ezekben az esetekben is az adatkezelő felelőssége és kötelezettsége.
A Hatóság a fentiek mellett kifejezetten felhívja a figyelmét a személyes adatok kezelésére
vonatkozó elvek közül az adattakarékosság elvére, amely rögzíti, hogy a kezelt adatoknak az
adatkezelési cél szempontjából megfelelőnek és relevánsnak kell lenniük, és a kezelt adatok
körét a szükségesre kell korlátozni.4 Ez azt is jelenti, hogy nem gyűjthetők olyan személyes
adatok, amelyek az adatkezelés céljának elérésére nincsenek hatással, arra alkalmatlanok. A
munkáltató által generálisan, valamennyi munkavállalóra kiterjedően elrendelt testhőmérséklet
mérése, mint az adatkezelés céljának eléréséhez választott eszköz a Hatóság álláspontja szerint az
adattakarékosság elvébe ütközik, azaz nem megfelelő és releváns az adatkezelési cél
szempontjából, ugyanis önmagában abból a tényből, hogy egy munkavállaló lázas, még nem
lehet egyértelműen arra következtetni, hogy ennek okozója az új típusú koronavírus fertőzés,

4

GDPR 5. cikk (1) bekezdés c) pontja

3
míg az, hogy a munkatárs nem lázas nem jelenti, hogy esetlegesen nem kapta már el a
fertőzést, így a testhőmérséklet mérése hamis biztonságérzetet adhat.
Mindezeken túl a Hatóság felhívja szíves figyelmét, hogy a jelen – eljárási kereteket nélkülöző,
konzultációs válaszként kiadott – tájékoztatása sem jogszabálynak, sem egyéb jogi eszköznek nem
tekinthető, az normatív jelleggel, jogi erővel, illetve kötelező tartalommal nem rendelkezik.
A Hatóság jelen ügyben rendelkezésre bocsátott információk alapján kialakított jogértelmezése más
hatóságot, a bíróságot és az adatkezelőt nem köti, annak csak iránymutató jellege van. Az
állásfoglalás, tájékoztatás kiadása tehát nem mentesíti annak címzettjét, illetve az adatkezelőt saját
jogi álláspontja kialakításának szükségessége, illetve az adatkezelésért fennálló felelősség alól.
Budapest, 2020. április 28.

Üdvözlettel:
dr. Péterfalvi Attila
elnök
c. egyetemi tanár

