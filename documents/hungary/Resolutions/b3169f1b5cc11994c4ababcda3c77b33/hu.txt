Ügyszám: NAIH/2018/1748/3/V
[…] részére
[…]

Tisztelt […]!
Ön beadvánnyal fordult a Nemzeti Adatvédelmi és Információszabadság Hatósághoz (a továbbiakban:
Hatóság), amelyben a […] (a továbbiakban: Társaság) eljárását, illetve adatkezelését kifogásolta.
1. A Társaság egy követeléskezelő cég, amely engedményezés vagy megbízási szerződés alapján
végez adósságbehajtást.
Az információs önrendelkezési jogról és az információszabadságról szóló 2011. évi CXII. törvény (a
továbbiakban: Infotv.) 5. §-a alapján személyes adat akkor kezelhető, ha ahhoz az érintett1 hozzájárul,
vagy azt törvény – törvény felhatalmazása alapján, az abban meghatározott körben – helyi
önkormányzat rendelete közérdeken alapuló célból elrendeli.
Az egyes adósságbehajtással foglalkozó cégek adatátvételének jogalapja különböző lehet, attól
függően, hogy az alapkövetelés jogosultja maga, vagy jogi képviselő útján próbálja érvényesíteni a
követelést, engedményezi a követelést, esetleg az alapszerződésben foglaltak alapján ruházza át
követelését adósságkezelő cégnek. Az engedményezési és a megbízási jogcím között az a lényeges
különbség, hogy míg a megbízás esetén a követelés behajtása a szolgáltató nevében folyik, addig
engedményezés esetén a behajtó cég, vagy ügyvédi iroda saját nevében szólítja fel a
fogyasztót/ügyfelet teljesítésre.
A Ptk. engedményezés szabályai szerint a jogosult a kötelezettel szembeni követelését másra
ruházhatja át.2 Az engedményezés természetes velejárója a követelés érvényesítéséhez szükséges
adatok átadása. Az engedményezésről az érintettet értesíteni kell, a kötelezett az értesítésig jogosult
az engedményezőnek teljesíteni. Az engedményezett követelés kötelezettjének hozzájárulására a
szerződés létrejöttéhez nincs szükség. A követelések Ptk. 6:193. §-a alapján történő értékesítésekor,
az adatátadáshoz a jogcímet maga a Ptk. teremti meg, így a követelésekhez kapcsolódó személyes
adatok célhoz kötött továbbítása adatvédelmi szempontból nem kifogásolható.
Az adós megfelelő engedményezési értesítés esetén köteles teljesíteni és a teljesítéssel szabadul a
kötelemből függetlenül attól, hogy az engedményezés érvényes volt-e. Az engedményezést követően
az adós a tartozását az engedményezőtől vagy az engedményestől származó teljesítési utasításban
közöltek szerint köteles teljesíteni.
A fenti szabályok alapján az érintett tudomást szerez a fennálló követelés és az ahhoz kötődő
személyes adatai továbbításáról. Természetesen emellett az érintett mindkét adatkezelővel szemben
1 Infotv. 3. § 1. pont: érintett: bármely meghatározott, személyes adat alapján azonosított vagy – közvetlenül vagy
közvetve – azonosítható természetes személy.
2 Ptk. 6:193. § (1) bekezdés

élhet az Infotv. 14.3 és 15. §4-ában biztosított tájékoztatáshoz való jogával.
Mindemellett arra is lehetősége van az alapkövetelés jogosultjának, hogy egy követeléskezelővel
megbízási szerződést kössön arra nézve, hogy a megbízó nevében és javára hajtsa be az adósságot.
A megbízás szabályait a Ptk. határozza meg. A megbízási szerződés alapján a megbízott a megbízó
által rábízott feladat ellátására, a megbízó a megbízási díj megfizetésére köteles.5
Az adatkezelő a személyes adatok kezelése során az Infotv. rendelkezéseinek megtartásával köteles
eljárni, azaz a megfelelő jogalappal történő adatátadások során is be kell tartani az Infotv. alapelveit,
így a célhoz kötött adatkezelés elvét6, az adatbiztonság és az adatok minősége biztosításának
követelményeit, valamint figyelembe kell venni az érintettek jogait, és biztosítani kell azok
érvényesülését is.
A Hatóság felhívja a figyelmét továbbá a Hatóság honlapján található követelésbehajtással,
hátralékkezeléssel kapcsolatban kiadott ajánlására (http://www.naih.hu/files/ajanlas-koveteleskezeles2014-07-03.pdf), melyben részletes tájékoztatást olvashat többek között az adatkezelés jogalapjáról, a
követeléskezelő cégeknek az adatalanyok részére nyújtandó tájékoztatási kötelezettségéről.
2. Az Infotv. 7. § (3) bekezdése7 alapján az adatkezelőnek a kezelt adatokat többek között védenie kell
a tekintetben is, hogy azok illetéktelen személy birtokába ne juthassanak. Emiatt a telefonhívások
során is olyan azonosító rendszert kell kiépíteni, amely egyértelműen kizárja a visszaélés lehetőségét.
A távollevők között nehéz meggyőződnie a hívó félnek arról, hogy valóban az ügyféllel beszél, valamint
az ügyfélben is aggályokat ébreszt az a gyakorlat, ha valaki felhívja, és személyes adatainak
megadására, azaz ún. „soft-azonosításra” kéri, hogy az esetleges banktitkot – például, hogy mi a
követelés alapja, mennyi a követelés összege – ne adja ki illetéktelen harmadik személy részére. A
Társaság azon gyakorlata, miszerint természetes személyazonosító adatok megadását kéri az ügyféltől
azonosítása érdekében, a banktitokról való tájékoztatás szempontjából nem kifogásolható. Ugyanakkor
nem ajánlott telefonon keresztül az adatok kiszolgáltatása, egyrészt, mert az adatkezelő általában nem
tud teljes körű tájékoztatást adni az adatkezelésről (pl. mi az adatkezelés célja, jogalapja, stb.)
telefonon, másrészt az írásbeli felkeresés, a levélben közölt információ alapján tudja az ügyfél
megfelelően mérlegelni a válaszadást vagy annak elutasítását.

3 Infotv. 14. §: Az érintett kérelmezheti az adatkezelőnél
a) tájékoztatását személyes adatai kezeléséről,
b) személyes adatainak helyesbítését, valamint
c) személyes adatainak - a kötelező adatkezelés kivételével - törlését vagy zárolását.
4Infotv. 15. § (1) bekezdés: Az érintett kérelmére az adatkezelő tájékoztatást ad az érintett általa kezelt, illetve az általa
vagy rendelkezése szerint megbízott adatfeldolgozó által feldolgozott adatairól, azok forrásáról, az adatkezelés céljáról,
jogalapjáról, időtartamáról, az adatfeldolgozó nevéről, címéről és az adatkezeléssel összefüggő tevékenységéről, az
adatvédelmi incidens körülményeiről, hatásairól és az elhárítására megtett intézkedésekről, továbbá - az érintett
személyes adatainak továbbítása esetén - az adattovábbítás jogalapjáról és címzettjéről.
5 Ptk. 6:272. §
6
Az Infotv. 4. § (1) és (2) bekezdései szerint (1) Személyes adat kizárólag meghatározott célból, jog gyakorlása és
kötelezettség teljesítése érdekében kezelhető. Az adatkezelésnek minden szakaszában meg kell felelnie az adatkezelés
céljának, az adatok felvételének és kezelésének tisztességesnek és törvényesnek kell lennie. (2) Csak olyan személyes
adat kezelhető, amely az adatkezelés céljának megvalósulásához elengedhetetlen, a cél elérésére alkalmas. A
személyes adat csak a cél megvalósulásához szükséges mértékben és ideig kezelhető.
7 Infotv. 7. § (3) bekezdés: 3) Az adatokat megfelelő intézkedésekkel védeni kell különösen a jogosulatlan hozzáférés,
megváltoztatás, továbbítás, nyilvánosságra hozatal, törlés vagy megsemmisítés, valamint a véletlen megsemmisülés és
sérülés, továbbá az alkalmazott technika megváltozásából fakadó hozzáférhetetlenné válás ellen.

2

Mindemellett a Hatóság megjegyzi, hogy az ügyfélazonosításnak más lehetséges módjai is vannak,
például ha az ügyfélszámmal vagy ügyszámmal történik. Továbbá az adattakarékosság elvének
figyelembe vételével nem szükséges valamennyi természetes személyazonosító adat megadása az
azonosításhoz.
3. A Hatóság azt javasolja, hogy az azonosításhoz szükséges természetes személyazonosító adatain
túl ne adja meg a Társaságnak további személyes adatait, így különösen elérhetőségi adatait –
levelezési címét vagy e-mail címét –, mivel a követeléskezelő a jogos érdekére hivatkozással azokat
hozzájárulása visszavonását követően, kérésére sem fogja törölni, – ahogyan arra a Társaság az
Önnek címzett 2018. március 5-én kelt levelében felhívta a figyelmét – és a követelés behajtása
érdekében továbbra is fel fogja használni.
Kifogásolható továbbá, hogy a Társaság az e-mailben, amelyben személyes adatok megadását kérte
Öntől nem ad megfelelő tájékoztatást a jogos érdek alapján történő adatkezelésről, csak hivatkozik rá.
A jogos érdeken alapuló adatkezelésről bővebben a NAIH/2015/21/20/H. számú határozat
(http://naih.hu/files/21_2015_hatarozat.pdf) 2.4.2. pontjában az „Érdekmérlegelésen alapuló
adatkezelés” cím alatt olvashat (31-37. oldal).
Adatvédelmi szempontból az a legmegfelelőbb megoldás, ha az ügyfél személyesen vagy írásban
veszi fel a kapcsolatot az adott céggel, intézménnyel, amennyiben nincs meggyőződve róla, hogy ki
telefonál, illetőleg csak egyszerűen nem kívánja személyes adatait telefonon megadni az ügyintézőnek.
4. A Hatóság – eljárási kereteket nélkülöző, konzultációs válaszként kiadott – jelen tájékoztatása sem
jogszabálynak, sem egyéb jogi eszköznek nem tekinthető, az normatív jelleggel, jogi erővel, illetve
kötelező tartalommal nem rendelkezik. A Hatóság jelen ügyben rendelkezésre bocsátott információk
alapján kialakított jogértelmezése más hatóságot, a bíróságot és az adatkezelőt nem köti, annak csak
iránymutató jellege van.
Budapest, 2018. május „

„

Üdvözlettel:

Dr. Péterfalvi Attila
elnök
c. egyetemi tanár

3

