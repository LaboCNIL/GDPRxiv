Ügyszám: NAIH-6164-1/2021.
Dr. Varga Judit részére
igazságügyi miniszter
Igazságügyi Minisztérium

Tisztelt Miniszter Asszony!
I. A Nemzeti Adatvédelmi és Információszabadság Hatóságnak (a továbbiakban: Hatóság)
az információs önrendelkezési jogról és az információszabadságról szóló 2011. évi CXII.
törvény (a továbbiakban: Infotv.) 38. § (2) bekezdése alapján a feladata a személyes
adatok védelméhez, valamint a közérdekű és a közérdekből nyilvános adatok
megismeréséhez való jog érvényesülésének ellenőrzése és elősegítése. A Hatóság
feladatait ezentúl a természetes személyeknek a személyes adatok kezelése tekintetében
történő védelméről és az ilyen adatok szabad áramlásáról, valamint a 95/46/EK irányelv
hatályon kívül helyezéséről szóló 2016/679/EU rendelet (a továbbiakban: általános
adatvédelmi rendelet) 57. cikk (1) bekezdése határozza meg részletesen, amelyek közül
az alábbi rendelkezések relevánsak:
-

-

-

-

„c) a tagállami joggal összhangban tanácsot ad a nemzeti parlamentnek, a
kormánynak és más intézményeknek és szerveknek a természetes személyek
jogainak és szabadságainak a személyes adataik kezelése tekintetében történő
védelmével kapcsolatos jogalkotási és közigazgatási intézkedésekről;”
„f) kezeli az érintett vagy valamely szerv, szervezet vagy egyesület által a 80. cikkel
összhangban benyújtott panaszokat, a panasz tárgyát a szükséges mértékben
kivizsgálja, továbbá észszerű határidőn belül tájékoztatja a panaszost a vizsgálattal
kapcsolatos fejleményekről és eredményekről, különösen, ha további vizsgálat
vagy egy másik felügyeleti hatósággal való együttműködés válik szükségessé;”
„h) vizsgálatot folytat e rendelet alkalmazásával kapcsolatban, akár más felügyeleti
hatóságtól vagy más közhatalmi szervtől kapott információ alapján;”
„i) figyelemmel kíséri a személyes adatok védelmére kiható jelentősebb
fejleményeket, különösen az információs és kommunikációs technológiák, valamint
a kereskedelmi gyakorlatok fejlődését;”
„v) a személyes adatok védelméhez kapcsolódó minden más feladatot ellát.”

Emellett az általános adatvédelmi rendelet 58. cikk (1)-(2) bekezdése sorolja fel a Hatóság
hatáskörébe tartozó feladatköröket. A (2) bekezdés f) pontja szerint a felügyeleti hatóság
vizsgálati hatáskörében eljárva átmenetileg vagy véglegesen korlátozza az adatkezelést,
ideértve az adatkezelés megtiltását is. Abban az esetben azonban, amikor nem
azonosítható adatkezelő személye, a felszólításában foglaltak lebonyolításához, illetve
végrehajtásához a Hatóságnak további eszközre van szüksége.

2

II. A Hatóság két fő ügytípusa a vizsgálati eljárás, és az adatvédelmi hatósági eljárás.
Vizsgálati eljárás indítható bejelentés alapján, és hivatalból is, ha egyéb okok miatt a
Hatóság saját hatáskörben a vizsgálat indítása mellett dönt. A vizsgálati eljárás nem
minősül közigazgatási hatósági eljárásnak.
A vizsgálati eljárás kapcsán kiemelendő, hogy az Infotv. 52. § (1) bekezdése szerint a
Hatóságnál bejelentéssel bárki vizsgálatot kezdeményezhet arra hivatkozással, hogy
személyes adatok kezelésével, illetve a közérdekű adatok vagy a közérdekből nyilvános
adatok megismeréséhez fűződő jogok gyakorlásával kapcsolatban jogsérelem következett
be, vagy annak közvetlen veszélye fennáll.
Az Infotv. 53. § (1) bekezdése szerint a Hatóság - a (2) és (3) bekezdésben foglalt
kivételekkel - a bejelentést köteles érdemben megvizsgálni.
A Hatóság a vizsgálati eljárás végén az Infotv. 55. § (1) bekezdés1 szerint részletezett
döntéseket hozhatja. Az Infotv. 56. § (1) bekezdése szerint, ha a Hatóság a személyes
adatok kezelésével, illetve a közérdekű adatok vagy a közérdekből nyilvános adatok
megismeréséhez fűződő jogok gyakorlásával kapcsolatos jogsérelem vagy annak
közvetlen veszélye fennállását állapítja meg, az adatkezelőt a jogsérelem orvoslására,
illetve annak közvetlen veszélye megszüntetésére szólítja fel. Ilyenkor azonban
szükséges az adatkezelő személyének ismerete az adatkezelői felelősség érvényesítése
érdekében.
A másik fő eljárástípus, az adatvédelmi hatósági eljárás indításával kapcsolatban az Infotv.
60. § (1) bekezdése kimondja, hogy a személyes adatok védelméhez való jog
érvényesülése érdekében a Hatóság az érintett erre irányuló kérelmére adatvédelmi
hatósági eljárást indít és hivatalból adatvédelmi hatósági eljárást indíthat. Az Infotv. 60. §
(3) bekezdése pedig olyan eseteket részletez, amelyek esetén adatvédelmi hatósági
eljárást indít a Hatóság. Ez az eljárástípus közigazgatási hatósági eljárásnak minősül. Az
eljárás végén a Hatóság az általános adatvédelmi rendelet 58. cikke, és az Infotv. 61. §
(1) bekezdése figyelembevételével állapíthatja meg a jogsértést. Az általános adatvédelmi
rendelet 58. cikk (2) bekezdés f) pontja kapcsán kiemelendő, hogy az alapján a Hatóság
átmenetileg vagy véglegesen korlátozza az adatkezelést, ideértve az adatkezelés
megtiltását is, azonban biztosított eszközök hiányában az adatkezelő együttműködése
nélkül a szankció nem alkalmazható megfelelően.
III.1. A Hatóság előtt folyamatban levő eljárások egy részénél a bejelentők olyan,
weboldalakon megvalósuló jogsértéseket kifogásolnak, amelyeknél egyrészt az
adatkezelő személye nem beazonosítható, másrészt a jogsértés komoly személyiségi jogi
sérelmet jelent, mert például az érintettek különleges adatainak számító szexuális életére,
irányultságára vonatkozó adatok közzétételével jár együtt (természetesen a
hozzájárulásuk nélkül). A fotók mellett egyéb, azonosításra alkalmas adatokat is
megjelenítenek a weboldakon, így az érintettek kiterjedt személyi kör számára válnak
Infotv. 55. § (1) bekezdése: „A Hatóság a vizsgálat hivatalból történő megindításától vagy a bejelentés érkezését
követő naptól számított két hónapon belül
a) megállapítja, hogy az általános adatvédelmi rendeletben és az e törvényben meghatározott jogok
gyakorlásával kapcsolatban jogsérelem következett be, vagy annak közvetlen veszélye áll fenn, és
aa) az 56. §-ban, illetve az 57. §-ban meghatározott intézkedést tesz,
ab) a vizsgálatot lezárja, és a 60. § szerinti adatvédelmi hatósági eljárást indít, vagy
ac) a vizsgálatot lezárja, és a 62. § szerinti titokfelügyeleti hatósági eljárást indít;
b) megállapítja, hogy jogsérelem nem következett be, illetve annak közvetlen veszélye nem áll fenn, és a
vizsgálatot lezárja.”
1

3

beazonosíthatóvá. Ezen eljárásokban a Hatóság mindent megtesz az adatkezelő
azonosítása érdekében például domain-regisztrátor vagy más hazai hatóságok
megkeresésével, azonban egyetlenegy eljárási lépés sem bizonyult idáig sikeresnek, és
így a jogsértések megszüntetése érdekében a Hatóság nem tud hatékonyan fellépni.
Kiemelendő továbbá, hogy a weboldalakkal kapcsolatban több érintett is küldött
bejelentést, így nem egyedi, hanem rendszeres jogsértésekről van szó.
A fenti analógia mentén a [
].com weboldal működése kapcsán is több bejelentés
érkezett, így a Hatóság hivatalbóli vizsgálat megindítása mellett döntött az általános
adatvédelmi rendelet 57. cikk (1) bekezdés a) pontja, valamint az Infotv. 38. § (3) bekezdés
a) pontja alapján a weboldal általános gyakorlatára. Ezen a honlapon többek között – olyan
hölgyekről készült aktfényképek is közzétételre kerülnek, amelyeket az érintett
hozzájárulása nélkül egy-egy rosszakaró ismerős küld be a weboldal központi e-mail
címére. Ilyenkor számos esetben az érintett Facebook-profilját is csatolják a beküldők, így
az érintettről egy időpontban számos személyes adat összeköthetővé válik.
A Hatóság az eljárás során megkereséssel élt a [
].com weboldalon egyedüli
elérhetőségként azonosított e-mail címre küldve (maga az üzemeltető és annak egyéb
elérhetősége nincs feltüntetve), illetve a domain-regisztrálóként (NameCheap Inc.) és
szerverszolgáltatóként (Sharktech Inc.) azonosított vállalkozások részére küldött
levelében, azonban válaszok nem érkeztek a címzettektől. Emellett a Hatóság az
adatkezelő személyének azonosítása céljából tájékoztatást kért a Nemzeti Média- és
Hírközlési Hatóságtól (a továbbiakban: NMHH), a Készenléti Rendőrségtől, valamint az
Országos Rendőr-főkapitányságtól is, azonban – bár valamennyi megkeresett szerv
tudomással bírt a weboldalon azonosított jogsértő magatartásokról – az adatkezelő
kilétéről információt nem tudtak adni, így a Hatóság - megfelelő eszköz hiányában - az
eljárást lezárta.
A fenti weboldalon túl számos más weboldal is a Hatóság látókörébe került, amelyeken
ugyancsak szexuális tartalmak jogellenes közzététele történik.
Egy Hatósághoz érkezett bejelentésben a bejelentő az alábbiakat kifogásolta:
- a[
].com weboldalon 27.144 női felhasználó található meg;
- a [
].com weboldalon fiatal lányok és idősebb hölgyek fotói egyaránt
megjelenítésre kerülnek, és a weboldal általános szerződési feltételei alapján a
szív ikonnal ellátott profilok fiktív profilok, amely profiloktól a bejelentő
rendszeresen kapott üzeneteket. A bejelentő 35.863 női tagot azonosított a
weboldalon.
- [
] és [
] weboldalakon ugyancsak a fiktív profilok jelenlétét valószínűsíti
a bejelentő azzal, hogy kizárólag angol nyelvű felhasználási feltételek olvashatóak.
A bejelentő a weboldalak kapcsán azt valószínűsítette, hogy a fényképek az érintettek
hozzájárulása nélkül, jogellenesen kerültek közzétételre.
A [
].com weboldal működésével kapcsolatban is bejelentés érkezett a
Hatósághoz, mivel az egyes szexuális szolgálatásokat nyújtó személyekről szóló releváns
információkat és véleményeket összegző weboldalon a bejelentő személyes adatai (és a
róla készült fényképek) a hozzájárulása nélkül kerültek megjelenítésre.
III.2. A Hatóság a gyakorlata során emellett olyan jogsértésekkel is találkozott, amelyek az
általános adatvédelmi rendelet 10. cikkének sérelmét jelentik. Az általános adatvédelmi
rendelet 10. cikke alapján a büntetőjogi felelősség megállapítására vonatkozó
határozatokra és a bűncselekményekre, illetve a kapcsolódó biztonsági intézkedésekre

4

vonatkozó személyes adatoknak a 6. cikk (1) bekezdése alapján történő kezelésére
kizárólag abban az esetben kerülhet sor, ha az közhatalmi szerv adatkezelésében történik,
vagy ha az adatkezelést az érintett jogai és szabadságai tekintetében megfelelő
garanciákat nyújtó uniós vagy tagállami jog lehetővé teszi. A büntetőjogi felelősség
megállapítására vonatkozó határozatok teljeskörű nyilvántartása csak közhatalmi szerv
által végzett adatkezelés keretében történhet. Kiemelésre érdemes továbbá, hogy az
Infotv. 5. § (7) bekezdése szerint bűnügyi személyes adatok kezelése esetén - ha törvény,
nemzetközi szerződés vagy az Európai Unió kötelező jogi aktusa ettől eltérően nem
rendelkezik - a különleges adatok kezelésének feltételeire vonatkozó szabályokat kell
alkalmazni. Az Infotv. tágabb hatályú rendelkezést tartalmaz, amely alapján az általános
adatvédelmi rendelet hatálya alá tartozó adatkezelőknek is alkalmazniuk kell a magyar
adatvédelmi törvény értelmező rendelkezésében szereplő bűnügyi személyes adat
definícióját. Ilyen személyes adatnak tekinthető a büntetőeljárás során vagy azt
megelőzően a bűncselekménnyel vagy a büntetőeljárással összefüggésben, a
büntetőeljárás lefolytatására, illetve a bűncselekmények felderítésére jogosult szerveknél,
továbbá a büntetés-végrehajtás szervezeténél keletkezett, az érintettel kapcsolatba
hozható, valamint a büntetett előéletre vonatkozó személyes adat (Infotv. 3. § 4. pont). Bár
számos esetben a Hatóság eredményesen tudja felszólítani az adatkezelőt a személyes
adatok törlésére,2 azonban az online térben sajnos a jogellenesen közzétett bűnügyi
adatok törlése az adatkezelő együttműködése hiányában nem tud megvalósulni.
III.3. Végül szükséges kitérni a gyermekek személyes adatainak kezelésével
összefüggésben azonosított aggályokra. Az általános adatvédelmi rendelet (38)
preambulumbekezdése általános jelleggel kimondja, hogy a gyermekek személyes adatai
különös védelmet érdemelnek, mivel ők kevésbé lehetnek tisztában a személyes adatok
kezelésével összefüggő kockázatokkal, következményeivel és az ahhoz kapcsolódó
garanciákkal és jogosultságokkal. Ahogy a Hatóság a pedofil bűnelkövetőkkel szembeni
szigorúbb fellépésről, valamint a gyermekek védelme érdekében egyes törvények
módosításáról szóló T/16365. számú törvényjavaslat kapcsán is rögzítette3, a Hatóság a
gyermekek jogainak védelmét, a sérelmükre elkövetett bűncselekmények megelőzését
támogatandónak, és a jogalkotás eszközeivel is elősegítendőnek tartja, így a gyermekek
személyes adatainak online térben való elérhetővé tétele kapcsán szükséges a hatékony
eszközök biztosítása, mivel a jelenlegi jogszabályi környezet az adatkezelő személye
ismerete, illetőleg annak együttműködése hiányában a Hatóság hatékony fellépését nem
teszi lehetővé.
Tekintettel arra, hogy a Hatóság a III.1.-3. pontok szerinti jogsértések megszüntetésére
hatékonyan fellépni nem tud, megfelelő szankciót nem alkalmazhat, a Hatóság az Infotv.
57. §-a4 alapján indokoltnak tartja a jelenleg hatályos jogszabályi rendelkezések
felülvizsgálatát, és a Hatóság eljárási lehetőségeinek, eszközeinek bővítését. A
felülvizsgálat, módosítás alátámasztásául a Hatóság áttekintette a jogi szabályozási
környezetet az alábbiak szerint:

2
3

Erre példa: https://www.naih.hu/files/Adatved_allasfoglalas_NAIH-2020-5985-2.pdf
A Hatóság álláspontja itt érhető el: https://www.naih.hu/files/NAIH-5211-2-2021-210528.pdf

Infotv. 57. § szerint: „Ha a Hatóság a vizsgálata alapján azt állapítja meg, hogy a jogsérelem, illetve annak
közvetlen veszélye valamely jogszabály vagy közjogi szervezetszabályozó eszköz fölösleges, nem egyértelmű
vagy nem megfelelő rendelkezésére, illetve az adatkezeléssel összefüggő kérdések jogi szabályozásának hiányára
vagy hiányosságára vezethető vissza, a jogsérelem, illetve annak közvetlen veszélye jövőbeni elkerülésének
érdekében ajánlást tehet a jogszabályalkotásra, illetve a közjogi szervezetszabályozó eszköz kiadására jogosult
szervnek, illetve a jogszabály előkészítőjének. Az ajánlásban a Hatóság javasolhatja a jogszabály, illetve a közjogi
szervezetszabályozó eszköz módosítását, hatályon kívül helyezését vagy megalkotását. A megkeresett szerv az
álláspontjáról, illetve az ajánlásban foglaltak szerint megtett intézkedéséről hatvan napon belül értesíti a
Hatóságot.”
4

5

IV.1. Az elektronikus adat hozzáférhetetlenné tétele egy büntetőjogi intézkedés, mely
jogintézmény anyagi jogi szabályait a Büntető Törvénykönyvről szóló 2012. évi C. törvény
(a továbbiakban: Btk.) 77. §-a, míg az intézkedés eljárási szabályait pedig a
büntetőeljárásról szóló 2017. évi XC. törvény (a továbbiakban: Be.) LIII. fejezete
tartalmazza. A Btk. az elektronikus adat végleges hozzáférhetetlenségéről rendelkezik,
míg a Be. az elektronikus adat ideiglenes hozzáférhetetlenség szabályait részletezi;
mindkét esetben azok elrendelésére a bíróság jogosult. A bíróságok mellett a Nemzeti
Adó- és Vámhivatal (a továbbiakban: NAV) részére is biztosított az elektronikus adat
ideiglenes hozzáférhetetlenné tételének elrendelése a szerencsejáték szervezéséről szóló
1991. évi XXXIV. törvény 36/G.-J. §-a alapján, és a Közlekedési Hatóságnak is az
engedély nélkül, személygépkocsival végzett személyszállító szolgáltatáshoz kapcsolódó
jogkövetkezményekről szóló 2016. évi LXXV. törvény 12. §-a alapján.
Az NMHH 2014. január 1-től vesz részt a bíróságok, valamint a NAV által elrendelt
elektronikus adatok hozzáférhetetlenné tételének végrehajtásában az elektronikus
hírközlésről szóló 2003. évi C. törvény (a továbbiakban: Eht.) vonatkozó szabályai alapján
úgy, hogy a szervezési és ellenőrzési feladatok mellett működteti a központi elektronikus
hozzáférhetetlenné tételi határozatok adatbázisát (KEHTA), és a működtetés céljából
feldolgozza az oda bevitt adatokat. A KEHTA adatai nem nyilvánosak, azokba a bíróság
által elrendelt ideiglenes vagy végleges hozzáférhetetlenné tétel esetén a bíróság, az
ügyészség, a nyomozó hatóság és az Országgyűlés illetékes bizottságának a tagjai, a
külön törvényben meghatározott hatóság által elrendelt hozzáférhetetlenné tétel esetén a
külön törvényben meghatározott hatóság, a bíróság, az ügyészség, a nyomozó hatóság
és az Országgyűlés illetékes bizottságának a tagjai tekinthetnek be.

1.ábra5
IV.2. A Btk. 77. §-a abban az esetben írja elő a bíróságok számára az elektronikus hírközlő
hálózaton közzétett adat végleges hozzáférhetetlenné tételét, ha annak hozzáférhetővé
tétele vagy közzététele bűncselekményt valósít meg, vagy azt a bűncselekmény
elkövetéséhez eszközül használták, illetőleg, ha az bűncselekmény elkövetése útján jött
létre.

5

forrás: https://nmhh.hu/dokumentum/157418/konzultacio_eloadasok_20130416.pdf

6

A Be. alapján az elektronikus adat ideiglenes hozzáférhetetlenné tételét akkor lehet
elrendelni, ha az eljárás olyan közvádra üldözendő bűncselekmény miatt folyik, amellyel
kapcsolatban elektronikus adat végleges hozzáférhetetlenné tételének van helye, és az a
bűncselekmény megszakítása érdekében szükséges. Kétféleképpen rendelhető el: az
elektronikus adat ideiglenes eltávolításával vagy az elektronikus adathoz való hozzáférés
ideiglenes megakadályozásával.
Az elektronikus adat ideiglenes eltávolítására a tárhelyszolgáltatót, illetve
tárhelyszolgáltatást is végző közvetítő szolgáltatót kell kötelezni, akinek egy munkanapja
van azt teljesíteni. Ha nem teljesíti, rendbírsággal sújtható. E folyamat szervezésében az
NMHH nem vesz részt. Az elektronikus adat ideiglenes eltávolítását a bíróság megszünteti
és az elektronikus adat visszaállítását rendeli el, ha az elrendelésének oka megszűnt,
vagy az eljárást megszüntették (kivéve, ha a Btk. 77. § (2) bekezdése alapján az
elektronikus adat végleges hozzáférhetetlenné tétele elrendelésének lehet helye).
A másik lehetőség az elektronikus adathoz való hozzáférés ideiglenes megakadályozása,
amely az alábbi feltételek esetén alkalmazható a bíróságoknak a Be. alapján kábítószerkereskedelem, kóros szenvedélykeltés, kábítószer készítésének elősegítése, kábítószerprekurzorral visszaélés, új pszichoaktív anyaggal visszaélés, gyermekpornográfia, állam
elleni bűncselekmény, terrorcselekmény, terrorizmus finanszírozása vagy háborús uszítás
miatt folyamatban lévő büntetőeljárásban a bíróság elrendeli a felsorolt bűncselekménnyel
összefüggő elektronikus adathoz való hozzáférés ideiglenes megakadályozását, ha
▪ az eltávolításra kötelezett az elektronikus adat ideiglenes eltávolítására vonatkozó
kötelezettséget nem teljesítette,
▪ az elektronikus adat ideiglenes eltávolítására vonatkozóan a külföldi hatóság
jogsegély iránti megkeresése a megkeresés bíróság általi kibocsátásától számított
harminc napon belül nem vezetett eredményre,
▪ az eltávolításra kötelezett azonosítása lehetetlen vagy aránytalan nehézséggel
járna, vagy
▪ az elektronikus adat ideiglenes eltávolítására vonatkozóan a külföldi hatóság
jogsegély iránti megkeresésétől eredmény nem várható vagy a megkeresés
aránytalan nehézséggel járna.
Ebben az esetben a bíróság a határozatával az elektronikus hírközlési szolgáltatókat
kötelezi az elektronikus adathoz való hozzáférés ideiglenes megakadályozására
(ugyancsak rendbírsággal sújtható, ha nem teljesít), és a határozatot az elektronikus adat
felett rendelkezésre jogosultnak akkor kell kézbesíteni, ha az eljárás addigi adatai alapján
személye és elérhetősége ismert. Emellett a bíróság haladéktalanul értesíti az NMHH-t is
a kényszerintézkedés végrehajtásának szervezése és ellenőrzése céljából, tehát itt már
az NMHH is közreműködik. Ha egyébként valamely elektronikus hírközlési szolgáltató a
kötelezettséget nem teljesíti, az NMHH erről haladéktalanul tájékoztatja a bíróságot. Az
elektronikus adathoz való hozzáférés ideiglenes megakadályozását a bíróság
megszünteti, ha a tárhelyszolgáltató teljesíti az elektronikus adat ideiglenes eltávolítására
vonatkozó kötelezettségét, az elrendelésének oka egyébként megszűnt, vagy az eljárást
megszüntették (kivéve, ha a Btk. 77. § (2) bekezdése alapján az elektronikus adat
végleges hozzáférhetetlenné tétele elrendelésének lehet helye).
Tehát az elektronikus adathoz való hozzáférés megakadályozásának elrendelésére
szintén a bíróság, vagy a külön törvényben meghatározott hatóság jogosult, kötelezettjei
azonban az internet-hozzáférés szolgáltatók, a keresőszolgáltatók és a gyorsítótárszolgáltatók. Az internet-hozzáférés szolgáltatókat ebben az esetben arra kötelezi a
bíróság, illetve a NAV, hogy a határozatban specifikált elektronikus adathoz való

7

hozzáférést akadályozzák meg, azt szűrjék ki az internetforgalomból. Itt azonban már
közreműködik az NMHH is.
Az elektronikus adathoz való hozzáférés megakadályozásának gyorsabbá tétele
érdekében a Btk. kimondja, hogy ha a büntetőeljárás érdekeit nem sérti, az ügyészség
vagy a nyomozó hatóság az elektronikus adat ideiglenes hozzáférhetetlenné tételének
elrendelését megelőzően felhívhatja az elektronikus adat önkéntes eltávolítása érdekében
a sajtószabadságról és a médiatartalmak alapvető szabályairól szóló törvény szerinti azon
médiatartalom-szolgáltatót, illetve azon tárhelyszolgáltatót vagy tárhelyszolgáltatást is
végző közvetítő szolgáltatót, amelyik képes megakadályozni az elektronikus adathoz való
hozzáférést.
IV.3. A NAV ugyancsak elrendelheti az ideiglenes hozzáférhetetlenné tételt, ha az
elektronikus adat hozzáférhetővé tétele vagy közzététele tiltott szerencsejáték szervezést
valósít meg, ilyenkor ugyancsak közreműködik az NMHH annak végrehajtásában.
IV.4. A Közlekedési Hatóság ugyancsak az NMHH közreműködésével jogosult elrendelni
az ideiglenes hozzáférhetetlenné tételét annak az elektronikus adatnak, amelynek a
szolgáltatás működtetője által hozzáférhetővé tétele olyan üzletszerűen végzett
személyszállítási szolgáltatást közvetítő vagy szervező szolgáltatás igénybevételét
biztosítja vagy igénybevételéhez szükséges lépések bemutatásával közvetlenül
népszerűsíti, elősegíti azt, amely nem felel meg a Kormány rendeletében meghatározott
diszpécserszolgálati vagy önálló diszpécserszolgálati tevékenységre vonatkozóan
megállapított követelményeknek. Az intézkedés azonban csak akkor rendelhető el, ha a
Kormány rendeletében meghatározott diszpécserszolgálati engedély hiánya miatt az
eljáró hatóság bírságot szabott ki és a megbírságolt az engedély nélküli tevékenységet
tovább folytatja. A Közlekedési Hatóság 365 napra rendeli el az elektronikus adat
ideiglenes hozzáférhetetlenné tételét.
IV.5. A fentieken túl kiemelendő, hogy az NMHH és a Nemzeti Élelmiszerlánc-biztonsági
Hivatal (a továbbiakban: Nébih) 2021. május 6-án közzétett bejelentése szerint az online
értékesítési csatornákon azonosított csalók elleni hatékony fellépés érdekében
együttműködési megállapodást kötöttek. Ennek oka, hogy az élelmiszerlánc-biztonság
területén is egyre nagyobb kockázatot jelent az online értékesítés, és a Nébih munkatársai
munkájuk során többek között nem engedélyezett állatgyógyászati, illetve
engedélyköteles termékek, szolgáltatások kínálását, de vényköteles készítmények vény
nélkül forgalmazását is tapasztalták már. Így a szakembereknek rendszeresen kell
eljárniuk emberi egészséget veszélyeztető, illetve a termék lényeges tulajdonságára
vonatkozóan félrevezető tájékoztatással kísért élelmiszereket – köztük étrendkiegészítőket – árusító weboldalakkal szemben is. Az együttműködési megállapodás
aláírása megteremtette a rendszer használatának elvi alapjait, amelyet a technológiai
feltételek kialakítása követ, és a hatóságok célja, hogy – a vásárlók védelme érdekében megkezdődhessen az élelmiszerlánc-biztonsági szempontból jogsértő weboldalak
„elsötétítése”, mivel a Nébih határozatainak KEHTA rendszerben való rögzítésével
elérhetővé válik az a lehetőség, hogy a jogsértő honlapokat 365 napra hozzáférhetetlenné
tegye a hatóság.
IV.6. Az Európai Unión belül adatvédelmi területen sem ismeretlen a jogintézmény, hiszen
a Belga Adatvédelmi Hatóság 2020. év végén aláírt egy együttműködési megállapodást a
DNS Belgiummal, mely a .be végződésű domain-nevek üzemeltetéséért felelős. Az
együttműködés célja, hogy olyan esetekben, amikor a Belga Adatvédelmi Hatóság
megállapítja az általános adatvédelmi rendelet megsértését egy .be oldalon, egyéb
feltételek teljesülése esetén a DNS Belgium átmenetileg felfüggesztheti ennek működését.

8

Ez a döntés szerint olyan esetben alkalmazandó, amikor az ügyben érintett adatkezelő a
Hatóság által előírt határidőn belül nem hozza a személyesadat-kezeléseit összhangba az
általános adatvédelmi rendelet rendelkezéseivel. Ilyenkor a Belga Adatvédelmi Hatóság
értesítést küld a Belgium DNS-nek, akik központilag minden forgalmat átirányítanak a
weboldalról a Belga Adatvédelmi Hatóság oldalára, mely tájékoztatja a látogatót a
weboldal üzemeltetőjének jogsértéséről. Az átirányítás 14 napig tart, melyet követően a
weboldal üzemeltetőjének bizonyítania kell, hogy adatkezelését összhangba hozta a
Belga Adatvédelmi Hatóság elvárásaival, és amennyiben ezt megteszi, a weboldalt a DNS
Belgium visszaállítja eredeti állapotába. Ha az adatkezelő a 14 napos határidő elteltével
nem tudja bizonyítani adatkezelésének jogszerűségét, a weboldal további 6 hónapig
átirányított állapotban marad a Belga Adatvédelmi Hatóság figyelmeztető oldalára, majd
az oldal 40 napos „karanténba” kerül, és ha ezt követően sem következik be változás az
adatkezelő gyakorlatában, a domain ismét megvásárolható lesz.6
V. A fentiek tükrében Magyarország Alaptörvényének 6. cikk (1) bekezdésére,7 és a
Kormány tagjainak feladat- és hatásköréről szóló 94/2018. (V. 22.) Korm. rendelet 111. §
(2) bekezdés b) pontjára8 figyelemmel az alábbi ajánlást teszem az Infotv. 57. §-a alapján,
és a tisztelt Miniszter Asszony közreműködését kérem abban, hogy az Infotv. módosítása
által biztosítva legyen a Hatóságnak olyan jogköre, amely segítségével hatékonyan
tud fellépni a jogsértő adatkezelést megvalósító weboldalakon elérhető tartalmak
hozzáférésének korlátozása vagy a tartalmak eltávolítása, illetve magának a
weboldalnak a korlátozása által.
Az Infotv. ezen új rendelkezéseinek megalkotása során az alábbi szempontrendszerek
figyelembevételét tartom megfelelőnek:
▪

▪

▪

a Hatóság kizárólag az általános adatvédelmi rendelet 9., illetve a 10. cikkével és
a gyermekek személyes adatával kapcsolatos jogsértések, vagy olyan jogsértő
magatartások kapcsán alkalmazhassa, ahol az adatkezelő személye a
rendelkezésre álló információk alapján nem beazonosítható,
az új hatósági eszköz tegye lehetővé a kifogásolt tartalom eltávolítását, vagy az
ahhoz való hozzáférés ideiglenes korlátozását az eljárás befejezéséig, illetve
jogsértés megállapítása esetén az eljárás lezárultát követően is (kivéve, ha a
Hatóság döntését az arra jogosult sikeresen megtámadja);
ennek során a Hatóság az NMHH együttműködését tartja szükségesnek a szankció
végrehajtása körében a többi hatóság működésével összhangban.

Végül a jogalkotásról szóló 2010. évi CXXX. törvény 2. § (4) bekezdésére9 tekintettel
kiemelendő, hogy az Infotv. új jogszabályi rendelkezése megalkotásakor biztosítva
lehetne, hogy a jogszabály
6

https://www.natlawreview.com/article/belgian-dpa-to-take-down-websites-infringing-gdpr
a döntés teljes terjedelemben:
https://www.gegevensbeschermingsautoriteit.be/publications/samenwerkingsprotocol-tussen-dnsbelgium-en-de-gegevensbeschermingsautoriteit.pdf
Magyarország Alaptörvényének 6. cikk (1) bekezdése szerint törvényt a köztársasági elnök, a Kormány,
országgyűlési bizottság vagy országgyűlési képviselő kezdeményezhet.
8 A Kormány tagjainak feladat- és hatásköréről szóló 94/2018. (V. 22.) Korm rendelet 111. § (2) bekezdés b) pontja
szerint: „A miniszter az igazságügyért való felelőssége keretében előkészíti a gyülekezési jogra, a személyes
adatok védelmére, a közérdekű adatok nyilvánosságára, az elektronikus információszabadságra, az egyenlő
bánásmódra, a sajtóra, a kérelmezési és panaszjogra, a sztrájkjogra vonatkozó jogszabályokat.”
9 Jat. 2. § (4) bekezdése: „A jogszabályok megalkotásakor biztosítani kell, hogy a jogszabály
a) megfeleljen az Alaptörvényből eredő tartalmi és formai követelményeknek,
b) illeszkedjen a jogrendszer egységébe,
c) megfeleljen a nemzetközi jogból és az európai uniós jogból eredő kötelezettségeknek és
7

9

▪
▪

illeszkedjen a jogrendszer egységébe, hiszen más hazai hatóság is alkalmaz
hasonló szankciót;
és megfeleljen a nemzetközi jogból és az európai uniós jogból eredő
kötelezettségeknek, mivel az általános adatvédelmi rendelet 58. cikk (2) bekezdés
f) pontja külön nevesíti a Hatóság által alkalmazható szankciók körében.

Az Infotv. 57. §-ának megfelelően kérem szíves intézkedését, és az arról való
tájékoztatást.
A Hatóság örömmel együttműködik a jogszabálytervezet kapcsán szükséges esetleges
egyeztetések során.
Budapest, 2021. július 14.

Dr. Péterfalvi Attila
elnök
c. egyetemi tanár

d) megfeleljen a jogalkotás szakmai követelményeinek.”

