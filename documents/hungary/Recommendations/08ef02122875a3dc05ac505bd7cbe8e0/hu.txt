 

Ügyiratszám: NAIH/2018/3844/5/V. 

 
Dr. Székely László részére 
 
Alapvető Jogok Biztosa 
Alapvető Jogok Biztosának Hivatala 
 
Budapest  
Nádor u. 22. 
1051 
 
 
Tisztelt Biztos Úr! 
 
 
Az alábbi, szülőket megillető tájékoztatással kapcsolatos kérdést ajánlom szíves figyelmébe.  
 
Az  utóbbi  időben  megszaporodtak  a  Hatósághoz  érkezett  azon  panaszok,  amelyekben  a 
beadványozók  iskolától,  pedagógiai  szakszolgálattól,  bölcsődétől,  egészségügyi  intézménytől 
kértek  kiskorú  gyermek adatairól  való  tájékoztatást,  és  azt  az  intézmények megtagadták. Minden 
esetben kiderült, hogy az adatkérő személy szülői felügyeletet nem gyakorló szülő volt (2018-ban 
[…] számú ügyek).  
 

I.  A szülői felügyeletről általában: 

 
Kiskorú  érintett  esetében  elsőként  a  Polgári  Törvénykönyvről  szóló  2013.  évi  V.  törvény  (a 
továbbiakban: Ptk.) szabályait kell figyelembe venni. A Ptk. 4:146. § (2) bekezdése szerint a szülői 
felügyeleti  jognak  különböző  részjogosítványai  vannak1. A  különélő  szülők  esetében  főszabály  a 
szülői felügyelet  közös gyakorlása2. A szülők azonban megállapodhatnak abban is, hogy a szülői 
felügyeleti  jogot  megosztják  egymás  közt  (pl.  egyik  szülő  kezeli  a  vagyont,  a  másik  gondozza  a 
gyermeket,  stb.), 
illetve  megállapodhatnak  úgy  –  vagy  megállapodás  hiányban  bíróság 
kimondhatja3  –  hogy kizárólag  az  egyik  szülő  gyakorolja  a  felügyeleti  jogot4.  Ezzel  a másik  szülő 
szülői  felügyeleti  joga  nem  szűnik  meg,  csak  nem  tudja  azt  gyakorolni.  Ebben  az  esetben  a 
különélő  szülőnek  csak  a  gyermek  sorsát  érintő  lényeges  kérdésben  van  döntési  joga.  Ilyen 

 

1  Ptk.  4:146.  §  [A  kiskorú  jogállása;  a  szülői  felügyeleti  jogok  és  kötelezettségek]   (1)  A  kiskorú  gyermek  szülői 

felügyelet vagy gyámság alatt áll. 

(2)  A  szülői felügyelet a  kiskorú  gyermek  neve meghatározásának, gondozásának, nevelésének,  tartózkodási  helye 
meghatározásának,  vagyona  kezelésének,  törvényes  képviseletének  jogát  és  kötelességét,  a  gyámnevezésnek  és  a 
gyámságból való kizárásnak a jogát foglalja magában. 
2 Ptk. 4:164. § [A szülői felügyelet közös gyakorlása] 
(1)  A  szülői  felügyeletet  a  szülők  -  megállapodásuk  vagy  a  gyámhatóság  vagy  a  bíróság  eltérő  rendelkezése 

hiányában - közösen gyakorolják akkor is, ha már nem élnek együtt. 

(2)  A  különélő  szülőknek  a  közös  szülői  felügyelet  gyakorlása  során  biztosítaniuk  kell  gyermekük  kiegyensúlyozott 

életvitelét. 

(3)  Azonnali  intézkedést  igénylő  esetben  a  szülő  a  gyermek  érdekében  -  a  másik  szülő  késedelem  nélkül  történő 

értesítése mellett - közös szülői felügyelet esetén is önállóan dönthet. 

3 Ptk 4:167. § [A szülői felügyelet gyakorlásának bírósági rendezése]  
(1)  A  különélő  szülők  megállapodásának  hiányában  -  kérelemre  vagy  a  gyermek  érdekében  hivatalból  -  a  bíróság 

dönt arról, hogy a szülői felügyeletet melyik szülő gyakorolja. 

4 Ptk. 4:165. § [A különélő szülők megállapodása a felügyeleti jogok megosztásáról és a közös szülői felügyeletről] 
(1) A különélő szülők a szülői felügyelettel kapcsolatos jogokat és kötelezettségeket egymás között megoszthatják, és 
megállapodhatnak  abban  is,  hogy  a  szülői  felügyeletet  az  egyikük  gyakorolja.  A  szülők  erre  irányuló  megállapodására 
utal, ha a gyermek hosszabb ideje háborítatlanul egyikük háztartásában nevelkedik.  

 

 lényeges kérdésnek tekintendő a Ptk. 4:175. § (2) bekezdése szerint a kiskorú gyermek nevének 
meghatározása  és  megváltoztatása,  a  szülőjével  azonos  lakóhelyén  kívüli  tartózkodási  helyének, 
huzamos  időtartamú  vagy  letelepedés  céljából  történő  külföldi  tartózkodási  helyének  kijelölése, 
állampolgárságának  megváltoztatása  és  iskolájának,  életpályájának  megválasztása5.  A  köznyelv 
ezt  a  legutóbbi  esetet  hívja  kizárólagos  felügyeleti  jognak,  de  a  különélő  szülőnek  ebben  az 
esetben is megmarad a szülői felügyeleti joga, az ún. lényeges kérdésekben való joggyakorlásra 
korlátozva.  
 
A  szülői  felügyeleti  jog  megszűnésének  eseteit  a  Ptk.  rögzíti6,  ekkor  ez  a  szülő  a  lényeges 
kérdésekben sem dönthet, illetve felsorolja azon eseteket, amikor szünetel a szülői felügyeleti jog7. 
Gyakoribb eset, hogy a különélő szülő szülői felügyeleti joga nem szűnik meg, hanem azt a másik 
szülő gyakorolja egyedül.8 
 
 

 

5 Ptk. 4:175. § [Közösen gyakorolt szülői felügyeleti jogok] 
(1)  A  különélő  szülők  a  gyermek  sorsát  érintő  lényeges  kérdésekben  közösen  gyakorolják  jogaikat  akkor  is,  ha  a 
szülői  felügyeletet  a  szülők  megállapodása  vagy  a  bíróság  döntése  alapján  az  egyik  szülő  gyakorolja,  kivéve,  ha  a 
gyermekétől különélő szülő felügyeleti jogát a bíróság e tekintetben korlátozta vagy megvonta. 

(2)  A  gyermek  sorsát  érintő  lényeges  kérdésnek  tekintendő  a  kiskorú  gyermek  nevének  meghatározása  és 
megváltoztatása,  a  szülőjével  azonos  lakóhelyén  kívüli  tartózkodási  helyének,  huzamos  időtartamú  vagy  letelepedés 
céljából 
iskolájának, 
életpályájának megválasztása. 

tartózkodási  helyének  kijelölése,  állampolgárságának  megváltoztatása  és 

történő  külföldi 

(3)  Ha  a  különélő  szülők  egyes,  a  (2)  bekezdésben  meghatározott,  közösen  gyakorolt  felügyeleti  jogosítványok 

tekintetében nem tudnak megegyezni, erről a gyámhatóság dönt. 

Ptk. 4:168. § [A különélő szülő feljogosítása egyes szülői felügyeleti jogok gyakorlására] 

(1)  Ha  a  bíróság  a  szülői  felügyelet  gyakorlására  az  egyik  szülőt  jogosítja  fel,  a  gyermekétől  különélő  szülő  a  szülői 
felügyeleti jogokat a gyermek sorsát érintő lényeges kérdések kivételével nem gyakorolhatja. 
(2)  A  bíróság  a  gyermekétől  különélő  szülőt  feljogosíthatja  a  gyermek  gondozásával,  nevelésével  összefüggő  egyes 
feladatok ellátására, és kivételesen a vagyonkezelés és a gyermek vagyoni ügyeiben a törvényes képviselet teljes körű 
vagy részleges gyakorlására. Ha a gyermek érdekei megkívánják, a gyermek sorsát érintő valamely lényeges kérdésben 
való döntés jogát a bíróság korlátozhatja vagy megvonhatja. 

6 Ptk. 4:191. § [A szülői felügyeleti jog bírósági megszüntetése] 
(1) A bíróság megszünteti a szülői felügyeletet, ha 
a) a szülő felróható magatartásával gyermeke javát, különösen testi jólétét, értelmi vagy erkölcsi fejlődését súlyosan 

sérti vagy veszélyezteti; vagy 

b)  a  gyermeket  más  személynél  helyezték  el  vagy  nevelésbe  vették,  és  az  a  szülő,  akinek  szülői  felügyeleti  joga 
szünetel,  a  gyermek  elhelyezésére  vagy  a  nevelésbe  vételre  okot  adó  magatartásán,  életvitelén,  körülményein 
önhibájából nem változtat. 
7 Ptk. 4:186. § (1) Szünetel a szülői felügyeleti jog, ha 
a) a szülő cselekvőképtelen; 
b) a kiskorú szülő korlátozottan cselekvőképes, kivéve a tizenhatodik életévét betöltött kiskorú szülő gondozási, nevelési 
jogát és kötelezettségét; 
c) a szülő cselekvőképességében a szülői felügyeleti jogok gyakorlása tekintetében részlegesen korlátozott; 
d) a szülő ismeretlen helyen távol van, vagy ténylegesen akadályozva van a szülői felügyelet ellátásában; 
e) a gyámhatóság a gyermek családba fogadásához hozzájárult; 
f) a szülő hathetes életkoránál fiatalabb gyermeke örökbefogadásához járult hozzá; 
g) a gyermeket a gyámhatóság nevelésbe vette és a szülő szülői felügyeleti joga nem szűnt meg vagy azt a bíróság nem 
szüntette meg; 
h) a bíróság a gyermeket harmadik személynél helyezte el; vagy 
i) a szülő a gyermek vagy a gyermekkel közös háztartásban élő hozzátartozója sérelmére elkövetett cselekmény miatt 
elrendelt távoltartó határozat hatálya alatt áll. 
8  A  Ptk.  hatályba  lépése,  2014.  március  15.  előtt  született  döntéseknél  a  kérdésről  a  házasságról,  a  családról  és  a 
gyámságról szóló 1952. évi IV. törvény (Csjt.) rendelkezett, a 72. § (2) szerint „ha a házasság felbontása vagy a gyermek 
elhelyezése  iránti  perben  a  gyermeket  a  szülők  megegyezése  vagy  a  bíróság  döntése  alapján  valamelyik  szülőnél 
elhelyezték,  a  felügyeletet  ez  a  szülő  gyakorolja,  kivéve,  ha  a  szülők  kérelmére  a  bíróság  a  gyermekelhelyezéssel 
egyidejűleg  közös  szülői  felügyeletet  rendelt  el,  illetve  a  szülőknek  a  közös  szülői  felügyeletre  vonatkozó  egyezségét 
jóváhagyta”. 
 

2 

 

II.  Az adatokról való tájékoztatási kérelemről: 

 
2018.  május  25.  előtt  az  információs  önrendelkezési  jogról  és  az  információszabadságról  szóló 
2011.  évi  CXII.  törvény  (Infotv.)  15.  §  (1)  bekezdése  biztosította  az  érintettnek  az  adataira 
vonatkozó tájékoztatás kérés jogát9, ezen időponttól kezdve a GDPR10 15. cikke a hozzáférés joga 
körében  részletezi  az  adatkezelésről  kérelemre  adandó  tájékoztatást.  A  15.  cikk  (3)  bekezdése 
értelmében az érintett az adatokról történő másolat kérésére is jogosult11. 

A  Ptk.  a  2:43  §  e)  pontjában  személyiségi  jogként  nevesíti  a  személyes adatok  védelmét.  A  Ptk. 
2:54.  §  (1)  bekezdése  szerint  a  személyiségi  jogokat  személyesen  lehet  érvényesíteni,  amelyet 
tehát az érintett maga gyakorolhat, illetve a Ptk. 2:14. §-a alapján a kiskorú nevében a törvényes 
képviselője  járhat  el,  így  az  adatokról  tájékoztatást  is  ő  kérhet.  Kiskorú  törvényes  képviselője 
szülők  esetében  a  fentiekben  kifejtettek  szerint  a  Ptk.  4:161.  §-a  alapján  a  szülői  felügyeletet 
gyakorló szülő12. A GDPR a szülő fogalma esetén a szülői felügyelet gyakorlóját használja.  

A  gyermek  adatainak  kezelésére  vonatkozó  tájékoztatási/hozzáférési  kérelmeket  tehát  törvényes 
képviselőként a szülői felügyeltet gyakorló szülő nyújthatja be.  
 
 

III.  A szülőt megillető tájékoztatásról: 

 
A  Ptk-ban  megfogalmazottak  alapján,  főszabály  szerint  a  szülők  különélés  esetén  is  együtt 
gyakorolják  a  szülői  felügyeleti  jogot.  Amennyiben  a  főszabálytól  történő  eltérést  a  szülők 
megegyezése vagy bíróság döntése megalapozta, a felügyeletet nem gyakorló szülő kötelessége 
a  tartásdíj fizetésében,  valamint  a  gyermekkel  való  kapcsolattartásban  jelenik  meg,  de  a  nevelés 
érdemi  kérdései  a  felügyeletet  gyakorló  szülő  feladatai  lesznek,  a  felügyeletet  nem  gyakorló 
szülőnek döntési joga csak a „lényeges kérdésekben” van.  
 
Különélő  szülők  esetében  a  Ptk.  a  4:174.  §-ban  előírja  egymás  tájékoztatását13,  ez  azonban  a 
sokszor  elmérgesedett  viszony  miatt  a  gyakorlatban  nem  valósul  meg.  Így  a  másik  szülő 
közvetlenül  az  intézménytől,  egészségügyi  szolgáltatótól  stb.  kér  tájékoztatást,  mert  a  különélő 
szülő  a  felügyeletet  gyakorló  szülő  együttműködésének  hiányában  nem  rendelkezik  elegendő 
információval a gyermekről.  
 

 

9 Infotv.  15. §  (1)  Az  érintett kérelmére  az  adatkezelő  tájékoztatást  ad  az  érintett általa kezelt, illetve  az  általa vagy 
rendelkezése  szerint  megbízott  adatfeldolgozó  által  feldolgozott  adatairól,  azok  forrásáról,  az  adatkezelés  céljáról, 
jogalapjáról,  időtartamáról,  az  adatfeldolgozó  nevéről,  címéről  és  az  adatkezeléssel  összefüggő  tevékenységéről,  az 
adatvédelmi  incidens  körülményeiről,  hatásairól  és  az  elhárítására  megtett  intézkedésekről,  továbbá  -  az  érintett 
személyes adatainak továbbítása esetén - az adattovábbítás jogalapjáról és címzettjéről. 
10 Az Európai Parlament és a Tanács (EU) 2016/679 rendelete (2016. április 27.) a természetes személyeknek a 
személyes adatok kezelése tekintetében történő védelméről és az ilyen adatok szabad áramlásáról, valamint a 95/46/EK 
irányelv hatályon kívül helyezéséről (a továbbiakban: GDPR) 
11  GDPR  15.  cikk  (3)  Az  adatkezelő  az  adatkezelés  tárgyát  képező  személyes  adatok  másolatát  az  érintett 
rendelkezésére bocsátja. Az érintett által kért további másolatokért az adatkezelő az adminisztratív költségeken alapuló, 
észszerű  mértékű  díjat  számíthat  fel.  Ha  az  érintett  elektronikus  úton  nyújtotta  be  a  kérelmet,  az  információkat  széles 
körben használt elektronikus formátumban kell rendelkezésre bocsátani, kivéve, ha az érintett másként kéri. 

12 Ptk. 4:161. § [A gyermek törvényes képviselete] 
(1)  A  szülői  felügyeletet  gyakorló  szülők  joga  és  kötelezettsége,  hogy  gyermeküket  személyi  és  vagyoni  ügyeiben 

képviseljék. 
13 A Ptk. 4:173-a kimondja, hogy a szülői felügyeletet gyakorló szülőnek és a gyermekétől különélő szülőnek a gyermek 
kiegyensúlyozott  fejlődése érdekében  -  egymás  családi életét,  nyugalmát  tiszteletben tartva  -  együtt  kell működniük.  A 
Ptk  4:  174.  §  szerint  a  szülői  felügyeletet  gyakorló  szülőnek  a  gyermek  fejlődéséről,  egészségi  állapotáról, 
tanulmányairól  a  különélő  szülőt  megfelelő  időközönként  tájékoztatni  kell,  és  a  különélő  szülő  érdeklődése  esetén  a 
gyermekkel kapcsolatos felvilágosítást meg kell adni. 

3 

 

A Hatóság – az adatvédelmi, információs önrendelkezési jog érvényesülése körében – nem adhat 
más  tájékoztatást  a  kérelmezőknek  mint  azt,  hogy  az  adatkezelési  hozzáférés  gyakorlására  a 
törvényes  képviselő  jogosult.  A  Hatóság  úgy  ítéli  meg  azonban,  hogy  a  kérdés  túlmutat  az 
adatvédelem  tárgykörén,  és  a  szülőket  a  gyermekük  kapcsán  megillető  tájékoztatás  alapjogi 
vonatkozására hívja fel a tisztelt biztos úr figyelmét. 
 
Egyes jogszabályok a tájékoztatás címzettjenként a szülőt jelölik meg, nem rögzítik azonban, hogy 
az alatt a szülői felügyelet gyakorlóját kell érteni, vagy sem, illetve értelmezhető úgy, hogy ezáltal 
önálló, sui generis szülői tájékoztatásról van szó.  
 
Bár  a  döntési  joga  csak  a  lényeges  kérdésekre  korlátozódik,  a  Hatóság  szerint  vizsgálandó  az, 
hogy van-e joga a különélő, szülői felügyeletet nem gyakorló szülőnek a gyermekről közvetlenül az 
intézményektől  tájékoztatást  kérni,  pusztán  információ-szerzési  céllal.  Tehát  formailag  nem  a 
gyermek  adatának  kezeléséről  tájékoztatást  kapni  a  GDPR  alapján  –  mert  arra  törvényes 
képviseleti  minőségének  hiányában  sok  esetben  nem  jogosult  –  hanem  mint  szülő  a  saját  jogán 
tájékoztatást kapni a gyermekéről.  
 
 

IV.  A nemzeti köznevelésről szóló 2011. évi CXC. tv. szabályai 

törvényes  képviselői  megosztják  a  köznevelési 

 
Legtöbb panasz a köznevelési intézmények által adandó tájékoztatás tárgyában érkezik. 
 
A nemzeti köznevelésről szóló 2011. évi CXC. tv. (a továbbiakban: Knt.)  3.  § bekezdés szerint a 
„(1)  A  köznevelés  középpontjában  a  gyermek,  a  tanuló,  a  pedagógus  és  a  szülő  áll,  akiknek 
kötelességei  és  jogai  egységet  alkotnak.  (2)  A  köznevelésben  a  nevelés  és  oktatás  feladatát  a 
gyermek  szülei, 
intézményekkel  és  a 
pedagógusokkal. E közös tevékenység alapja a bizalom, az intézmény és a pedagógusok szakmai 
hitele.”  A  Knt.  hatálya  a  vizsgált  adatkezelők  közül  kiterjed  az  általános  iskolára,  az  óvodára, 
valamint a pedagógia szakszolgálatra14.  
 
A Knt. 72. § (5) bekezdése rögzíti a szülő jogait. A b) pont  szerint „a szülő joga különösen,  hogy 
gyermeke  fejlődéséről,  magaviseletéről,  tanulmányi  előmeneteléről  rendszeresen  részletes  és 
érdemi tájékoztatást, neveléséhez tanácsokat, segítséget kapjon”.  
 
A  köznevelési  intézmény  felé  a  szülőtől  érkező  kérelem  értékelhető  egyrészt  a  Knt.  által  előírt 
tájékoztatásnak,  másrészt  az  adatkezelésről  adott  tájékoztatásnak,  a  kettő  címzettje  a  fent 
kifejtetteknek megfelelően nem fedi egymást. 
 
A Knt. a „szülő” fogalmat használja , és nem tesz különbséget a szülői felügyeletet gyakorló, illetve 
a szülők megállapodása, vagy a bíróság jogerős döntése alapján szülői felügyeletet nem gyakorló, 
illetve  szülői  felügyeleti  jog  szünetelése  (Ptk.  4:186.  §),  vagy  megszüntetése  (Ptk.  4:  191.  §) 
hatálya alatt álló szülők közt. 
 
Az  Állampolgári  jogok  országgyűlési  biztosának  az  AJB  2201/2011.  számú  ügyben  hozott 
Jelentése  kifejti:  a  „különélő  szülők  között  sokszor  oly  mértékben  megromlik  a  viszony,  hogy 
egymással semmilyen módon nem kommunikálnak”. Ebben az esetben a különélő – esetleg szülői 

14 Knt. 4. § E törvény alkalmazásában  

 

1. alapfeladat: a köznevelési intézmény alapító okiratában, szakmai alapdokumentumában foglalt köznevelési feladat, 

amely 

1.1. óvodai nevelés, 
1.3. általános iskolai nevelés-oktatás, 
1.20. pedagógiai szakszolgálati feladat, 

 

4 

felügyeletet  nem  gyakorló  –  szülő  gyermeke  tanulmányi  eredményeiről,  magatartásáról,  iskolai 
előmeneteléről,  esetleges  hiányzásairól,  iskolaváltásának  körülményeiről,  illetve  egyéb  szülői 
kérelmekről,  igazolásokról  csak  az  iskolától  kaphat  információkat,  mely  információk  birtokában 
tudhat csak a Ptk. 4:175. § (2) bekezdésében meghatározott lényeges kérdésekben dönteni.  
 
A Legfelsőbb Bíróság 17. számú Irányelvében elvi éllel mutatott rá, hogy a házasság felbontásával 
nem  szűnik  meg  a  szülők  közös  felelőssége  a  gyermek  sorsáért.  Az  Irányelv  hangsúlyozza  az 
egyik szülő gondozásában élő gyermek azon érdekét, hogy a szülők különélését követően is maga 
mellett  tudja  mindkét  szülőjét,  az  élet  sorsfordulóinál,  tanulmányai  megválasztásában,  az  életre 
való felkészülésében számíthasson segítségükre15.  
 
Ennek  megfelelően  rendezi  a  Ptk.  azt,  hogy  a  „lényeges  kérdésekben”  –  így  az  iskola,  életpálya 
megválasztása  kérdésében  –  szülői  felügyeletet gyakorol  a másik szülő  is  (korábban  idézett  Ptk. 
4:175. §), amely jog tartalma a fent kifejtettek szerint törvényes képviseletre, ezáltal a tájékoztatás 
kérésre  is  kiterjed.  Ugyanis  információ  hiányában  a  különélő  szülő  a  gyermek  iskolájának, 
életpályájának  megválasztásához  szükséges  közös  döntést  igénylő  kérdésekben  nem  tud 
megalapozottan állást foglalni. 
 
E  körben  a  Hatóság  értelmezése  szerint  a  szülői  felügyeleti  jogot  egyébként  nem  gyakorló 
szülőnek  a  kezelt  adatok  tekintetében  adandó  tájékoztatás  az  iskola-életpálya  megválasztása 
szempontjából releváns információkra terjed ki, és ők arra a Ptk. szabályozása alapján – törvényes 
képviseleti joggal eljárva – közvetlenül jogosultak.  
 
A Knt. mindemellett  önálló szülői jogosítványként  előírja a gyermek  fejlődéséről, magaviseletéről, 
tanulmányi előmeneteléről való tájékoztatási kötelezettséget.  
 
Ez  lényegében  egyben  az  iskola-életpálya  megválasztása  szempontjából  releváns  információk 
körét takarja, ugyanakkor a – szülői felügyeletet egyébként nem gyakorló – szülők által benyújtott 
tájékoztatási  kérelmek  kiterjednek  olyan  kérdésekre,  hogy  pl.  a  gyermek  hányszor  hiányzott, 
hányszor  ebédelt,  vett-e  igénybe  napközit,  stb.  Ezen  szülők  azzal  érvelnek,  hogy  a  gyermek 
szocializációja  szempontjából  a  tanulmányi  és  magatartás  adatokon  kívül  egyéb  információk  is 
relevánsak lehetnek az iskola, életpálya megválasztásához hozott döntéshez, így jogosultak a Knt-
ben  előírt  adattartalmon  felüli  adatkérésre.  A  Knt.  megfogalmazása  szerint  a  szülői  felügyelet 
megszüntetésének hatálya alatt álló szülő is tájékoztatásra jogosult.  
 
A  Hatóság  a  személyes  adatok  védelméhez  való  jog,  mint  személyiségi  jog  szabályozáshoz 
igazodva  arról  tájékoztatta  az  érintetteket,  hogy  azokat  az  információkat  jogosultak  törvényes 
képviseleti  jogkörben  eljárva  közvetlenül  az  intézménytől  igényelni,  amelyek  a  lényeges  kérdés 
eldöntéséhez  szükségesek.  A  Hatóság  ugyanakkor  –  álláspontja  szerint  –  nem  jogosult  annak 
megítélésére,  hogy  a  Ptk.  szerinti  lényeges  kérdés  eldöntése  alapjául  szolgáló  tájékoztatás 
tartalma  meddig  terjed,  viszont  jogbizonytalanságot  okoz,  hogy  az  egyes  intézmények  eltérően 
értelmezik,  mely  adatok  kiadására  jogosultak  a  tájékoztatás  körében,  illetve  kötelesek-e  a  szülői 
felügyeleti  jog  ellenőrzésére  (egyes  esetekben  az  intézmény  a  fenntartóhoz  fordult  állásfoglalás 
kérése érdekében, hogy a szülői felügyeletet nem gyakorló szülő jogosult-e a tájékoztatásra) 

V.  A gyermekek védelméről és a gyámügyi igazgatásról szóló 1997. évi XXXI. törvény (Gyvt.) 

E  jogszabály  esetében  is  a  vitás  kérdéseket  az  okozza,  hogy  a  jogszabály  a  szülő  fogalmat 
használja, és a tájékoztatás jogosultjaként a szülőt nevesíti.  

15Lásd 995/B/1990. AB. határozat 

 

 

5 

 
Gyvt.  136/A.  §  (1)  „A  gyermek  szülője  vagy  törvényes  képviselője  a  szolgáltató  (intézmény) 
vezetőjénél  kérelmezheti,  hogy  betekinthessen  a  külön  jogszabály  szerinti  gyermekvédelmi 
nyilvántartásnak  a  gyermek  vonatkozásában  kitöltött  adatlapjaiba,  valamint  -  a  (2)  bekezdésben 
foglalt  kivétellel  -  a  gyermekjóléti,  gyermekvédelmi  szolgáltatónál,  intézménynél16  keletkezett, 
illetve  részére  megküldött,  a  gyermekkel  kapcsolatos  iratba.  Az  iratokról  kivonat  vagy  másolat 
kérhető.”  
 
A gyámhatóságokról, valamint a gyermekvédelmi és gyámügyi eljárásról szóló 149/1997. (IX. 10.) 
Korm. rendelet a törvényes képviselő fogalmat használja, a Gyvt azonban nem.  
 
A  szülői  felügyeletet  egyébként  nem  gyakorló  szülő  csak  a  Ptk  szerinti  lényeges  kérdésekben 
jogosult  a  szülői  felügyelet  gyakorlására,  ennek  részjogosítványként  a  gyermek  törvényes 
képviseletében adatigénylési kérelmet benyújtani. Az ott fel nem sorolt tárgyakban nem jogosult az 
adatkezelőtől  közvetlen  adatszolgáltatásra.  Mivel  a  bölcsőde  nem  oktatási,  hanem  személyes 
gondoskodást  nyújtó  intézmény17,  így  az  oktatási  intézménnyel  ellentétben  az  iskola-életpálya 
megválasztása kérdésében e körben adott tájékoztatásuk nem releváns.  
 
Míg  a  szülői  felügyeletet  nem  gyakorló  szülő  jogkörébe  az  intézmény  által  kezelt  adatokról  való 
tájékoztatás  kérelmezése  nem  tartozik  bele,  a  Gyvt-ben  „szülő”-ként  megnevezve  azonban  a 
tájékoztatásra jogosult. A törvény „szülő” megfogalmazása sem az intézmények, sem az érintettek 
számára nem egyértelmű, és a kérelmezők a szülői felügyeletet nem gyakorló szülőt is értik alatta. 
 
  
Összefoglalva: a szülő és a törvényes képviselő fogalma különélő, és a szülői felügyeletet 
egyedül  gyakorló  szülők  esetében  nem  fedi  egymást,  és  míg  az  adatokról  való  tájékoztatásra, 
másolat formájában történő adatkérésre a GDPR és a Ptk. alapján a törvényes képviselő jogosult, 
addig  adott  esetben  ugyanannak  az  adattartalomnak  a  megismerésére,  iratmásolat  formájában 
történő  kérésére  a  Gyvt.  a  „szülőt”  jogosítja  fel  –  így  a  szülői  felügyeletet  nem  gyakorló,  tehát 
törvényes  képviselőként  el  nem  járó  szülőt  is.  A  Knt.  sem  rögzíti  egyértelműen  a  tájékoztatás 
jogosultját és terjedelmét.  
 
Ezen  jogszabályok  nem  egyértelmű  megfogalmazása  miatt  az  adatkezelők  gyakorlata  sem 
egységes  abban,  hogy  a  jogszabályok  szerinti  tájékoztatás  megilleti-e  a  szülői  felügyeletet  nem 
gyakorló szülőt, és ha igen, milyen terjedelemben, illetve az érintettek – a különélő, és felügyeletet 
nem  gyakorló  szülők  –  hivatkoznak  az  adatkezelők  előtt  is  a  törvényben  megfogalmazott  önálló 
tájékoztatási, iratmegismerési jogukra.  
 
Az  adatvédelmi  szabályok  szerint  jogellenes  adattovábbítást  követ  el,  és  az  ezért  fennálló 
felelősséggel  tartozik  az  az  adatkezelő,  aki  kérelemre  nem  az  „érintett”  –  az  adatalany,  vagy 
kiskorú  esetében  a  törvényes  képviselő  –  részére  szolgáltat  adatot.  Az  adatkezelő  nem 
mérlegelheti, hogy ha a felügyeletet gyakorló szülő a különélő szülő felé nem teljesíti a Ptk. szerinti 
tájékoztatási kötelezettségét, akkor ő kiadja az adatot. Az adatkezelők „biztos, ami biztos” alapon a 
jogosulatlan  adattovábbítást  elkerülve  minél  kevesebb  információt  adnak.  Ugyanakkor  a  külön 
jogszabályokban előírt tájékoztatás nem teljesítése az adott intézmény részéről szintén jogsértő.  
 
 

16 pl. a bölcsődénél kezelt adatokra 

 

17 a gyermekek védelméről és a gyámügyi igazgatásról szóló1997. évi XXXI. törvény  
15. § (2) A személyes gondoskodás keretébe tartozó gyermekjóléti alapellátások: 
b) a gyermekek napközbeni ellátása, 

42.  §  (1)  A  bölcsődei  ellátás  keretében  -  ha  e  törvény  kivételt  nem  tesz  -  a  három  éven  aluli  gyermekek  napközbeni 
ellátását kell biztosítani.  

6 

 

 

VI.   Egészségügyi adatok esetében  

Az  egészségügyről  szóló  1997  évi  CLIV.  törvény  (Eütv.)  24.  §-a  is  biztosítja  az  egészségügyi 
adatokról történő tájékoztatás kérésének jogát18. Mivel a gyermek sorsát érintő lényeges kérdések 
között  nem  szerepel  a  gyermek  egészségi  állapotára  vonatkozó  kérdés,  így  a  szülői  felügyeletet 
nem  gyakorló  szülő  ebben  a  körben  nem  jogosult  az  adatokról  való  tájékoztatási/hozzáférési 
kérelmet benyújtani.  

A  korábban  az  Emberi  Erőforrások  Minisztériumától  kért  állásfoglalás  szerint  is  egészségügyi 
szolgáltatótól  a  szülői  felügyeletet  gyakorló  szülő  kérhet  tájékoztatást.  A  jogszabályok  gyakorlati 
alkalmazása során az egészségügyi szolgáltatók vélelmezik a közös felügyeleti jog fennállását, és 
csak akkor tagadhatják meg a tájékoztatást, ha megbizonyosodtak arról, hogy az érdeklődő szülő 
nem rendelkezik törvényes képviselői és/ vagy szülői felügyeleti joggal. 
 
A  tapasztalatok  alapján  sérelmes  helyzetet  az  az  eset  keletkeztet,  ha  a  külön  élő  szülő  nem  tud 
arról,  hogy  a  gyermek  egészségi  állapotában  változás  történik,  amelyről  tájékoztatást  kérhetne, 
mert a gyermekkel együtt élő szülő nem teljesíti a külön élő szülő felé fennálló, Ptk. 4:174. §-ában 
rögzített tájékoztatási kötelezettségét. Utóbbi esetben azonban az egészségügyi szolgáltató nincs 
abban  a  helyzetben,  hogy  ezt  a  sérelmet  elhárítsa,  hiszen  a  külön  élő  szülő  felé  fennálló 
együttműködési-tájékoztatási kötelezettség címzettje az együtt élő – szülői felügyeletet gyakorló –  
szülő, az ő közreműködése nélkül az egészségügyi szolgáltató nem kerül olyan helyzetbe, hogy a 
külön élő szülőt tájékoztassa. 
 
Jelenleg Magyarországon nincs olyan közhitelű nyilvántartás, mely tartalmazná a kiskorúak szülői 
felügyeletére  vonatkozó  adatokat.  Ennek  hiányában  a  gyermekelhelyezés  ügyében  született 
bírósági  ítélet  az,  ami  rendelkezik  az  adott  szülő  szülői  felügyeleti  jogának  gyakorlásáról.  A 
betegellátónak  azonban nincs  lehetősége  annak vizsgálatára,  hogy  ellenőrizze  az  elé  bemutatott 
ítélet  hatályát,  így  a  képviselet  jogosultságának  megállapításakor  a  szülők  nyilatkozatára 
hagyatkozhat. A szülőnek azonban törvényből fakadó kötelezettsége a gyermek testi fejlődésének, 
ellátásának  biztosítása,  és  mindenkor  a  gyermek  érdekének  megfelelően  kell  eljárnia.  Így  ennek 
körében  nem  tévesztheti  meg  az  egészségügyi  intézményt  azzal,  hogy  valótlanul  nyilatkozik  a 
szülő felügyeletet gyakorló szülő személyéről.  
 
Mivel a Ptk. szerint főszabályként a különélő szülők is együtt gyakorolják a szülői felügyeleti jogot, 
ezért  ezt  a  vélelmet  az  adatkezelők/egészségügyi  szolgáltatók  addig  fennállónak  tekintik,  amíg 
ennek az ellenkezője be nem bizonyosodik, és a tájékoztatást teljesítik. Amennyiben azonban az 
egyik szülő a szülői felügyelet egyedül történő gyakorlásának tényét a szolgálató felé nyilatkozza 
vagy bizonyítja, az egészségügyi szolgáltató – ellenkező bizonyításig – nem követ el jogsértést, ha 
az adatkiadást a másik szülő felé megtagadja.  
 

 

18 Eütv. 24. § (1) A beteg jogosult megismerni a róla készült egészségügyi dokumentációban szereplő adatait, illetve 

joga van ahhoz, hogy - a 135. §-ban foglaltak figyelembevételével - egészségügyi adatairól tájékoztatást kérjen. 

(2) Az egészségügyi dokumentációval az egészségügyi szolgáltató, az abban szereplő adattal a beteg rendelkezik. 
(3) A beteg jogosult 
a) a gyógykezeléssel összefüggő adatainak kezeléséről tájékoztatást kapni, 
b) a rá vonatkozó egészségügyi adatokat megismerni, 
c)  az  egészségügyi  dokumentációba  betekinteni,  valamint  azokról  kivonatot  vagy  másolatot  készíteni  vagy  saját 

költségére másolatot kapni, 

d) a fekvőbeteg-gyógyintézetből történő elbocsátásakor a 137. § a) pontja szerinti zárójelentést kapni, 
e) a 137. § b) pontjában foglaltak szerint a járóbeteg-szakellátási tevékenység befejezésekor ambuláns ellátási lapot 

kapni, 

f) egészségügyi adatairól - saját költségére - összefoglaló vagy kivonatos írásos véleményt kapni. 

7 

 

A  szülői  felügyeletet  nem  gyakorló  szülő  tehát  a  gyermekről  egészségügyi  adatot  nem  kérhet. 
Például a gyermek háziorvosától nem kaphat közvetlen adatszolgáltatást arra vonatkozóan, hogy 
a  gyermek  milyen  betegségekben  szenvedett,  milyen  gyógyszerezést  kapott,  –  amennyiben  a 
másik szülő a gyermek háziorvosát nem nevezi meg, az egészségügyi közigazgatási szervtől azt 
az információt sem kaphatja meg, hogy ki a gyermek orvosa –, vagy példának okáért nem kaphat 
közvetlen  tájékoztatást  arról  sem,  hogy  a  gyermek  milyen  egészségügyi  okból  hiányzik  az 
óvodából/iskolából.  Ez  utóbbi  adattartalom  kiadását  a  Knt.  az  oktatási  intézménynek  sem  rendeli 
el.  
 
Azon  adatkörben  tehát  nem  jogosult  a  szülői  felügyeletet  nem  gyakorló  szülő  informálódni  a 
gyermekéről, amely esetekben döntési joggal nem rendelkezik, jognyilatkozatot nem tehet.  
 
Mindezek  figyelembe  vételével  kérem  tisztelt  biztos  urat,  vizsgálja  meg,  megfelelő-e  a  különélő, 
szülői felügyeletet nem gyakorló szülők tájékoztatásának jogszabályi háttere és gyakorlata, illetve 
indokolt-e  és  biztosítható-e  külön 
jogosítványként  a  szülő 
tájékoztatása, függetlenül a GDPR 15. cikkében foglalt, gyermek adatához való hozzáférési jogtól. 
 

jogszabályban  önálló  szülői 

VII. A. pedagógiai szakszolgálat véleménye 

Mindezeken  felül  szíves  figyelmébe  ajánlom  az  alábbi  problémát.  A  Hatóság  vizsgálatai  során 
beszerzett dokumentumok tanúságai szerint gyakorlat, hogy a gyermek beiskolázását megelőzően 
a  pedagógiai  szakszolgálati  intézmények működéséről  szóló  15/2013. (II.  26.)  EMMI  rendeletben 
(a továbbiakban. EMMI rendelet) foglaltak alapján a pedagógiai szakszolgálat szakértői bizottsága 
által  készített  szakvéleményt19  a  szülői  felügyeletet  nem  gyakorló  szülő  a  másik  szülőtől  kapja 
meg,  vagy  azt  a  pedagógiai  szakszolgálat  a  szülői  felügyeletet  gyakorló  szülő  írásbeli 
hozzájárulása alapján küldi meg a felügyeletet nem gyakorló szülőnek. 

Az EMMI rendelet a szülő fogalma alatt a törvényes képviselőt érti20. A jogszabály úgy rendelkezik, 
hogy  a  szakértői  vizsgálaton  igazolni  kell  a  szülői  felügyeleti  jogosultságot21,  majd  az  elkészült 

 

19 15/2013. (II. 26.) EMMI rendelet 7. § (1) Az Nkt. 18. § (2) bekezdés b) pontja szerinti szakértői bizottsági tevékenység 
keretében  az  intézmény  szakértői  bizottsága  a  gyermek,  a tanuló  komplex  pszichológiai,  pedagógiai-gyógypedagógiai, 
továbbá  szükség  szerint  orvosi,  sajátos  nevelési 
igény  gyanúja  esetén  komplex  pszichológiai,  pedagógiai-
gyógypedagógiai, orvosi vizsgálat alapján szakértői véleményt készít 

a) az iskolába lépéshez szükséges fejlettség megállapítása céljából 
b) a beilleszkedési, a tanulási, a magatartási nehézség megállapítása vagy kizárása, 
c) a sajátos nevelési igény - a mozgásszervi, az érzékszervi (a látási, a hallási), az értelmi, a beszédfogyatékosság, 
több  fogyatékosság  együttes  előfordulása  esetén  a  halmozott  fogyatékosság,  az  autizmus  spektrum  zavar  vagy  az 
egyéb  pszichés  fejlődési  zavar:  súlyos  tanulási,  figyelem-  vagy  magatartásszabályozási  zavar  -  megállapítása  vagy 
kizárása, 

d) sajátos nevelési igényű tanuló esetében 

da)  az  érettségi  bizonyítvány  kiadásának  feltételeként  meghatározott  közösségi  szolgálat  teljesítésére  vonatkozó 
kötelezettség alóli mentesítés, 
db) a tankötelezettség meghosszabbításának 
céljából,  és  a  vizsgálatok  eredményei  alapján  javaslatot  tesz  a  beilleszkedési,  a  tanulási,  a  magatartási  nehézséggel 
küzdő,  a  sajátos  nevelési  igényű  gyermekek,  tanulók  különleges  bánásmód  keretében  történő  ellátására,  az  ellátás 
módjára, formájára és helyére. 
 
20 15/2013. (II. 26.) EMMI rendelet 2. § A rendelet hatálya - fenntartótól függetlenül – kiterjed  
f) a gyermekek, tanulók törvényes képviselőire (a továbbiakban: szülők), 
21 EMMI rendelet 14. §  (2) A szakértői vizsgálat megkezdéséhez a szülői felügyeletet gyakorló mindkét szülő együttes 
jelenléte szükséges. Kétség esetén vélelmezni kell, hogy a vizsgálaton megjelent szülő a távollévő szülő képviseletére 
jogosult.  Erről  a  jelenlévő  szülőt  tájékoztatni  kell,  az  ezzel  kapcsolatos  nyilatkozatát  be  kell  szerezni.  A  szakértői 
vizsgálat során a szülő köteles közreműködni a vizsgálaton - annak zavarása nélkül - jogosult mindvégig jelen lenni. 

8 

 

szakvéleményt  a  szülőnek  –  tehát  a  törvényes  képviselőnek  –  kézbesítik,  aki  fellebbezéssel 
élhet22.  

A Knt. 47. §-a szerint a szakértői vélemény az alapja a sajátos nevelési igényű gyermek nevelési-
oktatási intézményének megválasztásának is23.  

Az előző pontokban kifejtettek szerint a Ptk. szerint lényeges kérdés körébe sorolt iskola-életpálya 
megválasztása tekintetében szülői felügyeleti jogot gyakorol az egyébként azt nem gyakorló szülő 
is, 
lehet  áttekinteni,  hogy  a  beiskolázás 
szempontjából döntő jelentőségű szakvélemény közvetlenül részére történő közlése nem indokolt-
e. 

így  a  Hatóság  álláspontja  szerint  szükséges 

Segítő együttműködését előre is köszönöm! 

Budapest, 2018. december 21.  

Üdvözlettel: 

 

Dr. Péterfalvi Attila 

elnök 

   c. egyetemi tanár

 

22 EMMI rendelet 17. § (1) A szakértői bizottság a szakértői véleményében tesz javaslatot a különleges bánásmódot 
igénylő  gyermek,  tanuló  ellátására,  az  ellátás  módjára,  formájára  és  helyére,  az  ellátáshoz  kapcsolódó  pedagógiai 
szakszolgálatok típusaira, a szükséges szakemberre és annak feladataira. 
(3)  A  szakértői  vizsgálat  befejezését  követően  a  szülőt  tájékoztatni  kell  a  szakértői  vizsgálat  megállapításairól,  a 
szakértői  vélemény  várható  tartalmáról,  a  szülői  jogokról  és  kötelezettségekről.  A  tájékoztatás  tényét,  a  tájékoztatási 
kötelezettség teljesítését írásba kell foglalni és a szülővel alá kell íratni. 
(5)    A  szakértői  véleményt,  az  e  bekezdésben  foglalt  kivétellel  -  a  vizsgálat  lezárását  követő  huszonegy  napon  belül  - 
kézbesíteni kell a szülőnek. 
(3) A szülőnek, vagy nagykorú tanuló esetén a tanulónak - a szakértői vélemény kézhezvételétől számítva - tizenöt nap 
áll  rendelkezésre  a  szakértői  vélemény  felülvizsgálatának  kezdeményezésére.  Amennyiben  a  szülő,  vagy  nagykorú 
tanuló esetén a tanuló a szakértői vélemény kézhezvételétől számított tizenöt napon belül nem tesz nyilatkozatot és nem 
indítja meg a (2) bekezdésben meghatározott eljárást, az egyetértését megadottnak kell tekinteni. 
 
23  Knt.  47.  §  (1)  A  sajátos  nevelési  igényű  gyermeknek,  tanulónak  joga,  hogy  különleges  bánásmód  keretében 
állapotának megfelelő pedagógiai, gyógypedagógiai, konduktív pedagógiai ellátásban részesüljön attól kezdődően, hogy 
igényjogosultságát  megállapították.  A  különleges  bánásmódnak  megfelelő  ellátást  a  szakértői  bizottság  szakértői 
véleményében foglaltak szerint kell biztosítani. 

(2)  A  szülő  választja  ki  a  sajátos  nevelési  igényű  tanuló  számára  megfelelő  ellátást  nyújtó  nevelési-oktatási 
intézményt  az  illetékes  szakértői  bizottság  szakértői  véleménye  alapján,  a  szülő  és  a  gyermek  igényeinek  és 
lehetőségeinek figyelembevételével. 
 
 

9 

 

 

 

10 

