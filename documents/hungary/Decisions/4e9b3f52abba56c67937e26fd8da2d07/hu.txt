 

 

 
 
Ügyszám: NAIH-55-11/2022.                                          Tárgy: határozat és megszüntető végzés                             
 
 
 
 
 
 
 

         

 

 

 

 

 

 

 

 

 

 

 

A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
kérelmező  (a  továbbiakban:  Kérelmező)  kérelme  alapján  2022.  január  04.  napján  a  […] 
(továbbiakban: Kérelmezett) ellen a Kérelmezett által érintetti kérelem nem megfelelő teljesítése 
tárgyában indult adatvédelmi hatósági eljárásban az alábbi döntéseket hozza: 
 
I. 1. A Hatóság a határozatában a Kérelmező kérelmének részben 
 

helyt ad és 

 

megállapítja, hogy a Kérelmezett megsértette a természetes személyeknek a személyes adatok 
kezelése  tekintetében  történő  védelméről  és  az  ilyen  adatok  szabad  áramlásáról,  valamint  a 
95/46/EK  irányelv  hatályon  kívül  helyezéséről  szóló  2016/679  (EU)  rendelet  (a  továbbiakban: 
GDPR vagy általános adatvédelmi rendelet) 12. cikk (2) és (3) bekezdéseit. 
 
 
I.2.  A  Hatóság  végzésével  az  eljárást  az  arra  vonatkozó  részében,  mely  a  Kérelmező  azon 
kérelmére  indult,  hogy  a  Kérelmezett  és  más  adatkezelők  által  kezelt  hangfelvételek  és  egyéb 
személyes  adatok  rendelkezésre  bocsátására  irányuló  hozzáférési  kérelmek  teljesítésével 
(átadásával)  összefüggő  gyakorlatukkal  kapcsolatos  iránymutatást  bocsásson  ki,  továbbá  a 
gyakorlat átalakítására kötelezze,  
 

 
II.  A  Hatóság  határozatában  a  Kérelmezettet  az  I.1.  pontban  megállapított  jogsértés  miatt 
hivatalból  
 

megszünteti. 

 

2.000.000 Ft, azaz kétmillió forint 

adatvédelmi bírság 

 

megfizetésére kötelezi. 
 

A  hatósági  eljárás  során  eljárási  költség  nem  merült  fel,  ezért  annak  viseléséről  nem 

rendelkezett a Hatóság. 
 

Az  adatvédelmi  bírságot  a  közigazgatási  per  kezdeményezésére  irányadó  keresetindítási 
határidő lejártát, illetve közigazgatási per kezdeményezése esetén a bíróság döntését követő 15 
napon  belül  a  Hatóság  központosított  bevételek  beszedése  célelszámolási  forintszámlája 
(10032000-01040425-00000000 Központosított beszedési számla IBAN: HU83 1003 2000 0104 
0425 0000 0000) javára kell megfizetni. Az összeg átutalásakor a NAIH-55/2022. BÍRS. számra 
kell hivatkozni. 

 
Ha a Kérelmezett a bírságfizetési kötelezettségének határidőben nem tesz eleget, késedelmi 
pótlékot  köteles  fizetni. A  késedelmi  pótlék  mértéke  a  törvényes  kamat,  amely  a  késedelemmel 

 

érintett  naptári  félév  első  napján  érvényes  jegybanki  alapkamattal  egyezik  meg.  A  bírság  és  a 
késedelmi pótlék meg nem fizetése esetén a Hatóság elrendeli a határozat végrehajtását. 
 
A  határozattal  és  a  végzéssel  szemben  közigazgatási  úton  jogorvoslatnak  nincs  helye,  de  az  a 
közléstől számított 30 napon belül a Fővárosi Törvényszékhez címzett keresetlevéllel közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely azt az 
ügy irataival együtt továbbítja a bíróságnak. A teljes személyes illetékmentességben nem részesülők 
számára a közigazgatási per illetéke 30 000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező. 
 
 
 
 

INDOKOLÁS 

I.  Az eljárás menete  

 

I.1.  A  Kérelmező  kérelmére  az  információs  önrendelkezési  jogról  és  az  információszabadságról 
szóló  2011.  évi  CXII.  törvény (a továbbiakban: Infotv.)  60.  §  (1)  bekezdése  alapján  2022.01.04. 
napján  adatvédelmi  hatósági  eljárás  indult,  miután  a  Hatóság  NAIH-8606-2/2021.  számú 
hiánypótlási felhívására 2022. január 03. napján megküldte a nyilatkozatát. 
 
I.2.  A  Hatóság  a  Kérelmezettet  a  NAIH-55-2/2022.  számú  végzésében  értesítette  az  eljárás 
megindulásáról  és  első alkalommal  nyilatkozattételre  hívta fel  a tényállás  tisztázása  érdekében, 
hivatkozással  az  általános  közigazgatási  rendtartásról szóló  2016.  évi  CL. 
törvény  (a 
továbbiakban:  Ákr.)  63.  §-ra,  melyre  a  Kérelmezett  válasza  2022.  március  17.  napján  érkezett 
meg a Hatósághoz (NAIH-55-3/2022. sz. irat). 
 
I.3.  A  Hatóság  a  NAIH-55-5/2022.  sz.  és  a  NAIH-55-7/2022.  sz.  irataiban  értesítette  arról  a 
Kérelmezettet  és  a  Kérelmezőt,  hogy  a  bizonyítási  eljárás  befejeződött.  A  Hatóság  végzésére 
válaszul a Kérelmezett arról tájékoztatta a Hatóságot, hogy élni kíván az  iratbetekintési jogával, 
de  nem    nyilatkozott  a  megadott  határidő  alatt.  A  Kérelmezett  élt  iratbetekintési  jogával,  és  a 
Hatóság egyszerű másolatban megküldte a részére az eljárás iratanyagát. 
 
 

II.  Tényállás tisztázása 

 
II.1. A Kérelmező 2021. november 23-án adatvédelmi hatósági eljárás iránti kérelmet nyújtott be, 
melyben  előadta,  hogy  hangfelvétel  másolatának 
rendelkezésre  bocsátását  kérte  a 
Kérelmezettől, azonban azt csak 1,5 hónap után 2 panasz megtételét követően kapta volna meg, 
akkor,  ha  aláír  egy  olyan  átvételi  elismervényt,  amiben  igazolja,  hogy  az  abban  megadott 
hangfelvételt  veszi  át,  azonban  arra  nem  adott  a  Kérelmezett  lehetőséget,  hogy  erről 
meggyőződhessen,  továbbá  kötelezettséget  vállal  arra,  hogy  a  jogi  képviselőjén  kívül  senkinek 
sem  „mutatja”  meg  a  felvételt.  A  Kérelmező  szerint  ez  utóbbi  ellehetetlenítette  volna  azt,  hogy 
panaszt  nyújtson  be  a  bankfelügyeletnek,  úgy,  hogy  a  kért  hanganyagot  is  mellékeli,  továbbá 
álláspontja  szerint  a  Kérelmezett  visszadátumozta  az  átvételi  jegyzőkönyvet,  hogy  látszólag 
megfeleljen az „adatszolgáltatási kötelezettségé”-nek. 
 
A  hangfelvételt  a  Kérelmező  több  mint  két  hónapja,  2021.  szeptember  7.  napján  kérte  a 
Kérelmezettől  telefonos  ügyfélszolgálaton  keresztül,  rögzített  vonalon,  azonban  azt  a  kérelme 
benyújtásának napjáig nem kapta meg, annak ellenére, hogy a Kérelmezett az érintetti kérelem 
teljesítésével kapcsolatos határidő meghosszabbításáról sem értesítette. 
 
A Kérelmező az alábbiakat kérte a Hatóságtól: 
 

1 A közigazgatási per kezdeményezésére a NAIH_KO1 elnevezésű űrlap szolgál: NAIH KO1 űrlap (2019.09.16) Az 
űrlap az általános nyomtatványkitöltő program (ÁNYK program) alkalmazásával tölthető ki. 

 

2 

 

- 

vizsgálja  ki  és  határozza  meg  a  Kérelmezett,  továbbá  más  cégek  számára,  hogy  az 
adatkezelő  a  személyes  adatok  kiadása  során  (például,  de  nem  kizárólag  hangfelvétel 
esetén) annak felhasználhatóságát és átvételi lehetőségét milyen mértékben korlátozhatja 
(például igazolni kell, hogy mit vett át anélkül, hogy meggyőződhetett volna arról), 

-  utasítsa a Kérelmezettet arra, hogy az „adatszolgáltatás” határidejét tartsa be, 
-  határozza  meg,  hogy  üzleti 

titokra  hivatkozva  milyen  mértékben  korlátozható  a 
természetes személyeknek a személyes adatok kezelése tekintetében történő védelméről 
és  az  ilyen  adatok  szabad  áramlásáról,  valamint  a  95/46/EK  irányelv  hatályon  kívül 
helyezéséről  szóló  2016/679  (EU)  rendelet  (a  továbbiakban:  GDPR  vagy  általános 
adatvédelmi  rendelet)    és  más  törvények  alapján  kikért  személyes  adat  (ideértve  a 
hanganyagot is). 

 
II.2.  A  kérelemhez  és  a  hiánypótlásában  a  Kérelmező  mellékelte  az  alábbi  dokumentumokat 
másolatban: 
 

-  a  Kérelmezett  2021.09.08.  napján  kiállított  és  tanúk  aláírásával  ellátott  „Átvételi 

elismervénye”, melyet a Kérelmező nem írt alá, 

-  a  Kérelmezett  bankfiókjában  2021.11.10.  napján  és  2021.10.21.  napján  tett  panaszáról 

készült jegyzőkönyv, 

-  a  Kérelmezett  008152/01/2021.  ikt.  számú  és  006354/1/2021.  ikt.számú,  Kérelmezőnek 

címzett levele, 

-  2  db  2021.07.31.  napján  kelt  „Eseti 

forint  átutalások  részletes  visszaigazolása” 

dokumentum, 

-  Kérelmező számlatörténete. 

 

A  Kérelmező  által  becsatolt  átvételi  elismervény  a  hanganyag  korlátozott  felhasználhatósággal 
kapcsolatban az alábbiakat tartalmazta: 
 
„[…]  A  jelen  átvételi  elismervény  aláírásával  egyúttal  elismerem,  hogy  a  [….]  jelen  elismervény 
útján  tájékoztat  arról  a  tényről,  hogy  az  adathordozókon  található  hanganyag  a  […]  üzleti  titkát 
képezi,  valamint arról, hogy a […] kifejezetten nem járul hozzá ahhoz, hogy az adathordozókon 
lévő  hanganyagot  engem  a  hanganyagokkal  kapcsolatos  panaszügyben  képviselő 
jogi 
képviselőimön  kívül  harmadik  személyek  részére  átadjam.  Kötelezem  magam  arra,  hogy  az 
ügyben eljáró jogi képviselőimmel a jelen titoktartási szabályokat ismertetem. 
 
Kötelezettséget  vállalok  arra,  hogy  az  adathordozókon  található,  a  […]  üzleti  titkát  képviselő 
információkat  fokozott  gondossággal  őrzöm,  minden  szükséges  intézkedést  megteszek  annak 
érdekében, hogy azokhoz jogosulatlanul harmadik személy ne férhessen hozzá 
 
Jelen átvételi elismervény aláírásával tudomásul veszem, hogy amennyiben a […] üzleti titkának 
megőrzésére  vonatkozó  kötelezettségemnek  nem  teszek  eleget,  azért  kártérítési  felelősséggel 
tartozom.” 
 
A Kérelmező nyilatkozata szerint  a Kérelmezett a hanganyagot 2021. november 22. napján kelt 
(008152/01/2021. ikt számú) levelével küldte meg a részére. 
 
A Kérelmező az alábbiakat nyilatkozta a határozott kérelmének előterjesztésére szóló felhívással 
kapcsolatban: 

-  a  Hatóság  marasztalja  el  a  Kérelmezettet  a  kérelemhez  csatolt  átvételi  elismervény 

- 

használata miatt, 
kötelezze  a  Hatóság  a  Kérelmezettet,  hogy  az  átvételi  elismervényben  csak  az  átvétel 
tényéről kelljen nyilatkozni, 
kötelezze a Hatóság a Kérelmezettet arra, hogy amit átad, az ellenőrizhető legyen, 

- 
-  marasztalja  el  a  Hatóság  a  Kérelmezettet  az 

„adatszolgáltatási  kötelezettsége 
megsértése miatt” annak „határidejére, minőségére és teljességére” vonatkozó előírások 
be nem tartása miatt, 

 

3 

- 

kötelezze  a  Hatóság  a  Kérelmezettet  bírság  megfizetésére  a  jogellenes  adatkezelése 
miatt. 

 
II.3.  A  Hatóság  a  Kérelmezettet  végzésével  a  tényállás  tisztázása  érdekében  nyilatkozattételre 
hívta fel, melyre a Kérelmezett az alábbiakat nyilatkozta és az alábbiakat csatolta: 
 
A  Kérelmező  2021.  szeptember  07.  napján  nyújtotta  be  (telefonbeszélgetés  során  terjesztette 
elő)  a  hozzáférési  kérelmét  a  Kérelmezetthez,  azonban  azt  csak  2021.  november  21.  napján 
teljesítette a Kérelmezett.  
 
A  Kérelmezett  állítása  szerint  a  kérelem  beérkezését  követően  azonnal  megkezdte  az 
intézkedést  a  hanganyag  kiadása  érdekében,  a  központi  részlege  értesítette  a  csepeli  fiókját, 
azonban az vélhetően egyedi adminisztrációs hiba miatt nem értesítette a Kérelmezőt arról, hogy 
a  hangfelvételt  átveheti.  A  Kérelmező  2021.  október  21-én  jelezte  ismét  a  problémáját,  és 
egyúttal  panaszt  is  tett.  A  panaszkivizsgálás  keretében  a  panaszkezelő  terület  kérte  a  csepeli 
fiókot,  hogy  hívja  fel  a  Kérelmezőt  és  tájékoztassa  arról,  hogy  a  hangfelvételt  a  csepeli  fiókban 
átveheti.  A  fiók  a  Kérelmezőt  2021.11.10.  napján  13:37  perckor  rögzített  telefonhívásban 
értesítette az átvétel lehetőségéről. A Kérelmező 2021. november 10. napján megjelent a fiókban 
a hanganyag átvétele céljából, azonban azt végül nem vette át a Kérelmező Hatósághoz küldött 
kérelmében  előadott  okok  miatt.  A  fiókban  ezzel  kapcsolatban  a  Kérelmező  panaszt  tett,  a 
panasz  kivizsgálásával  kapcsolatban  2021.  november  12.  napján  küldött  küldeményben 
értesítették.  A  hanganyagot  2021.  november  22.  napján  postázta  a  Kérelmezett  a  Kérelmező 
részére. 
 
A  Kérelmezett  tájékoztatta  a  Hatóságot  arról,  hogy  módosította  a  hanganyag  személyes 
átadására használatos nyomtatványa szövegét. 
 
A  Kérelmezett  a  fenti  állításai  alátámasztására  becsatolta  a  Kérelmező  kérelmével,  panaszával 
kapcsolatos dokumentációt, és a vonatkozó eljárásrendjét. 
 
A Kérelmezett a fentieken túl azt adta elő, hogy az átvételi elismervény alkalmazásával az volt a 
célja,  hogy  egyrészt  hitelt  érdemlő  módon  legyen  képes  annak  bizonyítására,  hogy  az  érintetti 
kérelmet  teljesítette,  továbbá,  tájékoztatta  az  érintettet  arról,  hogy  „hanganyagot  nem  hozhatja 
nyilvánosságra  és  a  felvételt  kizárólag  az  adatkezelővel  folytatott  jogvita  rendezése  során 
használhatja fel.” 
 
III. Alkalmazott jogszabályi rendelkezések 
 
A  GDPR-t  kell  alkalmazni  a  személyes  adatok  részben  vagy  egészben  automatizált  módon 
történő kezelésére, valamint azoknak a személyes adatoknak a nem automatizált módon történő 
kezelésére,  amelyek  valamely  nyilvántartási  rendszer  részét  képezik,  vagy  amelyeket  egy 
nyilvántartási  rendszer  részévé  kívánnak  tenni.  A  GDPR  hatálya  alá  tartozó  adatkezelésre  az 
Infotv. 2. § (2) bekezdése szerint a GDPR-t az ott megjelölt kiegészítésekkel kell alkalmazni. 
 
GDPR  4.  cikk  1.  pont  alapján  „személyes  adat”:  azonosított  vagy  azonosítható  természetes 
személyre („érintett”) vonatkozó bármely információ; azonosítható az a természetes személy, aki 
közvetlen  vagy  közvetett  módon,  különösen  valamely  azonosító,  például  név,  szám, 
helymeghatározó adat, online azonosító vagy a természetes személy testi, fiziológiai, genetikai, 
szellemi,  gazdasági,  kulturális  vagy  szociális  azonosságára  vonatkozó  egy  vagy  több  tényező 
alapján azonosítható 
 
GDPR  4.  cikk  2.  pont  alapján    „adatkezelés”:  a  személyes  adatokon  vagy  adatállományokon 
automatizált  vagy  nem  automatizált  módon  végzett  bármely  művelet  vagy  műveletek 
összessége, 
tárolás,  átalakítás  vagy 
megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy  egyéb 
módon  történő  hozzáférhetővé  tétel  útján,  összehangolás  vagy  összekapcsolás,  korlátozás, 
törlés, illetve megsemmisítés. 

így  a  gyűjtés, 

rendszerezés, 

rögzítés, 

tagolás, 

 

4 

 
GDPR  4.  cikk  7.  pontja  alapján  „adatkezelő”:  az  a  természetes  vagy  jogi  személy,  közhatalmi 
szerv,  ügynökség  vagy bármely  egyéb  szerv,  amely  a  személyes  adatok  kezelésének  céljait  és 
eszközeit  önállóan  vagy  másokkal  együtt  meghatározza;  ha  az  adatkezelés  céljait  és  eszközeit 
az  uniós  vagy  a  tagállami  jog  határozza  meg,  az  adatkezelőt  vagy  az  adatkezelő  kijelölésére 
vonatkozó különös szempontokat az uniós vagy a tagállami jog is meghatározhatja; 
 
A  GDPR  5.  cikk  (1)  bekezdése  (1)  bekezdés  a)  pont  alapján  személyes  adatok  kezelését 
jogszerűen  és  tisztességesen,  valamint  az  érintett  számára  átlátható  módon  kell  végezni 
(„jogszerűség, tisztességes eljárás és átláthatóság”); 
 
A  GDPR  5.  cikk  (2)  bekezdés  alapján  az  adatkezelő  felelős  az  (1)  bekezdésnek  való 
megfelelésért, továbbá képesnek kell lennie e megfelelés igazolására („elszámoltathatóság”). 
 
 
A GDPR 12. cikk (1) - (4) bekezdései szerint: 
 
(1)  Az  adatkezelő  megfelelő  intézkedéseket  hoz  annak  érdekében,  hogy  az  érintett  részére  a 
személyes adatok kezelésére vonatkozó, a 13. és a 14. cikkben említett valamennyi információt 
és a 15-22. és 34. cikk szerinti minden egyes tájékoztatást tömör, átlátható, érthető és könnyen 
hozzáférhető  formában,  világosan  és  közérthetően  megfogalmazva  nyújtsa,  különösen  a 
gyermekeknek címzett bármely információ esetében. Az információkat írásban vagy más módon 
-  ideértve  adott  esetben  az  elektronikus  utat  is  -  kell  megadni.  Az  érintett  kérésére  szóbeli 
tájékoztatás is adható, feltéve, hogy más módon igazolták az érintett személyazonosságát. 
 
(2)  Az  adatkezelő  elősegíti  az  érintett  15-22. cikk  szerinti jogainak  a  gyakorlását.  A  11. cikk  (2) 
bekezdésében említett esetekben az adatkezelő az érintett 15-22. cikk szerinti jogai gyakorlására 
irányuló  kérelmének  a  teljesítését  nem  tagadhatja meg, kivéve,  ha  bizonyítja,  hogy  az  érintettet 
nem áll módjában azonosítani. 
 
(3) Az adatkezelő indokolatlan késedelem nélkül, de mindenféleképpen a kérelem beérkezésétől 
számított  egy  hónapon  belül  tájékoztatja  az  érintettet  a  15-22.  cikk  szerinti  kérelem  nyomán 
hozott  intézkedésekről.  Szükség  esetén,  figyelembe  véve  a  kérelem  összetettségét  és  a 
kérelmek  számát,  ez  a  határidő 
további  két  hónappal  meghosszabbítható.  A  határidő 
meghosszabbításáról  az  adatkezelő  a  késedelem  okainak  megjelölésével  a  kérelem 
kézhezvételétől számított egy hónapon belül tájékoztatja az érintettet. Ha az érintett elektronikus 
úton  nyújtotta  be  a  kérelmet,  a  tájékoztatást  lehetőség  szerint  elektronikus  úton  kell  megadni, 
kivéve, ha az érintett azt másként kéri. 
 
(4) Ha az adatkezelő nem tesz intézkedéseket az érintett kérelme nyomán, késedelem nélkül, de 
legkésőbb  a  kérelem  beérkezésétől  számított  egy  hónapon  belül  tájékoztatja  az  érintettet  az 
intézkedés elmaradásának okairól, valamint arról, hogy az érintett panaszt nyújthat be valamely 
felügyeleti hatóságnál, és élhet bírósági jogorvoslati jogával. 
 
A GDPR 15. cikk (3)  bekezdés alapján az adatkezelő az adatkezelés tárgyát képező személyes 
adatok  másolatát  az  érintett  rendelkezésére  bocsátja. Az  érintett  által  kért  további  másolatokért 
az adatkezelő az adminisztratív költségeken alapuló, észszerű mértékű díjat számíthat fel. Ha az 
érintett  elektronikus  úton  nyújtotta  be  a  kérelmet,  az  információkat  széles  körben  használt 
elektronikus formátumban kell rendelkezésre bocsátani, kivéve, ha az érintett másként kéri. 

A  GDPR  77.  cikk  (1)  bekezdés  alapján  az  egyéb  közigazgatási  vagy  bírósági  jogorvoslatok 
sérelme  nélkül,  minden  érintett  jogosult  arra,  hogy  panaszt  tegyen  egy  felügyeleti  hatóságnál  - 
különösen  a  szokásos  tartózkodási  helye,  a  munkahelye  vagy  a  feltételezett  jogsértés  helye 
szerinti  tagállamban  -,  ha  az  érintett  megítélése  szerint  a  rá  vonatkozó  személyes  adatok 
kezelése megsérti e rendeletet. 

 

5 

A  GDPR  58. cikk  (2)  bekezdés  b)  pontja  alapján  a  felügyeleti  hatóság  korrekciós  hatáskörében 
eljárva: 

b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 

f)  átmenetileg  vagy  véglegesen  korlátozza  az  adatkezelést,  ideértve  az  adatkezelés  megtiltását 
is; 

i) a 83. cikknek megfelelően közigazgatási bírságot szab ki, az adott eset körülményeitől függően 
az e bekezdésben említett intézkedéseken túlmenően vagy azok helyett;  

 
Az Ákr 46. § (1) bekezdés alapján a hatóság a kérelmet visszautasítja, ha 
a) az eljárás megindításának jogszabályban meghatározott feltétele hiányzik, és e törvény ahhoz 
más jogkövetkezményt nem fűz. 
 
Az Ákr 47. § (1) bekezdés alapján a hatóság az eljárást megszünteti, ha 
a) a  kérelem  visszautasításának  lett  volna  helye,  annak  oka  azonban  az  eljárás  megindítását 
követően jutott a hatóság tudomására. 

Az  Infotv.  38.  §  (2b)  bekezdés  alapján  a  Hatóságnak  a  (2)  bekezdésben  a  személyes  adatok 
tekintetében  meghatározott  feladatköre  a  bírósági  döntés  meghozatalára  irányuló  peres  és 
nemperes  eljárásokban,  az  azokra  vonatkozó  előírások  alapján  a  bíróság  által  végzett 
adatkezelési  műveletek  vonatkozásában  nem  terjed  ki  a  (3)  bekezdésben  meghatározott 
hatáskörök gyakorlására. 

Az  Infotv.  60.  §  (1)  bekezdés  alapján  a  személyes  adatok  védelméhez  való  jog  érvényesülése 
érdekében  a  Hatóság  az  érintett  erre  irányuló  kérelmére  adatvédelmi  hatósági  eljárást  indít  és 
hivatalból adatvédelmi hatósági eljárást indíthat. 
 
Az Infotv. 60. § (2) bekezdés alapján az adatvédelmi hatósági eljárás megindítása iránti kérelem 
az  általános  adatvédelmi  rendelet  77.  cikk  (1)  bekezdésében,  valamint  a  22.  § b) pontjában 
meghatározott esetben nyújtható be. 

 

Az Infotv. 61. § (1) bekezdés alapján az adatvédelmi hatósági eljárásban hozott határozatában a 
Hatóság 

a) a 2. § (2) és (4) bekezdésében meghatározott adatkezelési műveletekkel összefüggésben a 

GDPR-ben meghatározott jogkövetkezményeket alkalmazhatja, 

b) a 2. § (3) bekezdésében meghatározott adatkezelési műveletekkel összefüggésben 
ba) megállapíthatja a személyes adatok jogellenes kezelésének tényét, 
bb) elrendelheti a valóságnak nem megfelelő személyes adat helyesbítését, 
bc) elrendelheti  a 

jogellenesen  kezelt  személyes  adatok  zárolását, 

törlését  vagy 

megsemmisítését, 

bd) megtilthatja a személyes adatok jogellenes kezelését, 
[…] 
bg) bírságot szabhat ki, 

 
Az  Infotv.  71.  § (1)  bekezdés  alapján  a  Hatóság  eljárása  során  -  az  annak  lefolytatásához 
szükséges  mértékben  és  ideig  -  kezelheti  mindazon  személyes  adatokat,  valamint  törvény  által 
védett titoknak és hivatás gyakorlásához kötött titoknak minősülő adatokat, amelyek az eljárással 
összefüggnek, 
lefolytatása  érdekében 
szükséges. 
 
Az  Infotv.  75/A.  §  alapján  a    Hatóság  az  általános  adatvédelmi  rendelet  83.  cikk  (2)-(6) 
bekezdésében 
foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok  kezelésére  vonatkozó  -  jogszabályban  vagy  az 
Európai  Unió  kötelező  jogi  aktusában  meghatározott  -  előírások  első  alkalommal  történő 

illetve  amelyek  kezelése  az  eljárás  eredményes 

 

6 

megsértése  esetén  a  jogsértés  orvoslása  iránt  -  az  általános  adatvédelmi  rendelet  58.  cikkével 
összhangban - elsősorban az adatkezelő vagy adatfeldolgozó figyelmeztetésével intézkedik. 
 
Az  Infotv.  61.  §  (5)  bekezdés  alapján  a  Hatóság  annak  eldöntésében,  hogy  indokolt-e  az  (1) 
bekezdés b) pont  bg)  alpontja  szerinti  bírság  kiszabása, 
illetve  a  bírság  mértékének 
megállapítása során az eset összes körülményeit figyelembe veszi, így különösen a jogsértéssel 
érintettek körének nagyságát, a jogsértés súlyát, a magatartás felróhatóságát, valamint azt, hogy 
a jogsértővel szemben korábban állapítottak-e meg a személyes adatok kezelésével kapcsolatos 
jogsértést. 
 
Az  Infotv.  (6)  bekezdés  alapján  a  határozat  megtámadására  nyitva  álló  keresetindítási  határidő 
lejártáig,  illetve  közigazgatási  per  indítása  esetén  a  bíróság  jogerős  határozatáig  a  vitatott 
adatkezeléssel érintett adatok nem törölhetők, illetve nem semmisíthetők meg. 
 
Az  üzleti  titok  védelméről  szóló  2018.  évi  LIV.  törvény  (a  továbbiakban:  Üzleti  titok  tv.)  1.  §  (1) 
bekezdés  alapján  üzleti  titok  a  gazdasági  tevékenységhez  kapcsolódó,  titkos  -  egészben,  vagy 
elemeinek  összességeként  nem  közismert  vagy  az  érintett  gazdasági  tevékenységet  végző 
személyek  számára  nem  könnyen  hozzáférhető  -,  ennélfogva  vagyoni  értékkel  bíró  olyan  tény, 
tájékoztatás,  egyéb  adat  és  az  azokból  készült  összeállítás,  amelynek  a  titokban  tartása 
érdekében a titok jogosultja az adott helyzetben általában elvárható magatartást tanúsítja. 
 
 
IV.  Döntés: 
 
IV.1. Személyes adat és adatkezelés 
 
A Kérelmezővel folytatott telefonbeszélgetés rögzített hanganyaga személyes adatnak minősül a 
GDPR 4. cikk 1. pontja alapján, és ezen személyes adatok őrzése, felhasználása adatkezelés a 
GDPR 4. cikk 2. pont alapján. 
 
 
IV.2. Adatkezelő személye  
 
A  Hatóság  megállapította  a  Kérelmezett  nyilatkozatai  alapján,  hogy  a  vizsgált  adatkezeléssel 
összefüggésben  az  adatkezelése  célját  és  eszközeit  a  Kérelmezett  önállóan  határozza  meg, 
ezért  a  GDPR  4.  cikk  7.  pontja  alapján  adatkezelő  a  Kérelmező  személyes  adatai  kezelésével 
összefüggésben. 
 
 
IV. 3. Érintetti kérelem késedelmes teljesítése 
 
A  GDPR  15.  cikk  (3)  bekezdés  alapján  az  érintett  jogosult  arra,  hogy  az  adatkezelés  tárgyáról 
másolatot  kérjen.  A  Kérelmező  ezzel  a  jogával  élve  nyújtotta  be  a  hozzáférési  kérelmét  a 
Kérelmezetthez  2021.  szeptember  07.  napján  (telefonbeszélgetés  során  terjesztette  elő),  a 
kérelmét azonban csak 2021. november 21. napján teljesítette a Kérelmezett.  
 
A Kérelmezett arra is hivatkozott, hogy a GDPR szerinti 3 hónapos (1 hónap+2 hónap) határidőt 
nem  lépte  túl  az  érintetti  kérelem  teljesítése  során.  A  Kérelmezett  azonban  nem  igazolta  a 
Hatóság  felé,  hogy  meghosszabbította  az  alapesetben  érvényes  1  hónapos  határidőt,  és  erről 
tájékoztatta  a  Kérelmezőt,  tekintve  azt,  hogy  a  késedelme  nem  a  sok  érintetti  kérelem 
beérkezésére,  vagy  a  Kérelmező  érintetti  kérelmének  nehezen 
teljesíthetőségére  volt 
visszavezethető, hanem a Kérelmezett nyilatkozata szerint adminisztrációs hiba történt. 
 
A  GDPR  12.  cikk  (3)  bekezdés  alapján  legfeljebb  egy  hónapon  belül  kellett  volna  teljesítenie  a 
Kérelmezettnek  a  kérelmet, 
további  egy  hónappal 
meghosszabbíthatta volna, azonban erről tájékoztatnia kellett volna a Kérelmezőt. 
 

indokolt  esetben  ezt  a  határidőt 

 

7 

A  Kérelmezett  állítása  szerint  a  kérelem  beérkezését  követően  azonnal  megkezdte  az 
intézkedést  a  hanganyag  kiadása  érdekében,  a  központi  részlege  értesítette  a  csepeli  fiókját, 
azonban az vélhetően egyedi adminisztrációs hiba miatt nem értesítette a Kérelmezőt arról, hogy 
a hangfelvételt átveheti. 
 
A  Hatóság  álláspontja  szerint  az  ügyintézői  hibára  vonatkozó  érvelés  nem  mentesíti  a 
Kérelmezettet  az  adatkezelői  felelősség  alól,  tekintettel  arra,  hogy  az  általános  adatvédelmi 
rendelet  4.  cikk  7.  pontja  értelmében  a  Kérelmezett  minősül  adatkezelőnek  és  nem  a 
munkavállalói. A Kérelmezett az, aki megszervezi az adatkezelés folyamatát és kialakítja annak 
körülményeit, nem pedig az ügyintézők. Az adatkezelő legfontosabb jellemzője az, hogy érdemi 
döntéshozatali  jogkörrel  rendelkezik,  és  felelősséggel  tartozik  az  adatkezelés  valamennyi,  az 
általános adatvédelmi rendeletben rögzített kötelezettség teljesítéséért.  

tekinteni  az  adatfeldolgozásért  és  az  adatvédelmi 

Az Adatvédelmi Irányelv 29. cikke szerint létrehozott Adatvédelmi Munkacsoport (a továbbiakban: 
Adatvédelmi  Munkacsoport)  az  „adatkezelő”  és  az  „adatfeldolgozó”  fogalmáról  szóló  1/2010. 
számú  véleményében  szintén  kifejtette,  hogy  „Végső  soron  a  vállalatot  vagy  szervet  kell 
felelősnek 
jogszabályokból  eredő 
kötelezettségekért, kivéve, ha egyértelmű elemek utalnak arra, hogy egy természetes személy a 
felelős.  […]  Azonban  az  ilyen  esetekben  is,  amikor  konkrét  természetes  személyt  neveznek  ki, 
hogy biztosítsa az adatvédelmi elvek betartását vagy hogy személyes adatokat dolgozzon fel, ez 
a  személy  nem 
jogi  személynek  (vállalatnak  vagy 
köztestületnek) a nevében jár el, amely adatkezelői minőségében továbbra is felelős az alapelvek 
megsértése esetén.” Az ügyintéző által végrehajtott téves adatrögzítés ténye tehát nem minősül 
kimentési oknak, ebben az esetben is az adatkezelő viseli a felelősséget.  

lesz  adatkezelő,  hanem  annak  a 

A  GDPR  12.  cikk  (3)  bekezdés  szerinti  határidőt  betartva  a  Kérelmezettnek  2021.  október  07. 
napján  kellett  volna  a  Kérelmező  rendelkezésére  bocsátania  a  hanganyagot,  azonban 
elmulasztotta  azt.  A  Kérelmező  2021.  október  21.  napján  telefonbeszélgetés  ismételten 
előterjesztette  a  kérelmét,  és  panaszt  is  tett  amiatt,  hogy  a  kérelmét  még  nem  teljesítette  a 
Kérelmezett.  Ennek ellenére is csak 2021. november 10. napján lett volna lehetősége átvennie a 
Kérelmezőnek a hanganyagot, ugyanis ekkor értesítették telefonon keresztül arról, hogy átveheti 
a hanganyagot. 

Mindezek  alapján  az  érintetti  kérelem  teljesítésével  összefüggő  mulasztás  a  Kérelmezett,  mint 
adatkezelő  felelősségi  körébe  esik,  emiatt  megállapítható,  hogy  a  Kérelmezett  megsértette  a 
GDPR 12. cikk (3) bekezdését. 
 
IV.4. Érintetti jog gyakorlásának akadályozása 
 
IV.4.1. Kérelmező érintteti joga 
 
2021. november 10. napján, tehát a GDPR-ban előírt 1 hónapos határidőn túl, teljesítette volna a 
Kérelmezett  a  Kérelmező  érintetti  kérelmét,  azonban  a  Kérelmező  akkor  megtagadta  a 
hanganyag  átvételét,  mert  egy  olyan  átvételi  elismervényt  kellett  volna  aláírnia,  amivel  a 
hanganyag  felhasználását  korlátozták  volna,  ugyanis  arra  kellett  volna  kötelezettséget  vállalnia, 
hogy  a  jogi  képviselőjén  kívül  senkinek  sem  „mutatja”  meg  a  felvételt.  A  Kérelmező  továbbá 
amiatt  sem  vette  át  a  hanganyag  másolatát,  mivel  állítása  szerint  nem  győződhetett  meg  arról, 
hogy valóban azt adják-e át a részére. 
 
Az érintetti kérelem teljesítésének megtagadására az adatkezelőnek a GDPR 12. cikk (2) és (5) 
bekezdéseiben írt esetekben van lehetősége.  
 
A  GDPR  12.  cikk  (2)  bekezdése  előírja  a  Kérelmezettnek,  hogy  segítse  elő  az  érintetti  jogok 
gyakorlását.  Ezen rendelkezés  szerint  az  adatkezelő  csak  akkor  tagadhatja meg  az  érintetti  jog 
gyakorlására  irányuló  kérelem  teljesítését,  ha  bizonyítja,  hogy  az  érintettet  nem  áll  módjában 
azonosítani.  A  GDPR  rendelkezései  szerint  tehát  az  érintetti  kérelem  teljesítését  –  a 
személyazonosításon kívül - nem lehet különféle feltételek teljesítéséhez kötni, tehát ez alapján 
nem  lehet  arra  kényszeríteni,  hogy  az  átvétel  tényét  bizonyító  irat  aláírásán  kívül  bármivel 
kapcsolatos nyilatkozatot tegyen. Az pedig, hogy a személyes adatokat tartalmazó másolat nem 

8 

 

folytatott 

jogát  gyakorolhatja, 

így  például  a  banki  ügyintézővel 

fel  például  hatósági  eljárás  kezdeményezésére,  vagy  esetlegesen  bírósági 
használható 
eljárásban,  ellentétes  nem  csak  a  GDPR  rendelkezéseivel,  hanem  hatósági  és  bírósági  eljárási 
szabályokkal,  tehát  az  Ákr  és  a  polgári  perrendtartásról  szóló  2016.  évi  CXXX.  törvény 
bizonyítással  kapcsolatos  rendelkezéseivel  is.  Azon  információk,  melyekkel  kapcsolatban  az 
érintett  a  hozzáférési 
folytatott 
telefonbeszélgetése nem minősülhetnek üzleti titoknak tekintettel arra, hogy azokat az érintettek, 
így  a  Kérelmező  már  megismerte,  mivel  vele  folyt  a  beszélgetés,  továbbá  utólag  az  általános 
adatvédelmi rendelet szerint jogosult másolatban beszerezni a Kérelmezettől, márpedig a Üzleti 
titok  tv.  1.  §  (1)  bekezdés  alapján  üzleti  titok  a  gazdasági  tevékenységhez  kapcsolódó,  titkos  - 
egészben,  vagy  elemeinek  összességeként  nem  közismert  vagy  az  érintett  gazdasági 
tevékenységet  végző  személyek  számára  nem  könnyen  hozzáférhető  -,  ennélfogva  vagyoni 
értékkel bíró olyan tény, tájékoztatás, egyéb adat és az azokból készült összeállítás, amelynek a 
titokban tartása érdekében a titok jogosultja az adott helyzetben általában elvárható magatartást 
tanúsítja.  A  GDPR  15.  cikk  (4)  bekezdés  tartalmaz  egy  olyan  rendelkezést,  hogy  a  hozzáférési 
kérelem  úgy  teljesíthető,  hogy  az  mások  jogait  és  szabadságait  ne  érintse  hátrányosan.  A 
Kérelmezett  azonban  nem  igazolta  azt,  hogy  ez  az  eset  e  jelen  esetben  fennállna.  Az  nem  is 
képzelhető el, hogy ügyfeleknek ügyintézésre fenntartott telefonszámot tárcsázva a Kérelmezett 
az  üzleti  titkait  osztja  meg  az  érintettekkel,  a  banki  ügyfelekkel.  Jelen  esetben  sem  ez  történt, 
mivel  a  Kérelmező  számlaügyintézéssel  kapcsolatban 
telefonbeszélgetést  a 
Kérelmezett ügyintézőjével. 
 
A beszélgetés a Kérelmező személyes adatait is tartalmazza (hang+elhangzottak), mely felett a 
Kérelmezett nem bír korlátlan rendelkezési joggal.  A Kérelmezett Hatóságnak írt válaszában az 
szerepel,  hogy  a  hangfelvételen  szereplő  adatok  tartalmától  függően  bank-  vagy  értékpapír 
titoknak  minősülnek,  azonban  mivel  ezek  a  Kérelmező  banktitkai,  a  Kérelmezővel  szemben 
azokat nem kell védeni.  
 
A GDPR 12. cikk (5) bekezdése szerinti esetben csak akkor lehet megtagadni az érintetti kérelem 
teljesítését, ha egyértelműen megalapozatlan vagy – különösen ismétlődő jellege miatt – túlzó. A 
megalapozatlan vagy túlzó jelleg bizonyítása az adatkezelőt terheli. A jelen ügyben a Kérelmezett 
erre nem hivatkozott, és nem is támasztotta alá, hogy ez az eset állna fenn. 
 
Jelen esetben ugyan 2021. november 10. napján nem ez volt az elsődleges akadálya az érintetti 
kérelem teljesítésének, a Hatóság ugyanakkor kiemeli azt, hogy az érintett ragaszkodhat annak 
ellenőrzéséhez, hogy valóban azt a hanganyagot kapja-e meg, amellyel kapcsolatban az átvételi 
elismervényt aláírja, tehát ezt lehetővé kell tennie az adatkezelőnek. Amennyiben ezt nem teszi 
lehetővé, akkor az átvételi elismervény aláírását nem kérheti az érintettől.   
 
A  Kérelmezett  végül  a  hanganyag  korlátozott  felhasználhatóságáról  szóló  nyilatkozat  aláírása 
nélkül 2021. november 22-én postai úton küldte meg a Kérelmező részére a hanganyagot. 
 
A Hatóság nem ért egyet a Kérelmezett azon álláspontjával sem, hogy az átvételi elismervénnyel 
elérhette azt a célt, hogy „hanganyagot nem hozhatja nyilvánosságra és a felvételt kizárólag az 
adatkezelővel  folytatott  jogvita  rendezése  során  használhatja  fel.”,  ugyanis  egyrészt  ilyen 
nyilatkozat a GDPR szerint nem követelhető az érintettől, másrészt az átvételi elismervény nem 
így  volt  megfogalmazva,  mivel  úgy  szólt,  hogy  csak  az  érintett  „jogi  képviselői”  ismerhetik  meg 
azokat, tehát az alapján még a hatóságok és a bíróságok sem. 
 
A  Hatóság  a  fentiek  alapján  megállapította,  hogy  a  Kérelmezett  azzal,  hogy  a  hanganyag 
kiadását  annak  a  jelen  ügyben  foglalt  tartalommal  történő,  felhasználását  korlátozó  nyilatkozat 
megtételétől tette függővé,  megállapítható, hogy nem tett eleget a GDPR 12. cikk (2) bekezdés 
szerinti kötelezettségének, tehát megsértette azt. 
 
IV.4.2. Érintetti jog alapján benyújtott kérelmek teljesítésével kapcsolatos gyakorlat vizsgálata és 
arra vonatkozó kérelmek 
 

 

9 

A Kérelmezett és más adatkezelők általános gyakorlatának vizsgálata nem indokolt, mivel a jelen 
eljárás  kérelemre  indult  eljárás,  nem  a  Kérelmezett  és  más  adatkezelők  általános  gyakorlatát 
vizsgálja,  és  a  Kérelmező  jogát  vagy  jogos  érdekét  közvetlenül  nem  érinti,  számára  a  Hatóság 
ilyen döntése jogot vagy kötelezettséget nem keletkeztet, ebből kifolyólag ezen vonatkozásában 
a  Kérelmező  nem  minősül  ügyfélnek  az  Ákr.  10.  §  (1)  bekezdése  alapján.  Az  adatkezelők 
általános  gyakorlatának  vizsgálata  a  Hatóság  mérlegelése  alapján  induló  hivatalból  induló 
adatvédelmi  hatósági  eljárásban  lehetséges,  tehát  kérelemre  az  nem  indítható,  mivel  abban  az 
eljárásban nem a Kérelmező érintetti jogainak érvényesülését vizsgálja a Hatóság. 
 
A  fentiek  miatt  a  Hatóság  megszünteti  az  Ákr.  46.  §  (1)  bekezdés  a)  pont  és  47.  §  alapján  az 
eljárást abban a részben, melyben, a Kérelmező arra vonatkozóan terjesztett elő kérelmet, hogy 
Kérelmezett  és  más  adatkezelők  hanganyagokra  vonatkozó  érintetti  kérelmek  teljesítésére 
vonatkozó  általános  gyakorlat  vizsgálja,  valamint  hogy  a  Hatóság  kötelezze  a  Kérelmezettet  és 
más  adatkezelőket  az  általános  gyakorlatuk  megváltoztatására.  A  Kérelmező  kérelme  ezen 
vonatkozásában  ugyanis  Infotv.  60.  §  (2)  bekezdésében  írtaknak  nem  felel  meg,  ugyanis  erre 
vonatkozóan  eljárás  kezdeményezésére  nem  jogosult  a  Kérelmező,  mivel  ez  nem  tartozik  a 
GDPR  77.  cikk  (1)  bekezdése  szerinti  esetbe,  tekintettel  arra,  hogy  a  Kérelmező  a  saját 
személyes adatai sérelme esetén kezdeményezhet eljárás. 

A  Hatóság  a  fentieken  túl  kiemeli  azt,  hogy  a  Kérelmezett  kötelezése  ezzel  kapcsolatban  azért 
sem  indokolt,  mert  a  Kérelmezett  az  eljárás  során  tájékoztatta  a  Hatóságot  arról,  hogy  a  nem 
megfelelő  adatkezelési  gyakorlatát  módosította,  és  az  átvételi  nyilatkozaton  túl  a  Kérelmezőtől 
már  nem  követel  arra  vonatkozóan  nyilatkozatot,  hogy  a  Kérelmező tudomásul  veszi  az  átadott 
hanganyag korlátozott felhasználhatóságát. 

 
IV.5. Bírság kiszabására vonatkozó kérelem 
 
Az  adatvédelmi  bírság  jogkövetkezmény  alkalmazása  a  Kérelmező  jogát  vagy  jogos  érdekét 
közvetlenül  nem  érinti,  számára  a  Hatóság  ilyen  döntése  jogot  vagy  kötelezettséget  nem 
keletkeztet, ebből kifolyólag ezen – a közérdek érvényesítésének körébe eső - jogkövetkezmény 
alkalmazása tekintetében a Kérelmező nem minősül ügyfélnek Ákr. 10.§ (1) bekezdése alapján, 
illetve,  mivel  az  Ákr.  35.§  (1)  bekezdésének  nem  felel  meg,  e  vonatkozásban  kérelem 
benyújtásának nincs helye, a beadvány ezen részei kérelemként nem értelmezhetők.  
 
IV.6. Jogkövetkezmények 
 
IV.6.1. A Hatóság a Kérelmező kérelmének részben helyt adott, és a GDPR 58. cikk (2) bekezdés 
b)  pontja  alapján  elmarasztalja  a  Kérelmezettet,  mert  megsértette  a  GDPR  12.  cikk  (2)  és  (3) 
bekezdéseit. 
 
IV.6.2.  A  Hatóság  hivatalból  megvizsgálta,  hogy  indokolt-e  a  Kérelmezett  jogsértése  miatt 
adatvédelmi  bírság  kiszabása.  E  körben  a  Hatóság  a  GDPR  83.  cikk  (2)  bekezdése  és  az 
Infotv.75/A. §-a alapján hivatalból mérlegelte az ügy összes körülményét és megállapította, hogy 
a  jelen  eljárás  során  feltárt  jogsértés  esetében  a  figyelmeztetés  se  nem  arányos,  se  nem 
visszatartó erejű szankció, ezért bírság kiszabása szükséges.  
 
 A  Hatóság  a  bírság  kiszabása  során  az  alábbi  tényezőket  súlyosító  körülményként  vette 
figyelembe: 

 

 

-  A jogsértés súlyos, mert a Kérelmezett az adatkezelésével a Kérelmező érintetti jogát 
sértette meg, úgy, hogy érintetti kérelmére késve reagált, majd akadályozta az érintetti 
jog gyakorlását. (GDPR 83. cikk (2) bekezdés a) pont) 
 

-  A  Kérelmezett  jogellenes  adatkezelése  súlyosan  gondatlan,  mivel  a  hozzáférési  jog 
teljesítése  a  hanganyag  korlátozott  felhasználására  vonatkozó  nyilatkozat  megtétele 
vonatkozásában elkövetett jogsértése a gyakorlatából ered, tekintettel arra, hogy egy 
sablon átvételi elismervény nyomtatványt alkalmazott  (GDPR 83. cikk (2) bekezdés b) 

10 

és d) pont). 

 

A  Hatóság  a  bírság  kiszabása  során  az  alábbi  tényezőket  enyhítő  körülményként  vette 
figyelembe: 
 
 

-  A  Kérelmezett  elmarasztalására  az  általános  adatvédelmi  rendelet  megsértése  miatt 

még nem került sor. (GDPR 83. cikk (2) bekezdés e) és i) pont)  
 

-  A  Kérelmezett  felismerve  súlyosan  gondatlan  adatkezelési  gyakorlatát,  még  a 
határozathozatal előtt – külön hatósági jelzés nélkül - megváltoztatta azt. (GDPR 83. 
cikk (2) bekezdés k) és f) pont)  

 
-  A  Kérelmezett  a  kért  hanganyagot  a  Kérelmezőnek  postázta.  (GDPR  83.  cikk  (2) 

bekezdés c) pont) 

 
 
A  jogsértés  jellege  alapján  –  adatkezelés  elveinek  és  érintetti  jog  a  megsértése  –  a  kiszabható 
bírság  felső  határa  az  általános  adatvédelmi  rendelet  83.  cikk  (5)  bekezdés  a)  pont  alapján  20 
000 000 EUR, illetve az előző pénzügyi év teljes világpiaci forgalmának legfeljebb 4%-a. (GDPR 
83. cikk (5) bekezdés a) pont) 
 
A Kérelmezett eredménykimutatása alapján az adózás előtti eredménye a 2021. évben […] millió 
Ft volt. (GDPR 83. cikk (5) bekezdés a) pont) A kiszabott bírság nem éri el a bírságmaximumot, 
attól jelentősen elmarad. 
 
A  Hatóság  a  bírság  kiszabása  tekintetében  a  GDPR  83.  cikk  (2)  bekezdésének  a  következő 
rendelkezéseit  nem  vette  figyelembe,  mert  a  mérlegelése  szerint  a  tárgyi  ügyben  nem  voltak 
relevánsak: g) pont, h) pont, j) pont. 
 
 
V. Egyéb kérdések: 
 
A  Hatóság  hatáskörét  az  Infotv.  38.  §  (2)  és  (2a)  bekezdése  határozza  meg,  illetékessége  az 
ország egész területére kiterjed. 

 

A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 82. 
§  (1)  bekezdése  alapján  a  közlésével  véglegessé  válik.  Az  Ákr.  112.  §-a,  és  116.  §  (1) 
bekezdése, illetve a 114. § (1) bekezdése alapján a határozattal szemben közigazgatási per útján 
van helye jogorvoslatnak. 
 

* * * 

 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont  aa)  alpontja  alapján  a  Fővárosi  Törvényszék  kizárólagosan  illetékes.  A  Kp.  27.  §  (1) 
bekezdés b) pontja alapján a törvényszék hatáskörébe tartozó perben a jogi képviselet kötelező. 
A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 

 

A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  

 

 

11 

A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás  tartása  iránti  kérelem  lehetőségéről szóló  tájékoztatás  a  Kp.  77.  §  (1)-(2)  bekezdésén 
alapul.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.  
 
Ha az előírt kötelezettsége teljesítését a Kérelmezett megfelelő módon nem igazolja, a Hatóság 
úgy  tekinti,  hogy  a  kötelezettségét  határidőben  nem  teljesítette.  Az  Ákr.  132.  §-a  szerint,  ha  a 
kötelezett a hatóság végleges döntésében foglalt kötelezésnek nem tett eleget, az végrehajtható. 
A  Hatóság  határozata  az  Ákr.  82.  §  (1)  bekezdése  szerint  a  közléssel  véglegessé  válik. Az  Ákr. 
133. §-a értelmében a végrehajtást - ha törvény vagy kormányrendelet másként nem rendelkezik 
-  a  döntést  hozó  hatóság  rendeli  el.  Az  Ákr.  134.  §-a  értelmében  a  végrehajtást  -  ha  törvény, 
kormányrendelet  vagy  önkormányzati  hatósági  ügyben  helyi  önkormányzat  rendelete  másként 
nem  rendelkezik  -  az  állami  adóhatóság  foganatosítja. Az  Infotv.  60.  §  (7)  bekezdése  alapján  a 
Hatóság  határozatában 
foglalt,  meghatározott  cselekmény  elvégzésére,  meghatározott 
magatartásra,  tűrésre  vagy  abbahagyásra  irányuló  kötelezés  vonatkozásában  a  határozat 
végrehajtását a Hatóság foganatosítja. 
 
kelt: Budapest, az elektronikus aláírás szerint 

 

 

 

Dr. Péterfalvi Attila 

elnök 

 c. egyetemi tanár 

 

12 

