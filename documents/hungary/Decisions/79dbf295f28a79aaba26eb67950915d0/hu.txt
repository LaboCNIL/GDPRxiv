Ügyszám: NAIH/2020/1160/10
Előzmény: NAIH/2019/7105
Ügyintéző:

Tárgy:

döntés
hivatalból
induló
adatvédelmi
hatósági
eljárásban

HATÁROZAT
A Nemzeti Adatvédelmi és Információszabadság Hatóság (a továbbiakban: Hatóság) a Digi
Távközlési és Szolgáltató Kft-t (székhely: 1134 Budapest, Váci út 35., cégjegyzékszám: 01-09667975) (a továbbiakban: Ügyfél vagy Adatkezelő) érintő, általa elektronikus úton 2019.
szeptember 25-én […] azonosítószámon bejelentett adatvédelmi incidenssel kapcsolatban a
természetes személyeknek a személyes adatok kezelése tekintetében történő védelméről és az
ilyen adatok szabad áramlásáról, valamint a 95/46/EK irányelv hatályon kívül helyezéséről szóló
(EU) 2016/679 rendelet (a továbbiakban: általános adatvédelmi rendelet) 5. és 32-34. cikkeiben
foglalt kötelezettségei feltételezhető megsértése miatt hivatalból megindított adatvédelmi
hatósági eljárásban
1.

megállapítja, hogy
a. az Ügyfél megsértette az általános adatvédelmi rendelet 5. cikk (1) bekezdésének b)
(„célhoz kötöttség”) és e) („korlátozott tárolhatóság”) pontjait, amikor az adatvédelmi
incidenssel érintett, eredetileg hibaelhárítási célból létrehozott tesztadatbázist a szükséges
tesztek lefuttatása és a hiba kijavítása után nem törölte, így az abban tárolt nagy számú
ügyféladat a következő […] időszakban cél nélkül és azonosításra alkalmas módon került
tárolásra a használt rendszerekben. Ezen intézkedés hiánya közvetlenül lehetővé tette az
adatvédelmi incidens bekövetkezését és a személyes adatok hozzáférhetőségét.
b. Az Ügyfél megsértette az általános adatvédelmi rendelet 32. cikk (1)-(2) bekezdéseit, így
nem alkalmazott az adatkezelés biztonsága körében a kockázatokkal arányos megfelelő
technikai és szervezési intézkedéseket, azzal, hogy
-

az általa használt tartalomkezelő ([…]) egy több mint 9 éve ismert, megfelelő
eszközökkel egyébként detektálható és javítható sérülékenységét kihasználva lehetett
hozzáférni a nyilvánosan elérhető digi.hu weboldalon keresztül az incidenssel érintett
adatbázisokhoz;

-

az adatvédelmi incidenssel érintett személyes adatok tekintetében ([…]) nem
alkalmazott titkosítást, amely így az incidensből fakadó kockázatokat nagy mértékben
megnövelte.

Ezen intézkedések hiánya közvetlenül lehetővé tette, hogy az adatbázisokban tárolt
ügyféladatok hozzáférhetővé váltak a támadást végrehajtó etikus hacker által is feltárt
sérülékenységen keresztül.
2.

kötelezi az Ügyfelet, hogy vizsgálja felül az általa kezelt valamennyi személyes adatokat
tartalmazó adatbázist abból a szempontból, hogy azokban indokolt-e titkosítás alkalmazása és
ennek eredményeiről tájékoztassa a Hatóságot!

3.

a fenti jogsértések miatt az Ügyfelet a jelen határozat véglegessé válásától számított 30
napon belül
100.000.000,- Ft, azaz százmillió forint
adatvédelmi bírság megfizetésére kötelezi;

4.

elrendeli a végleges határozatnak az adatkezelő azonosító adatainak közzétételével, de az
üzleti titkok kitakarásával történő nyilvánosságra hozatalát.

A bírságot a Hatóság központosított bevételek beszedési célelszámolási forintszámlája
(10032000-01040425-00000000 Központosított beszedési számla IBAN: HU83 1003 2000 0104
0425 0000 0000) javára kell átutalással megfizetni. Az összeg átutalásakor a NAIH/2020/1160
BÍRS. számra kell hivatkozni.
Amennyiben a kötelezett a bírságfizetési kötelezettségének határidőben nem tesz eleget,
késedelmi pótlékot köteles fizetni. A késedelmi pótlék mértéke a törvényes kamat, amely a
késedelemmel érintett naptári félév első napján érvényes jegybanki alapkamattal egyezik meg. A
késedelmi pótlékot a Hatóság központosított bevételek beszedési célelszámolási forintszámlája
(10032000-01040425-00000000 Központosított beszedési számla) javára kell megfizetni.
A 2. pont szerinti felszólítás nem teljesítése és a 3. pont szerinti bírság és a késedelmi pótlék meg
nem fizetése esetén a Hatóság elrendeli a határozat, a bírság és a késedelmi pótlék végrehajtását.
Jelen határozattal szemben közigazgatási úton jogorvoslatnak nincs helye, de az a közléstől számított
30 napon belül a Fővárosi Törvényszékhez címzett keresetlevéllel közigazgatási perben
megtámadható. A veszélyhelyzet nem érinti a keresetindítási határidőt. A keresetlevelet a Hatósághoz
kell benyújtani, elektronikusan, amely azt az ügy irataival együtt továbbítja a bíróságnak. A tárgyalás
tartása iránti kérelmet a keresetlevélben jelezni kell. A veszélyhelyzet ideje alatt a bíróság tárgyaláson
kívül jár el. A teljes személyes illetékmentességben nem részesülők számára a bírósági felülvizsgálati
eljárás illetéke 30 000 Ft, a per tárgyi illetékfeljegyzési jog alá esik. A Fővárosi Törvényszék előtti
eljárásban a jogi képviselet kötelező.
INDOKOLÁS
I.

Előzmények, a tényállás tisztázása
a. A Hatósághoz érkezett incidensbejelentés és a hatósági ellenőrzés során
megállapítottak

1) A Hatóság az Ügyfél által 2019. szeptember 25-én elektronikus úton bejelentett adatvédelmi
incidenssel kapcsolatban 2019. október 8-án hatósági ellenőrzést indított, mivel a bejelentésben
közölt adatok nem voltak elegendőek annak megítéléséhez, hogy az Ügyfél maradéktalanul eleget
tett-e az általános adatvédelmi rendeletben foglalt kötelezettségeinek, így különösen a 32-34.
cikkében foglaltaknak.
A bejelentés szerint az Ügyfél legkésőbb 2019. szeptember 23-án szerzett arról tudomást, hogy
egy támadó a www.digi.hu honlapon keresztül elérhető sérülékenységet kihasználva hozzáfért
körülbelül […] érintett személyes adataihoz, akik nagyobb részt (kb. […] fő) az Ügyfél megrendelői
és előfizetői, kisebb részt (kb. […] fő) pedig hírlevére feliratkozók voltak. A megrendelői, előfizetői
2

személyes adatok között megtalálható volt az érintettek neve, anyja neve, születési helye és ideje,
lakcíme, személyi igazolványszáma (esetenként személyi száma), e-mail címe, vezetékes és
mobil telefonszáma.
A Hatóság a hatósági ellenőrzés során NAIH/2019/7105/2. és NAIH/2019/7105/4. ügyiratszámú
végzéseivel nyilatkozattételre és iratszolgáltatásra szólította fel az Ügyfelet. Az Ügyfél nyilatkozatai
alapján a Hatóság az alábbiakat állapította meg a hatósági ellenőrzés során.
2) Az Ügyfél úgy szerzett tudomást a támadásról, hogy azt maga a támadó (etikus hacker) jelezte
neki […]. A jelzésében a támadó jelezte, hogy – elmondása szerint – csak az érintett adatbázis egy
sorát kérte le bizonyítékként, szándékai pedig segítő jellegűek, ezért a hiba technikai jellegét is
ismertette Ügyfél előtt. Az Ügyfél ezek után a hibát kijavította, […].
Az incidenssel érintett adatok nagyobb része (kb. […] fő) egy […]-én tesztelési célból létrehozott
[…] megnevezésű adatbázis részét képezték. A tesztadatbázis létrehozásának okát és célját az
Ügyfél naplófájlok, rendszer riasztások és levelezések megvizsgálása útján kísérelte meg
rekonstruálni. Mivel a feltételezett feltöltési időpontra vonatkozó naplófájlok és riasztások már nem
álltak rendelkezésre így az események egyértelmű rekonstruálására nem volt lehetősége az
Ügyfélnek. Egy tesztelő kolléga […] e-mailjéből derült ki, hogy […]-én jelentkezett egy hiba, amely
során a webszerverek nem érték el az adatbázis szervereket. Ennek eredményeképpen az
előfizetői adatok elérhetősége megszűnt. Az Ügyfél feltételezése szerint ezen hiba ideiglenes
kiküszöbölése céljából kerültek feltöltésre a tesztadatbázisba az adatok, az előfizetői adatok
elérhetőségének biztosítása érdekében.
A hiba kiküszöbölése kapcsán létrehozott fenti tesztadatbázisba betöltött adatok forrását az
Adatkezelő ügyfelei által korábban megadott személyes adatok képezték. Az ügyfelek különböző
igénybejelentéseik során adták meg személyes adataikat online vagy egyéb értékesítési csatornán
keresztül […]. A tesztadatbázisba betöltött adatokat eredményező legkésőbbi […] dátummal volt
ellátva. Ebben az adatbázisban kb. […] természetes személy által megadott adat volt
megtalálható.
A fenti hiba elhárítását, így az elérések helyreállítását követően a tesztadatbázisba feltöltött
adatokat törölni kellett volna, ez azonban mulasztás következtében elmaradt. Ezen adatoknak a
fenti sérülékenységen keresztüli elérhetőségéről a támadó bejelentéséig nem volt tudomása az
Ügyfélnek. Az adatokhoz való hozzáférést a támadó részéről az Ügyfélnek nem sikerült detektálnia
(pl. hálózatbiztonsági eszköz jelzése alapján), mielőtt arra maga a támadó felhívta volna a
figyelmét.
A tesztadatbázison túl a felfedezett sérülékenységen keresztül a támadónak lehetősége volt
hozzáférni az Ügyfél által fenntartott digi.hu honlap mögötti másik, […] adatbázishoz is, amely az
oldalon hírlevélre feliratkozó érintettek személyes adatait tartalmazta. Itt kb. […] természetes
személy által megadott adat (név, e-mail cím) volt megtalálható. A vizsgálatok alapján ebben az
adatbázishoz tárolt konkrét személyes adatokhoz azonban nem mutatható ki jogosulatlan
hozzáférés az Ügyfél szerint. A sérülékenység miatt a hozzáférés veszélye azonban ezen adatok
tekintetében is fennállt.
3) A konkrét sérülékenység a […] oldalon keresztül állt fent. Itt a „rendezés mezőn” keresztül volt
kihasználható a weboldal sérülékenysége. A jogosulatlan hozzáférést lehetővé tevő hiba oka, hogy

3

az Ügyfél által használt […]1 tartalomkezelő rendszerben megtalálható volt egy biztonsági rés, amit
kihasznált a támadó. A biztonsági rés egyébként már több mint 9 éve ismert volt és rendelkezésre
állt hozzá javítás is, amit azonban az Ügyfél korábban nem telepített. Ennek oka, hogy a javítás
nem képezte részét a szoftverhez hivataloson kiadott javítás-csomagoknak. Az incidenst követően
a javítócsomag2 telepítése megtörtént.
Az Ügyfél további jogosulatlan hozzáférést az érintett adatokhoz a biztonsági résen keresztül nem
mutatott ki. Más körülmény sem utalt arra, hogy esetleg az adatokhoz más is hozzáférhetett volna
az etikus hackeren kívül.
4) Ügyfél tájékoztatta továbbá a Hatóságot, hogy a hasonló adatvédelmi incidensek megelőzése
érdekében rendszeresen ellenőrzi az általa kezelt adatbázisokat, hogy konkrét cél nélkül ne
kerüljenek kezelésre/tárolásra személyes adatok. Az adatbázisokat továbbá időről-időre
megtisztítja, ellenőrzi azok biztonságát, azonosítja a hozzájuk kötődő alkalmazásokat és
adatgazdákat. Ezen felül további külső vizsgálat eredményeképpen megfontolja, hogy magasabb
szintű tűzfalat szerezzen be és üzemeltessen.
Az Ügyfél belső szabályzattal rendelkezik, amely alapján az általa használt alkalmazásokat
naprakészen kell tartani, azokat rendszeresen e célból ellenőrizni szükséges. Az incidens
megtörténtekor a […] rendszer (amellyel az érintett adatbázis kezelve volt) legfrissebb verzióját
alkalmazta, a sérülékenységet javító nem hivatalos javítást, azonban ez nem tartalmazta. Maga a
sérülékenység egyébként a […] volt benne. Ezzel kapcsolatban az Ügyfél előadta, hogy mivel a
hivatalos verzióhoz rengeteg nem hivatalos javítást adnak ki, ezeket nincs lehetősége ellenőrizni.
A nyílt forráskódú tartalomkezelő használatát illetően Ügyfél […], elmondása szerint azért
választotta ezt a rendszert, mivel az ingyenes, az egész világon széleskörűen használt, valamint
egy folyamatosan tesztelt és támogatott szoftver.
Az Ügyfél […] rendszerességgel végzi el az általa használt rendszerek sérülékenységvizsgálatát
az […] segítségével. Ez a vizsgálat azonban az adatvédelmi incidens bekövetkezésének
időpontjáig nem terjedt ki a digi.hu weboldalra. Az incidens után a vizsgálatot kiterjesztette az
Ügyfél erre a weboldalra is.
[…]
A sérülékenységet jelentő támadó […]. Az incidenssel érintett […] megnevezésű tesztadatbázist
Ügyfél is törölte időközben.
b. Adatvédelmi hatósági eljárás indítása az ügyben és a tényállás további tisztázása
1) A tényállás további tisztázásán túl az ügyben az általános adatvédelmi rendelet 5. és 32-34.
cikkeiben foglalt kötelezettségek Ügyfél általi feltételezhető megsértésének további szükséges
vizsgálata miatt az információs önrendelkezési jogról és információszabadságról szóló 2011. évi
CXII. törvény (a továbbiakban: Infotv.) 60. § (1) bekezdésére tekintettel, a Hatóság adatvédelmi
hatósági eljárás megindításáról döntött 2019. december 16. dátummal.

1

[…]

2

[…]

4

Az ügyben a hatósági ellenőrzés során megállapítottakon túl a tényállás további tisztázása vált
szükségessé, ezért a Hatóság NAIH/2020/1160. és NAIH/2020/1160/3. számú végzéseivel
nyilatkozattételre és iratszolgáltatásra szólította fel az Ügyfelet, amelyekre az határidőben
válaszolt. Az Ügyfél nyilatkozatai alapján a Hatóság a hatósági ellenőrzésben tisztázott
körülményeken túl az alábbiakat állapította meg a hatósági eljárás során.
2) Az Ügyfél bemutatta részletesen egy ábra és leírás segítségével az incidensben érintett
szerverek és más hálózati elemek struktúráját és az adatbázisok helyét. Ezek alapján az
incidenssel érintett adatállományok […]3 […] voltak elérhetőek, amelyek az érintett hálózaton a […]
(lásd az alábbi ábrát).
[…]
Az adatbázis létrehozására és további kezelésére a […] használta az Ügyfél.
Az incidenssel érintett […] tárolt személyes adatok nem kerültek titkosításra Ügyfél nyilatkozata
alapján. Ennek oka, hogy a […] vonatkozó titkosítás követelménye nem jelenik meg a belső
szabályzatokban.
Az Ügyfél elmondása szerint az adatbázis […] azért sem tartotta indokoltnak, mivel a személyes
adatok védelme a hozzáférések korlátozásával és megfelelő jogosultságkiosztással elvileg
biztosított, továbbá az ilyen titkosítás alkalmazása az adatbázisok alkalmazhatóságában és
működésében problémát okozhat. A konkrét probléma okát az Ügyfél részletesen nem indokolta.
Az Ügyfélnél egyébként az informatikai rendszerekben való titkosítás alkalmazása
általánosságban megjelenik a […] megnevezésű szabályzatában. A szabályzat releváns pontjait
az Ügyfél megküldte a Hatóság ezirányú kérésére.
3) A Hatóság kérésére az Ügyfél részletesen leírta, hogy a támadónak hogyan sikerült kiviteleznie
a támadást és hozzáférnie az adatbázis-[…]ban tárolt személyes adatokhoz. A módszert maga a
támadó ismertette az Ügyféllel. Ezek alapján a támadó egy úgynevezett […] támadást futtatott az
érintett digi.hu weboldalon. Ezen támadás végrehajtása az Ügyfél véleménye szerint időigényes
feladat és csak célzatosan, az illetéktelen hozzáférés szándékával hajtható végre, továbbá annak
kivitelezése magas szintű technikai tudást igényel. A támadás során a támadó által végrehajtott
[…] oldalon sérülékenységet jeleztek, amin keresztül elérhetővé és kilistázhatóvá vált a […]
tesztadatbázisban található […] összesen […] darab sora.
Az Hatóság kérésére az Ügyfél részletesen ismertette, hogy az incidenssel érintett két külön
adatbázis esetében pontosan milyen adatkategóriák kerültek kezelésre, mi volt ezen adatok
kezelésének célja és jogalapja, valamint, hogy pontosan hány érintett személyes adatai kerültek
kezelésre.
- Előfizetői adatokat tartalmazó […] megnevezésű tesztadatbázis: érintett neve, születési
neve, anyja neve, születési helye és ideje, lakcíme, személyi igazolvány száma, esetenként
személyi száma, e-mail címe, vezetékes és mobil telefonszáma, bankszámlaszáma,
szerződéssel kapcsolatos adatok, igénybevett szolgáltatással kapcsolatos adatok. Az
adatkezelés célja ebben az esetben az előfizetői szerződés megkötése. Az adatkezelés
jogalapja: az általános adatvédelmi rendelet 6. cikk (1) bekezdés b) pontja (az adatkezelés
olyan szerződés teljesítéséhez szükséges, amelyben az érintett az egyik fél). Az
3

[…]

5

-

adatbázisban összesen […] érintett személyes adatait kezelték. Ez a szám az Adatkezelő
lakossági ügyfeleinek összesen […]%-át teszi ki.
Hírlevélre feliratkozók adatait tartalmazó élő […] nevű, a digi.hu honlaphoz köthető
adatbázis: név és e-mail cím. Az adatkezelés célja ebben az esetben az érintettek
üzletszerzési célú, az Ügyfél által kínált ajánlatokkal történő megkeresése (direkt
marketing). Az adatkezelés jogalapja: az általános adatvédelmi rendelet 6. cikk (1)
bekezdés a) pontja (az érintett hozzájárulását adta személyes adatainak egy vagy több
konkrét célból történő kezeléséhez). Az adatbázisban összesen […] érintett személyes
adatait kezelték. Ez a szám az Adatkezelő lakossági ügyfeleinek összesen […]%-át teszi ki.

Az Ügyfél továbbította a Hatóság részére az incidenssel érintett adatállományok kezelésével
kapcsolatos adatkezelési szabályzatait és belső adatvédelmi incidenskezelési eljárásrendjét.
4) Az Ügyfél ismertette a Hatósággal a digi.hu weboldalon fennállt sérülékenység technikai
leírását, amelyet a támadó is közölt vele üzenetében.
Az etikus hacker által küldött, a sérülékenységet leíró e-mail üzenetből kiderül, hogy a […]
megnevezésű ([…] adatsort tartalmazó) adatbázis mellett az incidensben érintett […]
megnevezésű adatbázis a digi.hu honlapon a hírlevélre feliratkozó érintettek személyes adatai
mellett a digi.hu honlap felületéhez tartalmaz hozzáférési adatokat. Ebben a […] megnevezésű
adatbázisban a […] megnevezésű […] részleges / teljes jogú rendszergazda felhasználó adatai is
kiolvashatóak az etikus hacker levele szerint. Ezen adatok között szerepel a […]. Ezen adatok az
üzenet szerint hozzáférést engedhetnek a digi.hu honlap adminisztrációs felületéhez.
A fentiek alapján az etikus hacker e-mail üzenete szerint az incidensben érintett adatbázisokat és
személyes adatokat az alábbi táblázat szemlélteti:
Adatbázis neve

[…]

Érintettek száma

[…] előfizető

[…] hírlevélre feliratkozó

Adatok típusa
Név, születési név, születési hely és
idő, anyja neve, e-mail cím, jelszó,
mobiltelefonszám, bankszámlaszám,
igazolványszám, tulajdonosi jogkör
(tulajdonos vagy bérlő), fizetési mód,
fizetési hajlandósággal kapcsolatos
adatok (pl. inkasszó), szerződéssel
kapcsolatos
adatok,
igénybevett
szolgáltatás
típusa,
szolgáltatás
kezdetének/végének dátuma.
Hírlevélre feliratkozók: név, e-mail cím

[…]
[…] részleges / teljes jogú
rendszergazda

Rendszergazdák: […]

A fentiekben ismertetett tényállás alapján a Hatóság az Ügyfélnél jogsértést állapított meg, ezért
az ügyben meghozta jelen határozatot.

6

II.

Alkalmazott jogszabályi rendelkezések

Az általános közigazgatási rendtartásról szóló 2016. évi CL. törvény (a továbbiakban: Ákr.) 99. §-a
alapján a hatóság – a hatáskörének keretei között – ellenőrzi a jogszabályban foglalt
rendelkezések betartását, valamint a végrehajtható döntésben foglaltak teljesítését.
Az általános adatvédelmi rendelet 2. cikk (1) bekezdése alapján a bejelentett incidenssel érintett
adatkezelésre az általános adatvédelmi rendeletet kell alkalmazni.
Az általános adatvédelmi rendelet 4. cikk 12. pontja határozza meg, hogy mi minősül adatvédelmi
incidensnek, ez alapján „adatvédelmi incidens”: a biztonság olyan sérülése, amely a továbbított,
tárolt vagy más módon kezelt személyes adatok véletlen vagy jogellenes megsemmisítését,
elvesztését, megváltoztatását, jogosulatlan közlését vagy az azokhoz való jogosulatlan
hozzáférést eredményezi.
Az általános adatvédelmi rendelet 5. cikk (1) bekezdés b) pontja szerint a személyes adatok
gyűjtése csak meghatározott, egyértelmű és jogszerű célból történjen, és azokat ne kezeljék
ezekkel a célokkal össze nem egyeztethető módon; […] („célhoz kötöttség”).
Az általános adatvédelmi rendelet 5. cikk (1) bekezdés e) pontja szerint a személyes adatok
tárolásának olyan formában kell történnie, amely az érintettek azonosítását csak a személyes
adatok kezelése céljainak eléréséhez szükséges ideig teszi lehetővé; […] („korlátozott
tárolhatóság”).
Az általános adatvédelmi rendelet 5. cikk (2) bekezdése alapján az adatkezelő felelős a 5. cikk (1)
bekezdésében foglalt alapelveknek való megfelelésért, továbbá képesnek kell lennie e megfelelés
igazolására („elszámoltathatóság”).
Az általános adatvédelmi rendelet 17. cikk (1) bekezdés a) pontja alapján az érintett jogosult arra,
hogy kérésére az adatkezelő indokolatlan késedelem nélkül törölje a rá vonatkozó személyes
adatokat, az adatkezelő pedig köteles arra, hogy az érintettre vonatkozó személyes adatokat
indokolatlan késedelem nélkül törölje, ha […] a személyes adatokra már nincs szükség abból a
célból, amelyből azokat gyűjtötték vagy más módon kezelték.
Az általános adatvédelmi rendelet 32. cikk (1) bekezdés a) pontja szerint az adatkezelő és az
adatfeldolgozó a tudomány és technológia állása és a megvalósítás költségei, továbbá az
adatkezelés jellege, hatóköre, körülményei és céljai, valamint a természetes személyek jogaira és
szabadságaira jelentett, változó valószínűségű és súlyosságú kockázat figyelembevételével
megfelelő technikai és szervezési intézkedéseket hajt végre annak érdekében, hogy a kockázat
mértékének megfelelő szintű adatbiztonságot garantálja ideértve, többek között, adott esetben a
személyes adatok álnevesítését és titkosítását.
Az általános adatvédelmi rendelet 32. cikk (2) bekezdése szerint a biztonság megfelelő szintjének
meghatározásakor kifejezetten figyelembe kell venni az adatkezelésből eredő olyan kockázatokat,
amelyek különösen a továbbított, tárolt vagy más módon kezelt személyes adatok véletlen vagy
jogellenes megsemmisítéséből, elvesztéséből, megváltoztatásából, jogosulatlan nyilvánosságra
hozatalából vagy az azokhoz való jogosulatlan hozzáférésből erednek.
Az általános adatvédelmi rendelet 33. cikk (1)-(2) és (4)-(5) bekezdései szerint az adatvédelmi
incidenst az adatkezelő indokolatlan késedelem nélkül, és ha lehetséges, legkésőbb 72 órával
7

azután, hogy az adatvédelmi incidens a tudomására jutott, bejelenti az 55. cikk alapján illetékes
felügyeleti hatóságnak, kivéve, ha az adatvédelmi incidens valószínűsíthetően nem jár kockázattal
a természetes személyek jogaira és szabadságaira nézve. Ha a bejelentés nem történik meg 72
órán belül, mellékelni kell hozzá a késedelem igazolására szolgáló indokokat is. Az adatfeldolgozó
az adatvédelmi incidenst, az arról való tudomásszerzését követően indokolatlan késedelem nélkül
bejelenti az adatkezelőnek. Ha és amennyiben nem lehetséges az információkat egyidejűleg
közölni, azok további indokolatlan késedelem nélkül később részletekben is közölhetők. Az
adatkezelő nyilvántartja az adatvédelmi incidenseket, feltüntetve az adatvédelmi incidenshez
kapcsolódó tényeket, annak hatásait és az orvoslására tett intézkedéseket. E nyilvántartás
lehetővé teszi, hogy a felügyeleti hatóság ellenőrizze az e cikk követelményeinek való megfelelést.
Az Ákr. 101. § (1) bekezdés a) pontja alapján, ha a hatóság a hatósági ellenőrzés során jogsértést
tapasztal, megindítja a hatósági eljárását. Az Infotv. 38. § (3) bekezdése és 60. § (1) bekezdése
alapján a Hatóság az Infotv. 38. § (2) és (2a) bekezdés szerinti feladatkörében a személyes adatok
védelméhez való jog érvényesítése érdekében hivatalból adatvédelmi hatósági eljárást folytat.
Az Ákr. 103. § (1) bekezdése alapján az Ákr.-nek a kérelemre indult eljárásokra vonatkozó
rendelkezéseit az Ákr. 103 és 104. §-ában foglalt eltérésekkel kell alkalmazni.
Az információs önrendelkezési jogról és az információszabadságról szóló 2011. évi CXII. törvény
(a továbbiakban: Infotv.) 61. § (1) bekezdés a) pontja alapján a Hatóság a 2. § (2) és (4)
bekezdésében meghatározott adatkezelési műveletekkel összefüggésben az általános
adatvédelmi rendeletben meghatározott jogkövetkezményeket alkalmazhatja.
Az általános adatvédelmi rendelet 58. cikk (2) bekezdés b) és i) pontja alapján, a felügyeleti
hatóság korrekciós hatáskörében eljárva elmarasztalja az adatkezelőt vagy adatfeldolgozót, ha
adatkezelési tevékenysége megsértette a rendelet rendelkezéseit, illetve a 83. cikknek
megfelelően közigazgatási bírságot szab ki, az adott eset körülményeitől függően az e
bekezdésben említett intézkedéseken túlmenően vagy azok helyett. Ugyanezen cikk (2) bekezdés
d) pontja alapján, a felügyeleti hatóság korrekciós hatáskörében eljárva utasítja az adatkezelőt
vagy az adatfeldolgozót, hogy adatkezelési műveleteit – adott esetben meghatározott módon és
meghatározott időn belül – hozza összhangba a rendelet rendelkezéseivel.
A közigazgatási bírság kiszabására vonatkozó feltételeket az általános adatvédelmi rendelet 83.
cikke tartalmazza. Az Infotv. 75/A. § - a szerint a Hatóság az általános adatvédelmi rendelet 83.
cikk (2)-(6) bekezdésében foglalt hatásköreit az arányosság elvének figyelembevételével
gyakorolja, különösen azzal, hogy a személyes adatok kezelésére vonatkozó – jogszabályban
vagy az Európai Unió kötelező jogi aktusában meghatározott – előírások első alkalommal történő
megsértése esetén a jogsértés orvoslása iránt – az általános adatvédelmi rendelet 58. cikkével
összhangban – elsősorban az adatkezelő vagy adatfeldolgozó figyelmeztetésével intézkedik.
Az Ákr. 104. § (1) bekezdés a) pontja szerint a Hatóság az illetékességi területén hivatalból
megindítja az eljárást, ha az eljárás megindítására okot adó körülmény jut a tudomására;
ugyanezen bekezdés (3) bekezdése alapján a hivatalbóli eljárás az első eljárási cselekmény
elvégzésének napján kezdődik, megindításáról az ismert ügyfél értesítése mellőzhető, ha az
eljárás megindítása után a hatóság nyolc napon belül dönt.

8

III. Döntés
a. Az általános adatvédelmi rendelet alkalmazhatósága
Az általános adatvédelmi rendelet 99. cikk (2) bekezdése alapján a rendeletet 2018. május 25-től
kell alkalmazni. Az adatvédelmi incidenssel érintett […] megnevezésű tesztadatbázis az Ügyfél
nyilatkozata alapján […] került létrehozásra tesztelési, hibaelhárítása célokból.
A digi.hu honlaphoz köthető adatokat tartalmazó […] megnevezésű adatbázis direkt marketing
célú, hírlevélre feliratkozók adatait és a honlap felületéhez való hozzáférésre lehetőséget adó
rendszergazdai adatokat tartalmazott, amelyek nem teszt-, hanem élő, naprakész adatok voltak.
Az Ügyfél arról, hogy a két fenti adatbázishoz a digi.hu honlap egyik sérülékenységét kihasználva
hozzá lehet kívülről jogosulatlanul férni legkorábban 2019. szeptember 23-án értesült a biztonsági
hibát feltáró etikus hackertől. Az incidenssel érintett adatkezelés, nevezetesen az ügyféladatok
tárolása az incidenssel érintett adatbázisokban, az általános adatvédelmi rendelet alkalmazandóvá
válása után is fennállt. Az adatkezelésre ezért mind a 99. cikk (2) bekezdésében foglaltak, mind a
tárgyi hatályra vonatkozó, a 2. cikk (1) bekezdésében foglalt előírások alapján alkalmazni kell a
rendelet előírásait.
A fentieken túl megjegyzendő, hogy az általános adatvédelmi rendelet adatvédelmi incidensek
kezelésére vonatkozó rendelkezései alkalmazása szempontjából az incidensről való
tudomásszerzés a releváns időpont, hiszen az előírt jogkövetkezményeket a rendelet ehhez az
időponthoz köti. Ebből a szempontból azon tény, hogy az incidenssel érintett és az elégtelen
adatbiztonsági intézkedések alkalmazásával kezelt tesztadatbázis létrehozására mikor került sor
és abban az érintettektől mikor gyűjtött adatok szerepelnek nem releváns tényező. Mind az
incidens bekövetkezésével, mind az adatbiztonság nem megfelelő szintjével kapcsolatosan az
érintettek jogaira és szabadságaira jelentett kockázatok a rendelet alkalmazandóvá válása után is
fennálltak.
b. Az eset adatvédelmi incidens jellege és az adatkezelő által megtett intézkedések
A Hatóság a feltárt tényállás alapján megállapította, hogy a bekövetkezett adatvédelmi incidensről
az Ügyfél saját elmondása szerint legkorábban akkor szerzett tudomást, amikor azt az érintett
digi.hu honlapon sérülékenységi vizsgálatot lefolytató etikus hacker e-mailben jelezte a részére
[…]. Korábban a sérülékenység fennállásáról az Ügyfélnek nem volt tudomása. A támadó által
elvégzett sérülékenység vizsgálatot, az érintett adatbázisokban lévő adatkategóriák kilistázását és
a tesztadatbázisban tárolt adatokhoz való hozzáférést az Ügyfélnek nem sikerült magától
detektálnia, így az incidensről és azt lehetővé tévő sérülékenységről pusztán az azt elkövető etikus
hacker jelzése alapján értesült.
Az általános adatvédelmi rendelet 4. cikk 12. pontja alapján adatvédelmi incidensnek minősül a
biztonság sérülése, amely a kezelt személyes adatokhoz való jogosulatlan hozzáférést
eredményezi. A fogalom szempontjából így a biztonsági eseménnyel való kapcsolat kulcselemnek
tekinthető. Az Ügyfél incidensbejelentése és a tényállás tisztázása kapcsán megállapítható, hogy a
személyes adatokat tartalmazó tesztelési és hibaelhárítási célból létrehozott tesztadatbázishoz a
támadónak az Ügyfél által fenntartott digi.hu honlapon keresztül elérhető sérülékenység
kihasználásával sikerült hozzáférnie. A személyes adatok jogosulatlan megismerésére tehát egy
informatikai biztonsági hiányosság kihasználásával kerülhetett sor, amely így adatvédelmi
incidenst eredményezett.
9

Az általános adatvédelmi rendelet 33. cikk (1) bekezdése szerint fő szabályként az adatvédelmi
incidenst be kell jelenteni a felügyeleti hatóságnak. A rendelet ezen bekezdése és a (85)
preambulumbekezdése is kimondja, hogy a bejelentéstől az adatkezelő csak abban az esetben
tekinthet el, ha az elszámoltathatóság elvével4 összhangban bizonyítani tudja, hogy az
adatvédelmi incidens valószínűsíthetően nem jár kockázattal a természetes személyek jogaira és
szabadságaira nézve. Mivel a főszabály az incidens hatóságoknak való bejelentése, az ez alóli
kivétel is szűken értendő.
Az általános adatvédelmi rendelet (75) preambulumbekezdésében foglaltak szerint, ha az
adatkezelésből – így jelen ügyben a lakossági ügyfelek és rendszergazdák adatainak tárolásából –
személyazonosság-lopás vagy személyazonossággal való visszaélés fakadhat, úgy az alapvetően
kockázatosnak minősül.
Az Ügyfél által tesztelési és hibajavítási célból létrehozott adatbázisban tárolt adatok (érintett neve,
születési neve, anyja neve, születési helye és ideje, lakcíme, személyi igazolvány száma,
esetenként személyi száma, e-mail címe, vezetékes és mobil telefonszáma, fizetési és banki
adatok, igényelt szolgáltatással kapcsolatos adatok) ismeretében pedig elkövethető
személyazonosság-lopás, vagy személyazonossággal visszaélés.
A biztonsági sérülésen keresztül elérhető másik, a digi.hu honlaphoz köthető, […] megnevezésű
adatbázisban tárolt adatokhoz (hírlevélküldési célú és rendszergazdai adatok) tekintetében az
etikus hacker szintén jelezte ezen adatok sérülékenységét, habár konkrét adatokat nem kért le,
csak az elérhető adatok típusait listázta ki a rendszergazdák tekintetében ([…]). Ettől függetlenül a
biztonsági intézkedések hiányosságai, így a jogosulatlan hozzáféréstől való védelem nem
megfelelő szintje ezen adatok tekintetében is fennállt.
A fentiek alapján a Hatóság megítélése szerint az adatvédelmi incidens kockázatosnak tekinthető,
ezért amennyiben egy ilyen esetről az adatkezelő tudomást szerez, úgy azt be kell jelentenie az
általános adatvédelmi rendelet 33. cikk (1) bekezdése alapján a felügyeleti hatóságnak. A
bejelentést az Adatkezelő 2019. szeptember 25-én tette meg a Hatóság felé, így ez irányú
kötelezettségét az incidens tudomására jutásától számított 72 órán belül teljesítette. A Hatóság a
bejelentési kötelezettség teljesítésével kapcsolatos jogsértést ezért nem állapított meg.
Az incidens kapcsán az Adatkezelő ismertette az abból eredő esetleges hátrányos
következmények enyhítését célzó intézkedéseit. Ezek alapján a cél nélkül kezelt tesztadatbázist
törölte, valamint telepítette azt a javítást, amely a használt […] rendszerben fennálló
sérülékenységet megszüntette. Az Ügyfél már az incidens bekövetkezése előtt is alkalmazott olyan
szervezési intézkedéseket, amelyekkel igyekezett kiszűrni a feleslegesen, cél nélkül kezelt
adatokat, adatbázisokat, azonban ennek kapcsán az érintett tesztadatbázis nem került korábban
detektálásra. Az Ügyfél ezen felül úgy nyilatkozott, hogy megfontolja magasabb szintű tűzfalak
beszerzését a védelem szintjének növelése érdekében, továbbá az egyébként is végzett
rendszeres sérülékenységi vizsgálatokat és […] a digi.hu weboldalra is kiterjeszti a jövőben.

általános adatvédelmi rendelet 5. cikk (2) bekezdés: Az adatkezelő felelős az (1) bekezdésnek [alapelvek] való
megfelelésért, továbbá képesnek kell lennie e megfelelés igazolására („elszámoltathatóság”).
4

10

c. Az incidenssel érintett adatok tárolásával kapcsolatos adatbiztonsági intézkedések
Az adatkezelés biztonságával kapcsolatban a rendelet 32. cikk (1) bekezdése kimondja, hogy
többek között a tudomány és technológia állása és a felmerülő kockázatok figyelembevételével az
adatkezelő feladata, hogy az adatok biztonságát megfelelő technikai és szervezési
intézkedésekkel garantálja. Ezen cikk (1) bekezdés a) pontja ide érti adott esetben a személyes
adatok álnevesítését és titkosítását.
A 32. cikk (2) bekezdése alapján a biztonság megfelelő szintjének meghatározásakor kifejezetten
figyelembe kell venni az adatkezelésből eredő olyan kockázatokat, amelyek különösen a
továbbított, tárolt vagy más módon kezelt személyes adatok véletlen vagy jogellenes
megsemmisítéséből, elvesztéséből, megváltoztatásából, jogosulatlan nyilvánosságra hozatalából
vagy az azokhoz való jogosulatlan hozzáférésből erednek.
1) Az incidensbejelentésben közölt információk és a hatósági ellenőrzés majd eljárás során
megállapított tényállás alapján az adatvédelmi incidens bekövetkezése arra vezethető vissza, hogy
az Ügyfél által tartalomkezelésre használt […] rendszerben – amellyel az incidenssel érintett
adatbázisok is kezelve voltak – fennállt egy az incidens bekövetkezésekor már régóta ismert és
javítható sérülékenység. Az Ügyfél ezen sérülékenységet elmondása szerint nem javította ki az
incidens bekövetkezéséig, mivel az arra szolgáló javítócsomag nem képezi részét a szoftver
hivatalosan kiadott változatának. Az Ügyfél a […] elérhető nem hivatalos javításokat nem követi,
nem monitorozza, mivel – a szoftverhez készülő nem hivatalos javítások számossága miatt – arra
elmondása miatt nincs lehetősége, kapacitása. Az Ügyfél rendszeres sérülékenységvizsgálatot
végez az általa kezelt rendszerekben, azonban ez az incidens bekövetkezéséig a digi.hu
weboldalra nem terjedt ki.
Az Ügyfél Informatikai Biztonsági Szabályzatának […] értelmében […].
Az incidenssel érintett ügyféladatok kezelése – a határozat III./b. pontjában foglaltak alapján is –
az adatkategóriák tartalma alapján kockázatosnak tekinthető. A kockázatokat jelentősen növelő
tényező, hogy az Ügyfél által kezelt adatbázisban nagyszámú érintett személyes adatai voltak
megtalálhatóak:
- […] nevű tesztadatbázis: […] érintett előfizető, az Adatkezelő lakossági ügyfeleinek
összesen […]%-a,
- […] nevű adatbázis: […] érintett feliratkozó, az Adatkezelő lakossági ügyfeleinek összesen
[…]%-a, ezen felül […] részleges / teljes jogú rendszergazda a digi.hu honlaphoz köthető
hozzáférési adatai.
Ezek tehát olyan, összesen […], az Adatkezelő lakossági ügyfeleinek több mint […], a
magyarországi lakosság arányában is jelentős számú érintettet érintő érzékeny adatkezelések,
amelyek – az általános adatvédelmi rendelet (75) preaumbulumbekezdése alapján – az érintettek
jogaira és szabadságaira jelentős kockázatokkal járnak. A rendelet 32. cikkében foglaltak alapján
az adatkezelő kötelezettsége, hogy a kockázatokkal arányos adatbiztonsági intézkedéseket
alkalmazzon.
Az Ügyfél által végzett tesztelési, hibajavítási tevékenység a […] megnevezésű ügyféladatbázis
kapcsán egyébként nem jelentene problémát, ha egyidejűleg az ilyen adatkezeléssel jelentett
kockázatokkal arányos biztonsági intézkedések is alkalmazásra kerülnek. Az Ügyfél belső
információbiztonsági szabályzatai is tartalmaznak azzal kapcsolatos előírásokat, hogy a használt
rendszerek kapcsán fel kell mérni előzetesen a kockázatokat, ennek során feltérképezni a korábbi
11

biztonsági réseket és a rendelkezésre álló javításokat, továbbá megfelelő titkosítást kell
alkalmazni. Ezen felül a rendszereket rendszeresen vizsgálni kell az esetleges sérülékenységek
feltárása érdekében.
2) Az Ügyfél megküldte a Hatóságnak a digi.hu weboldalon fennállt sérülékenység technikai
leírását, amelyet a támadó közölt vele üzenetében. A Hatóság IT biztonsági szakértője
megvizsgálta a sérülékenység támadó általi leírását és az Ügyfél által azzal kapcsolatban közölt
információkat. Ennek leírását a NAIH/2020/1160/5. ügyiratszámú információbiztonsági szakértői
vélemény tartalmazza, amely az Ügyféllel az Ákr. 76. §-a alapján a NAIH/2020/1160/7. számú
végzéssel került ismertetésre.
A szakvéleményben foglaltak szerint megállapítható, hogy a támadó által elvégzett
sérülékenységvizsgálat alapján […] sérülékenységről van szó. A hiba ezen fajtájára az jellemző,
hogy […]. Léteznek azonban olyan webes sérülékenységeket vizsgáló applikációk, amelyek ki
tudják szűrni az […] sérülékenységeket automatizmussal is. Ilyen pl. az Ügyfél által is hivatkozott
és használt […] is széles körben használatosak ebből a célból. Ezen […] szoftverek használata
egyébként különösen „magas szintű informatikai tudást”, illetve kódfejtő képességét nem igényel,
azok kezelését egy a téma iránt érdeklődő, informatikai biztonsági kérdésekben közepesen jártas
személy is el tudja némi gyakorlás, időráfordítás után sajátítani.
A támadó által leírt sérülékenységi vizsgálat paraméterei azt mutatják, hogy a sérülékenység a […]
keresztül volt megtalálható. Ezen a linken a […] volt sérülékeny, vagyis a […] volt kihasználható
[…] sérülékenység. A szakértői vizsgálat szerint sikeresen kinyerhető a releváns adatbázisokon
([…] megnevezésű adatbázisok) belül található adatbázis […]. Ezeken belül további adatokat lehet
megismerni, amennyiben […], így megismerhetők […] (a konkrét személyes adatok).
Az érzékeny adatoknak az adatbázisban szabad szöveges („plain text”) formában történő tárolása
magas szintű biztonsági probléma a szakértői vélemény szerint, amelyet megfelelő titkosítás
használatával lehet kiküszöbölni. Az Ügyfél által is említett […] használatával megakadályozható
lett volna az érintett […] adatbázis konkrét tartalmának megismerése.
Az etikus hacker által küldött, a sérülékenységet leíró e-mail üzenetből derült ki az is, hogy a […]
megnevezésű adatbázisból […] részleges / teljes jogú rendszergazda felhasználó adatai is
kiolvashatóak. Ezen adatok között szerepel […]. Az ilyen érzékeny, rendszergazdai szintű
adatokhoz való hozzáférés lehetősége szintén nagymértékben növeli az incidens kockázatait,
mivel ezen adatok birtokában könnyen elkövethető személyiséglopás, illetve további akár további
adatokhoz való illetéktelen hozzáférés is.
3) Az Ügyfél a fenti IT biztonsági szakvéleménnyel kapcsolatban eljuttatta észrevételeit és
megjegyzéseit a Hatóságnak, miután az vele a Hatóság által az Ákr. 76. §-a alapján a
NAIH/2020/1160/7. számú végzéssel ismertetésre került.
Ezek alapján az Ügyfél ismét hangsúlyozta, hogy az etikus hacker csak a […] adatbázis egyik
sorát kérte le bizonyítékként és ismertette levelében, további illetéktelen hozzáférésre pedig nincs
bizonyíték. A Hatóság ezen tényt jelen határozatával nem vitatja. A határozat jelen pontjában (III.
fejezet / c. pont) értékelt adatbiztonsági hiányosságok ettől a körülménytől függetlenül valamennyi,
az érintett adatbázisokban kezelt személyes adattal kapcsolatban fennálltak és ezért az
érintettekre jelentett kockázatok az összes kezelt személyes adattal kapcsolatba hozhatók.

12

Az Ügyfél kiemelte továbbá, hogy a sérülékenység detektálásához szükséges magas szintű
informatikai tudás mellett szól annak időigényes és bonyolult volta. A Hatóság ezzel kapcsolatban
megjegyzi, hogy a sérülékenységek feltárására alkalmas említett szoftverek automatikusan
képesek detektálni a biztonsági réseket, bárki számára könnyen (adott esetben ingyenesen)
hozzáférhetőek, a konkrét felhasználó részéről ezért konkrét kódfejtő tudást nem igényel a
használatuk.
Az Ügyfél nyilatkozatában ismét kiemelte, hogy mivel az adatbázishoz való hozzáférés-kontroll
elméletileg jogosultságkiosztással biztosított, ezért nem tartotta indokoltnak a titkosítás
alkalmazását. A […] adatbázis tábla […] titkosítása továbbá az Ügyfél szerint értelmezhetetlennek
tűnik, mivel az érintett személyes adatok közül voltak olyanok is (pl. nevek, címek, telefonszámok),
amelyek titkosítása jelen esetben problémát okozott volna az adatbázis alkalmazhatóságában és
működésében. Ennek indokait az Ügyfél a továbbiakban nem részletezte. A Hatóság ezzel
kapcsolatos megállapításait lásd jelen határozat III. fejezet c. pont 5) alpontjában.
Az Ügyfél végül felhívta a Hatóság figyelmét arra, hogy a […] munkavállaló (rendszergazdák,
adminisztrátorok, felhasználók) […]. A Hatóság nem vitatja a fentieket, megjegyzi azonban, hogy
ettől függetlenül a […] adathoz való hozzáférés lehetősége önmagában is súlyos biztonsági
kockázatnövelő tényezőnek tekinthető.
4) Az Ügyfél által használt, a sérülékenységgel érintett tartalomkezelő rendszer ([…]) hibája 9 éve
közismert volt az azt kijavító megoldási módszerrel együtt. Az ezzel kapcsolatos bejegyzések a
szoftver hivatalos honlapján, az ottani fórumon kerültek nyilvánosan ismertetésre.5 A hibára
javítócsomagot hivatalosan nem készítettek, nem hivatalos javítás azonban rendelkezésre állt, az
nyilvánosan és ingyenesen elérhető volt bárki számára.
A biztonsági rés a digi.hu weboldal etikus hacker általi sérülékenység-vizsgálata kapcsán került
detektálásra. Ennek vizsgálatára az Ügyfél által is más rendszerek ellenőrzésére használt […]
szoftver is alkalmas. Ezen vizsgálatokat korábban a weboldal kapcsán az Ügyfél azonban
mellőzte, így a sérülékenységet sem detektálhatta. A nyilvánosan elérhető, ügyfelek által látogatott
weboldal kapcsán a biztonsági vizsgálatok mellőzése így lehetővé tette, hogy a sérülékenységre
ne derüljön fény egészen a konkrét incidens bekövetkezéséig. A rendszeres
sérülékenységvizsgálattal a hiba kiszűrhető lett volna, ezt az etikus hacker vizsgálata is bizonyítja.
Ebből a szempontból a fennálló sérülékenység javítására alkalmas szoftverkomponens „nem
hivatalos” volta irreleváns tényező, mivel annak a hiba fennállása és detektálhatósága kapcsán
nincs jelentősége. A fokozott figyelmet és intézkedéseket a használt rendszerek biztonsági réseit
illetően az Ügyfél belső szabályzatai is előírják.
Az interneten nyilvánosan elérhető és (adott esetben nagyszámú) ügyfelek által is látogatható
weboldalak kapcsán az esetleges sérülékenységekre való felkészültség fokozottan elvárható a
fenntartók részéről. Ez a tudomány és technológia állása és a megvalósítás költségei
szempontjából nem okozhatna az Ügyfélnek sem jelen esetben különösebb gondot, figyelemmel a
piacon elfoglalt pozíciójára is. A weboldal és minden más interneten elérhető rendszer rendszeres
sérülékenységvizsgálatának előírásáról az Ügyfél is intézkedett az incidens után, elismerve ennek
szükségességét.
Az incidensben érintett adatbázisok kezelésének biztonsági szintje ezért nem felelt meg az
általános adatvédelmi rendelet 32. cikk (1)-(2) bekezdéseiben foglalt előírásoknak, mivel a régóta
5

[…]

13

ismert, egyébként kiszűrhető és javítható biztonsági hiba, továbbá a digi.hu oldal sérülékenységi
vizsgálatainak elmaradása lehetővé tette a személyes adatokhoz való jogosulatlan hozzáférést.
5) Az Ügyfél arról is tájékoztatta a Hatóságot, hogy az érintett adatbázisokban nem került sor
titkosítás alkalmazására a személyes adatokon ([…]). Ezt az etikus hacker által küldött üzenet is
megerősíti, mivel az abban foglaltak alapján az adatbázisból lekérhetővé váltak a konkrét
személyes adatok, olvasható formában. Ennek bizonyítására az etikus hacker lekérte az érintett
[…] adatbázis egy sorát, amelyet az Ügyféllel is közölt.
Az Ügyfél Informatikai Biztonsági Szabályzatának […].
Az adatbázisokat az Ügyfél a […] szoftvert használva hozta létre, amelyben lehetőség van az
adatok […] titkosítására. Az alkalmazott technológia kapcsán a kezelt személyes adatokon a
titkosítás használatára megvolt tehát a lehetőség, alkalmazása többletköltséget sem jelenthet. Az
Ügyfél nyilatkozata alapján ennek ellenére eltekint az általa kezelt […] adatbázisokban a titkosítás
alkalmazásától, így az incidenssel érintett adatbázisoknál sem alkalmazta ezt a lehetőséget.
Ennek okaként az Ügyfél azt jelölte meg, hogy a személyes adatok védelme a hozzáférések
korlátozásával és megfelelő jogosultságkiosztással elvileg biztosított, továbbá az ilyen titkosítás
alkalmazása az adatbázisok alkalmazhatóságában és működésében problémát okozhat. A
lehetséges problémákat az Ügyfél nem részletezte.
A titkosítás használatának hiányában azonban jelen esetben az incidenssel érintett
adatbázisokban tárolt személyes adatok túlnyomó része kiolvashatóvá, jogosulatlanul
megismerhetővé vált. Ezen tény az bekövetkezett adatvédelmi incidens kapcsán pedig az
érintettekre jelentett kockázatokat jelentősen megnövelte.
A személyes adatok titkosítását általánosságban az általános adatvédelmi rendelet 32. cikk (1)
bekezdés a) pontja is említi, mint megfelelő biztonsági intézkedést.
Az Ügyfél ugyan nem részletezte, hogy az adatbázis […] titkosítását miért tartja ezzel a konkrét
adatkezeléssel kapcsolatban problémásnak, azonban ennek hiányában is törekednie kell az
érzékeny és nagy számban kezelt személyes adatok kiszivárgása elleni védelemre. A titkosítás
elmaradásának pontos okait pedig az általános adatvédelmi rendelet 5. cikk (2) bekezdése alapján
igazolnia kell tudni.
Mivel a titkosítás elmaradása a bekövetkezett incidens, továbbá az alkalmazott biztonsági
intézkedéseknek az érintettekre jelentett kockázatait jelentősen megnövelte, ezért az általános
adatvédelmi rendelet 32. cikk (1) bekezdés a) pontjának, továbbá ezzel kapcsolatos saját belső
szabályzatának való megfelelés érdekében a Hatóság felszólította jelen határozattal az Ügyfelet,
hogy a kockázatok csökkentése céljából vizsgálja felül az általa kezelt valamennyi személyes
adatokat tartalmazó adatbázist abból a szempontból, hogy azokban indokolt-e titkosítás
alkalmazása és ennek eredményeiről – az elszámoltathatóság elvéből is következően –
tájékoztassa a Hatóságot.
6) A Hatóság a fentiekre tekintettel ezért megállapította, hogy az Ügyfél nem tett eleget az
általános adatvédelmi rendelet 32. cikk (1)-(2) bekezdéseiben foglalt, az adatbiztonsággal
kapcsolatos jogszabályi előírásoknak.

14

d. Az incidenssel érintett tesztadatbázis kezelésének megfelelése egyes alapelveknek
1) Az általános adatvédelmi rendelet 5. cikk (1) bekezdés b) pontjában nevesített „célhoz
kötöttség” elve megköveteli, hogy a személyes adatok gyűjtése csak meghatározott, egyértelmű és
jogszerű célból történjen, és azokat ne kezeljék ezekkel a célokkal össze nem egyeztethető
módon.
A 29-es Adatvédelmi Munkacsoport kapcsolódó véleménye (WP203) szerint a célhoz kötöttség
lényege, hogy megakadályozza az adatok olyan célú felhasználását, amelyre az érintettek nem
számíthatnak előre, tiltakoznának ellene, vagy egyébként sem alkalmasak az adatok az ilyen célok
elérésre. Az alapelv két további részelvből tevődik össze, nevezetesen először a cél
meghatározásának kötelezettségéből és másodszor pedig az ezzel összefüggő felhasználás
kötelezettségéből.
Az Ügyfél az incidenssel érintett tesztadatbázis létrehozásának célját abban jelölte meg, hogy […]én jelentkezett egy hiba, amely miatt az előfizetői adatok elérhetősége megszűnt. Ezen hiba
kijavítása céljából lett létrehozva a mintegy […] érintett, az Adatkezelő lakossági ügyfeleinek
összesen […]%-ának különböző, az előfizetői szerződések megkötése során megadott adatait
tartalmazó tesztadatbázis. Ezen adatbázis létrehozásának célja (hibajavítás) tehát elkülönül a
személyes adatok eredeti kezelésének céljától (szerződés teljesítése). A hibajavítás, mint önálló
adatkezelési cél legitim lehet, azonban ezen elkülönült adatkezelésnek is meg kell felelnie az
általános adatvédelmi rendelet előírásainak, így többek között a célhoz kötött adatkezelés
alapelvének is.
A hibajavítási cél a tesztadatbázis létrehozása kapcsán addig áll fent, ameddig maga a hiba
elhárításra nem került az Adatkezelő által. Amint a hiba kijavítása megtörtént az elkülönült
adatkezelési cél is megszűnik, így az általános adatvédelmi rendelet 17. cikk (1) bekezdés a)
pontjában foglaltakra is figyelemmel a személyes adatokat tartalmazó tesztadatbázist törölni kellett
volna. Az adatbázis a hiba elhárítása utáni tárolása már nélkülözött bármilyen adatkezelési célt,
amelyre maga az Ügyfél is utalt a Hatóságnak küldött válaszaiban (lásd: az Ügyfél a Hatóság
NAIH/2019/7105/4. számú tényállás tisztázó végzésére adott 2019. november 28-án kelt
nyilatkozatának 4. pontját).
A nagyszámú érzékeny ügyféladatot tartalmazó adatbázis cél nélküli tárolása ezért majd […], a
hiba elhárításától egészen az incidens bekövetkezéséig fennállt. Az Ügyfél ezen adatkezelési
tevékenysége ezért megsértette az általános adatvédelmi rendelet 5. cikk (1) bekezdés b)
pontjában nevesített „célhoz kötöttség” alapelvét.
2) Az általános adatvédelmi rendelet 5. cikk (1) bekezdés e) pontjában nevesített „korlátozott
tárolhatóság” elve megköveteli, hogy a személyes adatok tárolásának olyan formában kell
történnie, amely az érintettek azonosítását csak a személyes adatok kezelése céljainak eléréséhez
szükséges ideig teszi lehetővé.
A célhoz kötöttség alapelvével szorosan összefüggő ezen alapelv az elavult, már semmilyen célból
nem használható személyes adatok tárolásának tilalmát fogalmazza meg. Az alapelv azonban a
tárolási idő behatárolását az érintettek azonosítására alkalmas módon való adattárolás
szempontjából korlátozza. Az anonimizált adatok tárolására így továbbra is lehetősége van az
adatkezelőnek, azonban annak olyan formában kell történnie, hogy biztosan ne lehessen belőlük
az érintettre következtetést levonni, őket a továbbiakban azonosítani.

15

Az Ügyfél által hibaelhárítási célból létrehozott adatbázisban kezelt személyes adatok a cél
megvalósulása után változatlan, így az érintettek azonosításra alkalmas módon kerültek tárolásra.
Az adatok azonosításra alkalmas voltát az etikus hacker által az Ügyfélnek megküldött
sérülékenységet feltáró üzenet is megerősítette. Az adatok olvashatóságát, így az érintettek
adataihoz való hozzáférést és azonosításukat egyébként az adatokat érintő titkosítás
alkalmazásának hiánya is megkönnyítette, ahogy az a határozat korábbi pontjaiban is
megállapításra került.
Azzal tehát, hogy az Ügyfél az érintettek adatait tartalmazó, hibaelhárítási célból létrehozott
tesztadatbázist a hibaelhárítás megtörténte utáni majd […] időszakban az érintettek azonosítását
lehetővé tevő módon tárolta megsértette az általános adatvédelmi rendelet 5. cikk (1) bekezdés e)
pontjában nevesített „korlátozott tárolhatóság” alapelvét.
e. Az alkalmazott szankcióval kapcsolatos megállapítások.
A Hatóság megvizsgálta, hogy az Ügyféllel szemben milyen típusú szankciót kíván alkalmazni a
feltárt jogsértések miatt és hogy indokolt-e vele szemben adatvédelmi bírság kiszabása. E körben
a Hatóság az általános adatvédelmi rendelet 83. cikk (2) bekezdése és az Infotv. 75/A. §-a alapján,
figyelemmel az Infotv. 61. § (5) bekezdésére is, mérlegelte az ügy összes releváns körülményét és
megállapította, hogy a jelen eljárás során feltárt jogsértés esetében az Ügyfél figyelmeztetése és
felszólítása önmagában nem arányos és visszatartó erejű szankció, indokolt tehát a bírság
kiszabása.
A bírságkiszabás szükségességének megállapítása során a Hatóság mérlegelte a jogsértések
súlyosító és enyhítő körülményeit az alábbiak szerint:
Súlyosító körülmények:
-

Az Ügyfélnél bekövetkezett adatvédelmi incidens egy olyan adatbiztonsági hiányosságra
vezethető vissza, amelyre a piacon régóta elérhető volt az ingyenes javítás, a
sérülékenység pedig akár harmadik személy által is könnyen detektálható volt, így az
adatokhoz való jogosulatlan hozzáférésnek való kitettség elhárítására az Ügyfélnek a
kockázatok megfelelő felmérése esetén nagyon régóta lehetősége lett volna.

-

Az Ügyfél által az ügy kapcsán érintett adatok nagy száma, azok érzékenysége által
jelentett kockázatok, továbbá az Ügyfél piaci pozíciója, amelyek alapján fokozottan
elvárható tőle a megfelelő adatbiztonsági intézkedések alkalmazása.

-

Ahogy az saját belső szabályzataiban is megjelenik, az Ügyfél által használt (nyílt
forráskódú) tartalomkezelő rendszer használatából adódó kockázatokat, illetve azok
felmérését az Ügyfélnek kell viselnie és azokkal kapcsolatban helyt állnia. Az Ügyfél ezen
intézkedések hiányával saját belső szabályzatai előírásainak sem tett megfelelően eleget.

-

Az érintett személyes adatokra alkalmazott titkosítás és ezzel kapcsolatos kockázatok
felmérésének hiánya is megnövelte az incidensnek való kitettség kockázatait. Ezen
intézkedés alkalmazása szintén megjelenik az Ügyfél vonatkozó belső szabályzataiban,
amelynek szintén nem, illetve hiányosan tett eleget.

16

-

A digi.hu honlap tekintetében az adminisztrátori (rendszergazdai) jogosultsággal
rendelkező felhasználók érintettségét a Hatóság a biztonsági kockázatokat súlyosan növelő
tényezőként vette figyelembe.

-

A Hatóság a megállapított adatbiztonsági hiányosságokat olyan rendszerszintű
problémának tekinti, amely alapján a jogsértő helyzet már az incidens bekövetkezése előtt
is régóta fennállt az adatkezelő Ügyfélnél az érintett adatbázisok tekintetében.

-

Az adatbiztonsági hiányosságokon túl az incidens bekövetkezése közvetlenül
visszavezethető a hibaelhárítási célból létrehozott tesztadatbázis alapelvi szinten jogsértő
cél nélküli és az érintettek azonosítására alkalmas módon való hosszú ideig […] történő
tárolására. Amennyiben a tesztadatbázis az alapelveknek megfelelően törlésre került volna
a hibajavítási cél megvalósulása után, úgy az incidens által az érintettekre jelentett
kockázatok is sokkal enyhébbek lettek volna, mivel az érintett adatalanyok száma ezen
tesztadatbázisban szereplők számával ([…] érintett) csökkenthető lett volna. Az
adatbiztonsági hiányosságok a tesztadatbázis időben való törlése esetén csupán a direktmarketing adatbázisban kezelt személyes adatok ([…] érintett) és a digi.hu honlap
rendszergazdai adatai ([…] érintett) esetén álltak volna fent.

-

A cél nélkül kezelt adatok beazonosítását, az adatok megtisztítását, aktualizálását és
szükség szerint törlését az Ügyfél belső előírásai is tartalmazzák, amely szintén ellentétben
áll az incidensben érintett tesztadatbázis kezelésének körülményeivel.

-

Az adatbiztonsági hiányosságok és az alapelvi szinten jogsértő adatkezelés nagy számú
(összesen […] fő) érintett személyes adatait érintette, amely tartalmazza az Ügyfél
lakossági ügyfeleinek […]. Ez az ország lakosságának arányához viszonyítva is jelentős
szám (a magyarországi lakosság […]).

-

A Hatóság a bírság összegének meghatározása során figyelembe vette, hogy az Ügyfél
által elkövetett alapelvi jogsértések az általános adatvédelmi rendelet 83. cikk (5)
bekezdése szerint a magasabb maximális összegű bírságkategóriába tartozó jogsértésnek
minősülnek.

Enyhítő körülmények:
-

A Hatóság figyelembe vette, hogy az Ügyféllel szemben korábban nem állapított meg a
személyes adatok kezelésével kapcsolatos jogsértést.

-

Az Ügyfél nyilatkozatában is elismerte, hogy az incidensben érintett tesztadatbázist már
korábban törölnie kellett volna.

Egyéb, figyelembe vett körülmények:
-

A bekövetkezett adatvédelmi incidensről való értesülése után az Ügyfél az incidens
kezelésével kapcsolatos szinte valamennyi, az általános adatvédelmi rendelet 33. cikke
által előírt intézkedést azonnal megtette, így az incidenst kivizsgálta, azt a Hatóság részére
a tudomásszerzéstől számított 72 órán belül bejelentette, a sérülékenységet megszüntető
javítást telepítette, a jogszerűtlen kezelt adatbázist pedig törölte, belső szabályzatait a
sérülékenységvizsgálatok elvégzése kapcsán módosította. A Hatóság így az Ügyfél konkrét
adatvédelmi incidenskezelési gyakorlatában problémát nem tárt fel. A Hatóság e
17

magatartást – mivel a jogszabályi kötelezettségek betartásán nem ment túl – kifejezetten
enyhítő körülményként nem értékelte.
-

A Hatóság figyelemmel volt arra is, hogy az Ügyfél mindenben együttműködött a
Hatósággal az ügy kivizsgálása során, noha e magatartást sem – mivel a jogszabályi
kötelezettségek betartásán szintén nem ment túl – értékelte kifejezetten enyhítő
körülményként.

A bírság összegének megállapítása során figyelembe vette a Hatóság, hogy az Ügyfélnek a 2018.
január 1. – 2018. december 31. közötti általános üzleti évet záró nyilvánosan elérhető beszámolója
alapján
ebben
az
évben
összesen
47.299.383.000
HUF
(négyvenhétmilliárdkétszázkilencvenkilencmillió-háromszáznyolcvanháromezer forint) nettó árbevétele volt. A Hatóság
továbbá figyelembe vette, hogy az Ügyfélnek a 2019. január 1. – 2019. december 31. közötti üzleti
évben a Hatóságnak NAIH/2020/1160/6. számú tényállás tisztázó végzésére küldött válasza
szerint 51.890.528.182 HUF (ötvenegymilliárd-nyolcszázkilencvenmillió-ötszázhuszonnyolcezerszáznyolcvankettő forint) nettó árbevétele volt. A bírság megállapítása során a jogsértés
fennállásának időszakára tekintettel vette figyelembe a Hatóság a 2018 és 2019-es üzleti éveket.
A fentiek alapján a kiszabott bírság összege a jogsértés súlyával arányban áll.
A Hatóság az Infotv. 61. § (2) bekezdés a) és c) pontjai alapján a határozatnak az Ügyfél
azonosító adataival (az üzleti titkok kitakarásával) történő nyilvánosságra hozatalát is elrendelte,
mivel a jogsértés súlyos és személyek széles körét érinti.
IV.

Egyéb kérdések

A Hatóság hatáskörét az Infotv. 38. § (2) és (2a) bekezdése határozza meg, illetékessége az
ország egész területére kiterjed.
Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal
szemben közigazgatási per útján van helye jogorvoslatnak.
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (2) bekezdés a) pontja alapján a Hatóság
döntésével szembeni közigazgatási per törvényszéki hatáskörbe tartozik, a perre a Kp. 13. § (11)
bekezdése alapján a Fővárosi Törvényszék kizárólagosan illetékes. A polgári perrendtartásról
szóló 2016. évi CXXX. törvénynek (a továbbiakban: Pp.) – a Kp. 26. § (1) bekezdése alapján
alkalmazandó – 72. §-a alapján a törvényszék hatáskörébe tartozó perben a jogi képviselet
kötelező. Kp. 39. § (6) bekezdése szerint – ha törvény eltérően nem rendelkezik – a keresetlevél
benyújtásának a közigazgatási cselekmény hatályosulására halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény (a
továbbiakban: E-ügyintézési tv.) 9. § (1) bekezdés b) pontja szerint az ügyfél jogi
képviselője elektronikus kapcsolattartásra kötelezett.
A keresetlevél benyújtásának idejét és helyét a Kp. 39. § (1) bekezdése határozza meg. A
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén
alapul. A közigazgatási per illetékének mértékét az illetékekről szóló 1990. évi XCIII. törvény
(továbbiakban: Itv.) 44/A. § (1) bekezdése határozza meg. Az illeték előzetes megfizetése alól az
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.
18

A veszélyhelyzet ideje alatt érvényesülő egyes eljárásjogi intézkedésekről szóló 74/2020. (III. 31.)
Korm. rendelet (a továbbiakban: Korm. rendelet) 35. §-a szerint, ha e rendelet eltérően nem
rendelkezik, a veszélyhelyzet a határidők folyását nem érinti.
A Korm. rendelet 41. § (1) bekezdése szerint a veszélyhelyzet ideje alatt a bíróság tárgyaláson
kívül jár el. Ha a perben a veszélyhelyzet idején kívül tárgyalást kellene tartani, a felperes akkor
kérheti, hogy a bíróság tárgyaláson kívüli elbírálás helyett a tárgyalást a veszélyhelyzet
megszűnését követő időpontra halassza el, ha
a) a bíróság a közigazgatás cselekmény halasztó hatályát legalább részben nem rendelte el,
b) a keresetindításnak halasztó hatálya van, és a bíróság halasztó hatály feloldását nem rendelte
el,
c) ideiglenes intézkedést nem rendeltek el.
Az Ákr. 132. §-a szerint, ha a kötelezett a hatóság végleges döntésében foglalt kötelezésnek nem
tett eleget, az végrehajtható. A Hatóság határozata az Ákr. 82. § (1) bekezdése szerint a közléssel
véglegessé válik. Az Ákr. 133. §-a értelmében a végrehajtást - ha törvény vagy kormányrendelet
másként nem rendelkezik - a döntést hozó hatóság rendeli el. Az Ákr. 134. §-a értelmében a
végrehajtást - ha törvény, kormányrendelet vagy önkormányzati hatósági ügyben helyi
önkormányzat rendelete másként nem rendelkezik - az állami adóhatóság foganatosítja. Az Infotv.
60. § (7) bekezdése alapján a Hatóság határozatában foglalt, meghatározott cselekmény
elvégzésére, meghatározott magatartásra, tűrésre vagy abbahagyásra irányuló kötelezés
vonatkozásában a határozat végrehajtását a Hatóság foganatosítja.
Budapest, 2020. május 18.
Dr. Péterfalvi Attila
elnök
c. egyetemi tanár

19

