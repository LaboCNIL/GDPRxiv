Iktatószám:

Tárgy:

NAIH/2020/1911.

hivatalbóli határozat

HATÁROZAT
A Nemzeti Adatvédelmi és Információszabadság Hatóság (a továbbiakban: Hatóság) az Eger
Megyei Jogú Város Polgármesteri Hivatalban (3300 Eger, Dobó István tér 2.; a továbbiakban: Hivatal)
iratselejtezés során előkerült, személyes adatokat tartalmazó dokumentumoknak az Egri Ügyek
Hírportál szerkesztőségének (Azonnali Média Kft., székhely: 3300 Eger, Bartakovics u. 15. 5a., dr.
Csarnó Ákos ügyvezető; a továbbiakban: Hírportál) történő továbbításával megvalósuló adatkezelés
tárgyában 2020. március 11. napján hivatalból indult adatvédelmi hatósági eljárásban megállapítja ,
hogy a Hírportál azáltal, hogy az indokolásban részletezettek szerint jogalap nélkül nagy nyilvánosság
előtt hozzáférhetővé tette a személyes adatokat tartalmazó fényképfelvételeket, megsértette az
általános adatvédelmi rendelet 6. cikkét.
A jelen határozattal szemben közigazgatási úton jogorvoslatnak nincs helye, de az a közléstől számított 30
napon belül a Fővárosi Törvényszékhez címzett keresetlevéllel közigazgatási perben megtámadható. A
keresetlevelet a Hatósághoz kell benyújtani, elektronikusan, amely azt az ügy irataival együtt továbbítja a
bíróságnak. A bíróság egyszerűsített perben jár el, melynek során a bíróság a tárgyaláson kívüli elbírálás
szabályai szerint jár el. A tárgyalás tartása iránti kérelmet a keresetben jelezni kell. A teljes személyes
illetékmentességben nem részesülők számára a bírósági felülvizsgálati eljárás illetéke 30 000 Ft, a per
tárgyi illetékfeljegyzési jog alá esik. A Fővárosi Törvényszék előtti eljárásban a jogi képviselet kötelező.
INDOKOLÁS

I.

Az eljárás menete és a tényállás tisztázása

A Hatóság bejelentésből értesült arról, hogy a Hivatalban iratselejtezés során előkerült, személyes
adatokat tartalmazó dokumentumokat Mirkóczki Ádám polgármester továbbította a Hírportálnak.
A Hírportál oldalán 2020. január 30-án egy cikk jelent meg „Listázta a Fidesz Eger lakosságát Nyitrai
Zsolt kampányában – Mutatjuk a bizonyítékokat” címmel. A cikkben az előkerült dokumentumokról
készült képfelvételek is szerepelnek, amelyen a személyes adatok láthatóan a képek szerkesztésével
kerültek kitakarásra.
A Hírportál oldalán megjelent továbbá az üggyel kapcsolatban egy másik cikk is „Választási listabotrány
Egerben: Oroján közleményben tagad, Nyitrai nem reagál” címmel, amely cikk – Dr. Nyitrai Zsolt
ajánlóíveiről közzétett képfelvételek kíséretében – legelőször az alábbi tartalommal jelent meg: „Egy
rakat dokumentumot mutattunk be listázásról, választók értékeléséről és ami a legfontosabb, Nyitrai
Zsolt lefénymásolt választási aláírásgyűjtő íveiről. Íme (a személyes adatokat mi takartuk ki):”
A cikkből ezt követően az arra való utalás, hogy a személyes adatok kitakarását a szerkesztőség
végezte, eltávolításra került.
A Hatóság 2020. március 11-én kelt végzésében a tényállás tisztázása érdekében nyilatkozattételre és
dokumentumok csatolására hívta fel a Hivatalt és a Hírportált.
1. Dr. Csarnó Ákos, a Hírportál főszerkesztője a Hatósághoz 2020. március 31-én érkezett
válaszlevélben előadta, hogy 2020. január 29-én kapott jelzést az önkormányzat egyik dolgozójától,
hogy fontos témát találtak a Hivatalban, ezért menjen be, mert érdekes lehet média szempontból.
Személyesen be is ment, ahol Eger Megyei Jogú Város polgármestere és jegyzője fogadták. Egy
laptopon mutatták meg a főszerkesztőnek azokat a képeket, amelyek később a Hírportál oldalán is

2

megjelentek. Eleve kitakart képeket látott, és azokat egy pendrive-ra másolták. Minderről egy feljegyzés
is készült, amelynek másolatát csatolta is a Hatóságnak küldött válaszlevélhez. A feljegyzés 2020.
január 29-én 10 óra 30 perckor készült Eger Megyei Jogú Város Polgármesteri Hivatalának jegyzői
irodájában az iratselejtezés során talált iratokról készült másolatok készítéséről. A feljegyzésben
foglaltak szerint a […] alpolgármester irodájában talált iratokról 2020. január 29-én 10 óra 30 perckor
fényképfelvételt készített Mirkóczki Ádám polgármester és Dr. Andráskó Dénes jegyző, amely
fényképekről a személyes adatokat digitális úton kitakarták. Az eredeti felvételeket a feljegyzés szerint
végleges törléssel megsemmisítették, és a személyes adatok nélküli felvételeket dr. Csarnó Ákosnak, a
Hírportál főszerkesztőjének pendrive-on 2020. január 29-én átadták.
A Hatóság azon kérdésére, hogy a cikkben megjelent képeket ki készítette a Hírportál főszerkesztője
előadta, hogy nincs tudomása arról, hogy a képeket ki készítette. A személyes adatok kitakarása
feltételezése szerint valamilyen szoftverrel készülhetett, nagy valószínűséggel Paint szoftverrel.
Dr. Csarnó Ákos nyilatkozata szerint a cikk alapját képező vázlatot és képeket két kollégája kapta meg
feldolgozás, szerkesztés céljából. A cikk korábbi változata az ő jelzésére került megváltoztatásra,
ugyanis a személyes adatokat nem a szerkesztőségben takarták ki, hanem eleve kitakarva kapták a
képeket, csak a szerkesztő munkatárs értette félre a helyzetet. A cikket dr. Csarnó Ákos írta, és mivel
ez egy félreértés volt, jelezte, hogy javítsák ki a szöveget. A rendszerük nem tárol módosítások előtti
verziókat, csak mindig a végeredményt, ezért az oldalon megjelent szöveg korábbi változatát a
Hatóságnak nem küldte meg.
2. A Hatóság a Hivatalhoz intézett megkeresésében tájékoztatást kért arról, hogy az iratselejtezés
során a Hivatal helyiségében milyen dokumentumok kerültek elő; a dokumentumokat, illetve azok
tartalmát kik ismerték meg, azokhoz kik férhettek hozzá; milyen biztonsági intézkedéseket hozott a
Hivatal annak érdekében, hogy az előkerült, személyes adatokat tartalmazó dokumentumokhoz azt
követően illetéktelen személyek ne férhessenek hozzá; a Hírportálnak történő adattovábbítás milyen
jogalap alapján és milyen célból történt; ki továbbította a dokumentumokat a Hírportálnak, valamint az
adattovábbításra milyen módon került sor és a dokumentumokat milyen formában továbbították a
Hírportál részére.
A Hivatal válaszlevelében foglaltak szerint az iratselejtezés során az alábbi típusú iratok kerültek elő:
- Fénymásolt ajánlóívek, amelyeken az érintettek neve, lakcíme, aláírása és személyi
azonosítója volt feltüntetve. A fénymásolat készítésének idejéről és körülményeiről
információval nem rendelkeznek, így nem lehet tudni, hogy a másolat készítésére az eredeti
dokumentumokról a helyi választási iroda általi átvételt megelőzően, vagy azt követően került-e
sor. A Hivatal álláspontja szerint azonban – figyelemmel arra, hogy a választási iroda általi
átvételt követően szigorú iratkezelési szabályok vonatkoznak a kitöltött ajánlóívek kezelésére,
és a Hivatal munkatársai részletes kioktatást kaptak a választási iratok kezelésével kapcsolatos
fegyelmi és büntetőjogi felelősségről – a fénymásolatokat nem a választási iroda által őrzött
iratokról készíthették.
- A választópolgárok nevét, lakcímét és a politikai aktivitásukat vagy pártszimpátiájukat jelölő
számokat tartalmazó, eredeti iratok. A dokumentumok láthatóan valamilyen elektronikus
adatbázisból vagy programból kerültek kinyomtatásra, erre utalnak a lapokon helyenként
látható ikonok (pl. „tovább-nyíl”, „vissza” stb.). Az iratokon kézírással további információk
találhatók, pl. „nem volt otthon”.
- Az iratok harmadik csoportja a személyes adatokat nem tartalmazó iratok, például szórólapok,
ún. „érvelőkártyák” stb.
A Hivatal tájékoztatása szerint az iratselejtezés során talált dokumentumokat és azok tartalmát az
iratselejtezést végző bizottság tagjai ([…]), Mirkóczki Ádám polgármester, Dr. Andráskó Dénes jegyző
és […] ismerhette meg. A dokumentumok megtalálását követően azokat először Dr. Andráskó Dénes
jegyző, majd […] őrizte, azokhoz más személy a rendőrségi lefoglalásig nem férhetett hozzá. Amint
egyértelművé vált, hogy a megtalált iratok személyes adatokat tartalmaznak és azok a rendőrségi
feljelentés megtételét, valamint adatvédelmi incidens bejelentését is megalapozhatják, Dr. Andráskó

3

Dénes jegyző gondoskodott az iratok elzárásáról, így azokhoz kizárólag ő férhetett hozzá addig, amíg
az […] átadásra nem kerültek. Az […] megvizsgálta az iratokat, azonosította a személyes adatok és az
érintettek körét, majd egy használaton kívüli irodában zárható szekrényben elzárta az iratokat, így
azokhoz illetéktelen személyek a rendőrségi lefoglalásig nem férhettek hozzá.
A Hivatal nyilatkozata szerint a Hírportál részére személyes adatok továbbítására nem került sor. A
személyes adatok kitakarását Dr. Andráskó Dénes jegyző végezte el Mirkóczki Ádám polgármester
jelenlétében oly módon, hogy – mivel a Hivatal fénymásolója a szkennelt dokumentumokat belső
hálózatra másolja vagy a hivatali e-mail címre küldi, ezért az iratok jellegére tekintettel ezt a jegyző
kockázatosnak találta - digitális fényképezőgéppel elektronikus másolatot készített. A fényképeket
hálózatra nem kötött számítógépre másolta, amelyen elvégezte a személyes adatok felismerhetetlenné
tételét, ezt követően mind a fényképezőgép, mind a számítógép háttértárából letörölte a személyes
adatokat tartalmazó fényképeket. A személyes adatokat már nem tartalmazó dokumentumokat a dr.
Csarnó Ákos főszerkesztő úr által adott pendrive-ra másolta, és átadta a főszerkesztő úrnak. Erről az
eljárásról jegyzőkönyv is készült, amelynek aktapéldányán dr. Csarnó Ákos aláírásával elismerte a
személyes adatokat nem tartalmazó fényképeknek pendrive-on történt átvételét.
A főszerkesztő urat Mirkóczki Ádám polgármester utasítására […] hívta be a Hivatalba, és megkérte,
hogy várakozzon, amíg a személyes adatok felismerhetetlenné tételét a jegyző elvégzi. dr. Csarnó
Ákos a személyes adatokat tartalmazó dokumentumokhoz nem férhetett hozzá, kizárólag a Hivatal által
kitakart dokumentumokat kapta meg.
A Hivatal továbbá válaszlevelében tájékoztatta a Hatóságot, hogy az ügyben jelenleg rendőrségi
nyomozás zajlik, amelynek során az iratanyag teljes egészében lefoglalásra került.
3. A Hatóság a tényállás további tisztázása érdekében NAIH/2020/1911/9. számú végzésében
újabb megkereséssel fordult a Hivatal felé, amelyben felhívta, hogy bocsássa a Hatóság
rendelkezésére a korábbi nyilatkozata szerinti, az iratselejtezés során a Hivatal helyiségében talált
dokumentumokról Dr. Andráskó Dénes jegyző által szerkesztett fényképek másolatát, amely képeket
állítása szerint átadtak a Hírportál főszerkesztőjének, dr. Csarnó Ákosnak.
A Hivatal a Hatóság felhívására 2020. június 2-án kelt válaszlevelében akként nyilatkozott, hogy a kért
dokumentumok nem állnak a Hivatal rendelkezésére, azok a Hírportálnak történt átadást követően
végérvényesen törlésre kerültek.
4. A Hatóság továbbá a tényállás tisztázása érdekében NAIH/2020/1911/8. számú végzésében
megkereséssel fordult a Hírportál felé, fehívva, hogy bocsássa a Hatóság rendelkezésére a korábbi
nyilatkozat szerint 2020. január 29-én dr. Csarnó Ákos részére Mirkóczki Ádám polgármester és Dr.
Andráskó Dénes jegyző által pendrive-on átadott valamennyi fénykép másolatát, továbbá küldje meg az
egriugyek.hu oldalon 2020. január 30-án „Listázta a Fidesz Eger lakosságát Nyitrai Zsolt kampányában
– Mutatjuk a bizonyítékokat!” címmel megjelent cikk azon szerkesztői változatát, amely az oldalon is
megjelentetésre került.
Dr. Csarnó Ákos, a Hírportál főszerkesztője a Hatóság végzésére adott válaszában akként nyilatkozott,
hogy a cikk alapjául szolgáló fotókat külön nem tárolják, azokat a cikkbe illesztés után törölték.
Rendszerük a módosításokat nem tárolja, így a szerkesztési folyamatot sem, csak az aktuális
végeredményt, amely megjelenik cikk formájában az olvasók előtt. Válaszleveléhez mellékelte a
cikkben felhasznált, ott látható fotókról készített nyomtatott képeket.
5. A Hatóság ezt követően NAIH/2020/1911/12. számú végzésében ismételten megkereste dr.
Csarnó Ákost, a Hírportál főszerkesztőjét, tájékoztatást kérve a Hírportál oldalán 2020. január 30-án
„Választási listabotrány Egerben: Oroján közleményben tagad, Nyitrai nem reagál” címmel megjelent
cikk íróinak, illetve szerkesztőinek nevéről és elérhetőségéről.

4

Dr. Csarnó Ákos, a Hírportál főszerkesztője a Hatóság végzésére akként nyilatkozott, hogy a cikk az ő
jelzésére került megváltoztatásra, ugyanis a személyes adatokat nem ők takarták ki, hanem eleve úgy
kapták, csak a szerkesztő munkatárs értette félre a helyzetet. A hivatkozott probléma – azaz hogy a
cikkben korábban szerepelt azon bejegyzés, hogy „(a személyes adatokat mi takartuk ki)”
eltávolításra került – úgy fordulhatott elő, hogy az akkor várt helyzethez képest a szerkesztőség előre
dolgozott. Ezért az alapcikkhez hasonlóan ez a cikk is javításra került, azaz a hivatkozott zárójeles
megjegyzés törlésre került.
II. Az ügyben alkalmazandó jogszabályi rendelkezések
Az általános adatvédelmi rendelet hatálya alá tartozó adatkezelésre az információs önrendelkezési
jogról és az információszabadságról szóló 2011. évi CXII. törvény (a továbbiakban: Infotv.) 2. § (2)
bekezdése szerint az általános adatvédelmi rendeletet az ott megjelölt rendelkezésekben foglalt
kiegészítésekkel kell alkalmazni.
Az általános adatvédelmi rendelet 4. cikk 1. pontja szerint „személyes adat: az azonosított vagy azonosítható természetes személyre („érintett”) vonatkozó bármely információ; azonosítható az a természetes személy, aki közvetlen vagy közvetett módon, különösen valamely azonosító, például név, szám,
helymeghatározó adat, online azonosító vagy a természetes személy testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy több tényező alapján azonosítható.”
Az általános adatvédelmi rendelet 4. cikk 2. pontja szerint „adatkezelés: a személyes adatokon vagy
adatállományokon automatizált vagy nem automatizált módon végzett bármely művelet vagy műveletek
összessége, így a gyűjtés, rögzítés, rendszerezés, tagolás, tárolás, átalakítás vagy megváltoztatás,
lekérdezés, betekintés, felhasználás, közlés továbbítás, terjesztés vagy egyéb módon történő
hozzáférhetővé tétel útján, összehangolás vagy összekapcsolás, korlátozás, törlés, illetve
megsemmisítés.”
Az általános adatvédelmi rendelet 4. cikk 7. pontja szerint „adatkezelő”: az a természetes vagy jogi
személy, közhatalmi szerv, ügynökség vagy bármely egyéb szerv, amely a személyes adatok
kezelésének céljait és eszközeit önállóan vagy másokkal együtt meghatározza; ha az adatkezelés
céljait és eszközeit az uniós vagy a tagállami jog határozza meg, az adatkezelőt vagy az adatkezelő
kijelölésére vonatkozó különös szempontokat az uniós vagy a tagállami jog is meghatározhatja;
Az általános adatvédelmi rendelet 6. cikk (1) bekezdése alapján a személyes adatok kezelése kizárólag
akkor és annyiban jogszerű, amennyiben az ott felsorolt jogalapok legalább egyike fennáll.
Az Infotv. 60. § (1) bekezdése szerint a személyes adatok védelméhez való jog érvényesülése
érdekében a Hatóság hivatalból adatvédelmi hatósági eljárást indíthat.
Az általános adatvédelmi rendelet eltérő rendelkezése hiányában a kérelemre indult adatvédelmi
hatósági eljárásra az általános közigazgatási rendtartásról szóló 2016. évi CL. törvény (a továbbiakban:
Ákr.) rendelkezéseit kell alkalmazni az Infotv.-ben meghatározott eltérésekkel.
Az Ákr. 103. (1) bekezdése szerint a hivatalbóli eljárásokban e törvénynek a kérelemre indult
eljárásokra vonatkozó rendelkezéseit az e fejezetben foglalt eltérésekkel kell alkalmazni.
A (2) bekezdés szerint a hivatalbóli eljárásokban szünetelésnek nincs helye, és a hatóság felfüggesztés
esetén sem dönt érdemben az ügyfél vagy ügyfelek együttes kérelmére. Nincs helye az eljárás
megszüntetésének, ha az ügyfél eljárási költség előlegezési kötelezettségének nem tesz eleget.
A (3) szerint a hivatalbóli eljárásokban az ügyintézési határidőbe csak az eljárás felfüggesztésének
időtartama nem számít be.
A (4) bekezdés szerint ha a hatóság a hivatalbóli eljárásban az ügyintézési határidő kétszeresét túllépi,
a jogsértés tényének megállapításán és a jogellenes magatartás megszüntetésére vagy a jogszerű
állapot helyreállítására kötelezésen túl egyéb jogkövetkezményt nem alkalmazhat. Ez esetben
ugyanazon ügyféllel szemben, ugyanazon ténybeli és jogi alapon nem indítható új eljárás.

5

Az általános adatvédelmi rendelet 58. cikk (2) bekezdés b) pontja alapján a Hatóság elmarasztalja az
adatkezelőt vagy az adatfeldolgozót, ha adatkezelési tevékenysége megsértette az általános
adatvédelmi rendelet rendelkezéseit.
Az általános adatvédelmi rendelet 58. cikk (2) bekezdés g) pontja alapján a Hatóság a 16., 17., illetve a
18. cikkben foglaltaknak megfelelően elrendeli a személyes adatok helyesbítését, vagy törlését, illetve
az adatkezelés korlátozását, valamint a 17. cikk (2) bekezdésének és a 19. cikknek megfelelően
elrendeli azon címzettek erről való értesítését, akikkel vagy amelyekkel a személyes adatokat közölték.
Az általános adatvédelmi rendelet 17. cikk (2) bekezdése értelmében ha az adatkezelő nyilvánosságra
hozta a személyes adatot, és az (1) bekezdés értelmében azt törölni köteles, az elérhető technológia
és a megvalósítás költségeinek figyelembevételével megteszi az észszerűen elvárható lépéseket ideértve technikai intézkedéseket - annak érdekében, hogy tájékoztassa az adatokat kezelő
adatkezelőket, hogy az érintett kérelmezte tőlük a szóban forgó személyes adatokra mutató linkek vagy
e személyes adatok másolatának, illetve másodpéldányának törlését.
III. Döntés
III.1. A személyes adatok anonimizálása módjának megfelelősége
A hatósági eljárás során feltárt tényállás szerint a Hivatal egyik helyiségében iratselejtezés során a
2014. évi helyi önkormányzati választásokhoz köthető különféle, személyes adatokat is tartalmazó
dokumentumok – többek között név, lakcím, születési hely és születési idő adatokat tartalmazó
dokumentumok, listák, feljegyzések, valamint név, lakcím, személyi azonosító és aláírás személyes
adatokat tartalmazó, Dr. Nyitrai Zsolt Péter ajánlóíveiről készült fénymásolatok – kerültek elő.
A bejelentésben foglaltak szerint ezen dokumentumokat Mirkóczki Ádám polgármester továbbította a
Hírportálnak.
Mind a Hivatal, mind a Hírportál az eljárás során a Hatóság megkeresésére akként nyilatkozott, hogy
dr. Csarnó Ákos, a Hírportál főszerkesztője a cikk megírásához már a kitakart képeket kapta meg,
azokat egy pendrive-ra másolva adta át részére Mirkóczki Ádám polgármester és Dr. Andráskó Dénes
jegyző.
Az általános adatvédelmi rendelet 4. cikk 1. pontja szerint személyes adat az azonosított vagy
azonosítható természetes személyre („érintett”) vonatkozó bármely információ; azonosítható az a
természetes személy, aki közvetlen vagy közvetett módon, különösen valamely azonosító, például név,
szám, helymeghatározó adat, online azonosító vagy a természetes személy testi, fiziológiai, genetikai,
szellemi, gazdasági, kulturális vagy szociális azonosságára vonatkozó egy vagy több tényező alapján
azonosítható.
A Hatóság – az egriugyek.hu oldalon 2020. január 30-án közzétett cikkben megjelent képeket
áttekintve – megállapította, hogy az átadásra került fényképfelvételeken a személyes adatok kitakarása
nem felelt meg az anonimizálás követelményeinek. Az egyik – Dr. Nyitrai Zsolt Péter ajánlásgyűjtő
ívéről készült – fényképfelvételen kitakarás nélkül szerepel egy ajánlását adó választópolgár aláírása,
míg egy másik közzétett képen szereplő fényképfelvételen egy további dokumentum-részlet is – Dr.
Nyitrai Zsolt Péter ajánlásgyűjtő ívének egy része – látszik, amelyen kitakarás nélkül olvashatóak
személyes adatok (egy személy személyi azonosítója és vezetékneve).

6

III.2. Személyes adatok továbbítása által megvalósuló adatkezelés értékelése
III.2.1. Az adatkezelő személye
Az általános adatvédelmi rendelet 4. cikk 2. pontja szerint adatkezelés a személyes adatokon végzett
bármely művelet vagy műveletek összessége, így közlés továbbítás, terjesztés vagy egyéb módon
történő hozzáférhetővé tétel útján.
Figyelemmel arra, hogy az iratselejtezés során előkerült dokumentumokról készített
fényképfelvételeken – azok továbbítása előtt – a személyes adatok anonimizálása nem volt teljeskörű,
így a fényképfelvételek, és azok – anonimizálás ellenére – személyes adat tartalommal történő
továbbításával adatkezelés valósult meg.
A Hatóság a rendelkezésére álló dokumentumok és nyilatkozatok alapján megállapította, hogy az
iratselejtezés során előkerült dokumentumokról a fényképfelvételeket a polgármester és a jegyző
személyesen készítette, és azt követően döntött a fényképfelvételeken szereplő személyes adatok
anonimizálásának módjáról és mértékéről, valamint azok Hírportálnak történő átadásáról.
A polgármester és a jegyző ezen cselekményei azonban a
normál ügymenetébe illő tevékenységek voltak, ezen
döntöttek. Mindezek alapján a Hatóság Mirkóczki Ádám
jegyzőt tekintette az általános adatvédelmi rendelet 4.
vizsgált adatkezelés vonatkozásában.

Hatóság álláspontja szerint nem a Hivatal
adatkezelési műveletekről személyesen
polgármestert és Dr. Andráskó Dénes
cikk 7. pontja alapján adatkezelőnek a

III.2.2. Az adatkezelés értékelése
Az adatkezelésnek minden esetben meg kell felelnie az általános adatvédelmi rendelet
rendelkezéseinek, és arra csak megfelelő jogalap alapján, meghatározott célból kerülhet sor.
A Hatóság eljárása során az adatkezelő polgármester és jegyző az adatkezelés jogalapját és annak
célját nem igazolta, sőt álláspontja szerint személyes adatok továbbítására nem is került sor, mivel a
fényképfelvételeket úgy adták át a Hírportál főszerkesztőjének, hogy azon a személyes adatok
kitakarásra kerültek.
A Hatósághoz érkezett bejelentésben foglaltak és az azok alátámasztására a cikk első verziójáról
csatolt képernyőkép szerint a Hírportál oldalán megjelent cikk szövege először olyan tartalommal jelent
meg, miszerint a Dr. Nyitrai Zsolt Péter fénymásolt ajánlóíveiről készített fényképfelvételen a személyes
adatok kitakarását a szerkesztőségben tették meg: „Egy rakat dokumentumot mutattunk be listázásról,
választók értékeléséről és ami a legfontosabb, Nyitrai Zsolt lefénymásolt választási aláírásgyűjtő íveiről.
Íme (a személyes adatokat mi takartuk ki).”.
Dr. Csarnó Ákos, a Hírportál főszerkesztője ezzel ellentétben akként nyilatkozott, hogy a Hivatalban
egy laptopon mutatták meg neki azokat a képeket, amelyek később a Hírportál weboldalán
megjelentek. Eleve kitakart képeket látott és azokat egy pendrive-ra másolták. A cikk fentiekben
említett korábbi változata nyilatkozata szerint az ő jelzésére került megváltoztatásra, ugyanis a képeket
nem a szerkesztőségben takarták ki, hanem eleve úgy kapták, csak a szerkesztő munkatárs értette
félre a helyzetet.
A polgármester, illetve a jegyző a Hírportállal egyezően szintén úgy nyilatkozott, hogy a Hírportálnak
csak a személyes adatokat nem tartalmazó dokumentumokat adták át.
Ezen nyilatkozatok valódi bizonyítékként történő elfogadása azonban kétséges, a nyilatkozatok alapján
azonosított adatkezelési műveletek ugyanis életszerűtlenek, és egy normál hivatali folyamatba nem
illenek az alábbiak alapján:
- a polgármester és a jegyző személyesen készít fényképfelvételeket, továbbá az elvégzett
cselekményekről feljegyzést;

7

a feljegyzésen nincs olyan hivatali iktatószám, amely egy hivatalos ügymenetben adott
iktatószámnak tűnik;
- a fényképfelvételeken a személyes adatok kitakarását - vélhetően – képszerkesztő programmal
saját maguk végzik el; továbbá
- fényképmásolatok átadása miatt személyesen odahívnak egy újságírót.
Mindezek alapján feltételezhető, hogy a Dr. Csarnó Ákos főszerkesztővel történő találkozás során az
eredeti iratok megtekintése és anonimizálatlan másolatok átadása történt.
-

A nyilatkozatok valóságtartalmát a Hatóság ugyan ellenőrizni nem tudta, azonban bizonyítóerő
szempontjából erősebbnek és elsődlegesebbnek tekinti a cikk első verziójában megjelent nyilatkozatot,
vagyis hogy az ajánlóívekről készített másolaton szereplő személyes adatok kitakarására a Hírportál
szerkesztőségében került sor.
A jogellenes adattovábbítás megtörténtére utalnak továbbá a Hírportál azon nyilatkozatai is, hogy
rendszerük nem tárol módosítások előtti verziót, továbbá a cikkben felhasznált fotókat sem tárolják,
életszerűtlen ugyanis, hogy egy cikkben megjelent képet a cikkbe illesztés után azonnal törölnek és egy
cikkel kapcsolatban csak annak megjelent verzióját tárolják.
Ugyancsak a személyes adatokat tartalmazó másolat továbbítására utal, hogy a cikkben közzétett, az
ajánlóívekről készített fényképeken az adatok kitakarása a képszerkesztő programban elérhető eltérő
eszközzel történt.
A Hatóság a fentiekben kifejtett álláspontja ellenére a bizonyítás további nehézsége miatt Mirkóczki
Ádám polgármester és Dr. Andráskó Dénes jegyző jogsértését nem állapítja meg.
III.3. A továbbított személyes adatok nyilvánosságra hozatala által megvalósuló adatkezelés
értékelése
III.3.1. Az adatkezelő személye
Az általános adatvédelmi rendelet 4. cikk 2. pontja szerint a személyes adatok közlése terjesztés vagy
egyéb módon történő hozzáférhetővé tétel útján adatkezelésnek minősül. Ennek megfelelően a
Hírportál részére átadott, a nem teljeskörű anonimizálás miatt személyes adatokat tartalmazó
fényképfelvételek nagy nyilvánosság előtt, az interneten közzétett cikkben történő nyilvánosságra
hozatala adatkezelésnek minősül.
Az adatkezelésről, azaz a személyes adatok nagy nyilvánosság előtt történő hozzáférhetővé tételéről,
interneten történő megjelentetéséről a Hírportál döntött, a részére átadott, azonban a nem teljeskörű
anonimizálás miatt személyes adatokat tartalmazó fényképfelvételek ismeretében. A Hatóság ezért a
személyes adatok nyilvánosságra hozatala által megvalósult adatkezelés vonatkozásában a Hírportált
tekintette az általános adatvédelmi rendelet 4. cikk 7. pontja alapján adatkezelőnek.
III.3.2. Az adatkezelés értékelése
A Hírportál a nyilvánosságra hozatal tekintetében nem igazolta az adatkezelés jogalapját, sem annak
célját. Erre tekintettel a Hatóság a rendelkezésére álló dokumentumok és nyilatkozatok alapján
megállapította, hogy az iratselejtezés során előkerült dokumentumokról készült, személyes adatokat
tartalmazó fényképfelvételek jogalap nélkül történt nyilvánosságra hozatalával a Hírportál
megsértette az általános adatvédelmi rendelet 6. cikkét.
III.4. Jogkövetkezmények
A Hatóság az általános adatvédelmi rendelet 58. cikk (2) bekezdés b) pontja alapján megállapítja, hogy
a Hírportál megsértette az általános adatvédelmi rendelet 6. cikkét azzal, hogy a részére személyes
adatokkal együtt továbbított fényképfelvételeket változatlan adattartalommal nagy nyilvánosság előtt
internetes oldalán közzétette.

8

IV. Egyéb kérdések
Az Infotv. 38. § (2) bekezdése szerint a Hatóság feladata a személyes adatok védelméhez, valamint a
közérdekű és a közérdekből nyilvános adatok megismeréséhez való jog érvényesülésének ellenőrzése
és elősegítése, továbbá a személyes adatok Európai Unión belüli szabad áramlásának elősegítése.
Ugyanezen § (2a) bekezdése szerint az általános adatvédelmi rendeletben a felügyeleti hatóság
részére megállapított feladat- és hatásköröket a Magyarország joghatósága alá tartozó jogalanyok
tekintetében az általános adatvédelmi rendeletben és e törvényben meghatározottak szerint a Hatóság
gyakorolja.
A Hatóság illetékessége az ország egész területére kiterjed.
A határozat az Ákr. 80.-81. §-án és az Infotv. 61. § (1) bekezdésén alapulnak. A határozat az Ákr. 82. §
(1) bekezdése alapján a közlésével véglegessé válik. Az Ákr. 112. §-a, és 116. § (1) bekezdése, illetve
a 114. § (1) bekezdése alapján a határozattal szemben közigazgatási per útján van helye
jogorvoslatnak.
***
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (1) bekezdése alapján a Hatóság döntésével szembeni
közigazgatási per törvényszéki hatáskörbe tartozik, a perre a Kp. 13. § (3) bekezdés a) pont aa)
alpontja bekezdése alapján a Fővárosi Törvényszék kizárólagosan illetékes. A Kp. 27. § (1) bekezdés
b) pontja alapján a törvényszék hatáskörébe tartozó perben a jogi képviselet kötelező. Kp. 39. § (6)
bekezdése szerint – ha törvény eltérően nem rendelkezik – a keresetlevél benyújtásának a
közigazgatási cselekmény hatályosulására halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény 9. § (1)
bekezdés b) pontja szerint az ügyfél jogi képviselője elektronikus kapcsolattartásra kötelezett.
A keresetlevél benyújtásának idejét és helyét a Kp. 39. § (1) bekezdése határozza meg. Az
egyszerűsített perről szóló tájékoztatás a Kp. 77. § (1)-(2) bekezdésén és a 124. § (1) bekezdés és (2)
bekezdés c) pontján, illetve (5) bekezdésén alapul. A közigazgatási per illetékének mértékét az
illetékekről szóló 1990. évi XCIII. törvény (továbbiakban: Itv.) 45/A. § (1) bekezdése határozza meg. Az
illeték előzetes megfizetése alól az Itv. 59. § (1) bekezdése és 62. § (1) bekezdés h) pontja mentesíti az
eljárást kezdeményező felet.
Budapest, 2020. augusztus 5.
Dr. Péterfalvi Attila
elnök
c. egyetemi tanár

