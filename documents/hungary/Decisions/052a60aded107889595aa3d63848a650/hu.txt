 

Iktatószám: 
 

NAIH-3195-11/2022 
 

Tárgy:  határozat 
 

 
 

H A T Á R O Z A T  

 
 

A  Hatóság  2022.  február  21-én  hivatalból  adatvédelmi  hatósági  eljárást  indított  a  TV2 
Média Csoport Zrt. (székhelye: 1145 Budapest, Róna u. 174.; (a továbbiakban: Ügyfél) által 
üzemeltetett  „tenyek.hu”  és  „tv2play.hu”  weboldalak  (a 
továbbiakban:  Weboldalak) 
adatkezelésével  kapcsolatban  annak  vizsgálatára,  hogy  a  Weboldalakkal  kapcsolatos 
adatkezelések  megfelelnek-e  a  természetes  személyeknek  a  személyes  adatok  kezelése 
tekintetében történő védelméről és az ilyen adatok szabad áramlásáról, valamint a 95/46/EK 
irányelv  hatályon  kívül  helyezéséről  szóló  2016/679/EU  rendelet (a  továbbiakban:  általános 
adatvédelmi rendelet) rendelkezéseinek, valamint az ezzel kapcsolatos érintetti joggyakorlás 
kezelése megfelelően történik-e. A Hatóság a fenti adatvédelmi hatósági eljárásban az alábbi 
döntéseket hozza: 
 
I. A Hatóság megállapítja, hogy az Ügyfél nem adott megfelelő tájékoztatást az érintetteknek 
a  Weboldalakon  keresztül  kezelt  személyes  adatok  kezelésével  kapcsolatban,  továbbá  a 
hozzájárulás  kezelési  keretrendszere  a  Weboldalakon  nem  átlátható  és  világos  módon 
gyűjtötte  az  érintettek  hozzájárulását,  ezzel  a  Weboldalakon  kezelt  személyes  adatok 
tekintetében a vizsgált időszakban megsértette az általános adatvédelmi rendelet 5. cikk (1) 
bekezdés a) pontja szerinti tisztességes és átlátható adatkezelés elvét, 5. cikk (1) bekezdés 
b) pontja szerinti célhoz kötöttség elvét, 6. cikk (1) bekezdését, 12. cikk (1) bekezdését és 
13. cikkét. 
 
II.  A  Hatóság  az  általános  adatvédelmi  rendelet  58.  cikk  (2)  bekezdés  d)  pontja  alapján 
hivatalból  utasítja  az  Ügyfelet,  hogy  akként  módosítsa  a  Weboldalakkal  kapcsolatos 
személyes adatok kezelésével összefüggő gyakorlatát, hogy az megfeleljen az általános 
adatvédelmi  rendeletnek,  azaz  világosan  elkülönüljön  az  oldal  működéséhez  szükséges  és 
nem  szükséges  adatok  kezelése,  a  hozzájárulás  a  Weboldalakon  egységes  módon  legyen 
kezelve nem több párhuzamos és egymással nem látható kapcsolatú rendszeren keresztül, 
és megfelelő tömör és egyértelmű tájékoztatás alapján lehessen megadni a hozzájárulást a 
Weboldalakon  a  technikai  működéshez  nem  szükséges  személyes  adatok  kezeléséhez,  az 
ennek nem megfelelő hozzájáruláson alapuló személyes adatok pedig törlendőek.  
 
Az  információs  önrendelkezési  jogról  és  az  információszabadságról  szóló  2011.  évi  CXII. 
törvény  (a  továbbiakban:  Infotv.)  61.  §  (6)  bekezdése  alapján  a  határozat  megtámadására 
nyitva álló keresetindítási határidő lejártáig, illetve közigazgatási per indítása esetén a bíróság 
jogerős  határozatáig  a  vitatott  adatkezeléssel  érintett  adatok  nem  törölhetők,  illetve  nem 
semmisíthetők meg. 
 
III. A Hatóság a fenti adatvédelmi jogsértések miatt az Ügyfelet hivatalból 
 

 

10 000 000 Ft, azaz tízmillió forint 

adatvédelmi bírság 

megfizetésére kötelezi. 

 
A  II.  pontban  előírt  kötelezettség  teljesítését  az  Ügyfélnek  a  jelen  határozattal  szembeni 
jogorvoslati  határidő  leteltét  követő  30  napon  belül  kell  írásban  –  az  azt  alátámasztó 

 

2 

bizonyítékok  előterjesztésével  együtt  –  igazolnia  a  Hatóság  felé. Az  adatkezelést  kizárólag 
megfelelő  adatkör  meghatározása  mellett,  valós  és  konkrét  célokból,  érvényes  jogalap, 
valamint  az  érintetti  jogok  maximális  biztosításának  igazolásával  lehet  folytatni,  ellenkező 
esetben az Ügyfélnek az érvényes jogalappal nem rendelkező személyes adatok törlését és 
további kezelésének megszüntetését kell igazolnia a Hatóság felé a fenti határidőn belül. 
 
Az  III.  pont  szerinti  bírságot  a  jelen  határozat  véglegessé  válásától  számított  30  napon 
belül  a  Hatóság  központosított  bevételek  beszedése  célelszámolási 
forintszámlája 
(10032000-01040425-00000000  Központosított  beszedési  számla  IBAN:  HU83  1003  2000 
0104  0425  0000  0000)  javára  kell  megfizetni.  Az  összeg  átutalásakor  a  „NAIH-3195/2022 
BÍRS.” számra kell hivatkozni. 
 
Ha  az  Ügyfél  a  bírságfizetési  kötelezettségének  határidőben  nem  tesz  eleget,  késedelmi 
pótlékot köteles fizetni. A késedelmi pótlék mértéke a törvényes kamat, amely a késedelemmel 
érintett naptári félév első napján érvényes jegybanki alapkamattal egyezik meg. 
 
A bírság és a késedelmi pótlék meg nem fizetése, illetve a fenti II. pont szerinti kötelezettség 
nem teljesítése esetén a Hatóság elrendeli a határozat végrehajtását. 
 
A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a bírósági felülvizsgálati eljárás illetéke 30 000 Ft, a per tárgyi illetékfeljegyzési jog alá esik. A 
Fővárosi Törvényszék előtti eljárásban a jogi képviselet kötelező. 
 
Az  Infotv.  61.  §  (2)  bekezdés  a)  pontja  alapján  a  Hatóság  a  jelen  határozatot  közzéteszi  a 
Hatóság honlapján. 
 

I N D O K O L Á S  

 

Az eljárás menete és a tényállás tisztázása 

I. 
 
I.1. Az előzmény ügy 
 
1.1.  A  Hatóság  a  NAIH-2905/2021  számú  előzmény  vizsgálati  eljárás  (a  továbbiakban: 
Előzmény  Ügy)  során  közérdekű  bejelentés  alapján  azt  ellenőrizte,  hogy  az  Ügyfél  által 
üzemeltetett  Weboldalak  sütikkel  kapcsolatos  adatkezelése  megfelel-e  az  általános 
adatvédelmi rendelet rendelkezéseinek. 
 
1.2. A Hatóság az Előzmény Ügyben keletkezett iratokat az Infotv. 71. § (2) bekezdése alapján 
felhasználhatja a jelen eljárásban. 
 
1.3. Az Ügyfél lent részletezett válaszai az Előzmény Ügyben nem igazolták hitelt érdemlően 
a  Weboldalak  sütikkel  összefüggő  adatkezelési  gyakorlatának  jogi  megfelelőségét  a 
szükségesség, a jogalap és az érintetti tájékoztatás kérdésében, így a Hatóság 2022. február 
21. napján hivatalból a jelen adatvédelmi hatósági eljárást indította az Ügyfél által üzemeltetett 
Weboldalak  adatkezelésével  kapcsolatban.  Az  adatvédelmi  hatósági  eljárás  tárgya  csak  az 
általános  adatvédelmi  rendelet  alkalmazandóvá  válása  (2018.  május  25.)  és  a  jelen 

1  A  közigazgatási per  kezdeményezésére  a  NAIH_K01  elnevezésű  űrlap szolgál:  NAIH_K01  űrlap   (2019.09.16)  Az  űrlap  az 
általános nyomtatványkitöltő program ( ÁNYK program) alkalmazásával tölthető ki. 

 

3 

adatvédelmi  hatósági  eljárás  megindítása  (2022.  február  21.)  közötti  időszak,  azonban  a 
jogkövetkezmények meghatározása során a Hatóság figyelembe veszi az eljárás ideje alatti 
változásokat. 
 
1.4. Az Előzmény Ügyben a Hatóság megkeresésére az Ügyfél 2021. augusztus 9-én érkezett, 
NAIH-2905-6/2021  számon  érkeztetett  válaszlevelében  az  alábbi,  a  döntés  szempontjából 
releváns nyilatkozatokat tette: 
 

(i) A „tenyek.hu” weboldalon kívül más, az Ügyfél által üzemeltetett weboldal nem irányítja 
át a felhasználókat a „tv2play.hu” weboldalra. 

(ii)  Arra  a  kérdésre,  hogy  az  elfogadáson  kívül  a  testreszabás  lehetséges-e  a  tenyek.hu 
weboldalon  használt  sütikkel  kapcsolatban,  az  Ügyfél  azt  válaszolta,  hogy  „tenyek.hu” 
weboldal  2020.  december  16-án  megújult,  amely  a  teljes  informatikai,  hardveres  és 
szoftveres hátterét is érintette, és a fejlesztés azóta is folyamatos. Az Ügyfél a vizsgálati 
eljárás  kapcsán  észlelte,  hogy  a  „tenyek.hu”  weboldalon  a  felugró  ablakban  elhelyezett 
hivatkozás (gomb) nem a megfelelő helyre irányít vélhetően technikai hiba miatt, amelyet 
az Ügyfél javít legkésőbb 2021. szeptember 30-ig. 

(iii) A válaszhoz mellékelt táblázat szerint a „tenyek.hu” weboldalon az alábbi típusú sütik 
találhatóak meg: szükséges (3 db), statisztikai (8 db), szociális (9 db), marketing (15 db). 

(iv) A sütikhez a jogalap minden esetben az érintett hozzájárulása. 

(v)  A  „tv2play.hu”  weboldal 
tekintetében  azért  van  két  különböző  hozzájárulás 
keretrendszer  egyszerre,  mivel  a  felugró  ablak  az  atmedia  Kft.  kompetenciájába  tartozó 
hirdetési  felülethez  kapcsolódó  megoldás,  az  alul  található  kék  sávon  elérhető  beállító 
felület  pedig  az  Ügyfél  kezelésébe  tartozik.  A  kék  sáv  a  hirdetési  felületen  kívüli  sütikről 
nyújt  tájékoztatást  a  felhasználóknak.  Az  Ügyfél  az  atmedia  Kft.-vel  együtt  dolgozik  egy 
egységes megoldáson, amelyet 2021. október 31-ig kíván megvalósítani. 

(vi) Azzal kapcsolatban, hogy a lenti kék sávban található elfogadás hiányában nem lehet 
használni  a  weboldalt  –  azaz  nincs  valós  hozzá  nem  járulás  lehetőség  –  az  Ügyfél  azt 
nyilatkozta,  hogy  a  „tv2play.hu”  weboldal  működését  alapvetően  befolyásoló  olyan  sütik 
kerültek  ezen  beállítási  felület  alá,  amelyek  nélkül  nem  tekinthetőek  meg  a  lekérhető 
médiaszolgáltatás keretében elérhető tartalmak. 

(vii) A „tv2play.hu” weboldallal kapcsolatban a hirdetési felülettel kapcsolatos sütiket csak 
az atmedia Kft. tudja megjelölni, arról az Ügyfél nem tud listát küldeni. Ez jelenleg 754 db 
partner sütijeit jelenti. 
 
(viii)  A  „tv2play.hu”  weboldallal  kapcsolatban  az  alábbi  funkciójú  sütik  találhatóak  a 
hirdetési felületen kívüli sütiken felül: google tag manager (alapértelmezetten nem használ 
sütiket,  csak  preview  és  debug  módban),  google  analytics  (többek  között  egy  tokent 
tartalmaz,  amely  vissza  tudja  hozni  a  Client  ID-t  az  AMP  Client  ID  service-ből, 
megkülönbözteti 
facebook 
(hirdetésmegjelenítés és újracélzás), youtube (többek között egyedi user ID-t tárol), tiktok-
embed (a felhasználók beágyazott tartalommal való interakcióját figyeli), instagram-embed, 
yusp  (userID  és  Client  IP  címet  tároló  süti  a  személyre  szabott  ajánlásokhoz,  a  Yusp 
szoftver használata esetén a süti kikapcsolásával a videó ajánlás nem egyedi felhasználó 
history, hanem általános trendek alapján történik). 
 
(ix)  A  „tv2play.hu”  weboldal  felugró  ablakában  a  „jogos  érdek”  fülön  a  weboldal 
működéséhez szükséges, valamint az általános adatvédelmi rendelet 6. cikk (1) bekezdés 
f)  pontja  szerinti  jogos  érdeken  alapuló  sütikategóriákat  lehet  megtekinteni,  amelyekkel 
szemben  tiltakozni  lehetséges.  Az  elnevezés  nem  a  jogalapra  utal,  hanem  „kategóriát” 

user-eket), 

(kérdőívek 

kezelése), 

gemius 

a 

4 

jelent, így itt a „jogos érdek” kifejezés csak a könnyebb érthetőséget szolgálja, nem felel 
meg az általános adatvédelmi rendelet szerinti kifejezésnek. Tehát a weboldal nem kezel 
jogos érdek jogalappal sütiket, így érdekmérlegelés sem készült. 
 
(x)  A  „partnerek”  fül  alatt  felsorolt  harmadik  személyekkel  az  általános  piaci  gyakorlat 
szerint  az  Ügyfélnek  nincs  írásos  adatfeldolgozási  szerződése.  Az  Ügyfél  álláspontja 
szerint az általános adatvédelmi rendelet 28. cikk (3) bekezdése szerint „Az adatfeldolgozó 
által  végzett  adatkezelést  az  uniós  jog  vagy  tagállami  jog  alapján  létrejött  olyan  –  az 
adatkezelés tárgyát, időtartamát, jellegét és célját, a személyes adatok típusát, az érintettek 
kategóriáit, valamint az adatkezelő kötelezettségeit és jogait meghatározó –szerződésnek 
vagy más jogi aktusnak kell szabályoznia, amely köti az adatfeldolgozót az adatkezelővel 
szemben.”,  amely  alapján  a  hirdetési  felületet  üzemeltető  atmedia  Kft.  csak  olyan 
partnereket használ, akiknek az általános szerződési feltételei és adatkezelési politikájuk 
megfelel a hazai és európai uniós adatvédelmi követelményeknek. Az atmedia Kft. az alábbi 
hivatkozást  bocsátotta  rendelkezésre  a  vendorok  listájával:  https://iabeurope.eu/vendor-
list-tcf-v2-0/  
 
(xi) A hirdetési felületek tekintetében a felugró ablakban megjelenő kezelőfelületen minden 
partnernek be van listázva az adatkezelési tájékoztatója, valamint a hirdetési felületen kívüli 
sütikről külön tájékoztatás érhető el, amelyet az Ügyfél mellékelt a válaszhoz. 
 
(xii)  Az  „adatvedelem@tv2.hu”  email  címen  az  Előzmény  Ügyet  megelőző  időszakban  a 
Microsoft felhő alapú levelezőrendszerének beállítási problémája folytán fordulhatott elő az, 
hogy tévesen hibaüzenetet kapott a fenti email címre kérelmet küldő érintett, azonban az 
emailek  ezen  időszakban  is  beérkeztek,  nem  vesztek  el.  Az  Ügyfél  a  hibát  a  Hatóság 
jelzése alapján elhárította, előtte erről jelzést nem kapott. 

 
1.5. Az Előzmény Ügyben a Hatóság által 2021. december 6. napján a Weboldalakról készített 
képernyőmentések alapján az alábbi tények állapíthatóak meg: 
 

(i) A „tenyek.hu” weboldalra érkezéskor felugró ablak jelenik meg, amelyen az „OK, tovább” 
gombbal lehet a beállításokat látatlanul elfogadni, míg a másik „adatkezelési tájékoztató” 
gomb átirányít a tv2play.hu” weboldalra. A „tenyek.hu” weboldal felugró ablakában az alábbi 
szöveg olvasható: 

„[Tények] logo Az Ön adatainak védelme fontos a számunkra 

Mi  és  a  partnereink  információkat  —  például  sütiket  —  tárolunk  egy  eszközön  vagy 
hozzáférünk az eszközön tárolt információkhoz, és személyes adatokat — például egyedi 
azonosítókat  és  az  eszköz  által  küldött  alapvető  információkat  —  kezelünk  személyre 
szabott  hirdetések  és  tartalom  nyújtásához,  hirdetés-  és  tartalomméréshez,  nézettségi 
adatok gyűjtéséhez, valamint termékek kifejlesztéséhez és a termékek javításához. 

Az  Ön  engedélyével  mi  és  a  partnereink  eszközleolvasásos  módszerrel  szerzett  pontos 
geolokációs adatokat és azonosítási információkat is felhasználhatunk. A megfelelő helyre 
kattintva hozzájárulhat ahhoz, hogy mi és a partnereink a fent leírtak szerint adatkezelést 
végezzünk.  Másik  lehetőségként  a  hozzájárulás  megadása  vagy  elutasítása  előtt 
részletesebb információkhoz juthat, és megváltoztathatja beállításait. Felhívjuk figyelmét, 
hogy  személyes  adatainak  bizonyos  kezeléséhez  nem  feltétlenül  szükséges  az  Ön 
hozzájárulása, de jogában áll tiltakozni az ilyen jellegű adatkezelés ellen. A beállításai csak 
erre  a  weboldalra  érvényesek.  Erre  a  webhelyre  visszatérve  vagy  az  adatvédelmi 
szabályzatunk segítségével bármikor megváltoztathatja a beállításait.” 

(ii)  Az  „adatkezelési  tájékoztató”  gomb  megnyomását  követően  a  weboldal  átirányít  a 
„tv2play.hu”  weboldalra,  amelyen  újabb  felugró  ablak  jelenik  meg  a  sütik  kezelésére, 

5 

amelynek szövege –[TV2 Csoport] logoval a [Tények] logo helyett – tartalmilag megegyezik 
a „tenyek.hu” weboldalon felugró ablak fenti (i) alpontban részletezett szövegével. Ezen az 
új  felugró  ablakon  alul  a  mindenhez  látatlanban  hozzájáruló  „ok,  tovább”  gomb  mellett  a 
„további lehetőségek” gomb található. 

(iii)  A  „további  lehetőségek”  gombra  kattintás  esetén  a  felület  második  szintjén  látható 
marad  a  fenti  (i)  alpontban  részletezett  szöveg  a  felugró  ablak  felső  részén,  alatta  az 
„összes elutasítása” és „összes elfogadása” gombok láthatóak, ezen statikus felület alatt a 
felugró  ablak  körülbelül  egy  nyolcad  részén  egy  görgetősávban  lehet  az  információt 
elolvasni a sütikről, amelyből egyszerre átlagosan 2-4 sor látható. Legalul a „partnerek” a 
„jogos érdek” és a „mentés és kilépés” gombok találhatóak. 

(iv) A felület második szintjén a szűk görgetősávban az alábbi adatkezelési célokhoz lehet 
egyenként hozzájárulást adni: 

„Az eszközön tárolt információk tárolása és/vagy elérése 
Alapvető hirdetések kiválasztása 
Személyre szabott hirdetési profil létrehozása 
Személyre szabott hirdetések kiválasztása 
Személyre szabott tartalomprofil létrehozása 
Személyre szabott tartalom kiválasztása 
A hirdetés teljesítményének mérése 
A tartalom teljesítményének mérése 
Piackutatás alkalmazása nézettségi adatok generálásához 
Termékek fejlesztése és javítása” 

 
(v) A felület második szintjén található „jogos érdek” gombra kattintást követően a felület 
harmadik szintjén található az alábbi célokkal szembeni tiltakozási felület: 

„Alapvető hirdetések kiválasztása 
Személyre szabott hirdetési profil létrehozása 
Személyre szabott hirdetések kiválasztása 
Személyre szabott tartalomprofil létrehozása 
Személyre szabott tartalom kiválasztása 
A hirdetés teljesítményének mérése 
A tartalom teljesítményének mérése 
Piackutatás alkalmazása nézettségi adatok generálásához 
Termékek fejlesztése és javítása” 

 
(vi)  A felület második  szintjén található „Az  eszközön  tárolt  információk tárolása  és/vagy 
elérése” célra történő kattintás esetén az alábbi leírás jelenik meg a célról: „A beszállítók 
tárolhatják  és  elérhetik  az  eszközön  tárolt  információkat,  például  a  felhasználónak 
bemutatott sütiket és eszközazonosítókat.”. 

(vii) A felület második szintjén található „Alapvető hirdetések kiválasztása” gombra kattintás 
esetén az alábbi leírás jelenik meg a célról: „Az alapvető hirdetések kiválasztása érdekében 
beszállítók  valós  idejű  információkat  használhatnak  arra  vonatkozóan,  hogy  a  hirdetés 
milyen  környezetben  jelenjen  meg,  valamint  a  hirdetés  bemutatására,  beleértve  a 
tartalomra  és  az  eszközre  vonatkozó  információkat,  például  az  eszköz  típusát  és 
képességeit,  a  felhasználói  ügynököt,  az  URL-t,  és  az  IP  címet.  Felhasználhatják  a 
felhasználó  nem  pontos  geolokációs  adatait.  Szabályozhatják  a  felhasználók  számára 
megjelenített  hirdetések  gyakoriságát.  Meghatározhatják  a  hirdetések  megjelenítésének 
sorrendjét. Megakadályozhatják a megjelenítést, amennyiben egy hirdetés nem megfelelő 
szerkesztői (márkabiztonság szempontjából nem megfelelő) környezetben jelenne meg. A 
beszállítók  nem  hozhatnak  létre  személyre  szabott  hirdetési  profilokat  ezen  információk 

6 

felhasználásával  a  jövőbeni  hirdetések  kiválasztásához,  személyre  szabott  hirdetési 
profilok létrehozására vonatkozó külön jogalap nélkül. Megjegyzés: A nem pontos kifejezés 
kizárólag hozzávetőleges helyet jelent, ideértve egy legalább 500 méteres sugarú kört.”. 

(viii) A felugró ablakban a sütibeállításokat követően a „mentés és kilépés” gombra kattintás 
után  az  azon  történő  esetleges  tiltakozástól  függetlenül  a  „tv2play.hu”  weboldal  alul  egy 
felugró sávban az alábbi szöveget írja ki (a „kattintson ide” rész egy hivatkozás az Ügyfél 
tájékoztatójára): 

„Tájékoztatjuk,  hogy  a  TV2  Play  szolgáltatás  hirdetési  és  analitikai  cookiekat  (sütiket) 
használ 

További információkért kérjük, kattintson ide. Az „elfogadom”, illetve az „elutasítom” gomb 
megnyomásával  elfogadja  vagy  elutasítja  valamennyi  hirdetési  és  analitikai  cookiek 
használatát.” 

(ix)  A  felugró  sávban  az  „elutasítom”  gombra  kattintást  követően  az  alábbi  szöveg 
olvasható, amelyet követően már csak „elfogadom” gomb található (az „itt találsz” rész egy 
hivatkozás az Ügyfél tájékoztatójára): 

„Figyelem! 

Amennyiben  nem  fogadod  el  az  oldal  működéséhez  szükséges  cookie-kat,  nem  fogsz 
hozzáférni  a  legújabb  videóinkhoz  és  műsorainkhoz.  Részletes  tájékoztatót  itt  találsz  a 
cookie-król.” 

(x)  A  Weboldalak  a  beállításokban  minden  esetben  tiltakozás  kifejezése  esetén  is 
létrehoznak sütiket a felhasználó számítógépén, amelyek évekig tárolt, egyedi azonosítót 
tartalmazó google ads és google analitics sütiket is magukban foglalnak. 

 
1.6.  Az  Előzmény  Ügyben  feltárt  információk  alapján  felmerült  az  általános  adatvédelmi 
rendelet 
több  cikke  megsértésének  közvetlen  veszélye  a  vizsgált  adatkezeléssel 
kapcsolatban,  mely  a  Hatóság  hivatalbóli  eljárását  és  hatósági  eszközökkel  való  fellépését 
indokolta.  A  felmerült  adatvédelmi  kérdések  az  Ügyfél  általános  adatkezelési  gyakorlatát 
érintik, nem egy adott érintetthez köthetőek. A fentiekre tekintettel a Hatóság az Infotv. 55. § 
(1)  bekezdés  a)  pont  ab)  alpontja  alapján  lezárta  az  Előzmény  Ügyet,  és  hivatalból 
megindította  a  jelen  adatvédelmi  hatósági  eljárást  az  Ügyfélnek  a  Kérdőívvel  összefüggő 
adatkezelése tárgyában. 
 
I.2. A jelen adatvédelmi hatósági eljárás 
 
2.1. A jelen adatvédelmi hatósági eljárásban a Hatóság megkeresésére az Ügyfél – az általa 
kért,  a  Hatóság  által  engedélyezett  válaszadási  határidő  hosszabbítást  követően  –  2022. 
március 28-án érkezett, NAIH-3195-4/2022 számon érkeztetett válaszlevelében az alábbi, a 
döntés szempontjából releváns nyilatkozatokat tette: 
 

(i) A Weboldalakon a hirdetési felület fejlesztése még folyamatban van, az atmedia Kft.-vel 
2021. júliusa óta jogi és technikai egyeztetések folynak annak érdekében, hogy a fennálló 
helyzetet  az  általános  adatvédelmi  rendeletnek  és  a  rendelkezésre  álló  technikai 
feltételeknek megfelelően megoldják. 
 
(ii) Az Ügyfél az atmedia Kft.-vel együttműködve, a tudomány és technológia állása és a 
megvalósítás  költségei,  továbbá  az  adatkezelés  jellege,  hatóköre,  körülményei  és  céljai, 
valamint  a 
jelentett,  változó 
valószínűségű és súlyosságú kockázat figyelembevételével minden tőle telhetőt megtesz 
annak  érdekében,  hogy  a  fennálló  helyzetet  megszüntesse.  Az  Ügyfél  kérte  annak 

jogaira  és  szabadságaira 

természetes  személyek 

7 

figyelembe  vételét,  hogy  az  adatkezelésről  szóló  tájékoztatások  megtörténtek,  csak  a 
kommunikációs felület kialakításáról nem egyeztettek az adatkezelők, és a félreértés ebből 
fakadt és az adatkezelés személyes adatok szűk kategóriáját érinti. Az Ügyfél álláspontja 
szerint  az  érintettek  nem  szenvedtek  kárt,  csupán  a  tájékoztatók  duplikálása  okozhatott 
félreértéseket.  A  jelen  hatósági  eljárás  megindulását  követően  az  Ügyfél  haladéktalanul 
megkezdte  a  tárgyalásokat  az  atmedia  Kft.-vel  a  megoldásra.  Az  Ügyfelet  a  Hatóság 
korábban  nem  sújtotta  adatvédelmi  bírsággal,  és  az  Ügyfél  mindig  együttműködik  a 
hatósággal. 

 
2.2.  A  Hatóság  2022.  június  2-án  ismét  rögzítette  a  Weboldalak  képernyőképeit,  amelyek 
alapján  az  alábbi  tények  állapíthatóak  meg,  amelyek  a  vizsgált  időszak  adatkezelését  nem 
érintik, csak a jövőbeni jogkövetkezmények szempontjából bírnak relevanciával: 
 

(i) A „tv2play.hu” weboldal alapvető működési elvei (gombok, hozzájárulás és jogos érdek 
célok  jelentős  átfedése,  első  beállító  felület  után  újabb  alsó  beállító  sáv,  amelynél  nincs 
elutasítás  lehetősége)  érdemben  nem  változtak,  a  korábbi  2021.  december  6.  napi 
állapottal lényegében egyezőek. 
 
(ii) A „tenyek.hu” weboldal nem átirányít a „tv2play.hu” weboldalra, hanem az „adatkezelési 
tájékoztató”  gomb  helyett  egy  „további  lehetőségek”  gomb  található,  amely  a  harmadik 
szinten  megtalálható,  tiltakozást  engedő  „jogos  érdek”  célok  tekintetében  teljesen,  a 
második  szinten  található  hozzájárulást  engedő  célok  tekintetében  alapvető  tartalmában 
azonos  a  „tv2play.hu”  weboldal  korábbi  2021.  december  6.  napi  állapottal,  de  nincs  a 
felugró ablakot követő felugró sáv. 

 
2.3. A jelen adatvédelmi hatósági eljárásban a Hatóság megkeresésére az Ügyfél 2022. június 
24-én  érkezett,  NAIH-3195-7/2022  számon  érkeztetett  válaszlevelében  az  alábbi,  a  döntés 
szempontjából releváns nyilatkozatokat tette: 
 

(i)  Az  Ügyfél  az  érintetti  kérelmek  részére  külön  email  postafiókot 
fenn 
„adatvedelem@tv2.hu” címen. Egy munkavállaló a beérkező leveleket a tárgyuk alapján a 
megfelelő szervezeti egységnek továbbítja. 
 
(ii) Az Ügyfélnek jelenleg nincs a beérkező érintetti kérelmek feldolgozásának eljárására 
vonatkozóan elfogadott belső szabályzata. 
 
(iii) Az Ügyfél fenti (i) alpont szerinti email címére a válaszhoz mellékelt nyilvántartás szerint 
a  jelen  adatvédelmi  hatósági  eljárás  által  vizsgált  időszakban  (2018.  május  25-től  2022. 
február 21-ig) 54 levél érkezett, amelyek el lettek intézve. 

tart 

 
2.4. Az általános közigazgatási rendtartásról szóló 2016. évi CL. törvény (a továbbiakban: Ákr.) 
76.  §-a  alapján  a  Hatóság  lehetőséget  biztosított  az  Ügyfélnek  az  eljárás  iratainak 
megismerésére, amely lehetőséggel az Ügyfél 2022. július 14-én élt. A Hatóság NAIH-3195-
6/2022  szám  alatti  végzésének megfelelően  15 napot biztosított  ezt  követően az  Ügyfélnek 
további nyilatkozat vagy bizonyítási indítvány tételére, azonban az Ügyfél ilyet nem tett a mai 
napig. 
 
2.5.  Az  Ügyfél  https://e-beszamolo.im.gov.hu/oldal/kezdolap  nyilvános  közadatbázisból 
elérhető 2021-es pénzügyi beszámolója alapján az Ügyfél nettó árbevétele 2021-ben 48 934 
915 000 forint volt. 
 
2.6. A similarweb.com forgalomelemző oldalon elérhető forgalmi információkról 2022. június 
7-én  készült  képernyőmentések  alapján,  megállapítható,  hogy  a  tv2play.hu  és  tenyek.hu 

8 

weboldalak látogatottsága az utolsó 3 hónapban nagyságrendileg 1,6 millió és 2,4 millió között 
mozgott. 
 
 
II. 

Az ügyben alkalmazandó jogszabályi rendelkezések 

 

Az  általános  adatvédelmi  rendelet  2.  cikk  (1)  bekezdése  szerint  az  általános  adatvédelmi 
rendeletet  kell  alkalmazni  a  személyes  adatok  részben  vagy  egészben  automatizált  módon 
történő kezelésére, valamint azoknak az adatoknak a nem automatizált kezelésére, amelyek 
valamely nyilvántartási rendszer részét képezik, vagy amelyeket egy nyilvántartási rendszer 
részévé kívánnak tenni. 
 
Az általános adatvédelmi rendelet 4. cikk 1. pontja alapján „személyes adat” azonosított vagy 
azonosítható természetes személyre („érintett”) vonatkozó bármely információ, többek között 
az online azonosító is. 
 
Az  általános  adatvédelmi  rendelet  4.  cikk  2.  pontja  alapján  „adatkezelés”  a  személyes 
adatokon vagy adatállományokon automatizált vagy nem automatizált módon végzett bármely 
művelet vagy műveletek összessége, így a gyűjtés, rögzítés, rendszerezés, tagolás, tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás, 
terjesztés  vagy  egyéb  módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés. 
 
Az általános adatvédelmi  rendelet 4. cikk 4. pontja alapján „profilalkotás” személyes adatok 
automatizált  kezelésének  bármely  olyan  formája,  amelynek  során  a  személyes  adatokat 
valamely  természetes  személyhez  fűződő  bizonyos  személyes  jellemzők  értékelésére, 
különösen  a  munkahelyi  teljesítményhez,  gazdasági  helyzethez,  egészségi  állapothoz, 
személyes preferenciákhoz, érdeklődéshez, megbízhatósághoz, viselkedéshez, tartózkodási 
helyhez vagy mozgáshoz kapcsolódó jellemzők elemzésére vagy előrejelzésére használják. 
 
Az általános adatvédelmi rendelet 4. cikk 7. pontja alapján „adatkezelő” az a természetes vagy 
jogi  személy,  közhatalmi  szerv,  ügynökség  vagy  bármely  egyéb  szerv,  amely  a  személyes 
adatok kezelésének céljait és eszközeit önállóan vagy másokkal együtt meghatározza. Ha az 
adatkezelés céljait és eszközeit az uniós vagy a tagállami jog határozza meg, az adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami 
jog is meghatározhatja 
 
Az  általános  adatvédelmi  rendelet  4.  cikk  11.  pontja  alapján  „az  érintett  hozzájárulása”  az 
érintett  akaratának  önkéntes,  konkrét  és  megfelelő  tájékoztatáson  alapuló  és  egyértelmű 
kinyilvánítása, amellyel az érintett nyilatkozat vagy a megerősítést félreérthetetlenül kifejező 
cselekedet útján jelzi, hogy beleegyezését adja az őt érintő személyes adatok kezeléséhez. 
 
Az általános adatvédelmi rendelet 5. cikk (1) bekezdés a) pontja szerint a személyes adatok 
kezelését  jogszerűen  és  tisztességesen,  valamint  az  érintett  számára  átlátható  módon  kell 
végezni („jogszerűség, tisztességes eljárás és átláthatóság”). 
 
Az általános adatvédelmi rendelet 5. cikk (1) bekezdés b) pontja szerint a személyes adatok 
gyűjtése csak meghatározott, egyértelmű és jogszerű célból történjen, és azokat ne kezeljék 
ezekkel a célokkal össze nem egyeztethető módon; a 89. cikk (1) bekezdésének megfelelően 
nem  minősül  az  eredeti  céllal  össze  nem  egyeztethetőnek  a  közérdekű  archiválás  céljából, 
tudományos és történelmi kutatási célból vagy statisztikai célból történő további adatkezelés 
(„célhoz kötöttség”). 
 

9 

Az általános adatvédelmi rendelet 5. cikk (2) bekezdése alapján az adatkezelő felelős az (1) 
bekezdésnek  való  megfelelésért,  továbbá  képesnek  kell  lennie  e  megfelelés  igazolására 
(„elszámoltathatóság”). 
 
Az  általános  adatvédelmi  rendelet  6.  cikk  (1)  bekezdés  a)  pontja  szerint  jogszerű  lehet  a 
személyes adatok kezelése, ha az érintett hozzájárulását adta személyes adatainak egy vagy 
több konkrét célból történő kezeléséhez. 
 
Az  általános  adatvédelmi  rendelet  12.  cikk  (1)  bekezdése  alapján  az  adatkezelő  megfelelő 
intézkedéseket hoz annak érdekében, hogy az érintett részére a személyes adatok kezelésére 
vonatkozó, a 13. illetve 14. cikkben említett valamennyi információt és a 15–22. és 34. cikk 
szerinti  minden  egyes  tájékoztatást  tömör,  átlátható,  érthető  és  könnyen  hozzáférhető 
formában,  világosan  és  közérthetően  megfogalmazva  nyújtsa,  különösen  a  gyermekeknek 
címzett bármely információ esetében. 
 
Az  általános  adatvédelmi  rendelet  13.  cikk  (1)  és  (2)  bekezdése  alapján  ha  a  személyes 
adatokat  az  érintettől  szerezték  meg,  az  adatkezelő  az  érintett  rendelkezésére  bocsátja  a 
következő információkat: 

a)  az  adatkezelőnek  és  –  ha  van  ilyen  –  az  adatkezelő  képviselőjének  a  kiléte  és 
elérhetőségei; 

b) az adatvédelmi tisztviselő elérhetőségei, ha van ilyen; 

c) a személyes adatok tervezett kezelésének célja, valamint az adatkezelés jogalapja; 

d)  az  általános  adatvédelmi  rendelet  6.  cikk  (1)  bekezdésének  f)  pontján  alapuló 
adatkezelés esetén, az adatkezelő vagy harmadik fél jogos érdekei; 

e) adott esetben a személyes adatok címzettjei, illetve a címzettek kategóriái, ha van ilyen; 

f)  adott  esetben  annak  ténye,  hogy  az  adatkezelő  harmadik  országba  vagy  nemzetközi 
szervezet  részére  kívánja  továbbítani  a  személyes  adatokat,  továbbá  a  Bizottság 
megfelelőségi  határozatának  léte  vagy  annak  hiánya,  vagy  az  általános  adatvédelmi 
rendelet  46.  cikkben,  a  47.  cikkben  vagy  a  49.  cikk  (1)  bekezdésének  második 
albekezdésében  említett  adattovábbítás  esetén  a  megfelelő  és  alkalmas  garanciák 
megjelölése, valamint az azok másolatának megszerzésére szolgáló módokra vagy az azok 
elérhetőségére való hivatkozás; 

g)  a  személyes  adatok  tárolásának  időtartamáról,  vagy  ha  ez  nem  lehetséges,  ezen 
időtartam meghatározásának szempontjairól; 

h) az érintett azon jogáról, hogy kérelmezheti az adatkezelőtől a rá vonatkozó személyes 
adatokhoz való hozzáférést, azok helyesbítését, törlését vagy kezelésének korlátozását, és 
tiltakozhat  az 
ilyen  személyes  adatok  kezelése  ellen,  valamint  az  érintett 
adathordozhatósághoz való jogáról; 

i) az általános adatvédelmi rendelet 6. cikk (1) bekezdésének a) pontján vagy a 9. cikk (2) 
bekezdésének a) pontján alapuló adatkezelés esetén a hozzájárulás bármely időpontban 
történő  visszavonásához  való  jog,  amely  nem  érinti  a  visszavonás  előtt  a  hozzájárulás 
alapján végrehajtott adatkezelés jogszerűségét; 

j) a felügyeleti hatósághoz címzett panasz benyújtásának jogáról; 

k)  arról,  hogy  a  személyes  adat  szolgáltatása 
jogszabályon  vagy  szerződéses 
kötelezettségen alapul vagy szerződés kötésének előfeltétele-e, valamint hogy az érintett 

10 

köteles-e  a  személyes  adatokat  megadni, 
következményeikkel járhat az adatszolgáltatás elmaradása; 

továbbá  hogy  milyen 

lehetséges 

l) az általános adatvédelmi rendelet 22. cikk (1) és (4) bekezdésében említett automatizált 
döntéshozatal ténye, ideértve a profilalkotást is, valamint legalább ezekben az esetekben 
az alkalmazott logikára és arra vonatkozóan érthető információk, hogy az ilyen adatkezelés 
milyen jelentőséggel, és az érintettre nézve milyen várható következményekkel bír. 

feltételeitől 

 
Az általános adatvédelmi rendelet 13. cikk (4) bekezdése alapján a 13. cikk (1)–(3) bekezdését 
nem kell alkalmazni, ha és amilyen mértékben az érintett már rendelkezik az információkkal. 
 
Az  általános  adatvédelmi  rendelet  26.  cikk  (3)  bekezdése  alapján  az  érintett  az  (1) 
bekezdésben  említett  megállapodás 
függetlenül  mindegyik  adatkezelő 
vonatkozásában  és  mindegyik  adatkezelővel  szemben  gyakorolhatja  az  e  rendelet  szerinti 
jogait. 
 
Az  általános  adatvédelmi  rendelet  hatálya  alá  tartozó  adatkezelésre  az  Infotv.  2.  §  (2) 
bekezdése  szerint  az  általános  adatvédelmi  rendeletet  az  ott  megjelölt  rendelkezésekben 
foglalt kiegészítésekkel kell alkalmazni. 
 
Az Infotv. 60. § (1) bekezdése alapján a személyes adatok védelméhez való jog érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít és 
hivatalból adatvédelmi hatósági eljárást indíthat. 
 
Az  Infotv.  61.  §  (1)  bekezdés  a)  pontja  szerint  az  adatvédelmi  hatósági  eljárásban  hozott 
határozatában  a  Hatóság  az  Infotv.  2.  §  (2)  bekezdésében  meghatározott  adatkezelési 
műveletekkel  összefüggésben  az  általános  adatvédelmi 
rendeletben  meghatározott 
jogkövetkezményeket alkalmazhatja. 
 
Az Infotv. 71. § (2) bekezdése alapján a Hatóság az eljárásai során jogszerűen megszerzett 
iratot, adatot vagy egyéb bizonyítási eszközt más eljárásában felhasználhatja. 
 
Az  Infotv.  75/A.  §-a  alapján  a  Hatóság  az  általános  adatvédelmi  rendelet  83.  cikk  (2)–(6) 
bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok kezelésére  vonatkozó  – jogszabályban  vagy  az 
Európai  Unió  kötelező  jogi  aktusában  meghatározott  –  előírások  első  alkalommal  történő 
megsértése esetén a jogsértés orvoslása iránt – az általános adatvédelmi rendelet 58. cikkével 
összhangban – elsősorban az adatkezelő vagy adatfeldolgozó figyelmeztetésével intézkedik. 
 
Az általános adatvédelmi rendelet 58. cikk (2) bekezdés d) pontja alapján a Hatóság utasítja 
az  adatkezelőt  vagy  az  adatfeldolgozót,  hogy  adatkezelési  műveleteit  –  adott  esetben 
meghatározott  módon  és  meghatározott  időn  belül  –  hozza  összhangba  e  rendelet 
rendelkezéseivel. 
 
Az  általános  adatvédelmi  rendelet  58.  cikk  (2)  bekezdés  i)  pontja  alapján  a  Hatóság  a  83. 
cikknek megfelelően közigazgatási bírságot szab ki, az adott eset körülményeitől függően az 
e bekezdésben említett intézkedéseken túlmenően vagy azok helyett. 
 
Az  általános  adatvédelmi  rendelet  83.  cikk  (1)  bekezdése  alapján  valamennyi  felügyeleti 
hatóság biztosítja, hogy e rendeletnek a (4), (5), (6) bekezdésben említett megsértése miatt 
az  e  cikk  alapján  kiszabott  közigazgatási  bírságok  minden  egyes  esetben  hatékonyak, 
arányosak és visszatartó erejűek legyenek. 
 

11 

Az általános adatvédelmi rendelet 83. cikk (2) bekezdése szerint a közigazgatási bírságokat 
az  adott  eset  körülményeitől  függően  az  általános  adatvédelmi  rendelet  58.  cikk  (2) 
bekezdésének a)–h) és j) pontjában említett intézkedések mellett vagy helyett kell kiszabni. 
Annak  eldöntésekor,  hogy  szükség  van-e  közigazgatási  bírság  kiszabására,  illetve  a 
közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 

a)  a  jogsértés  jellege,  súlyossága  és  időtartama,  figyelembe  véve  a  szóban  forgó 
adatkezelés jellegét, körét vagy célját, továbbá azon érintettek száma, akiket a jogsértés 
érint, valamint az általuk elszenvedett kár mértéke; 

b) a jogsértés szándékos vagy gondatlan jellege; 

c)  az  adatkezelő  vagy  az  adatfeldolgozó  részéről  az  érintettek  által  elszenvedett  kár 
enyhítése érdekében tett bármely intézkedés; 

d) az adatkezelő vagy az adatfeldolgozó felelősségének mértéke, figyelembe véve az általa 
az  általános  adatvédelmi  rendelet  25.  és  32.  cikk  alapján  foganatosított  technikai  és 
szervezési intézkedéseket; 

e) az adatkezelő vagy az adatfeldolgozó által korábban elkövetett releváns jogsértések; 

f)  a  felügyeleti  hatósággal  a  jogsértés  orvoslása  és  a  jogsértés  esetlegesen  negatív 
hatásainak enyhítése érdekében folytatott együttműködés mértéke; 

g) a jogsértés által érintett személyes adatok kategóriái; 

h) az, ahogyan a felügyeleti hatóság tudomást szerzett a jogsértésről, különös tekintettel 
arra, hogy az adatkezelő vagy az adatfeldolgozó jelentette-e be a jogsértést, és ha igen, 
milyen részletességgel; 

i) ha az érintett adatkezelővel vagy adatfeldolgozóval szemben korábban – ugyanabban a 
tárgyban – elrendelték az általános adatvédelmi rendelet 58. cikk (2) bekezdésében említett 
intézkedések valamelyikét, a szóban forgó intézkedéseknek való megfelelés; 

j) az, hogy az adatkezelő vagy az adatfeldolgozó tartotta-e magát az általános adatvédelmi 
rendelet  40.  cikk  szerinti  jóváhagyott  magatartási  kódexekhez  vagy  az  általános 
adatvédelmi rendelet 42. cikk szerinti jóváhagyott tanúsítási mechanizmusokhoz; valamint 

k) az eset körülményei  szempontjából releváns egyéb súlyosbító vagy enyhítő tényezők, 
például a jogsértés közvetlen vagy közvetett következményeként szerzett pénzügyi haszon 
vagy elkerült veszteség. 

 
Az  általános  adatvédelmi  rendelet  eltérő  rendelkezése  hiányában  az  adatvédelmi  hatósági 
eljárásra az Ákr. rendelkezéseit kell alkalmazni az Infotv.-ben meghatározott eltérésekkel. 
 
 
III. 
 
III.1. Az adatkezelő személye 

Döntés 

 

1.1.  Az  Ügyfél  – többek között  a  fenti  I.1.4.(i)-(ii)  pontokban írtak  alapján  –  a  Weboldalakat 
saját  médiatartalmai  terjesztésére  használja,  kizárólag  a  saját  üzleti  érdekében.  Harmadik 
félnek  nincs  döntési  joga  arról,  hogy  az  Ügyfél  a  Weboldalakon  keresztül  terjessze  a 
médiatartalmait, vagy ezt az Ügyfél abbahagyja, és emellett megjelenítsenek-e reklámokat, és 
milyen szolgáltatón keresztül. 
 

12 

1.2. Az Ügyfél a Weboldalak működtetését saját döntése és üzleti érdeke alapján végzi, annak 
feltételeit  –  például  hogy  mely  partnerrel  szerződik  hirdetések  bonyolítására  –  az  Ügyfél 
határozza meg. 
 
1.3. A Weboldalakkal kapcsolatban vizsgált valamennyi adatkezelés esetén az adatkezeléssel 
kapcsolatos célokat és eszközöket  az Ügyfél határozta meg, illetve tette lehetővé harmadik 
feleknek a Weboldalakon tartalom elhelyezését, így az általános adatvédelmi rendelet 4. cikk 
7.  pontja  alapján  Ügyfél  minősül  adatkezelőnek.  A  Weboldalak  alapvető  felépítése  és 
működése,  az  azokon  megtalálható 
tájékoztatás  és  hozzájárulási  keretrendszer 
megfelelősége az Ügyfél aktív magatartásán múlik, harmadik fél  az Ügyfél akarata ellenére 
nem  tudja  módosítani  a  Weboldalakat.  Emiatt  a  vizsgált  adatkezelésekkel  kapcsolatos 
felelősség  –  a  tájékoztatás  és  hozzájárulás  megszerzés  az  érintettől  –  az  eset  összes 
körülménye alapján az Ügyfelet terheli függetlenül attól, hogy a Weboldal egyes moduljait kitől 
szerezte  be,  vagy  ezen  adatokat  harmadik  feleknek  továbbítják-e.  Harmadik  fél  nincs 
közvetlen kapcsolatban az érintettekkel, így a tájékoztatási és hozzájárulás keretrendszer jogi 
megfelelőségéért elsődlegesen olyan felelhet, akinek erre közvetlen és végső ráhatása lehet. 
Ez nem érinti a különböző adatkezelők és adatfeldolgozók egymás közötti elszámolását, és a 
belső megállapodások az érintettek felé történő felelősséget az általános adatvédelmi rendelet 
26. cikk (3) bekezdése alapján nem módosítják. Ezt az értelmezést erősíti többek között az 
Európai Unió Bírósága C-40/17. számú döntésének2 102. bekezdése is: „A 95/46 irányelv 2. 
cikkének  h)  pontjában  és  7.  cikkének  a)  pontjában  említett  hozzájárulással  kapcsolatban 
megállapítható, hogy azt az érintett személyes adatainak gyűjtését és továbbítás általi közlését 
megelőzően  kell  megadni.  Ilyen  körülmények  között  a  hozzájárulás  beszerzése  a  honlap 
üzemeltetőjének,  nem  pedig  a  közösségi  modul  szolgáltatójának 
feladata,  mivel  a 
személyesadat‑kezelési  folyamatot  az  indítja  el,  hogy  a  látogató  megtekinti  ezt  a  honlapot. 
Amint  arra  a  főtanácsnok  indítványának  132.  pontjában  rámutatott,  nem  lenne  ugyanis 
összhangban  az  érintett  jogainak  hatékony  és  megfelelő  időben  történő  védelmével,  ha  a 
hozzájárulást annak a közös adatkezelőnek kellene  adni, aki csak egy későbbi szakaszban 
játszik szerepet, vagyis az említett modul szolgáltatójának.”. 
 
 
III.2. Az adatkezelés leírása 
 
2.1. Az Előzmény Ügyben a Hatóság által 2021. december 6. napján a Weboldalakról készített 
képernyőmentésekkel rögzített  állapot  szerint  az I.  pontban  részletezett tényállás  szerint  az 
Ügyfél a Weboldalakon médiatartalmakat tesz közzé, amelyek megjelenítésével kapcsolatban 
sütiket  használ,  továbbá  statisztikai,  hirdetés  megjelenítési,  továbbá  a  fenti  I.1.5.(iv)-(v) 
pontokban  megjelölt  "Személyre  szabott  hirdetési  profil  létrehozása",  "Személyre  szabott 
hirdetések kiválasztása", "Személyre szabott tartalomprofil létrehozása", "Személyre szabott 
tartalom kiválasztása" alapján automatizált módon személyes preferenciákhoz igazításhoz az 
általános  adatvédelmi  rendelet  4.  cikk  4.  pontja  szerinti  profilalkotási  célra  is  használja  a 
sütikben található személyes adatokat. 
 
2.2. A fenti I.1.5.(i) pontban leírtak alapján a vizsgált sütik olyan egyedi azonosítókat rendelnek 
egy adott személyhez, amelyek legalább álneves adatként mindenképpen személyes adatnak 
számítanak,  hiszen  céljuk  egy  adott  aktív  felhasználó  azonosítása,  aki  egy  természetes 
személy. 
 
2.3.  A  „tenyek.hu”  weboldal  a  feltárt  tényállás  alapján  túlnyomó  részt  híreket  tartalmaz,  a 
„tv2play.hu” weboldal audiovizuális médiatartalmakra fókuszál. 
 

2 https://curia.europa.eu/juris/document/document.jsf?text=&docid=216555&doclang=HU 

 

13 

2.4.  A  Weboldalak  hirdetéseket  jeleníthetnek  meg  a  böngészés  során,  amely  lehet  a  fenti 
I.1.5.(iv)-(v)  szerinti  választásoktól  függően  személyre  szabott  vagy  általános,  továbbá  a 
Weboldalakon  az  ajánlott  tartalmat  is  igazíthatják  az  egyéni  böngészési  előzményekhez, 
továbbá a Weboldalak használatát mérik sütikben tárolt egyedi azonosító adatok segítségével. 
Egyes  sütik  online  támadások  kivédésére  munkamenet  tokeneket  tartalmaznak,  amelyek 
biztonságosabbá teszik a kommunikációt a felhasználó eszköze és az Ügyfél szerverei között, 
amely esetén szükségszerűen egyedi azonosító használata történik. 
 
2.5. A fenti I.1.5. pontban részletezett tájékoztatás alapján a Weboldalak által gyűjtött egyes 
személyes  adatokat  –  például  mely  tartalmakat  nézett  meg,  mely  hirdetéseket  nézett  meg, 
mely hirdetésekre kattintott az adott érintett – a tartalom személyre szabására is használják, 
mind a Weboldalak tekintetében, mind harmadik személy partnerek tekintetében. 
 
2.6.  A  vizsgált  időszakban  (2018.  május  25-től  2022.  február  21-ig  terjedő  időszak)  a 
Weboldalak a 2021. december 6. napján rögzített tartalommal rendelkeztek, így a Hatóság a 
jelen  ügyben  ezt  vette  alapul  a  jogszerűség megítélésénél.  Ezzel  ellenétes  nyilatkozatot  az 
Ügyfél  az  eljárás  során  nem  tett,  a  vizsgált  időszak  tekintetében  egyéb  állapotot  nem  jelölt 
meg.  A  későbbi  változásokat  a  Hatóság  a  jogkövetkezmények  megállapításánál  a  jövőre 
nézve vette figyelembe, azok a vizsgált időszak jogszerűségét nem érintik. 
 
 
III.3. A tájékoztatás a vizsgált időszakban 
 
3.1. Az általános adatvédelmi rendelet 12. cikk (1) bekezdése szerint az Ügyfél mint a vizsgált 
adatkezelésért  felelős  adatkezelő  kötelezettsége  megfelelő  intézkedéseket  hozni  annak 
érdekében, hogy az érintettek részére a személyes adatok kezelésére vonatkozó, a 13. és 14. 
cikkben  említett  valamennyi  információt  és  a  15–22.  és  34.  cikk  szerinti  minden  egyes 
tájékoztatást  tömör,  átlátható,  érthető  és  könnyen  hozzáférhető  formában,  világosan  és 
közérthetően megfogalmazva nyújtsa. 
 
3.2. A megfelelő tájékoztatás rendszere az általános adatvédelmi rendeletben azt szolgálja, 
hogy az érintett tudatában lehessen annak, hogy mely személyes adatait, mely adatkezelő és 
mely célból, hogyan fogja kezelni. Ez elengedhetetlen ahhoz, hogy olyan helyzetben legyen, 
hogy érintetti jogait érdemben gyakorolni tudja. 
 
3.3. Az általános adatvédelmi rendelet 6. cikk (1) bekezdés a) pontjára alapított adatkezelés 
esetén az általános adatvédelmi rendelet 4. cikk 11. pontja alapján nemcsak az adatkezelés 
megkezdése,  hanem  a  hozzájárulás  megszerzése  előtt  köteles  az  adatkezelő  olyan 
tájékoztatást nyújtani, amely alapján tájékozott hozzájárulás adható. 
 
3.4. Az általános adatvédelmi rendelet szerinti érintetti hozzájárulás jogalappal kapcsolatban 
fontos  hangsúlyozni,  hogy  az  nem  arra  szolgál,  hogy  az  adatkezelő  egyéb  jogszabályi 
feltételektől  függetlenül  általános  felhatalmazásként  alkalmazza  azt,  hogy  bármikor  és 
bármilyen  indokkal,  bármely  személyes  adatot  korlátlanul  kezelhessen.  Az  adatkezeléshez 
történő érintetti hozzájárulás csak akkor lehet érvényes, ha azt konkrét cél(ok)ra – célonként 
külön megadhatóan – kérik, és előtte megfelelő tájékoztatást nyújtanak, amely olyan helyzetbe 
hozza  az  érintettet,  hogy  megfelelő  döntést  tudjon  hozni  a  hozzájárulás  megadásáról,  és 
megfelel  az  általános  adatvédelmi  rendeletben  előírt  valamennyi  egyéb  érvényességi 
követelménynek.  Az  általános  adatvédelmi  rendelet  12.  cikk  (1)  bekezdése  szerint  az 
adatkezelőnek  az  érintett  számára  olyan  segítséget  kell  nyújtania,  hogy  az  minden  érintetti 
jogát tájékozottan tudja gyakorolni. 
 

14 

3.5. A tájékoztatási kötelezettség a fentiekben is kifejtettek szerint nem puszta „lepapírozási” 
kötelezettséget  jelent  az  általános  adatvédelmi  rendeletben.  Mind  a  preambulumban3 
foglaltak,  mind  az  általános  adatvédelmi  rendelet  cikkei  eredmény  elérését  írják  elő  az 
adatkezelő  kötelezettségeinek  meghatározásakor,  nem  csak  egy  meghatározott  minimális 
erőfeszítés  igazolását  az  adatkezelő  részéről.  A  tájékoztatás  célja,  hogy  olyan  helyzetbe 
hozza  az  érintettet,  hogy  az  megfelelő  döntési  helyzetben  legyen  az  érintetti  jogai 
gyakorlásával kapcsolatban. 
 
3.6. Az Ügyfél a Weboldalakkal kapcsolatban kizárólag a hozzájárulás jogalapot jelölte meg 
minden  böngészéssel  kapcsolatos  adatkezelésére  függetlenül  attól,  hogy  a  fenti  I.1.5.(ix) 
pontban  írtak  szerint  egyes  technikai  sütik  nélkül  a  Weboldalak  ténylegesen  nem  tudnak 
működni,  és  a  hozzájárulástól  függetlenül  mindenképpen  használnak  egyes  sütiket  adott 
egyedi azonosítókkal. Az az elvárás, hogy az érintett 754 partner adatkezelési tájékoztatóját 
elolvassa  és  ezeknél  a harmadik személy  partnereknél  egyenként  vonja  vissza  a  megadott 
hozzájárulást, a Hatóság álláspontja szerint nem átlátható és tisztességes feltétel. Az, hogy 
ezt  a  gyakorlatot  esetleg  más  adatkezelők    is  elterjedten  alkalmazzák,  még  nem  teszi 
jogszerűvé. A fenti I.1.4.(x) pontban hivatkozott vendor partnerlistával kapcsolatban az Ügyfél 
az  IAB  Europe  keretrendszerének  használatát  jelölte  meg.  Az  IAB  Europe  adatkezelésével 
kapcsolatban  a  belga  adatvédelmi  hatóság  megállapította4,  hogy  az  –  többek  között  az 
átláthatóság  és  a  tájékoztatás  nem  megfelelősége  miatt  –  sérti  az  általános  adatvédelmi 
rendeletet, ezen döntés jogértelmezése mutatis mutandis irányadó jelen ügyben is. Ezen tény 
is alátámasztja, hogy az Ügyfél által felhozott érv – miszerint az iparágban elterjedt megoldás 
használata  –  önmagában  nem  befolyásolja  a  jelen  eljárás  szerinti  megállapításokat,  nem 
jelenti az általános adatvédelmi rendeletnek történő megfelelés bizonyítékát. 
 
3.7.  A  Weboldalakkal  kapcsolatban  megállapítható,  hogy  az  adatkezeléssel  kapcsolatos 
rendkívül  hosszú  tájékoztató  szöveg  a  képernyő  indokolatlanul  kicsi  területén,  egyszerre 
néhány soronként olvashatóan volt elérhető. A hosszú szöveg nem nevezhető sem tömörnek, 
sem  világosnak.  A  „mindent  elfogadás”  az  első  szinten  érdeminek  nevezhető  tájékoztatás 
nélkül  lehetséges,  a  „mindent  elutasítás”  csak  a  második  szinten  érhető  el.  Az  Ügyfél  által 
használt  „jogos  érdek”  kifejezés  egyértelműen  megfeleltethető  az  általános  adatvédelmi 
rendelet  szerinti fogalomnak, így azt vagy teljesen tévesen használta az Ügyfél  – és emiatt 
volt  félrevezető  a  tájékoztatás  –,  vagy  megfelelően  használta,  de  minden  tájékoztatás  és 
érdekmérlegelés  nélkül. Mindkét  esetben tisztességtelen  és  átláthatatlan érdemben  azonos 
célok feltüntetése a hozzájárulás és a jogos érdek felületen is, mivel azt a benyomást kelti az 
érintettekben,  hogy  a  hozzájárulás  meg  nem  adása  mellett  is  lehetségesek  ugyanazon 
adatkezelések  újabb  –  immár  harmadik  szinten  elhelyezett  felületen  megjelölt  –  tiltakozás 
hiányában. Ha a „jogos érdek” felületen elhelyezett célok szerinti adatkezelések hozzájárulás 
hiányában  nem  történnek  meg,  akkor  emiatt  félrevezető  a  tájékoztatás  és  a  felület,  ha 
megtörténnek, akkor amiatt. 
 
3.8. Egyedül „Az eszközön tárolt információk tárolása és/vagy elérése” cél az, amelyik csak a 
hozzájárulás megadás vagy megtagadás felületen található és a jogos érdeknél nem, pedig 
éppen  ez  az,  amely  nélkül  a  működéshez  szükséges  sütik  sem  helyezhetőek  el  és  a 
Weboldalak  nem  működnének,  így  erre  a  hozzájárulás  jogalap  nem  megfelelő,  mivel  a 
Weboldalak  működése  azt  jelenti,  hogy  hozzájárulástól  függetlenül  történik  tárhely  írás  és 
olvasás, azt sem megtagadni sem visszavonni nem lehet. Emiatt más okokból, de ezen cél 
tekintetben is fennáll a tisztességtelen és átláthatatlan tájékoztatás. 

 

3  Például  általános  adatvédelmi  rendelet  (39)  preambulumbekezdés  eleje:  „A  személyes  adatok  kezelésének  jogszerűnek  és 
tisztességesnek  kell  lennie.  A  természetes  személyek  számára  átláthatónak  kell  lennie,  hogy  a  rájuk  vonatkozó  személyes 
adataikat  hogyan  gyűjtik,  használják  fel,  azokba  hogy  tekintenek  bele  vagy  milyen  egyéb  módon  kezelik,  valamint  azzal 
összefüggésben, hogy a személyes adatokat milyen mértékben kezelik vagy fogják kezelni. […]” 
4 https://www.autoriteprotectiondonnees.be/publications/decision-quant-au-fond-n-21-2022-english.pdf 

15 

 
3.9.  A  működéshez  szükséges  személyes  adatok  és  sütik  tételes  megjelölése  és  pontos 
céljának  meghatározása  teljesen  hiányzik  a  tájékoztatásból,  és  ezek  jogalapja  mint  jogos 
érdek  sem  került  ezekkel  kapcsolatban  megjelölésre  és  a  jelen  eljárásban  a  Hatóság 
megkeresésére  érdekmérlegelésben  nem  került  alátámasztásra.  Ennek  hiányában  a 
tájékoztatás szükségképpen hiányos és félrevezető, hosszúsága és nehezen olvashatósága 
ellenére hasznos információban szegény. Többek között nem derül ki belőle, hogy konkrétan 
mely funkciót ellátó mely adatok sütikben történő kezelése konkrétan miért elengedhetetlen a 
technikai működéshez, és ezen adatokat más célra felhasználják-e. 
 
3.10.  Minden  esetben  hiányzik  továbbá  a  hozzájárulás  megadásával  azonos  könnyűségű 
visszavonhatóság, amelyre a Weboldalakon alkalmazott keretrendszer nem biztosít könnyen 
elérhető  lehetőséget  sem  az  Ügyfél  által  közvetlenül  kezelt,  sem  a  harmadik  feleknek 
továbbított személyes adatok tekintetében. Ezen hiányosság a tájékoztatásra is érvényes, az 
sem jelzi könnyen hozzáférhető módon, hogy a hozzájárulás hogyan vonható vissza. 
 
3.11.  Az  Ügyfél  semmilyen  ésszerű  indokot  nem  tudott  megjelölni  arra,  hogy  miért  van  két 
párhuzamos hozzájárulás kezelő rendszer a „tv2play.hu” weboldallal kapcsolatban, amelyre a 
„tenyek.hu” weboldal is átirányított a vizsgált időszakban. Az, hogy a Weboldalak tulajdonosa 
a  vele  szerződött  reklámszervezővel  nem  megfelelően  egyeztetett,  és  ezért  éveken  át  két 
különböző  módon  is  kérték  a  hozzájárulást  a  Weboldalak  által  használt  sütikhez,  nem 
fogadható  el  kifogásként.  A  korábban  kifejtettek  szerint  a  megfelelő  eredmény  elérése  az 
Ügyfél,  mint  adatkezelő  felelőssége.  Szándékos  jogsértés,  ha  arról  az  Ügyfél  tud  vagy 
észszerűen  tudnia  szükséges  a  saját  online  tartalmával  kapcsolatban,  és  éveken  keresztül 
semmilyen érdemi lépést nem tesz a gyors megoldás érdekében. 
 
3.12.  A  fentiek  miatt  megállapítható,  hogy  a  vizsgált  időszakban  az  Ügyfél  által  a 
Weboldalakon  a  személyes  adatok  kezeléséről  nyújtott  tájékoztatás  megsértette  az 
általános  adatvédelmi  rendelet  5.  cikk  (1)  bekezdés  a)  pontja  szerinti  tisztességes  és 
átlátható adatkezelés elvét, 12. cikk (1) bekezdését és 13. cikkét. 
 
 
III.4. A Weboldalak vizsgált időszakban történő adatkezelésének jogszerűsége 
 
4.1.  A  megfelelő  tájékoztatás  hiányában  főszabály  szerint  a  hozzájárulásra  alapított 
adatkezelés  önmagában  jogszerűtlen.  Ezt  támasztja  alá  az  Európai  Adatvédelmi  Testület 
5/2020 iránymutatásának5 (a továbbiakban: 5/2020 Iránymutatás) 62. bekezdése is. Eszerint 
ha az adatkezelő nem biztosít hozzáférhető tájékoztatást, a felhasználónak az adatok feletti 
rendelkezése látszólagossá válik, és a hozzájárulás az adatkezelés érvénytelen alapjává válik. 
A könnyen hozzáférhetőség alapvető követelményét erősíti meg az 5/2020 Iránymutatás 66. 
és 67. bekezdése is. A hozzájárulással kapcsolatos tájékoztatással kapcsolatban az 5/2020 
Iránymutatás  63.  bekezdése  is  kiemeli,  hogy  a  tájékoztatáson  alapuló  hozzájárulásra 
vonatkozó  követelmények  betartása  elmaradásának  az  a  következménye,  hogy  a 
hozzájárulás érvénytelen lesz, és az adatkezelő megsértheti az általános adatvédelmi rendelet 
6.  cikkét.  Az  5/2020  Iránymutatás  69.  bekezdése  alapján  az  elektronikus  úton  történő 
tájékoztatás esetén lehet tipikusan többszintű tájékoztatást alkalmazni, azonban az pontos és 
teljes körű, valamint érthető kell legyen. A többszintűségnek segítenie, nem gátolnia kell az 
alapvető információkhoz hozzájutást. 
 

5  Az  Európai  Adatvédelmi  Testület  5/2020  számú  Iránymutatása  az  (EU)  2016/679  rendelet  szerinti  hozzájárulásról: 
https://edpb.europa.eu/sites/default/files/files/file1/edpb_guidelines_202005_consent_hu.pdf 

 

16 

4.2. Az 5/2020 Iránymutatás 64. bekezdése alapján ahhoz, hogy a hozzájárulás tájékoztatáson 
alapuló  legyen,  tájékoztatni  kell  az  érintettet  bizonyos  kulcsfontosságú  elemekről.  Ezért  az 
Európai  Adatvédelmi  Testület  úgy  véli,  hogy  az  érvényes  hozzájáruláshoz  legalább  a 
következő információkra van szükség: 
 

(i) 

az  adatkezelő  kiléte  –  ez  jelen  esetben  nem  teljesült,  a  „mi  és  partnereink”  a  754 
partnertől függetlenül nem elég konkrét, még az Ügyfél személye sincs egyértelműen 
megjelölve a felugró ablakban elérhető beállító felületen; 

 
(ii)  mindegyik olyan adatkezelési művelet célja, amelyhez hozzájárulást kérnek – ez nem 
teljesült  megfelelően,  mivel  a  Weboldalak  által  használt  keretrendszerben  megjelölt 
célok két különböző szinten két különböző kontextusban, érdemben azonos – vagy az 
érintettek  számára  ránézésre  könnyen  azonosnak  vélhető  –  tartalommal  történő 
feltüntetése  rendszerszinten  megkérdőjelezi  a  célhoz  kötöttség  elvének  megfelelést, 
továbbá ezen rendszerszintű problémán felül egyes célok meghatározása – mint „Az 
eszközön  tárolt  információk  tárolása  és/vagy  elérése”  mind  önmagában,  mind  a 
részletesebb  leírás  alapján  túl  tág,  olyan  adatkezelést  is  lehetővé  tehet  formailag, 
amely nyilvánvalóan általánosságban nem lehet az érintettel célja (például az eszközön 
tárolt fényképek, dokumentumok elérése; 

 
(iii)  milyen  típusú  adatok  gyűjtésére  és  felhasználására  kerül  sor  –  ez  nem  teljesült 
megfelelően,  nem  világos  és  egyértelmű  egy  átlagos  érintettnek,  hogy  az  egyes 
célokból,  amelyekhez  a  hozzájárulását  kérik,  pontosan  mely  adatait  mire  fogják 
használni; 

 
(iv)  a hozzájárulás visszavonásához való jog létezése – ez nem teljesült, nincs megfelelő 
világos  tájékoztatás  a  nagy  mennyiségű  szövegben,  amely  alapján  tudható,  hogy 
miként lehet és hogy lehet visszavonni a hozzájárulást, a működéssel kapcsolatban ez 
nem is lehetséges; 

 
(v)  adott  esetben  az  adatok  automatizált  döntéshozatal  céljából  történő  felhasználására 
vonatkozó tájékoztatás a 22. cikk (2) bekezdése c) pontjának megfelelően – ez jelen 
esetben  az  ajánlórendszer  és  a  személyre  szabott  reklámok  miatt  releváns  és  nem 
teljesült,  nincs  konkrét  információ  hogy  mind  a  Weboldalakon,  mind  azokon  kívül 
hogyan  fogja  érinteni  a  böngészést  az  automatikus  profilozás  és  célzás,  csak 
semmitmondó általános kijelentések; 

 
(vi)  az  adattovábbításoknak  a  megfelelőségi  határozat  és  a  46.  cikkben  ismertetett 
megfelelő garanciák hiányából fakadó lehetséges kockázatai – ez jelen esetben a 754 
partner  miatt  feltételezhetően  fennáll,  de  semmilyen  információ  nem  ismert  és  a 
partnerekről  vagy  azok  típusairól  az  Ügyfél  sem  tudott  a  Hatóságnak  érdemi 
információt nyújtani. 

 
4.3.  A  fenti  lista  végén  is  kifejezetten  jelzi  az  Európai  Adatvédelmi  Testület,  hogy  az  az 
általános  adatvédelmi  rendelet  13.  cikke  alapján  csak  minimum  követelmény,  de  ezen  felül 
minden  olyan  információ  megadása  szükséges,  amely  fontos  lehet  egy  tipikus  érintett 
döntésénél. 
 
4.4.  Fontos  a megfelelő jogalap  megválasztása és  annak  a  feltételeinek  teljesítése.  A jelen 
ügyben  a  fentebb  kifejtett  tájékoztatási  problémák  és  visszavonhatósági  probléma  miatt  a 
hozzájárulás  egy  cél  esetében  sem  volt  érvényes,  továbbá  egyes  céloknál  –  amelyek  a 
Weboldalak tényleges technikai működéséhez szükségesek – fogalmilag kizárt a hozzájárulás 

17 

lebontva  egyértelműen 

használata. Az Európai Adatvédelmi Testület 2/2019 iránymutatása6 (a továbbiakban: 2/2019 
Iránymutatás) 17–21. bekezdései alapján esetileg szükséges mérlegelni azt, hogy az általános 
adatvédelmi  rendelet  6.  cikk  (1)  bekezdésének  mely  pontja  szerinti  jogalap  a  megfelelő  az 
adott online adatkezelésre, az nem mindig lehet a hozzájárulás. 
 
4.5.  Az  adatkör  konkrét  meghatározása  és  –  a  jelen  esetben  hiányzó  –  érdekmérlegelés 
hiányában  nem  dönthető  el,  hogy  adott  esetben  jogszerű-e  a  működéshez  szükségesnek 
tartott adatok jogos érdeken  vagy szerződés teljesítésén  alapuló kezelése.  Nem az érintett, 
valamint nem a Hatóság feladata és felelőssége az adatkezelő helyett az adatkezelés konkrét 
céljának és jogalapjának azonosítása, körülírása és indokolása. Az Ügyfél köteles konkrétan, 
adatonként  és  célokként 
indokolni,  mérlegelni  és  garanciáit 
megteremteni  annak,  hogy  milyen  célból  és  milyen  jogalappal  –  jogos  érdek  esetén  mely 
konkrét jogos érdekből – kíván mely személyes adatokat kezelni a Weboldalakon keresztül. 
Ezen garanciák kell, hogy biztosítsák többek között azt, hogy az érintett tisztában legyen az 
adatkezeléssel, és azzal szemben tiltakozni tudjon még az adatkezelést megelőzően, mivel 
az adatkezelést követően – különösen egy rövid ideig tartó vagy egyszeri adatkezelésnél, 754 
partnernek  továbbítást  követően  –  már  kiüresedik  a  tiltakozási  joga,  így  valójában  nem 
biztosított ezen jog a számára. 
 
4.6.  A  fentiek  miatt  megállapítható,  hogy  a  vizsgált 
időszakban  az  Ügyfél  a 
Weboldalakon végzett adatkezeléssel megsértette az általános adatvédelmi rendelet 5. 
cikk (1) bekezdés b) pontja szerinti célhoz kötöttség elvét és 6. cikk (1) bekezdését. 
 
 
IV. Jogkövetkezmények 
 
1. A Hatóság az általános adatvédelmi rendelet 58. cikk (2) bekezdés i) pontja és 83. cikk (2) 
bekezdése szerint a többi intézkedés helyett vagy mellett adatvédelmi bírságot is kiszabhat. 
Az  nem  kétséges,  hogy  az  általános  adatvédelmi  rendelet  megsértése  esetén  az  általános 
adatvédelmi  rendelet  58.  cikk  (2)  bekezdés  d)  pontja  alapján  az  adatkezelőt  kötelezni 
szükséges arra, hogy az adatkezelést hozza összhangba az általános adatvédelmi rendelettel, 
azaz  megfelelő  tájékoztatás  és  jogalapok  mellett  a  szükséges  személyes  adatokra 
korlátozódjon az adatkezelés. Tekintettel arra, hogy egy online hozzájárulási keretrendszerről 
van  szó,  és  az  Ügyfél  az  eljárás  során  már  többször  jelezte,  hogy  már  régen  dolgozik  a 
megoldáson, a 30 napos határidő a változtatásokra elegendő kell legyen. A fenti I.2.2. pontban 
rögzített tények alapján megállapítható, hogy a Weboldalak működése továbbra sem felel meg 
az  adatvédelmi  követelményeknek.  A  Hatóság  a  jogkövetkezmények  alkalmazásánál 
figyelembe veszi azt, hogy az Ügyfél mind az Előzmény Ügy, mind a jelen eljárás alatt jelentős 
időt  kapott  a  Weboldalak  adatkezelésének  módosítására,  azonban  az  alapvető  problémák 
tekintetében érdemi változás nem történt. Az általános adatvédelmi rendelet nem azt írja elő 
az  adatkezelőnek,  hogy az  egyes  adatfeldolgozókkal  hónapokig,  évekig egyeztessen  a jogi 
megfelelőségről, hanem hogy a megfelelést biztosítsa. Az Ügyfél szervezeti méretéből és éves 
bevételéből  adódóan  a  módosítás  tapasztalt  lassúsága  elfogadhatatlan,  ezért  a  bírságolás 
szükséges.  A  Hatóság  az  irányadó  bírói  gyakorlatnak  megfelelően  ilyen  esetben  a  bírság 
kiszabásánál  az  általános  adatvédelmi  rendelet  83.  cikk  (2)  bekezdésében  felsorolt 
szempontok közül az érdemben figyelembe vetteket mutatja be a döntés indokolásában. 
 
2.  Abban  a  kérdésben,  hogy  indokolt-e  az  adatvédelmi  bírság  kiszabása,  a  Hatóság 
jogszabályon  alapuló mérlegelési  jogkörben  eljárva  döntött,  figyelemmel  az  Infotv.  61.  § (1) 

6  Az Európai  Adatvédelmi  Testület  2/2019  számú Iránymutatása  a személyes  adatoknak  az  általános  adatvédelmi  rendelet  6. 
cikke  (1)  bekezdésének  b)  pontja  szerinti  kezeléséről  az  érintettek  részére  nyújtott  online  szolgáltatások  összefüggésében: 
https://edpb.europa.eu/sites/default/files/files/file1/edpb_guidelines-art_6-1-b-adopted_after_public_consultation_hu.pdf 

 

18 

bekezdés a) pontjára, az Infotv. 75/A. §-ára, valamint az általános adatvédelmi rendelet 83. 
cikk (2) bekezdésére és az általános adatvédelmi rendelet 58. cikk (2) bekezdésére, amely 
alapján az elmarasztalás önmagában nem arányos és visszatartó erejű szankció lenne, ezért 
bírság kiszabása szükséges. A jelen esetben a személyes adatok védelme – amely a Hatóság 
feladata – a lentebb részletezett bírságkiszabási körülmények összessége alapján nem érhető 
el adatvédelmi bírság kiszabása nélkül. A bírságkiszabás mind a speciális, mind a generális 
prevenciót is szolgálja, amelynek érdekében a határozat a Hatóság honlapján is közzétételre 
kerül. 
 
3.  A  Hatóság  a  bírság  szükségessége  és  összege  tekintetében  figyelembe  vette,  hogy  az 
Ügyfél 2021. évi nettó árbevétele 48 934 915 000 forint volt. 
 
4.  Az  adatvédelmi  bírság  mértékének  meghatározásakor  a  Hatóság  enyhítő  körülményként 
vette figyelembe az alábbiakat: 

(i) Az Ügyféllel szemben a Hatóság korábban nem állapított meg adatvédelmi jogsértést. 
(általános adatvédelmi rendelet 83. cikk (2) bekezdés e) pont) 
 
(ii)  A  Hatóság  korábban  hasonló  témakörben  még  nem  hozott  nyilvánosságra  bírság 
döntést a honlapján, és a jogi környezet az új ePrivacy szabályok elfogadásának késedelme 
miatt  több  feladatot  ró  az  adatkezelőkre  a  meglévő  szabályok  általános  adatvédelmi 
rendeletnek megfelelő alkalmazása körében7. (általános adatvédelmi rendelet 83. cikk (2) 
bekezdés k) pont) 

 
5. Az adatvédelmi bírság mértékének meghatározásakor a Hatóság súlyosbító körülményként 
vette figyelembe az alábbiakat: 

(i)  A  jogsértés  milliós  számú  érintett  adataira  vonatkozott  éveken  keresztül  (általános 
adatvédelmi rendelet 83. cikk (2) bekezdés a) pont) 

(ii)  A  jogsértés  pontosan  nem  meghatározott  és  az  érintettek  által  nehezen  átlátható 
személyes adatokra vonatkozott, többek között profilozás céljából több száz adatkezelő felé 
történő  adattovábbítással,  így  a  jogsértés  súlyosnak  minősül.  (általános  adatvédelmi 
rendelet 83. cikk (2) bekezdés a) pont) 

(iii)  A  jogsértés  a  fenti  III.3.11.  pontban  kifejtettek  szerint  szándékos  jellegű  volt 
haszonszerzés  céljából  az  adatok  megosztásán  és  reklámokon  keresztül.  (általános 
adatvédelmi rendelet 83. cikk (2) bekezdés b) pont) 

 (iv)  Az  Ügyfél  a  Hatósággal  az  eljárás  során  –  nem  érintetti  kár  kárenyhítési,  csak  az 
eljárásban  válaszadási  céllal  –  együttműködött,  azonban  az  együttműködés  eredményei 
olyan  ígéretek  voltak  csak  a  Weboldalak  megfelelőségének  elérésére  és  a  kettős 
hozzájárulás kérés megszüntetésére, amelyeket az Ügyfél a gyakorlatban nem teljesített 
hosszú időn át. (általános adatvédelmi rendelet 83. cikk (2) bekezdés f) pont) 

 

V. Egyéb kérdések 
 
1. Az Infotv. 38. § (2) bekezdése szerint a Hatóság feladata a személyes adatok védelméhez, 
valamint  a  közérdekű  és  a  közérdekből  nyilvános  adatok  megismeréséhez  való  jog 

 

lásd: 

7 
szemelyes-adatok-vedelmere-vonatkozoan-alkalmazando-eloirasokrol-tovabba-az-adatkezeloket-illetve-adatfeldolgozokat-
terhelo-bejelentesi-kotelezettsegek-teljesiteserol 

https://www.naih.hu/dontesek-adatvedelem-tajekoztatok-koezlemenyek?download=71:tajekoztato-kozlemeny-a-

19 

érvényesülésének  ellenőrzése  és  elősegítése,  továbbá  a  személyes  adatok  Európai  Unión 
belüli szabad áramlásának elősegítése. Az Infotv. 38. § (2a) bekezdése szerint az általános 
adatvédelmi rendeletben a felügyeleti hatóság részére megállapított feladat- és hatásköröket 
a  Magyarország  joghatósága  alá  tartozó  jogalanyok  tekintetében  az  általános  adatvédelmi 
rendeletben  és  e  törvényben  meghatározottak  szerint  a  Hatóság  gyakorolja.  A  Hatóság 
illetékessége Magyarország egész területére kiterjed. 
 
2. Az Ákr. 112. § (1) és (2) bekezdése, 114. § (1) bekezdése és 116. § (1) bekezdése alapján 
a határozattal szemben közigazgatási per útján van helye jogorvoslatnak. 
 

* * * 

3. A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pont aa) alpontja alapján a Fővárosi Törvényszék kizárólagosan illetékes. A Kp. 27. § (1) 
bekezdése szerint a törvényszék előtti közigazgatási perben a jogi képviselet kötelező. A Kp. 
39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 
 
4. A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. § szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. A keresetlevél benyújtásának 
idejét és helyét a Kp. 39. § (1) bekezdése határozza meg. A tárgyalás tartása iránti kérelem 
lehetőségéről szóló tájékoztatás a Kp. 77. § (1)-(2) bekezdésén alapul. 
 
5.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 
6. Ha az előírt kötelezettségek teljesítését az Ügyfél megfelelő módon nem igazolja, a Hatóság 
úgy tekinti, hogy a kötelezettségeket határidőben nem teljesítette. Az Ákr. 132. §-a szerint, ha 
az  Ügyfél  a  Hatóság  végleges  döntésében  foglalt  kötelezésének  nem  tett  eleget,  az 
végrehajtható.  A  Hatóság  határozata  az  Ákr.  82.  §  (1)  bekezdése  szerint  a  közléssel 
véglegessé  válik.  Az  Ákr.  133.  §-a  értelmében  a  végrehajtást  –  ha  törvény  vagy 
kormányrendelet másként nem rendelkezik – a döntést hozó hatóság rendeli el. Az Ákr. 134. 
§-a értelmében a végrehajtást – ha törvény, kormányrendelet vagy önkormányzati hatósági 
ügyben  helyi  önkormányzat  rendelete  másként  nem  rendelkezik  –  az  állami  adóhatóság 
foganatosítja.  Az  Infotv.  61.  §  (7)  bekezdése  alapján  a  Hatóság  határozatában  foglalt, 
meghatározott  cselekmény  elvégzésére,  meghatározott  magatartásra, 
tűrésre  vagy 
abbahagyásra  irányuló  kötelezés  vonatkozásában  a  határozat  végrehajtását  a  Hatóság 
foganatosítja. 
 
kelt: Budapest, az elektronikus aláírás szerint 
 

Dr. Péterfalvi Attila 

elnök 

  c. egyetemi tanár 

