 

Ügyszám:  NAIH-1951-6/2022. 
 
(NAIH-6929/2021.) 
 
 

Tárgy: jogsértést megállapító határozat 

H A T Á R O Z A T  

 
 

A  Nemzeti  Adatvédelmi és  Információszabadság  Hatóság (a  továbbiakban:  Hatóság)  a […] 
egyéni ügyvéd ([…]) által képviselt […] (székhely: […]; adószám: […]; a továbbiakban: Ügyfél) 
által  alkalmazott,  a  lakásszövetkezeti  tagoknak  kötelező  jelleggel  kitöltendő  „Hozzájárulási 
nyilatkozat  tulajdonos  személyi  adatainak  hozzájáruláson  alapuló  kezeléséhez”  elnevezésű 
adatközlő lappal (a továbbiakban: adatközlő lap) összefüggő adatkezelésnek és az arról való 
tájékoztatásnak  a  természetes  személyeknek  a  személyes  adatok  kezelése  tekintetében 
történő  védelméről  és  az  ilyen  adatok  szabad  áramlásáról,  valamint  a  95/46/EK  irányelv 
hatályon  kívül  helyezéséről  szóló  2016/679  (EU)  rendeletnek  (a  továbbiakban:  általános 
adatvédelmi rendelet) való megfelelésének vizsgálatára hivatalból indult adatvédelmi hatósági 
eljárásban az alábbi döntéseket hozza: 
 
1. A Hatóság megállapítja, hogy az Ügyfél a vizsgált időszakban olyan személyes adatok – 
telefonszám, e-mail-cím – bejelentésére is kötelezte az érintetteket  a lakásszövetkezetekről 
szóló  2004.  évi  CXV.  törvény  (a  továbbiakban:  Lszt.)  43.  §-a  alapján  az  adatközlő  lapon, 
amelyek  kötelező  kezelését  az  Lszt.  nem  írja  elő,  a  Hatóság  megállapítja,  hogy  az  Ügyfél 
megsértette az általános adatvédelmi rendelet 6. cikk (1) bekezdését. 
 
2.  A  Hatóság  megállapítja,  hogy  az  Ügyfél  adatkezelési  tájékoztatói  nem  feleltek  meg  az 
adatvédelmi követelményeknek, megsértve ezzel az általános adatvédelmi rendelet 13. cikk 
(1)-(2) bekezdését. 
 
3. A Hatóság utasítja az Ügyfelet arra, hogy az adatközlő lapon csak olyan személyes adatok 
bejelentésére kötelezze az érintetteket, amelyeket az Lszt. alapján kötelező kezelnie. 
 
4. A Hatóság utasítja az Ügyfelet arra, hogy nyújtson megfelelő, az adatkezelés valamennyi 
körülményére kiterjedő tájékoztatást az érintettek számára. 
 
5. A Hatóság az 1-2. pontban megállapított jogsértések miatt 
 

200.000 Ft, azaz kétszázezer forint 

adatvédelmi bírság 

 
megfizetésére kötelezi az Ügyfelet. 
 

* * * 

 
A 3. és 4. pontban előírt intézkedések megtételét az Ügyfélnek jelen döntés véglegessé 
válásától  számított  30  napon  belül  kell  írásban  –  az  azt  alátámasztó  bizonyítékok 
előterjesztésével együtt – igazolnia a Hatóság felé.  
 
Az  adatvédelmi  bírságot jelen  döntés  véglegessé  válásától  számított  30  napon  belül  a 
Hatóság  központosított  bevételek  beszedése  célelszámolási  forintszámlája  (10032000-
01040425-00000000  Központosított  beszedési  számla  IBAN:  HU83  1003  2000  0104  0425 
0000 0000) javára kell megfizetni. Az összeg átutalásakor a NAIH-1951/2022. BÍRS. számra 
kell hivatkozni. 

 ........................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

 
Ha  az  Ügyfél  a  bírságfizetési  kötelezettségnek  határidőben  nem  tesz  eleget,  a  fenti 
számlaszámra  késedelmi  pótlékot  köteles  fizetni.  A  késedelmi  pótlék  mértéke  a  törvényes 
kamat,  amely  a  késedelemmel  érintett  naptári  félév  első  napján  érvényes  jegybanki 
alapkamattal egyezik meg. 
 
A  3.  és  4.  pont  szerinti  kötelezések  nem  teljesítése,  továbbá  az  adatvédelmi  bírság  és  a 
késedelmi pótlék meg nem fizetése esetén a Hatóság elrendeli a határozat végrehajtását. 
 
Jelen határozattal szemben közigazgatási úton jogorvoslatnak nincs helye, de az a közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a közigazgatási per illetéke 30.000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező. 
 
 

I N D O K O L Á S  

 
 
I. Előzmények 
 
2019.  április  15.  napján  bejelentés  érkezett  a  Hatósághoz,  amelyben  a  bejelentő  azt 
kifogásolta,  hogy  2018.  november  30.  napján  kelt  levelében  –  majd  ezt  követően  több 
alkalommal  is,  például  2019.  május  2.  napján  – e-mail  útján  tájékoztatást  kért  az  Ügyféltől, 
illetve  annak  képviselőjétől,  személyes  adatainak  kezeléséről,  mely  leveleire  azonban  nem 
kapott választ. A bejelentő kifogásolta továbbá azt is, hogy az Ügyfél az adatközlő lap kitöltését 
kérte  az  általános  adatvédelmi  rendeletre  hivatkozással,  mellyel  kapcsolatban  a  2018. 
december 12. és 2019. május 2. napján kelt leveleiben – e-mail útján – szintén kérdésekkel 
fordult az Ügyfélhez, melyekre azonban nem kapott érdemi választ. 
 
Az  ügyben  az  általános  adatvédelmi  rendelet  57.  cikk  (1)  bekezdés  f)  pontja,  illetve  az 
információs önrendelkezési jogról és az információszabadságról szóló 2011. évi CXII. törvény 
(a továbbiakban: Infotv.) 38. § (3) bekezdésének a) pontja alapján, NAIH/2019/3622. számon 
vizsgálati eljárás indult. 
 
A  vizsgálati  eljárásban  az  Ügyfél  nyilatkozata  szerint  az  általános  adatvédelmi  rendelet 
szabályai  alkalmazásának  kezdőnapját  követően  az  Ügyfél  annak  érdekében,  hogy  a 
jogszabályban előírt kötelezettségének maradéktalanul eleget tehessen, felvette a kapcsolatot 
a  […]-vel  (a  továbbiakban:  […]).  A  […]  több  olyan  lakásszövetkezeteknek  szóló  csomagot 
állított össze, amelyben található iratok maradéktalanul kielégítik azokat a rendelkezéseket, 
amelyeknek  a 
lakásszövetkezetek  az  adatvédelmi  rendelkezések  alapján  kötelesek 
megfelelni. Az Ügyfél olyan módon tett eleget a jogszabályi kötelezettségének, hogy a […]-től 
megvásárolta a szükséges szabályzatokat és egyéb iratokat. 
 
Az Ügyfél vizsgálati eljárásban előadott nyilatkozata szerint a bejelentő 2018. november 29. 
napján  elektronikus  levélben  fordult  az  Ügyfélhez.  Erre  a  levélre  az  Ügyfél  részéről  […] 
igazgatósági elnök a 2018. december 28. napján kelt levelében válaszolt. Nyilatkozata szerint 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap (2019.09.16.) 
Az űrlap az általános nyomtatványkitöltő program (ÁNYK program) alkalmazásával tölthető ki. 
Az űrlap az alábbi linkről érhető el: https://www.naih.hu/kozig-hatarozat-birosagi-felulvizsgalata 

 

 

 

3 

lévő 

(bérlő, 

tagjainak 

tulajdonában 

haszonélvező), 

az  Ügyfél  elnöke  teljes  körű  választ  adott  a  bejelentő  levelében  foglalt  kérdésekre,  még  a 
levélben felsorolt szabályzatokat és a kért linket is megküldte részére. 
 
Az Ügyfél vizsgálati eljárásban előadott nyilatkozata szerint a bejelentő helytállóan hivatkozott 
arra, hogy az Ügyfél felügyelőbizottságához 2019.  május 2. napján kelt levelére semmilyen 
választ nem kapott. Ezzel összefüggésben mellékelte a bejelentő által 2018. január 19. napján 
leadott  tulajdonos  és  lakónyilvántartás  elnevezésű  okiratot,  amelyben  a  bejelentő  minden 
kényszer és fenyegetés nélkül önkéntesen megadta bizonyos személyes adatait. Nyilatkozata 
szerint  az  Ügyfél  a  jogosult  hozzájárulása  alapján  kezeli  ezeket  a  személyes  adatokat, 
amelyről  a  bejelentőnek  is  tudomása  van.  Az  Ügyfél  ezt  meghaladóan  a  bejelentővel 
összefüggésbe hozható semmilyen más személyes adatot nem kezel. 
 
Az  Ügyfél  vizsgálati  eljárásban  előadott  nyilatkozata  szerint  az  Ügyfél  együttműködésben  a 
[…]-szel  rendelkezik  adatvédelmi  szabályzattal,  melyhez  tájékoztatás  is  kapcsolódik.  Az 
adatvédelmi szabályzat rövidített változatát a tulajdonosok megkapták. Ebben szerepel, hogy 
az  adatkezelés  célja  az  Lszt.  43.  §-a  alapján  a  lakásszövetkezetben  lévő  ingatlanok 
tulajdonosainak/használóinak 
nyilvántartása 
tulajdonosi/használói  jogok  és  kötelezettségek  érvényesítésének  érdekében.  Az  Ügyfél 
törvényes  kötelezettsége  a 
ingatlanok  működtetése,  amelyhez 
elengedhetetlen ezen adatok ismerete. 
 
Az Ügyfél vizsgálati eljárásban előadott nyilatkozata szerint, ahogyan azt az adatközlő lap is 
tartalmazza – visszautalva az általános adatvédelmi rendeletre, az Lszt.-re, illetve az Ügyfél 
hatályos alapszabályára, mely tartalmazza, hogy a lakás tulajdonosa milyen adatokat köteles 
megadni a tulajdonszerzését követően – az adatközlő lap kitöltése kötelező. Amennyiben az 
érintett nem tölti ki az adatközlő lapot, annak a következménye a szövetkezeti tagságból való 
kizárás közgyűlési határozat alapján. Amennyiben továbbá a tulajdonos nem adja meg a kért 
adatokat és ellene fizetési meghagyásos eljárást, majd végrehajtást kell indítani, és ehhez be 
kell szerezni a szükséges adatokat, abban az esetben adatbeszerzési költség merül fel. Ebben 
az esetben a jogalap maga az eljárás, a díjat pedig a jogszabály határozza meg. 
 
Az Ügyfél alapszabálya a telefonszámon és e-mailen kívül valamennyi adat közlését előírja, a 
telefonszám és az email cím megadása a könnyebb kapcsolattartás érdekében szükséges. 
 
„Tulajdonos  és 
Az  Ügyfél  vizsgálati  eljárásban  előadott  nyilatkozata  szerint  a 
lakónyilvántartás”  és  a 
tulajdonos  személyi  adatainak 
hozzájáruláson alapuló kezeléséhez” elnevezésű dokumentumok között a különbség abban 
foglalható össze, hogy a „Tulajdonos és lakónyilvántartás” elnevezésű dokumentum már az 
általános  adatvédelmi 
időszakban 
használatban volt és a személyes adatokat meghaladóan az ingatlanra vonatkozó adatokat is 
tartalmaz. Az Ügyfél az Lszt. 43. §-a alapján jogosult a dokumentumokban írt adatokat kezelni. 
Az adatközlő lapon a „További személyes adatok” megnevezésű rovatban a tulajdonosoknak 
lehetőségük  van  bármilyen  adat  megadására,  az  Ügyfél  nem  kéri  semmilyen  további 
személyes adat megadását. 
 
Az  Ügyfél  vizsgálati  eljárásban  előadott  nyilatkozata  szerint  az  Ügyfélnél  a  […]  semmiféle 
adatkezelést  nem  végez,  tévesen  szerepel  az  adatközlő  lapon,  mert  az  Ügyfél  változtatás 
nélkül  átvette  a  […]  mintáját.  A  […]-kel  az  Ügyfélnek  és  a  tulajdonosnak  háromoldalú 
szerződése  van,  a  főmérőn  mért  vizet  az  Ügyfél  fizeti,  míg  az  egyes  lakásokban  található 
mellékmérőn mért vizet a tulajdonos fizeti meg a […]-nek. Abban az esetben, ha a tulajdonos 
nem fizeti a lakásában elfogyasztott és mért vízmennyiséget, és azt a […]-nek nem jelenti be, 
úgy a főmérőn mért fogyasztás alapján azt az Ügyfél fizeti meg a […]-nek. A tulajdonos helyett 
kifizetett összeget a Lakásszövetkezet peres úton visszaköveteli a nem fizető tulajdonostól. A 
[…]  a  szolgáltatási  tevékenysége  során  a  főmérőt  leolvassa,  nyilvántartja  a  vízórával 
rendelkező tulajdonosokat és regisztrálja a mért fogyasztásokat. 

rendelet  szabályainak  alkalmazását  megelőző 

„Hozzájárulási  nyilatkozat 

 

 

 

4 

 
A  Hatóság  a  vizsgálati  eljárásban  megállapította,  hogy  az  Ügyfél  olyan  személyes  adatok 
megadására  is  kötelezte  az  érintetteket  és  a  bejelentőt,  amelyeket  csak  az  érintettek 
hozzájárulása alapján kezelhet, megsértve ezzel az általános adatvédelmi rendelet 6. cikkét. 
 
Tekintettel  továbbá  arra,  hogy  az  Ügyfél  adatkezelési  tájékoztatói  nem  feleltek  meg  az 
átláthatóság  követelményének,  a  Hatóság  megállapította,  hogy  az  Ügyfél  megsértette  az 
általános adatvédelmi rendelet 5. cikk (1) bekezdés a) pontját. 
 
A Hatóság továbbá megállapította azt is, hogy az Ügyfél megsértette az általános adatvédelmi 
rendelet 15. cikkét azzal, hogy nem teljesítette a Panaszos 2018. november 29. napján kelt 
személyes adataihoz való hozzáférésre irányuló kérelmét. 
 
A Hatóság ezért a 2020. május 26. napján kelt, NAIH/2020/41/8. ügyiratszámú levelében az 
általános adatvédelmi rendelet 58. cikk (2) bekezdés b) és c) pontja, valamint az Infotv. 56. § 
(1) bekezdése alapján felszólította az Ügyfelet arra, hogy megfelelő jogalap alapján kezelje a 
tulajdonosok  és  a  bejelentő  személyes  adatait,  az  adatkezelésről  nyújtson  megfelelő  és 
átlátható tájékoztatást, továbbá teljesítse a bejelentő személyes adataihoz való hozzáférésre 
irányuló  kérelmét,  illetve  nyújtson  megfelelő  tájékoztatást  az  adatkezelésre  vonatkozó 
kérdéseire. 
 
Az Ügyfél válaszlevelében írtak áttekintése után a Hatóság megállapította, hogy bejelentő nem 
kapott  megfelelő  tájékoztatást,  a  továbbá,  hogy  a  Hatóság  felszólítását  az  Ügyfél  nem 
teljesítette  teljes  körűen.  A  Hatóság  ezért  az  általános  adatvédelmi  rendelet  58.  cikk  (2) 
bekezdés b) és c) pontja, valamint az Infotv. 56. § (1) bekezdése alapján a 2020. július 31. 
napján kelt, NAIH/2020/41/12. ügyiratszámú levelével ismételten felszólította az Ügyfelet arra, 
hogy  a  bejelentőnek  és  a  Hatóságnak  is  nyújtson  megfelelő  tájékoztatást  arról,  hogy  a 
bejelentőnek  pontosan  mely  személyes  adatait  kezeli  a  hozzájárulása  alapján.  A  Hatóság 
kérte  továbbá  az  Ügyfelet,  hogy  tájékoztassa  a  bejelentőt  valamennyi,  általa  feltett 
adatkezelési kérdésről, és küldje meg neki a Hatóság felszólítása alapján elkészített adatközlő 
lapot, mivel az továbbra sem felelt meg az általános adatvédelmi rendelet követelményeinek. 
 
Az  Ügyfél  újabb  válaszlevelében  írtak  áttekintése  után  a  Hatóság  megállapította,  hogy  az 
Ügyfél  megfelelően  tájékoztatta  a  bejelentőt  személyes  adatainak  kezeléséről,  azonban  a 
mellékelt adatközlő lap és az azon szereplő adatkezelési tájékoztató továbbra sem felel meg 
az adatvédelmi követelményeknek. A Hatóság ezért az általános adatvédelmi rendelet 58. cikk 
(2) bekezdés b) és c) pontja, valamint az Infotv. 56. § (1) bekezdése alapján a 2020. október 
30. napján kelt, NAIH/2020/41/15. ügyiratszámú levelével ismételten felszólította az Ügyfelet 
arra, hogy az adatközlő lapon nyújtson megfelelő és átlátható tájékoztatást az adatkezelésről 
és készítsen új adatközlő lapot. 
 
A Hatóság a NAIH/2020/41/15. ügyiratszámú felszólításában 30 napos határidőt állapított meg 
arra vonatkozóan, hogy az Ügyfél hozzon megfelelő intézkedéseket a jogszerű adatkezelés 
érdekében,  és  erről  nyújtson  tájékoztatást  is.  Figyelemmel  arra,  hogy  a  Hatóság  levelét  az 
Ügyfél 2020. november 24. napján vette át, a határidő 2020. december 23. napján járt le. Az 
Ügyfél  kérésének  megfelelően  a  Hatóság  2021.  január  20.  napján  meghosszabbította  a 
NAIH/2020/41/15.  ügyiratszámú 
intézkedés  megtételére 
meghatározott  határidőt,  tekintettel  arra,  hogy  az  Ügyfél  nyilatkozata  szerint  a  módosítások 
átvezetése további időt vesz igénybe. Ez alapján az Ügyfélnek 2021. január 22. napjáig kellett 
volna válaszolni a Hatóság felszólítására. 
 
A Hatóság tájékoztatta az Ügyfelet  továbbá arról, hogy amennyiben az Ügyfél 2021. január 
22.  napjáig  nem  tesz  eleget  a  Hatóság  NAIH/2020/41/15.  ügyiratszámú  felszólításában 
foglaltaknak,  a  Hatóság  –  méltányolva  azt,  hogy  az  Ügyfél  a  […]-nél  kezdeményezte  az 
adatközlő  lap  módosítását,  tekintettel  arra,  hogy  azt  ettől  a  szövetségtől  vásárolta  –  2021. 

felszólításában  megállapított 

 

 

 

5 

január  22.  napját  követő  8.  nap  elteltét  követően  dönt  a  szükséges  további  intézkedések 
megtételéről. 
 
A Hatóság ezen levelét az Ügyfél 2021. február 1. napján vette át. Válaszlevelében azt írta, 
tekintettel arra, hogy a Hatóság levelében írtakról az abban foglalt határidő lejártát követően 
szerzett tudomást,  így  nem  kerülhetett  sor  az  adatközlő  lap  módosítására  2021.  január  22. 
napját követő 8. napig. 
 
A  Hatóság  NAIH/2020/41/15.  ügyiratszámú  felszólításában  megállapított  30  napos  határidő 
2020. december 23. napján, majd az ettől a naptól számított 30, és 8 nappal meghosszabbított 
határidő  2021.  január  30.  napján  járt  le.  A  Hatóság  álláspontja  szerint  elegendő  idő  állt  az 
Ügyfél  rendelkezésére,  hogy  módosítsa  az  adatközlő  lapot,  figyelemmel  arra  is,  hogy  a 
Hatóság első alkalommal 2020. május 26. napján szólította fel annak az általános adatvédelmi 
rendeletnek megfelelő módosítására. 
 
A fentiek alapján, mivel a Hatóság felszólításainak megfelelően a jogsérelem orvoslására nem 
került sor, a Hatóság az Infotv. 55. § (1) bekezdés a) pontjának ab) alpontja és az Infotv. 58. 
§  (2)  bekezdés  a)  pontja  alapján  a  vizsgálatot  lezárta  és  hivatalból  adatvédelmi  hatósági 
eljárást  indított  a  bejelentéssel  érintett,  adatközlő  lappal  összefüggő  adatkezelést,  és  azzal 
kapcsolatos tájékoztatást érintően. A vizsgált időszak 2018. május 25. napjától a jelen eljárás 
megindításának napjáig, 2021. szeptember 1. napjáig terjedő időszakra, a vizsgálat az ebben 
az időszakban alkalmazott adatközlő lapra terjedt ki. 
 
A Hatóság az Infotv. 71. § (2) bekezdésére tekintettel jelen adatvédelmi hatósági eljárásban 
felhasználta a megelőző NAIH/2019/3622. számon indult vizsgálati eljárás során jogszerűen 
megszerzett iratokat, adatokat is. 
 
 
II. A tényállás tisztázása 
 
1.  A  Hatóság  a  2021.  szeptember  1.  napján  kelt,  NAIH-6929-1/2021.  ügyiratszámú 
végzésében  értesítette  az  Ügyfelet  az  adatvédelmi  hatósági  eljárás  azon  a  napon  történő 
megindításáról és nyilatkozattételre hívta fel. 
 
A Hatóság ezt követően a 2021. október 14. napján kelt, NAIH-6929-4/2021. ügyiratszámú, 
majd  a  2021.  december  20.  napján  kelt,  NAIH-6929-6/2021.  ügyiratszámú,  végül  a  2022. 
február  7.  napján  kelt,  NAIH-1951-3/2022.  ügyiratszámú  végzésében  hívta 
fel 
nyilatkozattételre az Ügyfelet 
 
2. Az Ügyfél a 2021. szeptember 21. napján, 2021. november 3. napján, a 2022. január 17. 
napján és a 2022. március 10. napján kelt leveleiben válaszolt a Hatóság végzéseire. 
 
Az Ügyfél nyilatkozata szerint az adatközlő lap célja, hogy az Ügyfél eleget tegyen az általános 
adatvédelmi  rendeletnek  és  felülvizsgálja  a  tagok  által  korábban  megadott  elérhetőségi 
adatokat  és  az  adatlapnak  a  tagok  által  történt  kitöltését  követően  leellenőrizze,  illetve 
felülvizsgálja a korábban megadott elérhetőségi adatokat. 
 
Nyilatkozata  szerint  az  adatkezelés  célja  az  ingatlantulajdonosok,  ingatlanhasználók,  tagok 
nyilvántartása  a  tulajdonosi,  használói,  tagi  jogok  és  kötelezettségek  érvényesítésének 
érdekében.  Az  adatkezelés  jogalapja  az  Lszt.,  az  Ügyfél  alapszabálya,  valamint  az  érintett 
hozzájárulása. 
 
Nyilatkozata  szerint  az  adatközlő  lapot  nem  kötelező  visszaküldeni,  az  erről  szóló  felhívás 
tévedésen  alapult,  az  adatszolgáltatás  önkéntes.  Az  Ügyfél  ezért  újra  elkészíti  a 
dokumentumot, javítva benne a hibát. 

 

 

 

6 

 
Nyilatkozata  szerint  a  tulajdonosok  telefonszáma,  e-mail-címe  kapcsolattartási  adatként 
szolgál annak érdekében, hogy a tulajdonosokat az Ügyfél az őt érintő ügyeivel kapcsolatban 
el tudja érni (például váratlan víz, vagy csatornarepedés, beázás a lakásban). Ez  az Ügyfél 
jogos érdekében történik. Nyilatkozata szerint, tekintettel arra, hogy az adatközlés önkéntes, 
amennyiben a tulajdonos ezeket az adatokat nem adja meg, semmilyen szankciót nem von 
maga után. 
 
Nyilatkozata  szerint  az  adatközlő  lapon  megadandó  „további  személyes  adatok”  mezőben 
további személyes adatként megadható például a bankszámlaszám annak érdekében, hogy 
a  tulajdonosok  befizetési  kötelezettségeit  az  Ügyfél  be  tudja  azonosítani,  ezáltal  pontos 
nyilvántartást tudjon vezetni a kötelezettségek teljesítéséről. Amennyiben nem adja meg ezen 
személyes  adatát  a  tulajdonostárs,  annak  semmilyen  következménye  nincs,  mert  a 
törvényben írtakon kívüli személyes adatok megadása önkéntes. 
 
Az  adatközlő  lap  a  személyes  adatok  címzettjei  között  határozta  meg  az  Ügyfél  vezető 
tisztségviselőit,  a  könyvelési  dolgozót,  hatósági  harmadik  felet,  adatfeldolgozó  kijelölt 
munkavállalóit.  Az  Ügyfél  nyilatkozata  szerint  az  Ügyfél  tisztségviselői  az  általános 
adatvédelmi rendelet 6. cikk (1) bekezdés c) pontja és az Lszt. 43. §  (6) bekezdése alapján 
kezelik a tulajdonosok személyes adatait. A könyvelést megbízási szerződés alapján az […] 
végzi, és e cégnek az Ügyfél az általános adatvédelmi rendelet 6. cikk (1) bekezdés b) pontja 
alapján  továbbítja  a  személyes  adatokat  (név,  lakcím).  A  közműszolgáltató  részére  a 
közműszámlák  kiállítása  szerződéses  kötelezettség,  ezért  szerződés  alapján  továbbít 
részükre személyes adatokat az Ügyfél. A vízórákhoz a vízművek részére a tulajdonos által 
kitöltött nyomtatványt az Ügyfél elnöke aláírja és lepecsételi, ez tartalmazza a tulajdonos nevét 
és lakcímét. 
 
Nyilatkozata szerint az Ügyfél alkalmazottja végez adatfeldolgozást, amely azt jelenti, hogy a 
személyes  adatokat  felviszi  az  Ügyfél  által  használt  programra.  Ezt  a  személyt  az  Ügyfél 
munkavállalóként  foglalkoztatja  ezért  külön  adatfeldolgozási  szerződés  nem  áll  az  Ügyfél 
rendelkezésére. 
 
Nyilatkozata  szerint  az  adatközlő  lapon  tévesen  került  adatkezelőként  megjelölésre  a 
vízművek. A vízművek részére az Ügyfél szerződés alapján továbbít személyes adatokat, aki 
azok feldolgozását végzi. 
 
Az  adatközlő  lap  szerint  „a  személyes  adatok  megadására  nem  köteles  vagy  köteles  a 
hatályos Alapszabály vagy SZMSZ alapján”. Az Ügyfél ezzel kapcsolatos nyilatkozata szerint 
a  mondat  nem  egyértelmű.  Az  alapszabály  és  az  Lszt.  43.  §  (1)  bekezdés  alapján  a 
tag/tulajdonos  köteles  megadni  a  lakcímét  és  az  ingatlan-nyilvántartásban  bárki  által 
megtekinthető  személyes  adatait  és  a  nem  természetes  személy  nyilvános  adatait.  Az 
adatközlő lapon véletlenül nem lett áthúzva a megfelelő szövegrész, minden más személyes 
adat megadása önkéntesen történik. 
 
Az  adatközlő  lap  a  kitöltésének  elmaradásaként  kizárás  jogkövetkezményt  tartalmaz.  Ez  a 
jogkövetkezmény tévedésen alapult, tekintve, hogy a személyes adatok megadása önkéntes, 
azok elmaradása nem vonja maga után a lakásszövetkezeti tagságból történő kizárást. 
 
Az adatközlő lap szerint amennyiben nem tölti ki az érintett az adatközlő lapot, annak másik 
következményeként megtérítteti vele az Ügyfél az adatbejelentés elmaradása miatt hiányzó 
adatok  megszerzése  miatt  felmerült  költségeket.  Az  Ügyfél  ezzel  kapcsolatos  nyilatkozata 
szerint az adatközlő lapon kért személyes adatok egy része szükséges bizonyos jogi eljárások 
(fizetési meghagyás, végrehajtás) eredményes lefolytatásához. Az önkéntessé elve alapján a 
tulajdonostárs dönthet úgy, hogy ezeket a személyes adatokat nem adja meg, azonban mivel 

 

 

 

7 

ezek  az  eljáráshoz  szükségesek  és  beszerzésük  díjfizetés  ellenében  történik,  ezért  a 
költségeket az lejárás során az Ügyfél érvényesíti. 
 
Az adatközlő lap szerint amennyiben nem tölti ki az érintett az adatközlő lapot, annak további 
következményeként  az  Ügyfél  szabálysértési  bírság  kiszabási  eljárást  kezdeményez.  Az 
Ügyfél  ezzel  kapcsolatos  nyilatkozata  szerint  ennek  a  pontnak  jogi  alapja  nincsen,  az  új 
dokumentumban ilyen szövegezés nem fog szerepelni. 
 
Az  Ügyfél  nyilatkozata  szerint  az  adatközlő  lappal  kapcsolatos  adatkezelésről  úgy  kaptak 
tájékoztatást  az  érintettek,  hogy  az  adatközlő  lapon  feltüntetésre  került  a  szükséges 
felvilágosítás,  tájékoztatás.  Ezt  meghaladóan  a  2019.  évi  közgyűlési  anyagban  egy  külön 
három  oldalas  tájékoztatás  szerepelt  az  általános  adatvédelmi  rendelet  szabályaival 
kapcsolatos teendőkről. 
 
Nyilatkozata szerint az Ügyfélhez 167 tag tartozik, három tulajdonos nem szövetkezeti tag. A 
szövetkezethez két iroda is tartozik, de ezek tulajdonosai szintén nem szövetkezei tagok. Az 
adatközlő lapot egy kivétellel valamennyi tulajdonostárs kitöltötte. 
 
Nyilatkozata szerint a […]-től megvásárolt adatlapok kitöltése a tagok által 2018. szeptember 
25. napjától kezdődött és 2018. november 30. napjáig kellett leadni a kitöltött adatlapokat. Az 
adatközlő lapokkal együtt a megvásárolt iratokban található tájékoztatás került kiadásra, amely 
több  esetben  téves tájékoztatást  tartalmazott.  A téves tájékoztatás miatt mind  az  adatközlő 
lapok kitöltését, mind az adatkezelést önkéntes hozzájáruláson alapulónak kell tekinteni 2018. 
szeptember 25. napjától. 
 
Nyilatkozata szerint az Ügyfél az Lszt. 43. § és az Ügyfél alapszabályának 6.2. pontja szerinti 
személyes  adatokat  kezeli.  Sem  a  törvényben,  sem  az  alapszabályban  nem  szerepel  az 
elektronikus levelezési cím és a telefonszám, ezeket a személyes adatokat azon tulajdonosok 
kapcsán tárolja a lakásszövetkezet, akik azokat önkéntesen megadták. 
 
Nyilatkozata szerint továbbá a Hatóság NAIH/2019/3622. számon indult vizsgálati eljárásában 
előadott nyilatkozatait fenntartja, azokat nem kívánja kiegészíteni. 
 
 
III. Alkalmazott jogszabályi rendelkezések 
 
Az  általános  adatvédelmi  rendelet  2.  cikk  (1)  bekezdése  alapján  az  általános  adatvédelmi 
rendeletet  kell  alkalmazni  a  személyes  adatok részben  vagy  egészben automatizált módon 
történő  kezelésére,  valamint  azoknak  a  személyes  adatoknak  a  nem  automatizált  módon 
történő kezelésére, amelyek valamely nyilvántartási rendszer részét képezik, vagy amelyeket 
egy nyilvántartási rendszer részévé kívánnak tenni. 
 
Az Infotv. 2. § (2) bekezdése értelmében az általános adatvédelmi rendeletet az ott megjelölt 
rendelkezésekben meghatározott kiegészítésekkel kell alkalmazni. 
 
Az Infotv. 38. § (2) bekezdése szerint a Hatóság feladata a személyes adatok védelméhez, 
valamint  a  közérdekű  és  a  közérdekből  nyilvános  adatok  megismeréséhez  való  jog 
érvényesülésének  ellenőrzése  és  elősegítése,  továbbá  a  személyes  adatok  Európai  Unión 
belüli szabad áramlásának elősegítése. 
 
Az  Infotv.  38.  §  (2a)  bekezdése  alapján  az  általános  adatvédelmi  rendeletben  a  felügyeleti 
hatóság  részére  megállapított  feladat-  és  hatásköröket  a  Magyarország  joghatósága  alá 
tartozó  jogalanyok  tekintetében  az  általános  adatvédelmi  rendeletben  és  e  törvényben 
meghatározottak szerint a Hatóság gyakorolja. 
 

 

 

 

8 

természetes  személyre  („érintett”)  vonatkozó  bármely 

Az  Infotv.  38.  §  (3)  bekezdés  b)  pontja  értelmében  a  38.  §  (2)  és  (2a)  bekezdés  szerinti 
feladatkörében az e törvényben meghatározottak szerint különösen az érintett kérelmére és 
hivatalból adatvédelmi hatósági eljárást folytat. 
 
Az Infotv. 60. § (1) bekezdése szerint a személyes adatok védelméhez való jog érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít és 
hivatalból adatvédelmi hatósági eljárást indíthat. 
 
Az  Ákr.  103.  §  (1)  bekezdése  alapján  a  hivatalbóli  eljárásokban  e  törvénynek  a  kérelemre 
indult eljárásokra vonatkozó rendelkezéseit az e fejezetben foglalt eltérésekkel kell alkalmazni. 
 
Az  általános  adatvédelmi  rendelet  eltérő  rendelkezése  hiányában  a  kérelemre  indult 
adatvédelmi  hatósági  eljárásra  az  Ákr.  rendelkezéseit  kell  alkalmazni  az  Infotv.-ben 
meghatározott eltérésekkel. 
 
Az általános adatvédelmi rendelet 4. cikk 1. pontja értelmében: „„személyes adat”: azonosított 
vagy  azonosítható 
információ; 
azonosítható  az  a  természetes  személy,  aki  közvetlen  vagy  közvetett  módon,  különösen 
valamely  azonosító,  például  név,  szám,  helymeghatározó  adat,  online  azonosító  vagy  a 
természetes személy testi, fiziológiai, genetikai, szellemi, gazdasági, kulturális vagy szociális 
azonosságára vonatkozó egy vagy több tényező alapján azonosítható.” 
 
Az  általános  adatvédelmi  rendelet  4.  cikk  2.  pontja  szerint:  „„adatkezelés”:  a  személyes 
adatokon vagy adatállományokon automatizált vagy nem automatizált módon végzett bármely 
művelet vagy műveletek összessége, így a gyűjtés, rögzítés, rendszerezés, tagolás, tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás, 
terjesztés  vagy  egyéb  módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés.” 
 
Az általános adatvédelmi rendelet 4. cikk 7. pontja alapján: „„adatkezelő”: az a természetes 
vagy  jogi  személy,  közhatalmi  szerv,  ügynökség  vagy  bármely  egyéb  szerv,  amely  a 
személyes  adatok  kezelésének  céljait  és  eszközeit  önállóan  vagy  másokkal  együtt 
meghatározza; ha az adatkezelés céljait és eszközeit az uniós vagy a tagállami jog határozza 
meg,  az  adatkezelőt  vagy  az  adatkezelő  kijelölésére  vonatkozó  különös  szempontokat  az 
uniós vagy a tagállami jog is meghatározhatja.” 
 
Az  általános  adatvédelmi  rendelet  4.  cikk  8.  pontja  értelmében:  „„adatfeldolgozó”:  az  a 
természetes  vagy  jogi  személy,  közhatalmi  szerv,  ügynökség  vagy  bármely  egyéb  szerv, 
amely az adatkezelő nevében személyes adatokat kezel.” 
 
Az  általános  adatvédelmi  rendelet  4. cikk  11.  pontja  szerint:  „„az  érintett hozzájárulása”:  az 
érintett  akaratának  önkéntes,  konkrét  és  megfelelő  tájékoztatáson  alapuló  és  egyértelmű 
kinyilvánítása, amellyel az érintett nyilatkozat vagy a megerősítést félreérthetetlenül kifejező 
cselekedet útján jelzi, hogy beleegyezését adja az őt érintő személyes adatok kezeléséhez.” 
 
Általános adatvédelmi rendelet 5. cikk (1) bekezdése alapján: „A személyes adatok: 
a) kezelését jogszerűen és tisztességesen, valamint az érintett számára átlátható módon kell 
végezni („jogszerűség, tisztességes eljárás és átláthatóság”); 
b) gyűjtése csak meghatározott, egyértelmű és jogszerű célból történjen, és azokat ne kezeljék 
ezekkel a célokkal össze nem egyeztethető módon; a 89. cikk (1) bekezdésének megfelelően 
nem  minősül  az  eredeti  céllal  össze  nem  egyeztethetőnek a  közérdekű archiválás  céljából, 
tudományos és történelmi kutatási célból vagy statisztikai célból történő további adatkezelés 
(„célhoz kötöttség”); 
c) az adatkezelés céljai szempontjából megfelelőek és relevánsak kell, hogy legyenek, és a 
szükségesre kell korlátozódniuk („adattakarékosság”); 

 

 

 

9 

is 

figyelemmel 

intézkedések  végrehajtására 

d) pontosnak és szükség esetén naprakésznek kell lenniük; minden észszerű intézkedést meg 
kell tenni annak érdekében, hogy az adatkezelés céljai szempontjából pontatlan személyes 
adatokat haladéktalanul töröljék vagy helyesbítsék („pontosság”); 
e)  tárolásának  olyan  formában  kell  történnie,  amely  az  érintettek  azonosítását  csak  a 
személyes adatok kezelése céljainak eléréséhez szükséges ideig teszi lehetővé; a személyes 
adatok  ennél  hosszabb  ideig  történő  tárolására  csak  akkor  kerülhet  sor,  amennyiben  a 
személyes adatok kezelésére a 89. cikk (1) bekezdésének megfelelően közérdekű archiválás 
céljából, tudományos és történelmi kutatási célból vagy statisztikai célból kerül majd sor, az e 
rendeletben  az  érintettek  jogainak  és  szabadságainak  védelme  érdekében  előírt  megfelelő 
technikai  és  szervezési 
(„korlátozott 
tárolhatóság”); 
f) kezelését oly módon kell végezni, hogy megfelelő technikai vagy szervezési intézkedések 
alkalmazásával  biztosítva  legyen  a  személyes  adatok  megfelelő  biztonsága,  az  adatok 
jogosulatlan  vagy  jogellenes  kezelésével,  véletlen  elvesztésével,  megsemmisítésével  vagy 
károsodásával szembeni védelmet is ideértve („integritás és bizalmas jelleg”).” 
 
Az általános adatvédelmi rendelet 5. cikk (2) bekezdése  értelmében: „Az adatkezelő felelős 
az (1) bekezdésnek való megfelelésért, továbbá képesnek kell lennie e megfelelés igazolására 
(„elszámoltathatóság”).” 
 
Az általános adatvédelmi rendelet 6. cikk (1) bekezdése szerint: „A személyes adatok kezelése 
kizárólag akkor és annyiban jogszerű, amennyiben legalább az alábbiak egyike teljesül:  
a) az érintett hozzájárulását adta személyes adatainak egy vagy több konkrét célból történő 
kezeléséhez;  
b) az adatkezelés olyan szerződés teljesítéséhez szükséges, amelyben az érintett az egyik 
fél,  vagy  az  a  szerződésmegkötését  megelőzően  az  érintett  kérésére  történő  lépések 
megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges;  
d) az adatkezelés az érintett vagy egy másik természetes személy létfontosságú érdekeinek 
védelme miatt szükséges;  
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány 
gyakorlásának keretében végzett feladat végrehajtásához szükséges;  
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan 
érdekei  vagy  alapvető  jogai  és  szabadságai,  amelyek  személyes  adatok  védelmét  teszik 
szükségessé, különösen, ha az érintett gyermek.  
Az első albekezdés f) pontja nem alkalmazható a közhatalmi szervek által feladataik ellátása 
során végzett adatkezelésre.” 
 
Általános adatvédelmi rendelet 7. cikke alapján: „(1) Ha az adatkezelés hozzájáruláson alapul, 
az  adatkezelőnek  képesnek  kell  lennie  annak  igazolására,  hogy  az  érintett  személyes 
adatainak kezeléséhez hozzájárult. 
(2)  Ha  az  érintett  hozzájárulását  olyan  írásbeli  nyilatkozat  keretében  adja  meg,  amely  más 
ügyekre  is  vonatkozik,  a  hozzájárulás  iránti  kérelmet  ezektől  a  más  ügyektől  egyértelműen 
megkülönböztethető módon kell előadni, érthető és könnyen hozzáférhető formában, világos 
és egyszerű nyelvezettel. Az érintett hozzájárulását tartalmazó ilyen nyilatkozat bármely olyan 
része, amely sérti e rendeletet, kötelező erővel nem bír. 
(3)  Az  érintett  jogosult  arra,  hogy  hozzájárulását  bármikor  visszavonja.  A  hozzájárulás 
visszavonása  nem  érinti  a  hozzájáruláson  alapuló,  a  visszavonás  előtti  adatkezelés 
jogszerűségét.  A  hozzájárulás  megadása  előtt  az  érintettet  erről  tájékoztatni  kell.  A 
hozzájárulás  visszavonását  ugyanolyan  egyszerű  módon  kell  lehetővé  tenni,  mint  annak 
megadását. 
(4)  Annak  megállapítása  során,  hogy  a  hozzájárulás  önkéntes-e,  a  lehető  legnagyobb 
mértékben figyelembe kell venni azt a tényt, egyebek mellett, hogy a szerződés teljesítésének 

 

 

 

10 

–  beleértve  a  szolgáltatások  nyújtását  is  –  feltételéül  szabták-e  az  olyan személyes  adatok 
kezeléséhez való hozzájárulást, amelyek nem szükségesek a szerződés teljesítéséhez.” 
 
Az  általános  adatvédelmi  rendelet  58.  cikk  (2)  bekezdése  alapján:  „A  felügyeleti  hatóság 
korrekciós hatáskörében eljárva: 
a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet 
szerinti jogai gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben meghatározott módon és meghatározott időn belül  – hozza összhangba e rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, 
akikkel vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne 
adja ki a tanúsítványt, ha a tanúsítás feltételei nem vagy már nem teljesülnek; 
i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 
függően az e bekezdésben említett intézkedéseken túlmenően vagy azok helyett; és 
j) elrendeli a harmadik országbeli címzett vagy nemzetközi szervezet felé irányuló adatáramlás 
felfüggesztését.” 
 
Az általános adatvédelmi rendelet 77. cikk (1) bekezdése értelmében az egyéb közigazgatási 
vagy bírósági jogorvoslatok sérelme nélkül, minden érintett jogosult arra, hogy panaszt tegyen 
egy felügyeleti hatóságnál – különösen a szokásos tartózkodási helye, a munkahelye vagy a 
feltételezett  jogsértés  helye  szerinti  tagállamban  –,  ha  az  érintett  megítélése  szerint  a  rá 
vonatkozó személyes adatok kezelése megsérti e rendeletet. 
 
Az általános adatvédelmi rendelet 83. cikk (2) és (5) bekezdése szerint: „[…] 
(2)  A  közigazgatási  bírságokat  az  adott  eset  körülményeitől  függően  az  58.  cikk  (2) 
bekezdésének a)–h) és j) pontjában említett intézkedések mellett vagy helyett kell kiszabni. 
Annak  eldöntésekor,  hogy  szükség  van-e  közigazgatási  bírság  kiszabására,  illetve  a 
közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 
a) a jogsértés jellege, súlyossága és időtartama, figyelembe véve a szóban forgó adatkezelés 
jellegét, körét vagy célját, továbbá azon érintettek száma, akiket a jogsértés érint, valamint az 
általuk elszenvedett kár mértéke; 
b) a jogsértés szándékos vagy gondatlan jellege; 
c) az adatkezelő vagy az adatfeldolgozó részéről az érintettek által elszenvedett kár enyhítése 
érdekében tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa a 
25. és 32. cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f) a felügyeleti hatósággal a jogsértés orvoslása és a jogsértés esetlegesen negatív hatásainak 
enyhítése érdekében folytatott együttműködés mértéke; 
g) a jogsértés által érintett személyes adatok kategóriái; 

 

 

 

11 

h) az, ahogyan a felügyeleti hatóság tudomást szerzett a jogsértésről, különös tekintettel arra, 
hogy  az  adatkezelő  vagy  az  adatfeldolgozó  jelentette-e  be  a  jogsértést,  és  ha  igen,  milyen 
részletességgel; 
i)  ha  az  érintett  adatkezelővel  vagy  adatfeldolgozóval  szemben  korábban  –  ugyanabban  a 
tárgyban  –  elrendelték  az  58.  cikk  (2)  bekezdésében  említett  intézkedések  valamelyikét,  a 
szóban forgó intézkedéseknek való megfelelés; 
j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti 
jóváhagyott  magatartási  kódexekhez  vagy  a  42.  cikk  szerinti  jóváhagyott  tanúsítási 
mechanizmusokhoz; valamint 
k)  az  eset  körülményei  szempontjából  releváns  egyéb  súlyosbító  vagy  enyhítő  tényezők, 
például  a  jogsértés  közvetlen  vagy  közvetett  következményeként  szerzett  pénzügyi  haszon 
vagy elkerült veszteség. 
[…] 
(5) Az alábbi rendelkezések megsértését  – a (2) bekezdéssel összhangban  – legfeljebb 20 
000  000  EUR  összegű  közigazgatási  bírsággal,  illetve  a  vállalkozások  esetében  az  előző 
pénzügyi év teljes éves világpiaci forgalmának legfeljebb 4 %-át kitevő összeggel kell sújtani, 
azzal, hogy a kettő közül a magasabb összeget kell kiszabni: 
a)  az  adatkezelés  elvei  –  ideértve  a  hozzájárulás  feltételeit  –  az  5.,  6.,  7.  és  9.  cikknek 
megfelelően; 
b) az érintettek jogai a 12–22. cikknek megfelelően; 
c)  személyes  adatoknak  harmadik  országbeli  címzett  vagy  nemzetközi  szervezet  részére 
történő továbbítása a 44–49. cikknek megfelelően; 
d) a IX. fejezet alapján elfogadott tagállami jog szerinti kötelezettségek; 
e)  a felügyeleti  hatóság 58.  cikk  (2)  bekezdése  szerinti  utasításának,  illetve  az  adatkezelés 
átmeneti  vagy  végleges  korlátozására  vagy  az  adatáramlás  felfüggesztésére  vonatkozó 
felszólításának  be  nem  tartása  vagy  az  58.  cikk  (1)  bekezdését  megsértve  a  hozzáférés 
biztosításának elmulasztása. 
[…]” 
 
Az Infotv. 71. § (2) bekezdése alapján: „A Hatóság az eljárásai során jogszerűen megszerzett 
iratot, adatot vagy egyéb bizonyítási eszközt más eljárásában felhasználhatja.” 
 
Az Lszt. 43. §-a értelmében: „(1) Az alapszabály előírhatja, hogy a lakás tulajdonosa köteles 
az igazgatóságnak bejelenteni: 
a) lakása tekintetében a tulajdonosváltozást, 
b) lakcímét, az ingatlan-nyilvántartásban bárki által megtekinthető személyes adatát, illetőleg 
a nem természetes személy nyilvános adatát, 
c)  a  lakását  bérlő,  használó  személy  (a  továbbiakban  együtt:  bérlő)  b)  pontnak  megfelelő 
adatát, 
d) a lakásában lakó személyek számát, 
e) haszonélvezettel terhelt tulajdon esetében a haszonélvező személy nevét. 
(2) Az alapszabály előírhatja, hogy az (1) bekezdésben meghatározott adatok bejelentésének 
kötelezettsége a használati joggal rendelkező tag számára megfelelően irányadó. 
(3)  Az  (1)  bekezdés  c)  és  d)  pontjaiban  említett  adatok  bejelentése  akkor  írható  elő,  ha  a 
közüzemi szolgáltatás, illetőleg a központi fűtés- és melegvíz-szolgáltatás díja a bérlőt terheli, 
vagy azt a bentlakó személyek száma szerint kell a tagok között megosztani. A tag köteles a 
bérlőt  a  rá  vonatkozó  adat  bejelentéséről  –  ha  erre  vonatkozóan  az  alapszabály  kötelezést 
tartalmaz – tájékoztatni. 
(4)  Ha  a  (3)  bekezdésben  említett  esetben  a  bérlő  –  az  igazgatóság  írásbeli  felszólítása 
ellenére  –  a  fizetési  kötelezettségének  nem  tesz  eleget,  a  keletkezett  hátralék  összegének 
megfizetéséért az érintett tagnak helytállási kötelezettsége áll fenn. Az írásbeli felszólításra, 
illetőleg  a  hátralék  megfizetésére  vonatkozó  részletes  előírásokat  az  alapszabályban  kell 
megállapítani. 

 

 

 

12 

(5) Az alapszabály az (1) bekezdésben említett bejelentés megtételére a lakás birtokbavételét, 
illetőleg a lakásra vonatkozó tulajdonjog ingatlan-nyilvántartásba történő bejegyzését követő 
15-60 nap közötti határidőt állapíthat meg. 
(6)  Az  igazgatóság  felhatalmazást  kap  arra,  hogy  az  (1)  bekezdésben  említett  adatokról 
nyilvántartást vezessen. Az igazgatóság a nyilvántartásba vett adatokról kizárólag a közüzemi 
szolgáltató,  a  központi  fűtés  és  meleg  víz  szolgáltatója,  valamint  a  bíróság  részére  adhat 
tájékoztatást. 
(7)  Ha  a  tag  vagy  a  volt  tag,  illetőleg  a  bérlő  vagy  a  volt  bérlő  a  lakásszövetkezet  részére 
fennálló  tartozását,  illetőleg  a  közüzemi  szolgáltatásra,  a  központi  fűtés  és  melegvíz-
szolgáltatásra fennálló díjtartozását kiegyenlítette, az igazgatóság a részére bejelentett és a 
tartozással összefüggő adatot haladéktalanul köteles törölni.” 
 
 
IV. Döntés 
 
1. Az általános adatvédelmi rendelet fogalommeghatározásai alapján az Ügyfél által vezetett 
nyilvántartásban  szereplő  és  az  általa,  az  adatközlő  lapon  kért,  természetes  személlyel 
kapcsolatos  adatok  személyes  adatnak,  a  személyes  adatokon  elvégzett  bármely  művelet 
pedig adatkezelésnek minősül. 
 
Az  általános  adatvédelmi  rendelet  5.  cikke  tartalmazza  azon  fő  alapelveket,  amelyeket  a 
személyes  adatok  kezelése  során  figyelembe  kell  venni,  és  amelyeknek  folyamatosan 
érvényesülniük  kell  az  adatkezelés  során.  Az  általános  adatvédelmi  rendelet  5.  cikk  (2) 
bekezdése  szerinti  elszámoltathatóság  követelményéből  következően  az  adatkezelő  felelős 
az  adatvédelmi  alapelveknek  való  megfelelésért,  és  képesnek  kell  lennie  e  megfelelés 
igazolására.  Ez  alapján  az  adatkezelő  köteles  úgy  dokumentálni  és  nyilvántartani  az 
adatkezelést, hogy annak jogszerűsége utólag bizonyítható legyen. 
 
Az  általános  adatvédelmi  rendelet  5.  cikk  (1)  bekezdés  b)  pontja  szerinti  célhoz  kötött 
adatkezelés elvéből következően személyes adatok kezelése csak meghatározott, egyértelmű 
és  jogszerű  célból  történhet.  Jelen  ügyben,  figyelemmel  az  Lszt.  43.  §-ára  ilyen  jogszerű 
adatkezelési  célnak  minősül  az  ingatlantulajdonosok,  ingatlanhasználók,  szövetkezeti  tagok 
nyilvántartása  a  tulajdonosi,  használói, 
jogok  és  kötelezettségek  érvényesítése 
érdekében. 
 
Az adatkezelés jogszerűségének további követelménye, hogy az adatkezelésre az általános 
adatvédelmi rendelet 6. cikk (1) bekezdése szerinti valamely jogalapra hivatkozással kerülhet 
sor. 
 
Az  Ügyfél  mint  lakásszövetkezet  alapszabálya  rendelkezik  az  Lszt.  43.  §  (1)  bekezdése 
szerinti  személyes  adatok  kezeléséről,  ebből  következően  a  tulajdonos  köteles  ezen 
személyes  adatai  bejelentésére.  Ebben  az  esetben  az  adatkezelés  jogalapja  az  általános 
adatvédelmi  rendelet  6.  cikk  (1)  bekezdés  c)  pontja  szerinti  jogi  kötelezettség  jogalapja,  az 
Lszt. 43. § (1) bekezdés szerinti személyes adatok tekintetében. 
 
Az  adatközlő  lapon  kért  telefonszám,  e-mail  cím  azonban  –  bár  kapcsolattartás  céljából  a 
Hatóság elfogadhatónak tartja ezen személyes adatok kezelését is –, tekintettel arra, hogy az 
Lszt.  ezen  személyes  adatok  kezelését  nem  teszi  kötelezővé,  alapvetően  a  tulajdonos 
hozzájárulása  alapján  kezelhető,  akként,  hogy  amennyiben  a  tulajdonos  nem  járul  hozzá  e 
személyes adatok kezeléséhez, úgy hátrány őt nem érheti. A Hatóság álláspontja szerint az 
adatközlő  lapon  szereplő  „további  személyes  adatok”  megjelölése  pedig  az  Lszt.  43.  §  (1) 
bekezdése  alapján  szükségtelen,  mivel  más  személyes  adatok  megadására  nem  lehet 
kötelezni  a  tulajdonost.  Ezen  személyes  adatok  nyilvántartása  tehát  alapvetően  önkéntes, 
tájékozott hozzájárulás alapján végezhető. 
 

tagi 

 

 

 

13 

Nem  kizárt  ugyanakkor  más  jogalap  alkalmazása  sem,  így  például  az  sem,  hogy  a 
lakásszövetkezeti  alapszabály  –  többségi  döntés  alapján  –  írja  elő  a  nem  kötelezően 
nyilvántartandó  személyes  adatok  kezelését.  Ilyen  esetben,  tekintettel  az  Lszt.  azon 
szabályára,  mely  szerint  az  alapszabály  módosítására  a 
jelenlévők  szavazatának 
kétharmados többségével van lehetőség, az adatkezelés jogalapja az általános adatvédelmi 
rendelet 6. cikk (1) bekezdés f) pontja szerinti jogos érdek jogalapja lehet. Ennek oka, hogy a 
lakásszövetkezet  mint  adatkezelő  és  a  jelenlévők  kétharmados  többségének  érdeke  adott 
esetben – a szavazás eredményét figyelembe véve – megelőzi azon lakásszövetkezeti tagok 
személyes  adatok  védelméhez  fűződő  jogát,  akik  nem  szavazták  meg  az  alapszabály 
személyes adatok kezelésére vonatkozó rendelkezéseit. 
 
Tekintettel arra, hogy a vizsgált időszakban az Ügyfél olyan személyes adatok – telefonszám, 
e-mail-cím  –  megadására  is  kötelezte  az  érintetteket  az  adatközlő  lapon,  amelyek  kötelező 
kezelését  az  Lszt.  nem  írja  elő,  a  Hatóság  megállapítja,  hogy  az  Ügyfél  megsértette  az 
általános adatvédelmi rendelet 6. cikk (1) bekezdését. 
 
Az  Ügyfél  nyilatkozata  szerint  jelenleg  a  tulajdonosok  telefonszámának,  e-mail-címének 
megadása  önkéntes,  és  amennyiben  a  tulajdonos  ezeket  az  adatokat  nem  adja  meg, 
semmilyen szankciót nem von maga után. 
 
2. További fontos követelmény, hogy az Ügyfélnek mint adatkezelőnek megfelelő tájékoztatást 
kell nyújtania az adatkezeléseiről az érintettek számára. A megfelelő tájékoztatásra vonatkozó 
követelményeket  az  általános  adatvédelmi  rendelet  13.  cikke  tartalmazza.  Az  általános 
adatvédelmi  rendelet  13.  cikk  (1)-(2)  bekezdése  határozza  meg,  hogy  milyen  információkat 
kell az adatkezelésről az érintettek rendelkezésére bocsátani. 
 
A megfelelő tájékoztatás lényeges követelménye, hogy az adott, konkrét adatkezelésről kell 
tájékoztatást nyújtania. Így abban az esetben – mint jelen ügyben is –, amikor az adatközlő 
lap tartalmazza egyben az adatkezelési tájékoztatást, nem lehet feltüntetni olyan szervezetet, 
amely nem végez adatkezelést. Így amennyiben a […]-nak nincs szerepe az adatkezelésben, 
azt  nem  lehetett  volna  megjeleníteni  a  tájékoztatóban  adatkezelőként.  Ugyanígy  a 
tulajdonosok  személyes  adatai  nyilvántartása  szempontjából  a  […]-nek  sincs  szerepe  az 
adatkezelésben, ezért annak szintén szükséges a törlése. Az Lszt. 43. § (6) bekezdése alapján 
a  Lakásszövetkezet  igazgatósága  a  nyilvántartásba  vett  adatokról  kizárólag  a  közüzemi 
szolgáltató,  a  központi  fűtés  és  meleg  víz  szolgáltatója,  valamint  a  bíróság  részére  adhat 
tájékoztatást.  Ebből  következően  a  közüzemi  szolgáltatók  ilyen  összefüggésben  mint  az 
adatok továbbításának címzettjei jelenhetnek meg. 
 
További  követelmény,  hogy  az  adatközlő  lapon  egyértelműen  jelezni  kell,  hogy  mely 
személyes  adatok  kezelése  kötelező,  és  melyek  azok,  amelyek  az  érintett  hozzájárulása 
lapján kezelendők. 
 
A  tulajdonosokkal  megismertetett  rövidített  adatkezelési  tájékoztatóval  kapcsolatban  a 
Hatóság  álláspontja  az,  hogy  abban  több  adatkezelés  keveredve  jelenik  meg,  például  a 
tulajdonosok nyilvántartásával kapcsolatos adatkezelés, valamint az Ügyfél munkavállalóival 
kapcsolatos  adatkezelés.  Az  átláthatóság  követelménye  alapján  azonban  szükséges 
elkülöníteni az egyes adatkezeléseket, adatkezelési célonként, és az azokra vonatkozó egyes 
információkat,  adatkezelési  körülményeket  szintén  elkülönítve  kell  megjeleníteni  a 
tájékoztatóban, hogy egyértelműek és átláthatóak legyenek az adatkezelések. 
 
Tekintettel  arra,  hogy  az  Ügyfél  adatkezelési  tájékoztatói  nem  feleltek  meg  a  fenti 
követelményeknek,  a  Hatóság  megállapítja,  hogy  az  Ügyfél  megsértette  az  általános 
adatvédelmi rendelet 13. cikk (1)-(2) bekezdését. 
 

 

 

 

14 

A  Hatóság  az  új  adatkezelési  tájékoztató  kapcsán  is  megállapítja,  hogy  abban  szintén 
egymástól  független,  több  adatkezelési  cél  jelenik  meg,  mint  például  az  Lszt.  43.  §  (1) 
bekezdés szerinti személyes adatok nyilvántartása, számlázással kapcsolatos adatkezelés és 
kamerás  adatkezelés.  E  két  utóbbi  adatkezelés  kapcsán  nem  állapítható  meg  pontosan  az 
adatkezelések  célja,  illetőleg  az  adatkezelések  körülményei,  ezért  ezen  adatkezelésekre  is 
különálló,  valamennyi  általános  adatvédelmi  rendelet  13.  cikk  (1)-(2)  bekezdése  szerinti 
adatkezelési információra kitérő tájékoztatást kell nyújtani.  
 
A  Hatóság  felhívja  a  figyelmet  továbbá  arra  is,  hogy  az  Ügyfél  nyilatkozata  szerint  a 
tulajdonosok  Lszt.  43.  §  (1)  bekezdés  szerinti  adatait  az  Ügyfél  az  Lszt.  rendelkezésére 
alapozta,  az  alapszabály  is  rendelkezik  e  személyes  adatok  kezeléséről,  míg  a  tájékoztató 
szerint e személyes adatok kezelésének jogalapjaként az általános adatvédelmi rendelet  6. 
cikk (1) bekezdés a), b), c) és f) pontja is megjelenik. Ez a tájékoztatás azonban nem felel meg 
az adatvédelmi követelményeknek, mert az Lszt. 43. § (1) bekezdés szerinti személyes adatok 
kezelésének jogalapja az általános adatvédelmi rendelet 6. cikk (1) bekezdés c) pontja szerinti 
jogi  kötelezettség  az  Lszt.  43.  §  (1)  bekezdése  szerinti  előírás  miatt.  A  nem  kötelezően 
kezelendő személyes adatok jogalapja a fent írtak szerint az érintett hozzájárulása, illetőleg 
egyéb jogalapok, például az adatkezelő jogos érdeke lehet. Emiatt a módosított adatkezelési 
tájékoztató sem felel meg az általános adatvédelmi rendelet 13. cikk (1)-(2) bekezdésének. 
 
 
V .   J o g k ö v e t k e z m é n y e k  
 
A  Hatóság  az  általános  adatvédelmi  rendelet  58.  cikk  (2)  bekezdés  b)  pontja  alapján 
megállapítja, hogy az Ügyfél a vizsgált időszakban olyan személyes adatok – telefonszám, e-
mail-cím  –  bejelentésére  is  kötelezte  az  érintetteket  az  Lszt.  43.  §-a  alapján  az  adatközlő 
lapon,  amelyek  kötelező  kezelését  az  Lszt.  nem  írja  elő,  a  Hatóság  megállapítja,  hogy  az 
Ügyfél megsértette az általános adatvédelmi rendelet 6. cikk (1) bekezdését. 
 
A  Hatóság  az  általános  adatvédelmi  rendelet  58.  cikk  (2)  bekezdés  b)  pontja  alapján 
megállapítja,  hogy  az  Ügyfél  adatkezelési  tájékoztatói  nem  feleltek  meg  az  adatvédelmi 
követelményeknek,  megsértve  ezzel  az  általános  adatvédelmi  rendelet  13.  cikk  (1)-(2) 
bekezdését. 
 
A Hatóság az általános adatvédelmi rendelet 58. cikk (2) bekezdés d) pontja alapján utasítja 
az  Ügyfelet  arra,  hogy  az  adatközlő  lapon  csak  olyan  személyes  adatok  bejelentésére 
kötelezze az érintetteket, amelyeket az Lszt. alapján kötelező kezelnie. 
 
A Hatóság az általános adatvédelmi rendelet 58. cikk (2) bekezdés d) pontja alapján utasítja 
az Ügyfelet arra, hogy nyújtson megfelelő, az adatkezelés valamennyi körülményére kiterjedő 
tájékoztatást az érintettek számára. 
 
A Hatóság megvizsgálta, hogy indokolt-e az Ügyféllel szemben adatvédelmi bírság kiszabása. 
E körben a Hatóság az általános adatvédelmi rendelet  83. cikk (2) bekezdése és az Infotv. 
75/A. §-a alapján mérlegelte az ügy összes körülményét és megállapította, hogy a jelen eljárás 
során feltárt jogsértések esetében a figyelmeztetés se nem arányos, se nem visszatartó erejű 
szankció, ezért bírság kiszabása szükséges. 
 
A Hatóság a bírság összegének meghatározása során mindenekelőtt figyelembe vette, hogy 
az Ügyfél által elkövetett jogsértés az általános adatvédelmi rendelet 83. cikk (5) bekezdés b) 
pontja szerint a magasabb összegű bírságkategóriába tartozó jogsértésnek minősül. 
 
A Hatóság az adatvédelmi bírság összegének meghatározása során súlyosító körülményként 
vette figyelembe, hogy 

 

 

 

15 

-  a  bejelentőt  az  adatközlő 

lap  kitöltésének  megtagadása  miatt  kizárták  a 

lakásszövetkezetből [általános adatvédelmi rendelet 83. cikk (2) bekezdés a) pont]; 

-  a  lakásszövetkezet  167  tagból  áll,  így  a  jogszerűtlen  tartalmú  adatközlő  lap,  és 
adatkezelés viszonylag nagyszámú érintettre terjedt ki [általános adatvédelmi rendelet 
83. cikk (2) bekezdés a) pont]; 

-  a  jogsértést  az  Ügyfél  gondatlan  magatartása  idézte  elő  [általános  adatvédelmi 

rendelet 83. cikk (2) bekezdés b) pont]. 

 
A Hatóság az adatvédelmi bírság összegének meghatározása során enyhítő körülményként 
vette figyelembe, hogy 

-  az Ügyfél elmarasztalására az általános adatvédelmi rendelet megsértése miatt még 

nem került sor [általános adatvédelmi rendelet 83. cikk (2) bekezdés e) pont]; 

-  a jogsértéssel érintett személyes adatok, a telefonszám és e-mail-cím, nem tartozik a 
személyes  adatok  különleges  kategóriájába  [általános  adatvédelmi  rendelet  83.  cikk 
(2) bekezdés g) pont]; 

-  a Hatóság túllépte az ügyintézési határidőt [általános adatvédelmi rendelet 83. cikk (2) 

bekezdés k) pont]. 

 
A  Hatóság  az  Ügyféllel  szemben  kiszabott  adatvédelmi  bírság  megállapítása  során  nem 
tartotta relevánsnak az általános adatvédelmi rendelet 83. cikk (2) bekezdés h), i) és j) pontja 
szerinti körülményeket, mivel azok a konkrét ügy kapcsán nem értelmezhetők. 
 
Az  Ügyfél  2020.  évi  adózás  előtti  eredménye  nagyságrendileg  728  000  forint  volt,  ehhez 
mérten is állapította meg a Hatóság az adatvédelmi bírság összegét. 
 
 
VI. Egyéb kérdések: 
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az 
ország egész területére kiterjed. 
 
A  Hatóság  jelen  döntése  az  Ákr.  80-81.  §-án  és  az  Infotv.  61.  §  (1)  bekezdésén  alapul.  A 
döntés az Ákr. 82. § (1) bekezdése alapján a közlésével véglegessé válik. Az Ákr. 112. §-a, 
és 116. § (1) bekezdése és (4) bekezdés d) pontja, illetve a 114. § (1) bekezdése alapján a 
döntéssel szemben közigazgatási per útján van helye jogorvoslatnak. 
 

* * * 

 
Az  Ákr.  135.  §-a  szerint  a  kötelezett  a  törvényes  kamatnak  megfelelő  mértékű  késedelmi 
pótlékot köteles fizetni, ha pénzfizetési kötelezettségének határidőben nem tesz eleget. 
 
A  Polgári  Törvénykönyvről  szóló  2013.  évi  V.  törvény  6:48.  §  (1)  bekezdése  alapján 
pénztartozás  esetén  a  kötelezett  a  késedelembe  esés 
időpontjától  kezdődően  a 
késedelemmel érintett naptári félév első napján érvényes jegybanki alapkamattal megegyező 
mértékű késedelmi kamatot köteles fizetni. 
 
A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pontjának aa) alpontja alapján a Fővárosi Törvényszék kizárólagosan illetékes. A Kp. 27. § 
(1)  bekezdés  b)  pontja  szerint  olyan  jogvitában,  amelyben  a  törvényszék  kizárólagosan 

 

 

 

16 

illetékes,  a  jogi  képviselet  kötelező.  A  Kp.  39.  §  (6)  bekezdése  szerint  a  keresetlevél 
benyújtásának a közigazgatási cselekmény hatályosulására halasztó hatálya nincs. 
 
A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. §-a szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. 
 
A  keresetlevél  benyújtásának  idejét  és  helyét  a Kp.  39.  § (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  
 
A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 
Ha  az  előírt  kötelezettségek  és  pénzfizetési  kötelezettség  teljesítését  az  Ügyfél  megfelelő 
módon  nem  igazolja,  a  Hatóság  úgy  tekinti,  hogy  a  kötelezettséget  határidőben  nem 
teljesítette. Az  Ákr.  132.  §-a  szerint,  ha  az  Ügyfél  a  Hatóság  végleges  döntésében  foglalt 
kötelezéseknek  nem  tett  eleget,  az  végrehajtható. A  Hatóság  határozata  az  Ákr.  82.  §  (1) 
bekezdése szerint a közléssel véglegessé válik. Az Ákr. 133. §-a értelmében a végrehajtást – 
ha törvény vagy kormányrendelet másként nem rendelkezik – a döntést hozó hatóság rendeli 
el.  Az  Ákr.  134.  §-a  értelmében  a  végrehajtást  –  ha  törvény,  kormányrendelet  vagy 
önkormányzati hatósági ügyben helyi önkormányzat rendelete másként nem rendelkezik – az 
állami adóhatóság foganatosítja. 
 
Kelt: Budapest, 2022. augusztus 11. 
 
 
 
 
 
 

Dr. Péterfalvi Attila 

c. egyetemi tanár 

elnök 

 

 

