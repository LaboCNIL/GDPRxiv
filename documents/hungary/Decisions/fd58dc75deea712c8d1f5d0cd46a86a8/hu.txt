 

 
 

 

 

Ügyszám: NAIH-5397-13/2022. 
 
                                                                                         

 

Tárgy:  kérelmet  elutasító  határozat  és  üzleti  titok 
zártan kezelésére vonatkozó végzés 
 
 

 
 
 
A Nemzeti Adatvédelmi és Információszabadság Hatóság (a továbbiakban: Hatóság) előtt […] 
(a  továbbiakban:  Kérelmező)  –  […]  ügyvéd  (a  továbbiakban:  Ügyvéd)  meghatalmazott  útján 
benyújtott  -  kérelmére  érintetti  kérelem  megválaszolásának  elmulasztásával  kapcsolatos 
jogellenes adatkezelés tárgyában hatósági eljárás indult a […]-vel  (a továbbiakban:  Kérelmezett)    
szemben, mely eljárásban a Hatóság az alábbi döntéseket hozza: 
 
I. 1. A Hatóság a határozatában a Kérelmező kérelmét 
 

 elutasítja.  

 

I.2.  A  Hatóság  a  határozatában  hivatalból  megállapítja,  hogy  a  Kérelmezett  megsértette  a 
természetes személyeknek a személyes adatok kezelése tekintetében történő védelméről és az 
ilyen adatok szabad áramlásáról, valamint a 95/46/EK irányelv hatályon kívül helyezéséről szóló 
2016/679  (EU)  rendelet  (a  továbbiakban:  GDPR)  5.  cikk  (1)  bekezdés  szerinti  „átláthatóság” 
elvét. 
 
 
II.  A  Hatóság  a  végzésében  a  Kérelmezett  által  becsatolt  engedményezési  szerződés  és  a 
pénztári befizetést igazoló bizonylat üzleti titokként való kezelésére irányuló kérelmének helyt ad. 
 
A  határozattal  és  a  végzéssel  szemben  közigazgatási  úton  jogorvoslatnak  nincs  helye,  de  az  a 
közléstől  számított  30  napon  belül  a  Fővárosi  Törvényszékhez  címzett  keresetlevéllel 
közigazgatási  perben  megtámadható.  A  keresetlevelet  a  Hatósághoz  kell  benyújtania 
elektronikusan1,  amely  azt  az  ügy  irataival  együtt  továbbítja  a  bíróságnak.  A  tárgyalás  tartása 
iránti  kérelmet  a  keresetlevélben  jelezni  kell.  A  teljes  személyes  illetékmentességben  nem 
részesülők számára a közigazgatási per illetéke 30 000 Ft, a per tárgyi illetékfeljegyzési jog alá 
esik. A Fővárosi Törvényszék előtti eljárásban a jogi képviselet kötelező. 
 
 

I N D O K O L Á S 

 

 
I.  Az eljárás menete  
 
I.1.  A  Kérelmező  nevében  az  Ügyvéd  2022.  május  17.  napján    az  információs  önrendelkezési 
jogról és az információszabadságról szóló 2011. évi CXII. törvény (a továbbiakban: Infotv.) 60. § 
(1)  bekezdése  szerinti  adatvédelmi  hatósági  eljárást  kezdeményezett  a  Kérelmezett  jogellenes 
adatkezelésére hivatkozással. 
 
A Hatóság az általános közigazgatási rendtartásról szóló 2016. évi CL. törvény (a továbbiakban: 
Ákr.)  14.  §  (1)    bekezdésére  hivatkozással  az  Ügyvédet  a  képviseleti  jogosultsága  igazolására 

1 A közigazgatási per kezdeményezésére a NAIH_KO1 elnevezésű űrlap szolgál: NAIH KO1 űrlap (2019.09.16) Az 
űrlap az általános nyomtatványkitöltő program (ÁNYK program) alkalmazásával tölthető ki. 

 

 

június  2.  napján  becsatolt 

fel,  melynek  az  Ügyvéd  a  Hatósághoz  2022. 

szólította 
meghatalmazással eleget tett (NAIH-5397-3/2022. sz.). 
 
I.2.  A  Hatóság  a  Kérelmezettet  a  NAIH-5397-4/2022.  számú  végzésében  értesítette  az  eljárás 
megindításáról,  és  hívta  fel  első  alkalommal  nyilatkozattételre  a  tényállás  tisztázása  érdekében 
hivatkozással az Ákr. 62. § (1) bekezdésére. 
 
A  Hatóság  felhívására  a  Kérelmezett  határidőben  megküldte  a  válaszát,  továbbá  az  állításait 
alátámasztó dokumentumok másolatát csatolta. (NAIH-5397-5/2022. sz. irat). 
 
I.3.  A  Hatóság  a  NAIH-5397-7/2022.  és  a  NAIH-5397-8/2022.  számú  végzéseiben  értesítette  a 
Kérelmezettet  és  a  Kérelmezőt  arról,  hogy  a  bizonyítási  eljárás  befejeződött  és  nyilatkozattételi 
jogukkal, továbbá iratbetekintési jogukkal élhetnek. 
 
A  Hatóság  végzésére  válaszul  a  Kérelmezett  élt  iratbetekintési  jogával,  a  Kérelmező  nem  élt 
iratbetekintési  jogával.  A  Kérelmezett  és  a  Kérelmező  sem  tett  nyilatkozatot  a  befejezett 
bizonyítási eljárással összefüggésben. 
 
II. Tényállás tisztázása 
 
II.1. A Kérelmező az alábbiakat adta elő: 
 
II.1.1.Első hozzáférési kérelem 
 
A Kérelmező kérte, hogy a Kérelmezett adatkezelését a Hatóság vizsgálja meg, és állapítsa meg 
azt, hogy az adatkezelése jogellenes. A Kérelmező a kérelmében előadta, hogy a Kérelmezett a 
GDPR rendelkezéseibe ütköző módon jogosulatlan adatkezelést végez  az alábbiak miatt.  
 
Az Ügyvéd a Kérelmező meghatalmazott jogi képviselőjeként 2022. február 17. napján kelt GDPR 
15.  cikk  szerinti  érintetti  kérelmet  (a  továbbiakban:  Első  hozzáférési  kérelem)  nyújtott  be  a 
Kérelmezetthez a Kérelmező nevében a Kérelmezettel kötött egyezség, nyilatkozatok másolatának 
rendelkezésre  bocsátása  tárgyában.  A  Kérelmező  kiskorúsága  alatt  ugyanis  a  törvényes 
képviselője tett nyilatkozatokat, továbbá egy bírósági végzés (a továbbiakban: Végzés) indokolása 
szerint a Kérelmezővel, mint örökössel megállapodást kötött a Kérelmezett. A Kérelmező tekintettel 
arra, hogy kiskorú volt a hivatkozott megállapodás létrejöttekor, nem ismeri annak tartalmát, ezért 
fordult az Ügyvéd útján a Kérelmezetthez 2022.02.17. napján kelt kérelmével az általa nem ismert 
dokumentum másolatának kiadása érdekében, melyek létezéséről a Végzésből szerzett tudomást. 
Az Első hozzáférési kérelem nem kifejezetten csak ennek a dokumentumnak a másolatára  terjedt 
ki, hanem a következők másolatát kérte: „minden olyan szerződést, vagy egyoldalú nyilatkozatot, 
amelyben a nyilatkozattevő fél […], függetlenül attól, hogy a nevében ki járt el helyette. Különösen 
fontos lenne az a szerződés, amelyben a […]-i számú ingatlan jogi sorsát rendezték. Az ügyfelem 
nevében tett jognyilatkozatokhoz való hozzáférést a GDPR 15. cikke is biztosítja. ” 
 
A Kérelmező kérelmére válaszolva a Kérelmezett a 2022. március 25. napján kelt levelében arról 
tájékoztatta,  hogy  nincs  a  birtokában  olyan  szerződés,  vagy  egyoldalú  nyilatkozat,  amelyben  a 
nyilatkozattevő a Kérelmező. 
 
II.1.2. Második hozzáférési kérelem 
 
A  Kérelmező  ismét  hozzáférési  kérelmet  terjesztett  elő  Ügyvédje  útján  a  Kérelmezettnél  a 
2022.04.05.  napján  kelt  levelében  (a  továbbiakban:  Második  hozzáférési  kérelem),  és  arra 
hivatkozott,  hogy  a  Végzésben  írtak  ellentmondanak  a  Kérelmezett  Kérelmező  hozzáférési 
kérelmére küldött válaszlevelében írtaknak. A Kérelmező hivatkozott arra is, hogy a birtokában van 
egy 2017. március 16-i (13:37-kor kelt) e-mail (a továbbiakban: E-mail), melyet […] ügyvéd küldött 
a  Kérelmezettnek,  melyben  egy  a  Kérelmezett  és  a  Kérelmező  közötti  egyezségi  megállapodás 
részletei szerepelnek. A Kérelmező Hatósághoz küldött kérelmében előadott nyilatkozata szerint a 
Kérelmezettől nem kapott választ a Második hozzáférési kérelemre. 

 

2 

 
Az állításai alátámasztására az Ügyvéd az alábbiakat csatolta be másolatban: 
 

-  Első hozzáférési kérelem és a Kérelmezett arra küldött válasza, 
-  Második hozzáférési kérelem, 
-  E-mail,  
-  Végzés. 

fennállt  szerződéses  kötelemből  kifolyólag  nem  áll 

 
A Végzés Kérelmező által hivatkozott részei ([3]-[4] pontok), amely miatt a Kérelmező benyújtotta a 
hozzáférési kérelmeit a Kérelmezetthez, az alábbiakat tartalmazza: 
 
„[…] [3] A végrehajtást kérő 2017. november 16. napján az eljárás megszüntetése iránti kérelmet 
nyújtott be, hivatkozva arra, hogy néhai adós örökösével megállapodást kötött, így a követelése a 
néhai  adóssal  szemben 
fenn.  Ezzel 
párhuzamosan az adós jogi képviselője is eljárás megszüntetése iránti kérelemmel élt, hivatkozva 
arra,  hogy  a  néhai  adós  [….],  mint  örökhagyó  után  sem  ingó-,  sem  ingatlanvagyon  nem  maradt, 
így hagyaték hiányában a néhai adós törvényes örököse kiskorú […] jogutódként nem felel. 
 
[4] A  bíróság felhívására  a  végrehajtó  kiegyenlítetlen  költségeit  946.660  forintban,  illetve  475.000 
forint kiegyenlítetlen költségáltalányban jelölte meg. Az elsőfokú bíróság felhívására a végrehajtást 
kérő úgy nyilatkozott, hogy végrehajtást kérői oldalon a követelés engedményezésére került sor az 
[…]  részére  2017.  szeptember  28.  napján,  így  a  végrehajtást  kérő  jogutódja  az  […]  lett,  ezért  a 
bíróság végrehajtási költségek megfizetésére irányuló felhívására a jogutód végrehajtást kérő tud 
nyilatkozni. […]” 
 
II.1.3. Határozott kérelem 
 
Az  adatvédelmi  hatósági  eljárás  kezdeményezésével  összefüggő  kérelemben  a  Kérelmező  az 
alábbiakat kérte a Hatóságtól: 
 
- kötelezze a Kérelmezettet a Kérelmezővel kötött szerződésmásolat átadására, valamint  
- az érintetti jogok megsértése miatt szabjon ki bírságot. 
 
II.2. A Kérelmezett nyilatkozata 
 
A Kérelmezett hivatkozott arra, hogy nincs olyan szerződés vagy egyoldalú nyilatkozat, amelyben 
a nyilatkozattevő a Kérelmező. 
 
A  Kérelmezett  hitelezőként  jelentkezett  be  a  […]  Kft.  felszámolási  eljárásába,  azonban  a 
felszámolás  alatt  álló 
fennálló  követeléseit  – 
megállapodás létrejöttének meghiúsulása miatt – 2017. szeptember 28-án értékesítette. 
 
A  […]-ú ingatlan 2013.évben került a Kérelmezett tulajdonába, az ingatlan 2017. évben történő 
értékesítése során sem járt el senki a Kérelmező nevében. 
 
A  Kérelmezett  és  a  Kérelmező  között  megállapodás  nem  jött  létre,  a  Kérelmezett  úgy  döntött, 
hogy  a  fennálló  követelést  értékesíti,  ezt  2017.  szeptember  28-án  meg  is  tette.  A  Kérelmezett 
csatolta  az  értékesítés  tényének  igazolására  az  erről  szóló  engedményezési  szerződés 
másolatát, továbbá hivatkozott arra, hogy az „eladás tényét” rögzíti a Végzés  [4] pontja is. 
 
A  Kérelmezett  előadta,  hogy  a  Végzésben  tévesen  szerepelt  a  2017-es  megállapodásról  szóló 
rész. 
 
A  Kérelmezett  nyilatkozata  mellékleteket 
többek  között 
engedményezési  szerződést  és  a  Kérelmezett  belső  szabályzatának  kivonatát  is  tartalmazta,  a 
Kérelmezett a megküldött iratok egyikét érintően sem nyilatkozott arról, hogy a Kérelmező azokat 
iratbetekintés  során  megismerheti-e  vagy  azok  valamely  részének  üzleti  titokként  történő 

tehát  az  adóssal  szemben 

tartalmazott,  a  melléklet 

társasággal, 

is 

 

3 

kezelését kéri, ezért  a Hatóság ezzel kapcsolatban nyilatkozattételre hívta fel, melyre az alábbi 
válasz érkezett: 
 
A  mellékelt  engedményezési  szerződés  és  a  pénztári  befizetést  igazoló  bizonylat  üzleti  titkot 
tartalmaz, ezért a Kérelmezett megküldte ezek nyilvános változatát. 
 
A  Kérelmezett  hivatkozott  […]  ügyvéd  nyilatkozatára  is,  melyet  másolatban  megküldött  a 
Hatóságnak.  […]  ügyvéd  annak  a  megállapodásnak  az  előkészítésében  vett  részt,  mely 
megállapodás végül nem jött létre a Kérelmezett és […] között. A nyilatkozatot e-mailben küldte 
2022.  június  22.  napján  […]  ügyvéd  […]-nak,  a  Kérelmezett  jogászának,  és  ebben  arról 
tájékoztatta, hogy  [….]-val az egyezségkötési megállapodás megkötése 2017. március 24-én lett 
volna, azonban [….] elhalálozása miatt erre nem került sor. 
 
A  Kérelmezett  továbbá  előadta,  hogy  mivel  az  engedményezés  miatt  a  követelése  megszűnt, 
ezért már nem is lett volna miről megállapodnia a néhai adós örököseivel. Ha megállapodás jött 
volna  létre  a  Kérelmezett  és  […]  között,  vagy  [….]  örökösei  és  a  Kérelmezett  között,  akkor  a 
Kérelmezett nem értékesítette volna a követelést. 
 
A  Kérelmezett  azt  is  előadta,  hogy  tekintettel  arra,  hogy  a  Kérelmező  Második  hozzáférési 
kérelme  ugyanarra  irányult,  mint  az  Első  hozzáférési  kérelme,  ezért  amiatt,  hogy  arra  később 
kapott  választ,  nem  érte  érdeksérelem, mivel  a Kérelmezett  ugyanarról  tájékoztatta, mint  amiről 
korábban.  
 
A Kérelmezett mellékelten megküldte a Hatóságnak a Kérelmező Második hozzáférési kérelmére 
küldött válaszának másolatát, mely 2022. június 23. napján kelt, és az alábbiakról tájékoztatta a 
Kérelmezőt: 
 
„  […]Elnézést  kérek  a  késedelmes  válaszért,  de  tisztelettel  tájékoztatom  a  […]  Urat,  hogy  az 
előző  levelem  felülvizsgálatát  követően  is  fenntartom  a  korábban  leírtakat,  amely  értelmében 
Ügyfelem  birtokában  nincs  olyan  szerződés,  vagy  egyoldalú  nyilatkozat,  amelyben  a 
nyilatkozattevő […], vagy nevében eljáró […], és vagy […]. […]” 
 
 
III. Alkalmazandó jogszabályi előírások 
 

Az általános adatvédelmi rendelet 2. cikk (1) bekezdése szerint a rendeletet kell alkalmazni a 
személyes  adatok  részben  vagy  egészben  automatizált  módon  történő  kezelésére,  valamint 
azoknak az adatoknak a nem automatizált kezelésére, amelyek valamely nyilvántartási rendszer 
részét képezik, vagy amelyeket egy nyilvántartási rendszer részévé kívánnak tenni. 
 
Az általános adatvédelmi rendelet hatálya alá tartozó adatkezelésre az Infotv. 2. § (2) bekezdése 
szerint  az  általános  adatvédelmi  rendeletet  az  ott  megjelölt  rendelkezésekben 
foglalt 
kiegészítésekkel kell alkalmazni. 
 
Az  általános  adatvédelmi  rendelet  4.  cikk  1.  pontja  alapján  „személyes  adat”:  azonosított  vagy 
azonosítható természetes személyre („érintett”) vonatkozó bármely információ; azonosítható az a 
természetes  személy,  aki  közvetlen  vagy  közvetett  módon,  különösen  valamely  azonosító, 
például  név,  szám,  helymeghatározó  adat,  online  azonosító  vagy  a  természetes  személy  testi, 
fiziológiai,  genetikai,  szellemi,  gazdasági,  kulturális  vagy  szociális  azonosságára  vonatkozó  egy 
vagy több tényező alapján azonosítható. 
 
Az általános adatvédelmi rendelet 4. cikk 2. pontja alapján „adatkezelés”: a személyes adatokon 
vagy  adatállományokon  automatizált  vagy  nem  automatizált  módon  végzett  bármely  művelet 
vagy  műveletek  összessége,  így  a  gyűjtés,  rögzítés,  rendszerezés,  tagolás,  tárolás,  átalakítás 
vagy  megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy 
egyéb  módon 
történő  hozzáférhetővé 
tétel  útján,  összehangolás  vagy  összekapcsolás, 
korlátozás, törlés, illetve megsemmisítés; 

 

4 

 
Az általános adatvédelmi rendelet 4. cikk 7. pontja alapján  „adatkezelő”: az a természetes vagy 
jogi személy, közhatalmi szerv, ügynökség vagy bármely egyéb szerv, amely a személyes adatok 
kezelésének  céljait  és  eszközeit  önállóan  vagy  másokkal  együtt  meghatározza;  ha  az 
adatkezelés  céljait  és  eszközeit  az  uniós  vagy  a  tagállami  jog  határozza  meg,  az  adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami jog is 
meghatározhatja. 
 
       Az általános adatvédelmi rendelet 5. cikk (1) bekezdés alapján  a személyes adatok: 
a)  kezelését  jogszerűen  és  tisztességesen,  valamint  az  érintett  számára  átlátható  módon  kell 
végezni („jogszerűség, tisztességes eljárás és átláthatóság”); 
 

Az  általános  adatvédelmi  rendelet  5.  cikk  (2)  bekezdés  alapján  az  adatkezelő  felelős  az  (1) 
bekezdésnek  való  megfelelésért,  továbbá  képesnek  kell  lennie  e  megfelelés  igazolására 
(„elszámoltathatóság”). 
 

Az általános adatvédelmi rendelet 12. cikk (1) – (4) bekezdései alapján: 
 
(1) Az adatkezelő megfelelő intézkedéseket hoz annak érdekében, hogy az érintett részére a 
személyes adatok kezelésére vonatkozó, a 13. és a 14. cikkben említett valamennyi információt 
és a 15-22. és 34. cikk szerinti minden egyes tájékoztatást tömör, átlátható, érthető és könnyen 
hozzáférhető  formában,  világosan  és  közérthetően  megfogalmazva  nyújtsa,  különösen  a 
gyermekeknek címzett bármely információ esetében. Az információkat írásban vagy más módon - 
ideértve  adott  esetben  az  elektronikus  utat  is  -  kell  megadni.  Az  érintett  kérésére  szóbeli 
tájékoztatás is adható, feltéve, hogy más módon igazolták az érintett személyazonosságát. 

(2) Az adatkezelő elősegíti az érintett 15-22. cikk szerinti jogainak a gyakorlását. A 11. cikk (2) 
bekezdésében említett esetekben az adatkezelő az érintett 15-22. cikk szerinti jogai gyakorlására 
irányuló  kérelmének  a  teljesítését  nem  tagadhatja meg, kivéve,  ha  bizonyítja,  hogy  az  érintettet 
nem áll módjában azonosítani. 

(3)  Az  adatkezelő 

indokolatlan  késedelem  nélkül,  de  mindenféleképpen  a  kérelem 
beérkezésétől számított egy hónapon belül tájékoztatja az érintettet a 15-22. cikk szerinti kérelem 
nyomán hozott intézkedésekről. Szükség esetén, figyelembe véve a kérelem összetettségét és a 
kérelmek  számát,  ez  a  határidő 
további  két  hónappal  meghosszabbítható.  A  határidő 
meghosszabbításáról  az  adatkezelő  a  késedelem  okainak  megjelölésével  a  kérelem 
kézhezvételétől számított egy hónapon belül tájékoztatja az érintettet. Ha az érintett elektronikus 
úton  nyújtotta  be  a  kérelmet,  a  tájékoztatást  lehetőség  szerint  elektronikus  úton  kell  megadni, 
kivéve, ha az érintett azt másként kéri. 

(4) Ha az adatkezelő nem tesz intézkedéseket az érintett kérelme nyomán, késedelem nélkül, 
de legkésőbb a kérelem beérkezésétől számított egy hónapon belül tájékoztatja az érintettet  az 
intézkedés elmaradásának okairól, valamint arról, hogy az érintett panaszt nyújthat be valamely 
felügyeleti hatóságnál, és élhet bírósági jogorvoslati jogával. 

 

 
Az  általános  adatvédelmi  rendelet  15.  cikk  (3)  bekezdése  alapján  az  adatkezelő  az 
adatkezelés tárgyát képező személyes adatok másolatát az érintett rendelkezésére bocsátja. Az 
érintett  által  kért  további  másolatokért  az  adatkezelő  az  adminisztratív  költségeken  alapuló, 
észszerű mértékű díjat számíthat fel. Ha az érintett elektronikus úton nyújtotta be a kérelmet, az 
információkat  széles  körben  használt  elektronikus  formátumban  kell  rendelkezésre  bocsátani, 
kivéve, ha az érintett másként kéri. 
 
 

Az Infotv. 2. § (2)  bekezdés alapján személyes adatoknak az általános adatvédelmi  rendelet 
hatálya alá tartozó kezelésére az általános adatvédelmi rendeletet a III-V. és a VI/A. Fejezetben, 
valamint a 3. § 3., 4., 6., 11., 12., 13., 16., 17., 21., 23-24. pontjában, a 4. § (5) bekezdésében, az 
5. § (3)-(5), (7) és (8) bekezdésében, a 13. § (2) bekezdésében, a 23. §-ban, a 25. §-ban, a 25/G. 
§ (3), (4) és (6) bekezdésében, a 25/H. § (2) bekezdésében, a 25/M. § (2) bekezdésében, a 25/N. 
§-ban, az 51/A. § (1) bekezdésében, az 52-54. §-ban, az 55. § (1)-(2) bekezdésében, az 56-60. 
§-ban, a 60/A. § (1)-(3) és (6) bekezdésében, a 61. § (1) bekezdés a) és c) pontjában, a 61. § (2) 

 

5 

és (3) bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. 
§-ban,  a  75.  §  (1)-(5)  bekezdésében,  a  75/A.  §-ban  és  az  1.  mellékletben  meghatározott 
kiegészítésekkel kell alkalmazni. 

 

 

Az Ákr. 27. § (2)- (3) bekezdései alapján: 
 
 (2)   A  hatóság  gondoskodik  arról,  hogy  a  törvény  által  védett  titok  és  törvény  által  védett 
egyéb  adat  (a  továbbiakban  együtt:  védett  adat)  ne  kerüljön  nyilvánosságra,  ne  juthasson 
illetéktelen  személy  tudomására,  és  e  védett  adatok  törvényben  meghatározott  védelme  a 
hatóság eljárásában is biztosított legyen. 

 
(3) A hatóság az eljárása során annak lefolytatásához - jogszabályban meghatározott módon 
és  körben  -  kezeli  azokat  a  védett  adatokat,  amelyek  eljárásával  összefüggnek,  illetve  amelyek 
kezelése az eljárás eredményes lefolytatása érdekében szükséges. 

 
Az Ákr. 34. § (2)-(3) bekezdései alapján: 
 
(2) Nem ismerhető meg az olyan irat vagy az irat olyan része, amelyből következtetés vonható 
le  valamely  védett  adatra  vagy  olyan  személyes  adatra,  amely  megismerésének  törvényben 
meghatározott feltételei nem állnak fenn, kivéve, ha az adat - ide nem értve a minősített adatot - 
megismerésének  hiánya  megakadályozná  az  iratbetekintésre  jogosultat  az  e  törvényben 
biztosított jogai gyakorlásában. 

(3) A hatóság a kérelem alapján az iratbetekintést biztosítja - az eljárás befejezését követően 

is -, vagy azt végzésben elutasítja. 
 
Az  általános  adatvédelmi  rendelet  77.  cikk  (1)  bekezdése  szerint  minden  érintett  jogosult  arra, 
hogy panaszt tegyen egy felügyeleti hatóságnál, ha az érintett megítélése szerint a rá vonatkozó 
személyes adatok kezelése megsérti az általános adatvédelmi rendeletet. 
 
Az  Infotv.  38.  §  (2)  bekezdése  szerint  a  Hatóság  feladata  a  személyes  adatok  védelméhez, 
valamint  a  közérdekű  és  a  közérdekből  nyilvános  adatok  megismeréséhez  való 
jog 
érvényesülésének ellenőrzése és elősegítése, továbbá a személyes adatok Európai Unión belüli 
szabad áramlásának elősegítése. Ugyanezen § (2a) bekezdése szerint az általános adatvédelmi 
rendeletben a felügyeleti hatóság részére megállapított feladat- és hatásköröket a Magyarország 
joghatósága  alá  tartozó  jogalanyok  tekintetében  az  általános  adatvédelmi  rendeletben és  e 
törvényben meghatározottak szerint a Hatóság gyakorolja. 
 
Az  Infotv.  60.  §  (1)  bekezdése  szerint  a  személyes  adatok  védelméhez  való  jog  érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít. 
 
Az Infotv. 60. § (2) bekezdése szerint az adatvédelmi hatósági eljárás megindítása iránti kérelem 
az  általános  adatvédelmi  rendelet  77.  cikk  (1)  bekezdésében  meghatározott  esetben  nyújtható 
be.  
 
Az általános adatvédelmi rendelet eltérő rendelkezése hiányában a kérelemre indult adatvédelmi 
hatósági  eljárásra  az  Ákr.  rendelkezéseit  kell  alkalmazni  az 
Infotv-ben  meghatározott 
eltérésekkel. 
 

Az üzleti titok védelméről szóló 2018. évi LIV. törvény (a továbbiakban: Üzleti titok tv.) 1. § (1) 
bekezdés  alapján  üzleti  titok  a  gazdasági  tevékenységhez  kapcsolódó,  titkos  -  egészben,  vagy 
elemeinek  összességeként  nem  közismert  vagy  az  érintett  gazdasági  tevékenységet  végző 
személyek  számára  nem  könnyen  hozzáférhető  -,  ennélfogva  vagyoni  értékkel  bíró  olyan  tény, 
tájékoztatás,  egyéb  adat  és  az  azokból  készült  összeállítás,  amelynek  a  titokban  tartása 
érdekében a titok jogosultja az adott helyzetben általában elvárható magatartást tanúsítja. 
 
 

 

6 

IV. A Hatóság döntése 
 
IV.1. Személyes adatok, adatkezelés és a vizsgálat tárgya 
 
Az  általános  adatvédelmi  rendelet  4.  cikk  1.  pontja  szerint  a  Kérelmező  által  és  a  nevében  tett 
nyilatkozat(ok)  a  Kérelmező  személyes  adatainak  minősülnek,  amely  adatoknak  a  tárolása  az 
általános adatvédelmi rendelet 4. cikk 2. pontja szerinti adatkezelésnek minősül.  
 
A Kérelmező a Hatósághoz benyújtott kérelmében tulajdonképpen azt vitatta, hogy a Kérelmezett 
valós  és  megfelelő  tájékoztatást  nyújtott  neki,  és  ezáltal  a  hozzáférési  jogát  is  megsértette, 
ugyanis  a  Kérelmező  hivatkozott  az  általa  becsatolt  Végzés  [3]  pontjára,  mely  szerinte  a 
Kérelmezett 
tájékoztatásának  ellentmond,  ugyanis  eszerint  kezel  a  Kérelmezett  olyan 
megállapodást, amit a Kérelmező nevében – kiskorúsága alatt - kötöttek.  Emiatt a Hatóságnak a 
Kérelmező hozzáférési kérelmének teljesítését kellett a jelen eljárásban vizsgálnia. 
 
IV.2. Kérelmező Kérelmezetthez benyújtott hozzáférési kérelme 

A Kérelmező – a csatolt mellékletek és a Kérelmező, továbbá a Kérelmezett nyilatkozata szerint -
először  2022.  február  17.  napján  kelt  érintetti  kérelemmel  fordult  a  Kérelmezetthez,  melyet  a 
Kérelmezett  2022.  március  2-án  vett  át,  és  melyre  a  2022.  március  25.  napján  kelt  levelében 
válaszolt, tehát  a GDPR-ban  előírt  egy  hónapos  válaszadási  határidőt  betartotta. A  Kérelmezett 
arról  tájékoztatta  a  Kérelmezőt,  hogy  nem  kezel  olyan  személyes  adatot,  amihez  a  Kérelmező 
szeretne hozzáférni, ezért nem tudja a kérelmét teljesíteni. 
 
A  Kérelmezett  azt  közölte  a  Hatósághoz  küldött  2022.  június  24.  napján  kelt  nyilatkozatában, 
hogy  a  Végzés  [3]  pontjában  szereplő  megállapodás  nem  jött  létre,  ugyanis  a  Kérelmezett 
beadványában  ez  a  rész  tévesen  szerepelt.  A  Kérelmezett  hivatkozott  továbbá  a  Végzés  [4] 
pontjára,  mely  szerint  a  Kérelmezett  arról  nyilatkozott,  hogy  a  követelése  engedményezésre 
került,  ezért  a  „[…]  bíróság  végrehajtási  költségek  megfizetésére  irányuló  felhívására  a  jogutód 
végrehajtást kérő tud nyilatkozni. […]”.  
 
A  Kérelmezett  nyilatkozata  szerint  a  Kérelmezett  és  […],  továbbá  annak  örökösei,  -  közte 
Kérelmező - között megállapodás nem jött létre. A megállapodás meghiúsulása miatt Kérelmezett 
úgy  döntött,  hogy  a  fennálló  követelést  értékesíti,  ezt  2017.  szeptember  28-án  meg  is  tette.  A 
Kérelmezett  csatolta  az  értékesítés  tényének  igazolására  az  erről  szóló  engedményezési 
szerződés  másolatát,  továbbá  hivatkozott  arra,  hogy  az  „eladás  tényét”  rögzíti  a  Végzés    [4] 
pontja  is.  A  Kérelmezett  a  megállapodás  meghiúsulásával  kapcsolatos  e-mailes  levelezés 
másolatát is becsatolta a tényállás tisztázás során. 
 
A  Kérelmező  becsatolta  állítása  alátámasztására  a  Végzést,  és  hivatkozott  annak  [3]  pontjára, 
azonban  a  Kérelmezett  az  abban  írtakat  cáfolta,  és  hivatkozott  a  Végzés  [4]  pontjára,  továbbá 
becsatolt  további  bizonyítékokat  annak  alátámasztására,  hogy  nem  végez  adatkezelést  olyan 
megállapodással kapcsolatban, melyet a Kérelmező nevében kötöttek. 

  a 

tényállás 

tisztázás  során  nem 

 A  Hatóság 
jutott  olyan  bizonyíték  birtokába,  mely 
alátámasztaná,  hogy  a  Kérelmezett  megtévesztette  a  tájékoztatása  során  a  Kérelmezőt.  A 
Hatóság elfogadta a Kérelmezett által előadott – levelezéssel alátámasztott - azon érvelést, hogy 
a  Kérelmező  által  hozzáférési  kérelemben  kért  megállapodás  nem 
létre,  és  az 
engedményezésre is ezért került sor.  A Kérelmező ezzel ellentétes bizonyítékot az eljárás során 
nem csatolt, ilyen bizonyíték más forrásból sem merült fel.  

jött 

A Kérelmező első kérelmére a Kérelmezett a GDPR-ban előírt 1 hónapos határidőn belül érthető, 
egyértelmű  tájékoztatást  nyújtott  az  érintetti  kérelem  elutasításáról,  ezért  a  GDPR  12.  cikk (1) - 
(3)  bekezdése  szerinti  kötelezettségének  eleget  tett,  továbbá  nem  sértette  meg  a  Kérelmező 
GDPR 15. cikk (3) bekezdés szerinti jogát. 

A  Kérelmező  második  (2022.  április  5-i)  hozzáférési  kérelmére  csak  az  adatvédelmi  hatósági 
eljárás megindulása után több, mint egy hónappal válaszolt (2022. június 23-án) a Kérelmezett, 
miután tudomást szerezett az eljárás megindulásáról.  

 

7 

A  Kérelmezőnek  az  adatkezelés  hiányáról  már  tudomása  volt,  mert  a  Kérelmezett  erről  már  a 
2022.  március  25.  napján  kelt  levelében  is  tájékoztatta.  A  Kérelmező  tulajdonképpen  erre 
válaszul  írta  az  újabb  érintetti  kérelmét,  melyben  vitatta  azt,  hogy  a  Kérelmezett  valóban  nem 
folytat  adatkezelést  a  hivatkozott  megállapodással  összefüggésben.  A  Kérelmező  a  Végzésben 
írtak alapján joggal feltételezte, hogy a Kérelmezett – adatkezelés hiányára vonatkozó - válasza 
nem helytálló, ezért a GDPR  5.  cikk (1) bekezdés  a) pont szerint az „átláthatóság” elve alapján 
elvárható lett volna a Kérelmezettől, hogy magyarázza meg az ellentmondást, és támassza alá a 
Kérelmező  felé,  hogy  a  Végzésben  foglaltak  ellenére  nincs  megállapodás,  mert  megkötésére 
nem  került  sor,  vagyis  elvárható  lett  volna,  hogy  a  Kérelmezett  a  Végzésben  szereplő  téves 
nyilatkozatát  korrigálja,  és  indokolja,  miért  nincs  adatkezelés  a  Kérelmező  által  hivatkozott 
megállapodás vonatkozásában. 

A  Hatóság  a  tényállás  tisztázása  során  nem  jutott  az  adatkezelés  megtörténtét  alátámasztó 
bizonyítékok  birtokába,  amelyről  a  Kérelmezőnek  másolat  lenne  adható  a  Kérelmezetthez 
benyújtott hozzáférési kérelme alapján. 

A fentiek alapján a Hatóság elutasítja a Kérelmező arra vonatkozó kérelmét, hogy állapítsa meg 
a Hatóság, hogy a Kérelmezett megsértette az érintetti jogát, továbbá az arra irányuló kérelmet is 
elutasítja, hogy utasítsa a Kérelmezettet az érintetti kérelem teljesítésére. A Hatóság ugyanakkor 
hivatalból megállapította a GDPR 5. cikk (1) bekezdés a) pontjának, az „átláthatóság” elvének a 
sérelmét. 

IV.3. Üzleti titok 

A Kérelmezett által becsatolt engedményezési szerződésben és pénztári befizetési bizonylatban 
olyan  adatok  szerepelnek,  melyekkel  kapcsolatban  az  Üzleti  titok  tv.  1.  §  (1)  bekezdése 
alkalmazható,  tehát  mivel  a  Kérelmezett  üzleti  titokként  kívánja  azokat  kezelni,  az  az  általános 
adatvédelmi  rendelet  rendelkezéseibe  nem  ütközik.  A  Kérelmezett  ugyanakkor  nem  a  teljes 
dokumentumokat kívánja üzleti titokként kezelni, ugyanis megküldte azok nyilvános változatait is  
a Hatóság részére. 
 
A  fentiek  miatt  a  nyilvános  változatból  kitakart  adatok  vonatkozásban  a  Kérelmezett  üzleti 
titokként történő kezelésére irányuló kérelmének a Hatóság az Ákr. 27. § (2) bekezdése és 34. § 
(2) – (3) bekezdései alapján helyt ad.  
 
IV.4. Jogkövetkezmények 

A  Hatóság  elutasította  a  Kérelmező  adatvédelmi  bírság  kiszabására  vonatkozó  kérelmét,  mivel  e 
jogkövetkezmény  alkalmazása  a  Kérelmező  jogát  vagy  jogos  érdekét  közvetlenül  nem  érinti, 
számára a Hatóság ilyen döntése jogot vagy kötelezettséget nem keletkeztet, ebből kifolyólag ezen 
–  a  közérdek  érvényesítésének  körébe  eső  -  jogkövetkezmény  alkalmazása  tekintetében  a 
bírságkiszabás vonatkozásában a Kérelmező nem minősül  ügyfélnek az Ákr. 10.§ (1) bekezdése 
alapján,  illetve  mivel  az  Ákr.  35.§  (1)  bekezdésének  nem  felel  meg,  e  vonatkozásban  kérelem 
benyújtásának nincs helye, a beadvány ezen része kérelemként nem értelmezhető. 

 

V. Egyéb kérdések 

 

A Hatóság hatáskörét az Infotv. 38. § (2) és (2a) bekezdése határozza meg, illetékessége az 

egész ország területére kiterjed. 

 
Az  Ákr.  112.  §-a,  és  a  116.  §  (1)  bekezdése,  illetve  a  114.  §  (1)  bekezdése  alapján  a 

határozattal és a végzéssel szemben közigazgatási per útján van helye jogorvoslatnak. 
 

* * * 

 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 

8 

 

szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont  aa)  alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1) 
bekezdés b) pontja alapján a törvényszék hatáskörébe tartozó perben a jogi képviselet kötelező. 
A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 
 

A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az 
elektronikus  ügyintézés  és  a  bizalmi  szolgáltatások  általános  szabályairól  szóló  2015.  évi 
CCXXII. törvény (a továbbiakban: E-ügyintézési tv.) 9.§ (1) bekezdés b) pontja szerint az ügyfél 
jogi képviselője elektronikus kapcsolattartásra kötelezett. 

 

A keresetlevél benyújtásának helyét és idejét a Kp. 39. § (1) bekezdése határozza meg.  

 

A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet. 
 
kelt: Budapest, az elektronikus aláírás szerint 
 
 

Dr. Péterfalvi Attila 

elnök 

 c. egyetemi tanár 

 

 

9 

