Ügyszám: NAIH/2019/417.
Előzmény: NAIH/2018/6716/V.

Tárgy: Eljárás megszüntetése
és kérelem elutasítása

A Nemzeti Adatvédelmi és Információszabadság Hatóság (a továbbiakban: Hatóság) előtt […]
által (a továbbiakban: Kérelmező) […] meghatalmazott jogi képviselő útján […] (a továbbiakban:
Kérelmezett) által közzétett – a Kérelmező állítása szerint - valótlan adatokat tartalmazó cikk,
illetőleg az abban található személyes adatok eltávolításával kapcsolatban benyújtott kérelme
nyomán 2018. november 6. napján indult adatvédelmi hatósági eljárásban az alábbi döntéseket
hozza:
H AT ÁR O Z AT
I.
A Hatóság határozatában a 2018. május 25. napját követő adatkezelési időszakra
vonatkozóan a kérelem azon része tekintetében, melyben a Kérelmező jogsértés megállapítását
kéri a Hatóságtól, mivel az általa érintetti, törlési jog gyakorlására irányuló kérelemnek minősített
megkeresésének nem tett eleget a Kérelmezett, továbbá azon rész tekintetében, melyben a cikkben
található személyes adatok közzétételének jogszerűségét vitatja, és az adatok törlését kéri
e luta sítja ,
mivel a Kérelmezett nem követett el jogsértést a törlési kérelem kapcsán és a cikkben található
személyes adatok közzététele nem jogsértő.
A jelen határozattal szemben közigazgatási úton jogorvoslatnak nincs helye, de az a közléstől
számított 30 napon belül a Fővárosi Törvényszékhez címzett keresettel közigazgatási perben
megtámadható. A keresetlevelet a Hatósághoz kell benyújtani, elektronikusan, amely azt az ügy
irataival együtt továbbítja a bíróságnak. A tárgyalás tartása iránti kérelmet a keresetben jelezni kell.
A teljes személyes illetékmentességben nem részesülők számára a bírósági felülvizsgálati eljárás
illetéke 30.000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban
a jogi képviselet kötelező.
VÉGZÉS
II. A Hatóság végzésében az adatvédelmi hatósági eljárást
me gszünte ti
a jogsértés megállapítására irányuló kérelem 2018. május 25. napja előtti adatkezelést érintő része
tekintetében, mivel erre az időszakra nézve a rendelet még nem alkalmazandó, valamint a kérelem
azon részét érintően is, amely a teljes cikk törlésére irányul, ugyanis a Hatóság a cikk eltávolításával
kapcsolatosan nem rendelkezik hatáskörrel.

2

E végzéssel szemben közigazgatási úton jogorvoslatnak nincs helye, de az a közléstől számított 30
napon belül a Fővárosi Törvényszékhez címzett keresettel közigazgatási perben megtámadható. A
keresetlevelet a Hatósághoz kell benyújtani, elektronikusan, amely azt az ügy irataival együtt
továbbítja a bíróságnak. A bíróság egyszerűsített perben jár el, melynek során a bíróság a
tárgyaláson kívüli elbírálás szabályai szerint jár el. A tárgyalás tartása iránti kérelmet a keresetben
jelezni kell. A teljes személyes illetékmentességben nem részesülők számára a bírósági
felülvizsgálati eljárás illetéke 30 000 Ft, a per tárgyi illetékfeljegyzési jog alá esik. A Fővárosi
Törvényszék előtti eljárásban a jogi képviselet kötelező.
III. A Hatóság - tekintettel arra, hogy túllépte az ügyintézési határidőt - végzésében 10 000 Ft azaz
tízezer forint a Kérelmezőnek – választása szerint - bankszámlára utalással vagy postai utalvánnyal
történő megfizetéséről rendelkezik.
Ezen végzéssel szemben nincs helye önálló jogorvoslatnak, az csak az ügy érdemében hozott
határozat elleni jogorvoslati kérelemben támadható meg.
IND O K O L ÁS
I. Az eljárás menete és a tényállás tisztázása
A Kérelmező a Hatósághoz 2018. november 5. napján érkezett kérelmében jogi képviselője útján
előadta, hogy a Kérelmezett egy, […] közzétett cikkében […] (a továbbiakban: Cikk) rossz színben
tünteti fel őt, ott valótlanságokat állítanak róla, amely hátrányosan hat az ő, valamint üzleti
tevékenységének megítélésére, így 2018. június 20. napján megküldött levelükben arra kérték a
Kérelmezettet, hogy törölje a fenti elérhetőségen található Cikket. Mivel a Kérelmező előadása
szerint erre nem került sor, a Kérelmező kérelmében arra kérte a Hatóságot, hogy a valótlan adatok
eltávolításával kapcsolatban járjon közben, és intézkedjen annak érdekében, hogy a fenti címen
elérhető Cikk eltávolításra kerüljön.
A Cikk a termékbemutatót szervező gazdasági társaságok tevékenységével kapcsolatos, fogyasztói
jogok, érdekek érvényesítésének nehézségeiről számol be, melyet egy, a Cikk közzétételének
idején részben a Kérelmező tulajdonában álló […] kapcsolatos példával szemléltet: „[…]” Ezt
követően részletesen bemutatja a Cikk, hogy milyen hiányosságai voltak […], milyen nehézségekkel
szembesült a fogyasztói jogérvényesítés során a fogyasztó.
A Cikk a Kérelmező nevét egy bekezdésben említi, a következők szerint: „[…]”
A Cikk tehát a Kérelmező tekintetében a következő személyes adatokat tartalmazza: a Kérelmező
nevét, azon tényt, hogy tulajdonosi jogviszonya volt a […] és a […] valamint, hogy ügyvezető volt a
[…].
A Kérelmező által előterjesztett kérelem nem tartalmazta a feltételezett jogsértéssel kapcsolatos
állításokat alátámasztó tényeket és azok bizonyítékait, a kérelem tartalma nem volt kellően pontos,
nem felelt meg a Hatóság döntése iránti határozott kérelem követelményeinek, és a Kérelmező
képviselője nem csatolt olyan ügyvédi meghatalmazást, mely alapján megállapítható lett volna, hogy

3

a képviseleti jogosultsága kiterjedt-e a Hatóság előtti eljárásra vagy sem, ezért a Hatóság a kérelem
hiányainak pótlására hívta fel a Kérelmezőt.
A Kérelmező által előterjesztett - a Hatósághoz 2019. január 17. napján érkezett - hiánypótlásában
pontosította korábbi kérelmét: pontosított kérelme ekkor „elsődlegesen a teljes cikk törlésére irányul,
másodlagosan pedig a személyes adatok törlésére” irányult. Továbbá a Hatóság felhívására
mellékletként csatolta a Kötelezettnek küldött – a cikk eltávolítására irányuló – levelet. A Kérelmező
2018. június 20. napján a Kérelmezettnek megküldött levelében a Kérelmezett által […] napján
közzétett Cikk törlését kezdeményezte: „Ügyfelem tudomására jutott, hogy egy […] közzétett
cikkükben rossz színben tüntetik fel őt, ott valótlanságokat állítanak róla, mely hátrányosan hat az ő
megítélésére, így tisztelettel kérem Önöket, hogy töröljék a […] címen található cikküket.
Amennyiben ezt a levél kézhezvételétől számított 15 napon belül nem teszik meg, meg fogjuk tenni
a szükséges jogi lépéseket Ügyfelem személyiségi jogainak védelme érdekében.” A Kérelmező
egyébiránt előadta, hogy további irat nem keletkezett az ügyben, továbbá kifejezetten azt
nyilatkozta, hogy a Kérelmezett nem válaszolt a Kérelmező 2018. június 20. napján küldött levelére
sem.
A későbbiekben a Hatóságnak a tényállás tisztázására irányuló, nyilatkozattételre vonatkozó
felhívása alapján a Kérelmező a Hatósághoz 2019. március 7. napján érkezett beadványában
kérelmét akként pontosította, hogy személyes adatai törlésének elmulasztása, továbbá a személyes
adatai közzététele jogszerűségének vitatása a kérelem tárgya. A Kérelmező kérelme tehát ezen
utóbbi nyilatkozat alapján vált teljessé az információs önrendelkezési jogról és az
információszabadságról szóló 2011. évi CXII. törvényre (a továbbiakban: Infotv.) 60. § (5) bekezdése
értelmében.
A fentiek alapján a Kérelmező kérelme annak megállapítására irányult, hogy a Cikkben található
személyes adatai törlésére vonatkozó kérelmét a Kérelmezett nem teljesítette, emellett a Cikkben
található személyes adatai közzétételének jogszerűségét is vitatta, emellett a Kérelmező
elsődlegesen kérte a Cikk eltávolítását, továbbá másodlagosan a Cikkben található személyes
adatai törlését.
A Kérelmezett 2019. március 4. napján kelt levelében kifejtette, hogy 2018. június 25. napján kézhez
vette a Kérelmező megkeresését, azonban az nem tartalmazott sem az Infotv., sem az általános
adatvédelmi rendeletre, illetve személyes adatok kezelésével kapcsolatos érintetti igényre
vonatkozó utalást. Ezzel szemben a Kérelmező személyiségi jogi sérelemre hivatkozott, ebből
kifolyólag a Kérelmezett is ennek megfelelően kezelte levelét. A Kérelmezett előadta továbbá, hogy
álláspontja szerint az Infotv. és az általános adatvédelmi rendelet szerinti törlési kérelem a Cikkel
kapcsolatban nem érkezett.
A Kérelmezett azon nyilatkozatot tette továbbá, hogy a személyiségi jogokkal kapcsolatos
megkereséseket vizsgálja, azonban nem minden esetben válaszol azokra. Ilyen ügyekben a
jogszabályok válaszadási kötelezettséget a Kérelmezett számára nem írnak elő. Válaszlevelében
részletesen kifejtette egyébiránt, hogy mely okból tartja jogszerűnek a közzétételt és a 2018. május
25. napja előtti időszakra nézve azt, hogy a Cikk a Kérelmezett honlapján bárki számára elérhető
volt.

4

A Kérelmezett nyilatkozata szerint az adatok kezelésének - 2018. május 25. napja utáni időszakra
vonatkozó – jogalapja az általános adatvédelmi rendelet 6. cikk (1) bekezdés f) pontja, nevesítetten
is a közösség tájékoztatáshoz való joga, valamint a véleménynyilvánításhoz való alapvető jog,
hivatkozott továbbá a sajtószabadságról és a médiatartalmak alapvető szabályairól szóló 2010. évi
CIV. törvény (a továbbiakban: Smtv.) 10. §-ára is, melynek értelmében mindenkinek joga van
megfelelő tájékoztatásra a közélet ügyeiről, valamint a magyar állampolgárok és a magyar nemzet
tagjai számára jelentőséggel bíró eseményekről.
II. Alkalmazott jogszabályi rendelkezések
A természetes személyeknek a személyes adatok kezelése tekintetében történő védelméről és az
ilyen adatok szabad áramlásáról, valamint a 95/46/EK irányelv hatályon kívül helyezéséről szóló
(EU) 2016/679 rendelet (a továbbiakban: általános adatvédelmi rendelet) 2. cikk (1) bekezdése
alapján az általános adatvédelmi rendeletet kell alkalmazni a személyes adatok részben vagy
egészben automatizált módon történő kezelésére, valamint azoknak a személyes adatoknak a nem
automatizált módon történő kezelésére, amelyek valamely nyilvántartási rendszer részét képezik,
vagy amelyeket egy nyilvántartási rendszer részévé kívánnak tenni.
Infotv. 2. § (2) bekezdése szerint az általános adatvédelmi rendeletet az ott megjelölt
rendelkezésekben foglalt kiegészítésekkel kell alkalmazni.
Az általános adatvédelmi rendelet 4. cikk 2. pontja szerint az adatkezelés a személyes adatokon
vagy adatállományokon automatizált vagy nem automatizált módon végzett bármely művelet vagy
műveletek összessége, így a gyűjtés, rögzítés, rendszerezés, tagolás, tárolás, átalakítás vagy
megváltoztatás, lekérdezés, betekintés, felhasználás, közlés továbbítás, terjesztés vagy egyéb
módon történő hozzáférhetővé tétel útján, összehangolás vagy összekapcsolás, korlátozás, törlés,
Az általános adatvédelmi rendelet 6. cikk (1) bekezdés f) pontja szerint a személyes adatok kezelése
kizárólag akkor és annyiban jogszerű, amennyiben legalább az alábbiak egyike teljesül:
[…]
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges,
kivéve, ha ezen érdekekkel szemben elsőbbséget élveznek az érintett olyan érdekei vagy alapvető
jogai és szabadságai, amelyek személyes adatok védelmét teszik szükségessé, különösen, ha az
érintett gyermek.
Az általános adatvédelmi rendelet 12. cikk (3) bekezdése értelmében az adatkezelő indokolatlan
késedelem nélkül, de mindenféleképpen a kérelem beérkezésétől számított egy hónapon belül
tájékoztatja az érintettet a 15-22. cikk szerinti kérelem nyomán hozott intézkedésekről. Szükség
esetén, figyelembe véve a kérelem összetettségét és a kérelmek számát, ez a határidő további két
hónappal meghosszabbítható. A határidő meghosszabbításáról az adatkezelő a késedelem okainak
megjelölésével a kérelem kézhezvételétől számított egy hónapon belül tájékoztatja az érintettet. Ha
az érintett elektronikus úton nyújtotta be a kérelmet, a tájékoztatást lehetőség szerint elektronikus úton
kell megadni, kivéve, ha az érintett azt másként kéri.
Általános adatvédelmi rendelet 17. cikk (1) bekezdés értelmében az érintett jogosult arra, hogy
kérésére az adatkezelő indokolatlan késedelem nélkül törölje a rá vonatkozó személyes adatokat, az

5

adatkezelő pedig köteles arra, hogy az érintettre vonatkozó személyes adatokat indokolatlan
késedelem nélkül törölje, ha az alábbi indokok valamelyike fennáll:
a) a személyes adatokra már nincs szükség és abból a célból, amelyből azokat gyűjtötték vagy más
módon kezelték;
c) az érintett a 21. cikk (1) bekezdése alapján tiltakozik az adatkezelése ellen, és nincs elsőbbséget
élvező jogszerű ok az adatkezelésre, vagy az érintett a 21. cikk (2) bekezdése alapján tiltakozik az
adatkezelés ellen;
d) a személyes adatokat jogellenesen kezelték;
e) a személyes adatokat az adatkezelőre alkalmazandó uniós vagy tagállami jogban előírt jogi
kötelezettség teljesítéséhez törölni kell;
Általános adatvédelmi rendelet 17. cikk (3) bekezdés a) pont értelmében az (1) és (2) bekezdés nem
alkalmazandó, amennyiben az adatkezelés szükséges:
a) a véleménynyilvánítás szabadságához és a tájékozódáshoz való jog gyakorlása céljából: […].
Általános adatvédelmi rendelet 77. cikk (1) bekezdés értelmében az egyéb közigazgatási vagy
bírósági jogorvoslatok sérelme nélkül, minden érintett jogosult arra, hogy panaszt tegyen egy
felügyeleti hatóságnál – különösen a szokásos tartózkodási helye, a munkahelye vagy a feltételezett
jogsértés helye szerinti tagállamban –, ha az érintett megítélése szerint a rá vonatkozó személyes
adatok kezelése megsérti e rendeletet.
Az általános adatvédelmi rendelet 85. cikk (1) bekezdése értelmében a tagállamok jogszabályban
összeegyeztetik a személyes adatok e rendelet szerinti védelméhez való jogot a
véleménynyilvánítás szabadságához és a tájékozódáshoz való joggal, ideértve a személyes adatok
újságírási célból, illetve tudományos, művészi vagy irodalmi kifejezés céljából végzett kezelését is.
Az általános adatvédelmi rendelet 85. cikk (2) bekezdése értelémében a személyes adatok
újságírási célból, illetve tudományos, művészi vagy irodalmi kifejezés céljából végzett kezelésére
vonatkozóan a tagállamok kivételeket vagy eltéréseket határoznak meg a II. fejezet (elvek), a III.
fejezet (az érintett jogai), a IV. fejezet (az adatkezelő és az adatfeldolgozó), az V. fejezet (a
személyes adatok harmadik országokba vagy nemzetközi szervezetek részére történő továbbítása),
a VI. fejezet (független felügyeleti hatóságok), a VII. fejezet (együttműködés és egységesség) és a
IX. fejezet (az adatkezelés különös esetei) alól, ha e kivételek vagy eltérések szükségesek ahhoz,
hogy a személyes adatok védelméhez való jogot össze lehessen egyeztetni a véleménynyilvánítás
szabadságához és a tájékozódáshoz való joggal.
Általános adatvédelmi rendelet (65) preambulumbekezdés […] Ugyanakkor a személyes adatok
további megőrzése jogszerűnek tekinthető, ha az a véleménynyilvánítás és a tájékozódás
szabadságához való jog gyakorlása, valamely jogi kötelezettségnek való megfelelés, illetőleg
közérdekből végzett feladat végrehajtása vagy az adatkezelőre ruházott közhatalmi jogosítvány
gyakorlása miatt, vagy a népegészségügy területét érintő közérdekből, közérdekű archiválás
céljából, tudományos és történelmi kutatási célból vagy statisztikai célból, vagy jogi igények
előterjesztéséhez, érvényesítéséhez, illetve védelméhez szükséges.
Az Infotv. 3. § 6. pontja értelmében a közérdekből nyilvános adat a közérdekű adat fogalma alá nem
tartozó minden olyan adat, amelynek nyilvánosságra hozatalát, megismerhetőségét vagy
hozzáférhetővé tételét törvény közérdekből elrendeli

6

Az Infotv. 38. § (2) bekezdése értelmében a Hatóság feladata a személyes adatok védelméhez,
valamint a közérdekű és a közérdekből nyilvános adatok megismeréséhez való jog
érvényesülésének ellenőrzése és elősegítése, a Hatóság feladatait és hatáskörét az általános
adatvédelmi rendelet 57. cikk (1) bekezdése, 58. cikk (1) – (3) bekezdés és az Infotv. 38. § (2) – (4)
bekezdése határozza meg részletesen.
Infotv 60. § (1) és (2) bekezdése értelmében a személyes adatok védelméhez való jog
érvényesülése érdekében a Hatóság az érintett erre irányuló kérelmére adatvédelmi hatósági
eljárást indít és hivatalból adatvédelmi hatósági eljárást indíthat. Az adatvédelmi hatósági eljárás
megindítása iránti kérelem az általános adatvédelmi rendelet 77. cikk (1) bekezdésében, valamint a
22. § b) pontjában meghatározott esetben nyújtható be.
Az általános adatvédelmi rendelet eltérő rendelkezése hiányában a kérelemre indult adatvédelmi
hatósági eljárásra az általános közigazgatási rendtartásról szóló 2016. év CL. törvény
rendelkezéseit kell alkalmazni az Infotv.-ben meghatározott eltérésekkel.
Az Infotv. 61. § (1) bekezdés a) pontja értelmében az adatvédelmi hatósági eljárásban hozott
határozatában a Hatóság
a) a 2. § (2) és (4) bekezdésében meghatározott adatkezelési műveletekkel összefüggésben az
általános adatvédelmi rendeletben meghatározott jogkövetkezményeket alkalmazhatja.
Ákr. 17. § értelmében a hatóság a hatáskörét és illetékességét az eljárás minden szakaszában
hivatalból vizsgálja. Ha valamelyik hiányát észleli, és kétsége kizáróan megállapítható az ügyben
illetékességgel rendelkező hatóság, az ügyet átteszi, ennek hiányában a kérelmet visszautasítja
vagy az eljárást megszünteti.
Ákr. 46. § (1) bekezdés a) pontja alapján a hatóság a kérelmet visszautasítja, ha az eljárás
megindításának jogszabályban meghatározott feltétele hiányzik, és e törvény ahhoz más
jogkövetkezményt nem fűz.
Ákr 47. § (1) bekezdés a) pontja értelmében a hatóság az eljárást megszünteti, ha a kérelem
visszautasításának lett volna helye, annak oka azonban az eljárás megindítását követően jutott a
hatóság tudomására.
Ákr. 112. §-a, 16. § (1) bekezdése, illetve a 114. § (1) bekezdése alapján a határozattal szemben
közigazgatási per útján van helye jogorvoslatnak.
A sajtószabadságról és a médiatartalmak alapvető szabályairól szóló 2010. évi CIV. törvény (a
továbbiakban: Smtv.) 10. § értelmében mindenkinek joga van arra, hogy megfelelően tájékoztassák
a helyi, az országos és az európai közélet ügyeiről, valamint Magyarország polgárai és a magyar
nemzet tagjai számára jelentőséggel bíró eseményekről. A médiarendszer egészének feladata a
hiteles, gyors, pontos tájékoztatás ezen ügyekről és eseményekről.
A cégnyilvánosságról, a bírósági cégeljárásról és a végelszámolásról szóló 2006. évi V. törvény (a
továbbiakban: Ctv.) 10. § (1) bekezdése alapján a cégnyilvántartás a cégjegyzékből, valamint a

7

cégjegyzékben szereplő adat igazolására szolgáló mellékletekből, illetve egyéb olyan okiratokból
áll, amelyeknek benyújtására a céget - közérdekből, illetve a forgalom biztonsága, valamint a
hitelezői érdekek védelme céljából törvény kötelezi (a továbbiakban együtt: cégiratok).
Ctv. 10. § (2) bekezdés szerint a cégjegyzék fennálló, illetve törölt adatai, valamint a cégiratok ideértve az elektronikus úton benyújtott, illetve elektronikus okirattá átalakított cégiratokat is teljeskörűen nyilvánosak. Az adózás rendjéről szóló törvény szerinti adóregisztrációs eljárás
eredményes lefolytatását követően teljeskörűen nyilvánosak továbbá a benyújtott, de még el nem
bírált bejegyzési kérelem és mellékletei is azzal, hogy a bejegyzési (változásbejegyzési) kérelem
elbírálásának folyamatban létére a cégnyilvántartásnak utalnia kell. A törvényességi felügyeleti
eljárás iratai e törvény rendelkezései szerint nyilvánosak.
A Ctv. 15. §-a értelmében a céginformációs szolgálat a cégjegyzékben szereplő fennálló vagy törölt
adatok, valamint a bejegyzési (változásbejegyzési) kérelem elektronikusan rögzített, még be nem
jegyzett adatainak a megismerését betekintéssel bárki számára ingyenesen és korlátozásmentesen
biztosítja. A céginformációs szolgálat honlapján - a hitelezők védelme érdekében - biztosítja egyes
cégjegyzék adatok ingyenesen történő megismerését.
A Ctv. 24. § (1) bekezdés szerint 24. § (1) A cégjegyzék valamennyi cég esetében tartalmazza
b) a cég nevét,
c) a cég székhelyét, valamint, ha a cég székhelye nem azonos a központi ügyintézés helyével, a
központi ügyintézés helyét,
h) a cég vezető tisztségviselője, illetve a cég képviseletére jogosult nevét, adóazonosító számát,
természetes személy esetén lakóhelyét, születési idejét, anyja születési nevét, jogi személy esetén
székhelyét, és cégjegyzékszámát vagy nyilvántartási számát, valamint a képviseletre jogosultak
tisztségét, e jogviszonyuk keletkezésének időpontját, határozott időre szóló képviselet esetében a
jogviszony megszűnésének időpontját is, illetve ha a jogviszony megszűnésére a cégjegyzékben
feltüntetett időpontnál korábban kerül sor, a megszűnés tényleges időpontját, továbbá azt a tényt,
ha a cég képviselőjének közjegyzői aláírás-hitelesítéssel ellátott címpéldánya vagy ügyvéd vagy
kamarai jogtanácsos által ellenjegyzett aláírás-mintája benyújtásra került.
III. Döntés:
III.1. A Közzétett Cikk törlésére irányuló kérelem
III.1.1. A Hatóság az Ákr. 17. § értelmében hatáskörét, illetékességét az eljárás minden
szakaszában vizsgálja. Az Infotv. 38. § (2) bekezdése szerint a Hatóság feladata a személyes
adatok védelméhez, valamint a közérdekű és a közérdekből nyilvános adatok megismeréséhez való
jog érvényesülésének ellenőrzése és elősegítése, a Hatóság feladatát az általános adatvédelmi
rendelet 57. cikk (1) bekezdése, 58. cikk (1) – (3) bekezdés, illetve az Infotv. 38. § (2) – (4)
bekezdése határozza meg. Ebből kifolyólag a Hatóság a becsülethez és a jó hírnévhez való, és
egyéb személyiségi jogok érvényesülése tárgyában hatáskörrel nem rendelkezik.
A fentiekre tekintettel az Ákr. 46. § (1) bekezdés a) pontja és a 47. § (1) bekezdésének a) pontja
alapján a Hatóság az eljárást megszünteti, mivel a Kérelmező hiánypótlási felhívás, valamint a
tényállás tisztázása során nyilatkozatai alapján a kérelem nem felelt meg az Infotv. 60. § (2)

8

bekezdésében foglalt feltételeknek, ugyanis a Hatóság valamely, nyomtatott vagy elektronikus
sajtótermékben megjelenő cikk teljes tartalmának vagy egy részének a becsülethez és jó hírnévhez
fűződő jog sérelme miatti törlését érintő ügyekben nem rendelkezik hatáskörrel, így annak
vonatkozásában a Hatóság adatvédelmi hatósági eljárás iránti kérelem sem nyújtható be.
III.1.2. A fentiek alapján a Hatóság kizárólag a személyes adatok törlésének kérdését ítélheti meg,
e vonatkozásban azonban megállapítható, hogy a Kérelmező által 2018. június 20. napján a
Kérelmezett szerkesztőségének megküldött levele nem tartalmazott olyan elemet, amely arra utalt
volna, hogy a Kérelmezett az általános adatvédelmi rendelet szerinti jogát, konkrétan az általános
adatvédelmi rendelet 17. cikk (1) bekezdés szerinti törléshez való jogát szerette volna érvényesíteni:
ez a kérelem ugyanis csupán azt tartalmazta, hogy a Cikk rossz színben tünteti fel a Kérelmezőt,
valótlanságokat állít róla, és ezáltal megítélésére hátrányosan hat. Vagyis a Kérelmező fenti levele
a személyes adatok törlése iránti kérelemnek nem tekintendő.
A fentiekből következően a Hatóság álláspontja szerint a Kérelmezett nem követett el adatvédelmi
jogsértést, amikor nem alkalmazta az általános adatvédelmi rendelet e tárgyú előírásait, és nem
válaszolt a Kérelmezőnek. Nem került ugyanis közlésre az adatkezelővel olyan érintetti törlési
kérelem, amelyet az általános adatvédelmi rendeletben megfogalmazott módon kellett volna
kezelnie, tehát a Kérelmezett nem sértette meg az általános adatvédelmi rendelet 12. cikk (3)
bekezdését, valamint a 17. cikk (1) bekezdése szerinti kötelezettségeit, ezért a Hatóság elutasítja a
törlési kérelem nem teljesítésében megnyilvánuló jogsértés megállapítására irányuló kérelmet.
III.2. A Kérelmező személyes adatainak nyilvánosságra hozatala
A Cikk a Kérelmezőt egy helyen nevesíti, és a következőket tartalmazza: „[…]” Megállapítható, hogy
a Kérelmező neve és ügyvezetői tisztsége, tulajdonosi pozíciója közérdekből nyilvános adatnak
tekintendő az alábbiak miatt:
A Ctv. 10. § (2) bekezdése alapján a cégjegyzék fennálló, illetve törölt adatai teljeskörűen
nyilvánosak. Így tehát a cégiratokban szereplő adatok – beleértve a személyes adatokat is, melyeket
a cégnyilvántartásban történő bejegyzés során, a cégnyilvántartás céljának megfelelően az
érintettek személyes adataikat a nyilvánosságra hozatal tudatában adják meg – bárki számára
hozzáférhetők. A cégjegyzék fennálló, illetve törölt adatai, valamint cégiratokon szereplő személyes
adatok közérdekből nyilvános adatok, melyek személyes adatnak és egyben közérdekből nyilvános
adatnak is minősülnek. A cégjegyzékben szereplő személyes adatok kezelésekor, felhasználásakor
érvényre kell juttatni az általános adatvédelmi rendelet és az Infotv. rendelkezéseit, így az általános
adatvédelmi rendelet 5. cikk (1) bekezdésének b) pontja szerinti célhoz kötött adatkezelés elvét is.
A cégjegyzék kötelező tartalmáról a Ctv. 24. § (1) bekezdés rendelkezik, amely a h) pontjában
többek között tartalmazza a cég vezető tisztségviselője, illetve a cég képviseletére jogosult nevét is.
A cégjegyzékben szereplő adatok nyilvánossága közérdekű célokat szolgál, a jogalkotó úgy ítélte
meg, hogy a forgalom biztonsága, mely a piacgazdaság alapeleme, olyan fontos érdek, ami
felülmúlja az adatalanyok érdekeit.
Mivel a Kérelmezett által publikált Cikk a Kérelmező – cégjegyzékből bárki számára megismerhető
- közérdekből nyilvános adatát: a nevét és […] betöltött tagsági, vezető tisztségviselői jogviszonyára

9

vonatkozó adatát tartalmazza, így azok közzététele nem sértette és jelenleg sem sérti az általános
adatvédelmi rendelet célhoz kötött adatkezelésre vonatkozó rendelkezéseit sem.
A Kérelmezett a Cikk közzétételének jogalapjaként az általános adatvédelmi rendelet 6. cikk (1)
bekezdés f) pontját, az adatkezelő, illetve harmadik fél jogos érdekét, nevesítetten a közösség
tájékoztatáshoz való jogát, valamint a véleménynyilvánításhoz való alapjogot határozta meg,
hivatkozott továbbá az Smtv. 10. §-ára is. Figyelemmel az általános adatvédelmi rendelet (153)
preambulumbekezdésére és az Smtv. 10. §-ára, a Hatóság álláspontja szerint a kifogásolt adatok
közzétételének megfelelő jogalapja van, és jogellenes adatkezelés nem állapítható meg.
A Kérelmező a Hatósághoz érkezett kérelmében – másodlagosan - a Cikkben található személyes
adatainak eltávolítását kérvényezte. Az érintett törléshez való joga érvényesíthetőségének kivételeit
az általános adatvédelmi rendelet 17. cikk (3) bekezdése rendezi. Ezen bekezdés a) pontja
értelmében a véleménynyilvánítás szabadsága és a tájékozódáshoz való jog a személyes adatokra
vonatkozó törlési kérelem megtagadásának jogszerű eszközét jelentheti, tehát a személyes adatok
további megőrzése jogszerűnek tekinthető, ha - többek között - az a véleménynyilvánítás és a
tájékozódás szabadságához való jog gyakorlása céljából szükséges. Tehát az általános
adatvédelmi rendelet 17. cikk (3) bekezdés a) pontja hivatott egyensúlyt teremteni az érintett
törléshez való joga és a véleménynyilvánítás szabadsága és a tájékozódáshoz való jog gyakorlása
között, ezzel biztosítva - többek között - a sajtószabadságot, valamint az internet szabadságát. A
Hatóság a hivatkozott jogforrásra tekintettel elutasítja a Kérelmező azon kérelmét, melyben a
Cikkben található személyes adatainak törlését kezdeményezte, ugyanis ezen információk
eltávolítása csorbítaná az egyének véleménynyilvánítás szabadságát és a tájékozódáshoz való
jogát.
III.3. A 2018. május 25. napja előtti adatkezelés
A Kérelmező a 2015. július 13. napját követő időszakra nézve is kifogásolta az adatkezelés
jogszerűségét. A kérelem ezen része olyan adatkezelést érint, amelyre 2018. május 25. napja előtt,
az általános adatvédelmi rendelet alkalmazásának kezdőnapját megelőzően került sor, amelyre a
rendelet szabályai nem alkalmazhatóak. Ezen körülmény csak a kérelem beérkezését követő 8
napon túl, hiánypótlás és tényállás tisztázására irányuló felkérés teljesítését követen jutott a Hatóság
tudomására. Erre tekintettel az Ákr. 46. § (1) bekezdés a) pontja és a 47. § (1) bekezdésének a)
pontja alapján a Hatóság az eljárást megszünteti, mivel a tényállás tisztázása során megismert
nyilatkozatok alapján a kérelem nem felelt meg az Infotv. 60. § (2) bekezdésében foglalt
feltételeknek, hiszen a sérelmezett adatkezelési időszakban az általános adatvédelmi rendelet még
nem volt alkalmazandó. Emiatt annak vonatkozásában a Hatóság adatvédelmi hatósági eljárása
iránti kérelem sem nyújtható be, illetve a Hatóság hivatalból vizsgálati, valamint hatósági eljárás
megindítását sem kezdeményezi.
IV. Egyéb kérdések
A Hatóság hatáskörét az Infotv. 38. § (2) és (2a) bekezdése határozza meg, illetékessége az ország
egész területére kiterjed.
Az Ákr. 112. §-a, és 116. § (1) bekezdése, illetve a 114. § (1) bekezdése alapján a rendelkező rész
I. pontja szerinti határozattal szemben közigazgatási per útján van helye jogorvoslatnak.

10

A rendelkező rész II. pontjában foglalt végzések elleni önálló jogorvoslati jog az Ákr. 112. §-a, 114.
§ (1) bekezdés, illetve a 116. § (1) bekezdés és a 116. § (3) bekezdés d) pontján alapul.
***
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (2) bekezdés a) pontja alapján a Hatóság döntésével
szembeni közigazgatási per törvényszéki hatáskörbe tartozik, a perre a Kp. 13. § (11) bekezdése
alapján a Fővárosi Törvényszék kizárólagosan illetékes. A polgári perrendtartásról szóló 2016. évi
CXXX. törvénynek (a továbbiakban: Pp.) – a Kp. 26. § (1) bekezdése alapján alkalmazandó – 72. §a alapján a törvényszék hatáskörébe tartozó perben a jogi képviselet kötelező. Kp. 39. § (6)
bekezdése szerint – ha törvény eltérően nem rendelkezik – a keresetlevél benyújtásának a
közigazgatási cselekmény hatályosulására halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény (a
továbbiakban: E-ügyintézési tv.) 9. § (1) bekezdés b) pontja szerint az ügyfél jogi képviselője
elektronikus kapcsolattartásra kötelezett.
A Hatóság döntésével szemben, keresetlevél benyújtásának idejét és helyét a Kp. 39. § (1)
bekezdése határozza meg. Az egyszerűsített perről, illetve a tárgyalás tartása iránti kérelem
lehetőségéről szóló tájékoztatás a Kp. 77. § (1)-(2) bekezdésén és a 124. § (1) bekezdés és (2)
bekezdés c) pontján, illetve (5) bekezdésén alapul. A közigazgatási per illetékének mértékét az
illetékekről szóló 1990. évi XCIII. törvény (továbbiakban: Itv.) 45/A. § (1) bekezdése határozza meg.
Az illeték előzetes megfizetése alól az Itv. 59. § (1) bekezdése és 62. § (1) bekezdés h) pontja
mentesíti az eljárást kezdeményező felet.
A Hatóság az eljárás során túllépte az Infotv. 60/A. § (1) bekezdése szerinti százhúsz napos
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek.
Budapest, 2019. július 31.

Dr. Péterfalvi Attila
elnök
c. egyetemi tanár

