Ügyszám: NAIH/2020/2760/9.

Tárgy: kérelemnek részben helyt adó határozat és
eljárást részben megszüntető végzés

A Nemzeti Adatvédelmi és Információszabadság Hatóság (a továbbiakban: Hatóság) […]
kérelmező (a továbbiakban: Kérelmező) kérelmére követeléskezeléssel összefüggően személyes
adatai kezelésével kapcsolatban az […]-vel (a továbbiakban: Kérelmezett I.), az […] -vel (a
továbbiakban: Kérelmezett II.) és a […] -vel (a továbbiakban: Kérelmezett III.) (a továbbiakban
együtt: Kérelmezettek) szemben indult adatvédelmi hatósági eljárásban az alábbi döntéseket hozza.
I. A Hatóság a határozatában a Kérelmező személyes adatai
I.1.1. törlésének elrendelésére vonatkozó kérelmét a 2018. május 25. napját követő időszak
vonatkozásában – ide nem értve a Kérelmezett I. által kezelt Kérelmező telefonszámadatát és e-mail
cím adatát - , továbbá
I.1.2. jogellenes kezelésének megállapítására vonatkozó részét – ide nem értve a Kérelmezett I. által
kezelt Kérelmező telefonszámadatait és e-mail cím adatát elutasítja.
I.2. jogellenes kezelése megállapításával összefüggésben részben
helyt ad
és
I.3. megállapítja, hogy
-

-

a Kérelmezett I. megsértette a természetes személyeknek a személyes adatok kezelése
tekintetében történő védelméről és az ilyen adatok szabad áramlásáról, valamint a 95/46/EK
irányelv hatályon kívül helyezéséről szóló 2016/679 (EU) rendelet (a továbbiakban: általános
adatvédelmi rendelet) 5. cikk (1) bekezdés c) pont szerinti „adattakarékosság” elvét és 6. cikk
(1) bekezdését a Kérelmező […] és […] telefonszámadatai (a továbbiakban: a Kérelmező
telefonszámadatai) és […] e-mail cím adatának (a továbbiakban: A Kérelmező e-mail cím
adata) kezelése vonatkozásában, mivel jogalap nélkül kezelte a Kérelmező ezen személyes
adatait, továbbá
a Kérelmezett III. megsértette az általános adatvédelmi rendelet 6. cikk (1) bekezdését a
Kérelmezett személyes adatai követeléskezelés célú adatkezelésével összefüggésben.

I.4. A Hatóság egyúttal elrendeli, hogy a Kérelmezett I. törölje a Kérelmező jogellenesen kezelt […]
és […] telefonszámát, továbbá a […] e-mail címét a nyilvántartásaiból, továbbá erről tájékoztassa a
Kérelmezőt a határozat véglegessé válásától számított 15 napon belül.
I.5. A I.4. pontban előírt intézkedés megtételét a Kérelmezett I.-nek az intézkedés megtételétől
számított 15 napon belül kell írásban – az azt alátámasztó bizonyítékok előterjesztésével együtt –
igazolnia a Hatóság felé.
I.6. A Hatóság hivatalból kötelezi a Kérelmezett III.-t, hogy a jelen határozat véglegessé válásától
számított 15 napon belül

2

I.6.1. igazolja a Hatóság felé, ha jogos érdeke fűződik a Kérelmező személyes adatainak
követeléskezelési célú kezeléséhez és ezen érdek a Kérelmező alapvető jogaival szemben
elsőbbséget élvez,
I.6.2. törölje a Kérelmező azon személyes adatait, amelynél megfelelő jogalapot nem igazolt, és a
jogos érdekét sem igazolja a I.6.1. pontban írtaknak megfelelően,
I.6.3.az általános adatvédelmi rendelet 14. cikk (2) bekezdésének b) pontja alapján tájékoztassa a
Kérelmezőt, hogy milyen jogos érdeke miatt szükséges személyes adatai követeléskezelési célú
kezelése, ezen érdek a Kérelmező alapvető jogaival szemben mi alapján élvez elsőbbséget,
valamint tájékoztassa a Kérelmezőt az őt megillető tiltakozási jogról, valamint arról, hogy azt hogyan
gyakorolhatja!
I.7. A Hatóság hivatalból kötelezi a Kérelmezett III-t, hogy amíg nem tesz eleget az I.6. pontban
foglalt kötelezésnek, addig korlátozza a Kérelmező fenti körbe tartozó személyes adatainak
követeléskezelési célú kezelését.
II. A Hatóság a Kérelmezett I.-t az általa végzett jogellenes adatkezelés miatt hivatalból
2.000.000 Ft, azaz kétmillió forint
adatvédelmi bírság
megfizetésére kötelezi.
III.A Hatóság a végzésében a Kérelmező személyes adatainak
III.1. a Kérelmezett I. és a Kérelmezett III. általi jogellenes kezelése tárgyában az eljárást a 2018.
május 25. napját megelőző időszak vonatkozásában és
III.2. a Kérelmezett II. általi jogellenes kezelése tárgyában, tekintettel arra, hogy az a 2018. május
25. napját megelőző időszakra vonatkozik, az eljárást
megszünteti.
***
A Hatóság I., II. pontban foglalt határozatával és a III. pontban foglalt végzésével szemben
közigazgatási úton jogorvoslatnak nincs helye, de azok a közléstől számított 30 napon belül a
Fővárosi Törvényszékhez címzett keresetlevéllel közigazgatási perben megtámadhatók. A
keresetlevelet a Hatósághoz kell benyújtani, elektronikusan, amely azt az ügy irataival együtt
továbbítja a bíróságnak. A tárgyalás tartása iránti kérelmet a keresetben jelezni kell. A teljes
személyes illetékmentességben nem részesülők számára a közigazgatási per illetéke 30 000 Ft, a
per tárgyi illetékfeljegyzési jog alá esik. A Fővárosi Törvényszék előtti eljárásban a jogi képviselet
kötelező.
INDOKOLÁS
I. Az eljárás menete és a tényállás tisztázása
I.1.A Kérelmező 2020. március 16-án kérelmet nyújtott be a Hatósághoz, melyben adatvédelmi
hatósági eljárás lefolytatását kezdeményezte.
A Kérelmező kérte a Hatóságtól, hogy vizsgálja meg, milyen jogalapon kezelik a Kérelmezettek a
Kérelmező azon banki szerződésével kapcsolatos adatait, melyet a Kérelmező [….]-vel (a
továbbiakban: Bank) kötött, ezen személyes adatai milyen forrásból származnak, továbbá kérte a

3

személyes adatai jogellenes kezelésének megállapítását, többek között azt, hogy a […] lakcíme
hogyan került a Kérelmezettekhez, ha a Bank a Kérelmező ezen személyes adatával nem
rendelkezett.
A fentieken túl a Kérelmező a jogellenesen kezelt személyes adatai törlésének elrendelését kérte a
Hatóságtól.
Az információs önrendelkezési jogról és az információszabadságról szóló 2011. évi CXII. törvény (a
továbbiakban: Infotv.) 60. § (1) bekezdése alapján a személyes adatok védelméhez való jog
érvényesülése érdekében a Hatóság előtt az érintett erre irányuló kérelmére adatvédelmi hatósági
eljárást indult.
A Kérelmező a kérelmében előadta, hogy a Bank 2013. október hónapjában banktitokra
hivatkozással leállította a Banknál vezetett folyószámlájához tartozó egyenlegértesítő küldését,
mivel az a Bank nyilvántartásában szereplő […] címről téves címzés miatt visszaérkezett. A számlán
tartozás keletkezett, melyet a Bank engedményezett 2015.09.08-án a Kérelmezett I.-nek. A
Kérelmező Banktól kapott információi szerint a Bank nem rendelkezett a Kérelmező címadataival,
ezért felfüggesztették az egyenlegközlők küldését. Tekintettel arra, hogy a Kérelmező címadatával
nem rendelkezett a Bank, ezért az engedményezéskor azt át sem tudta adni a Kérelmező szerint.
A Kérelmező állítása szerint a Kérelmezett I. megbízta a Kérelmezett II.-t a Kérelmezővel szemben
fennálló követelés kezelésére, majd a Kérelmezett I. 2019.04.16-án engedményezte a követelést a
Kérelmezett III.-nak. A Kérelmező továbbá azt is előadta, hogy a Kérelmezett II. a Kérelmező minden
személyes adatát (többek között a szerződést és a hozzá tartozó folyószámla kivonatokat 2014.11.
22. napjától 2015.09.08-ig terjedő időszakban) átadta a Kérelmezett III.-nak.
A Kérelmező az alábbi dokumentumokat másolatban csatolta a kérelméhez:
•
•
•
•
•
•
•
•

Kérelmezett I. – 2017. január 10. napján és 2017. február 16. napján kelt – […] sz. címre
küldött 350225853. és 350723464. ikt. sz. levelei,
Kérelmezett III. – 2020. március 06. napján kelt – […] sz. levele,
Bank által a Kérelmezőnek a […] sz. címre küldött értesítői,
Kérelmezett I. – 2015.10.2., 2015.09.17. napján - a Kérelmezőnek a […] sz. címre küldött, a
fennálló tartozás összesítésével kapcsolatos értesítése és az ahhoz kapcsolódó tértivevény,
Kérelmezett I. – 2019. április 16-án kelt – a […]. számra küldött engedményezési nyilatkozata
és ahhoz kapcsolódó belföldi tértivevény,
Bank – […] sz. címre küldött - 2015. 09.16. napján kelt engedményezési értesítője és
teljesítésre utasítása,
Kérelmezett I. – 2017.10.19. napján, 2018.10.19. napján - a […] számra küldött fennálló
tartozással kapcsolatos értesítése,
2010.01.21. napján kelt „[…]Szerződés”.

A becsatolt iratok tanúsága szerint a Bank és a Kérelmezett I. között az engedményezésre 2015.
09.08. napján került sor, és a Kérelmezett I. legkorábban már 2017.10. 19. napja óta rendelkezett a
Kérelmező […] alatti lakcímadatával.
I.2.A hatósági eljárásban a Hatóság a Kérelmezetteket a NAIH/2020/2760/3., 4. és 5. számú
végzéseiben hívta fel nyilatkozattételre a tényállás tisztázása érdekében, melyre a Kérelmezettek
az alábbiak szerint nyilatkoztak:
I.2.1. A Kérelmezett I. a Kérelmező személyes adatait a Banktól szerezte engedményezési
szerződéshez kötődő adatátadással, majd továbbította engedményezéshez kapcsolódó
adatátadással a Kérelmezett III.-nak. A Bank és a Kérelmezett I. közötti engedményezésről a

4

Kérelmező 2015.09.16. napján kapott értesítést
350225853. ikt.sz. levél szerint.

a Banktól a Kérelmezett I. által becsatolt

A Kérelmezett I. a Kérelmezőnek címzett - és a […] alatti címre megküldött - levélküldeménye
2015.11.19-én „Elköltözött” megjelöléssel került visszaküldésre a Kérelmezett I.-hez.
A Kérelmezett II. a Kérelmezett I. rendszeradatai alapján 2016.12.20-2017.07.03. közötti időszakban
kezelte a Kérelmező ügyét. Ez időtartam alatt lett ismert a Kérelmező […] sz. alatti címe, melyre a
Kérelmezett I. küldött levelet, és melyet a Kérelmező nem kifogásolt, ezért a továbbiakban ezen a
címen tartottak kapcsolatot.
Az állításai alátámasztására a Kérelmezett I. becsatolta az alábbiakat másolatban:
-

a Kérelmezőnek a […] címre küldött 2017. január 10. , február 16., február 28., március 27.
napján kelt levelei,
belföldi tértivevények, melyek a Kérelmezőnek a […] címre küldött levelei 2017.02.23.,
2020.03.02. , 2020.03.31., 2019.06.20. napján történt átvételét igazolja,
a Kérelmezőnek […] címre küldött 2019. április 16. napján kelt engedményezési nyilatkozat.

A Kérelmezett I. mellékletben megküldte a Hatóság részére a táblázatot, mely a Kérelmező
Kérelmezett I. által – követeléskezelés céljából - kezelt személyes adatait tartalmazza, melyek a
táblázat alapján az alábbiak:
- a Kérelmező neve, születési helye és ideje, a Kérelmező anyja neve,
- a Kérelmező levelezési címe és lakcíme,
- a Kérelmező bankszámlaszáma,
- a Kérelmező [….] e-mail címe,
- a Kérelmező állampolgársága,
- a Kérelmező személyigazolvány száma,
- a Kérelmező […] mobiltelefonszáma,
- a Kérelmező […] telefonszáma.
I.2.2. A Kérelmezett II. 2016.12.20. napjától 2017.07.03. napjáig tartó időszakra vonatkozóan látott
el a Kérelmező személyes adatai kezelése vonatkozásában a Kérelmezett I. részére adatfeldolgozói
feladatokat. Mindezek alapján a Kérelmezett II. által ellátott adatfeldolgozói tevékenységre az Infotv.
irányadó, ennélfogva pedig a jogalap az Infotv. 5. § (1) bekezdés b) pontján alapult.
I.2.3. A Kérelmezett III. nyilatkozata szerint a Kérelmezővel szemben fennállt követelést 2019.04.16.
napján vásárolta a Kérelmezett I.-től, és ezen engedményezés során került átadásra a Kérelmező
[…] lakcímadata is.
II. Az ügyben alkalmazandó jogszabályi rendelkezések
Az általános adatvédelmi rendelet 2. cikk (1) bekezdése alapján az általános adatvédelmi rendeletet
kell alkalmazni a személyes adatok részben vagy egészben automatizált módon történő kezelésére,
valamint azoknak a személyes adatoknak a nem automatizált módon történő kezelésére, amelyek
valamely nyilvántartási rendszer részét képezik, vagy amelyeket egy nyilvántartási rendszer részévé
kívánnak tenni.
Az általános adatvédelmi rendelet (47) preambulumbekezdés alapján az adatkezelő - ideértve azt
az adatkezelőt is, akivel a személyes adatokat közölhetik - vagy valamely harmadik fél jogos érdeke
jogalapot teremthet az adatkezelésre, feltéve hogy az érintett érdekei, alapvető jogai és szabadságai

5

nem élveznek elsőbbséget, figyelembe véve az adatkezelővel való kapcsolata alapján az érintett
észszerű elvárásait. Az ilyen jogos érdekről lehet szó például olyankor, amikor releváns és megfelelő
kapcsolat áll fenn az érintett és az adatkezelő között, például olyan esetekben, amikor az érintett az
adatkezelő ügyfele vagy annak alkalmazásában áll. A jogos érdek fennállásának megállapításához
mindenképpen körültekintően meg kell vizsgálni többek között azt, hogy az érintett a személyes
adatok gyűjtésének időpontjában és azzal összefüggésben számíthat-e észszerűen arra, hogy
adatkezelésre az adott célból kerülhet sor. Az érintett érdekei és alapvető jogai elsőbbséget
élvezhetnek az adatkezelő érdekével szemben, ha a személyes adatokat olyan körülmények között
kezelik, amelyek közepette az érintettek nem számítanak további adatkezelésre. Mivel a jogalkotó
feladata, hogy jogszabályban határozza meg, hogy a közhatalmi szervek milyen jogalapon
kezelhetek személyes adatokat, az adatkezelő jogszerű érdekét alátámasztó jogalapot nem lehet
alkalmazni, a közhatalmi szervek által feladataik ellátása során végzett adatkezelésre. Személyes
adatoknak a csalások megelőzése céljából feltétlenül szükséges kezelése szintén az érintett
adatkezelő jogos érdekének minősül. Személyes adatok közvetlen üzletszerzési célú kezelése
szintén jogos érdeken alapulónak tekinthető.
Az általános adatvédelmi rendelet 4. cikk 1. pontja alapján „személyes adat”: azonosított vagy
azonosítható természetes személyre („érintett”) vonatkozó bármely információ; azonosítható az a
természetes személy, aki közvetlen vagy közvetett módon, különösen valamely azonosító, például
név, szám, helymeghatározó adat, online azonosító vagy a természetes személy testi, fiziológiai,
genetikai, szellemi, gazdasági, kulturális vagy szociális azonosságára vonatkozó egy vagy több
tényező alapján azonosítható.
Az általános adatvédelmi rendelet 4. cikk 2. pontja alapján „adatkezelés”: a személyes adatokon
vagy adatállományokon automatizált vagy nem automatizált módon végzett bármely művelet vagy
műveletek összessége, így a gyűjtés, rögzítés, rendszerezés, tagolás, tárolás, átalakítás vagy
megváltoztatás, lekérdezés, betekintés, felhasználás, közlés továbbítás, terjesztés vagy egyéb
módon történő hozzáférhetővé tétel útján, összehangolás vagy összekapcsolás, korlátozás, törlés,
illetve megsemmisítés.
Az általános adatvédelmi rendelet 4. cikk 8. pontja alapján „adatfeldolgozó”: az a természetes vagy
jogi személy, közhatalmi szerv, ügynökség, vagy bármely szerv, amely az adatkezelő nevében
személyes adatokat kezel.
Az általános adatvédelmi rendelet 4. cikk 10. pontja alapján „harmadik fél”: az a természetes vagy
jogi személy, közhatalmi szerv, ügynökség vagy bármely egyéb szerv, amely nem azonos az
érintettel, az adatkezelővel, az adatfeldolgozóval vagy azokkal a személyekkel, akik az adatkezelő
vagy adatfeldolgozó közvetlen irányítása alatt a személyes adatok kezelésére felhatalmazást
kaptak.
Az általános adatvédelmi rendelet 5. cikk (1) bekezdés c) pontja alapján a személyes adatok:
c) az adatkezelés céljai szempontjából megfelelőek és relevánsak kell, hogy legyenek, és a
szükségesre kell korlátozódniuk („adattakarékosság”).
Az általános adatvédelmi rendelet 6. cikk (1) bekezdés alapján a személyes adatok kezelése
kizárólag akkor és annyiban jogszerű, amennyiben legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő
kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy
az a szerződés megkötését megelőzően az érintett kérésére történő lépések megtételéhez
szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;

6

d) az adatkezelés az érintett vagy egy másik természetes személy létfontosságú érdekeinek
védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának
keretében végzett feladat végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez
szükséges, kivéve, ha ezen érdekekkel szemben elsőbbséget élveznek az érintett olyan érdekei
vagy alapvető jogai és szabadságai, amelyek személyes adatok védelmét teszik szükségessé,
különösen, ha az érintett gyermek.
Az első albekezdés f) pontja nem alkalmazható a közhatalmi szervek által feladataik ellátása során
végzett adatkezelésre.
Az Infotv. 2. § (2) bekezdése szerint az általános adatvédelmi rendeletet az ott megjelölt
rendelkezésekben foglalt kiegészítésekkel kell alkalmazni.
Infotv. 38. § (2)-(2a) bekezdései: A Hatóság feladata a személyes adatok védelméhez, valamint a
közérdekű és a közérdekből nyilvános adatok megismeréséhez való jog érvényesülésének
ellenőrzése és elősegítése, továbbá a személyes adatok Európai Unión belüli szabad áramlásának
elősegítése.
(2a) Az általános adatvédelmi rendeletben a felügyeleti hatóság részére megállapított feladat- és
hatásköröket a Magyarország joghatósága alá tartozó jogalanyok tekintetében az általános
adatvédelmi rendeletben és e törvényben meghatározottak szerint a Hatóság gyakorolja.
Az általános adatvédelmi rendelet 58. cikk (2) bekezdés b), c) és i) pont alapján a felügyeleti hatóság
korrekciós hatáskörében eljárva:
b) elmarasztalja az adatkezelőt vagy az adatfeldolgozót, ha adatkezelési tevékenysége
megsértette e rendelet rendelkezéseit;
c) utasítja az adatkezelőt vagy az adatfeldolgozót, hogy teljesítse az érintettnek az e rendelet
szerinti jogai gyakorlására vonatkozó kérelmét;
i) a 83. cikknek megfelelően közigazgatási bírságot szab ki, az adott eset körülményeitől függően
az e bekezdésben említett intézkedéseken túlmenően vagy azok helyett.

Az általános adatvédelmi rendelet 17. cikk (3) bekezdés alapján az (1) és (2) bekezdés nem
alkalmazandó, amennyiben az adatkezelés szükséges:
...
b) az adatkezelés jogellenes, és az érintett ellenzi az adatok törlését, és ehelyett kéri azok
felhasználásának korlátozását;
...
e) jogi igények előterjesztéséhez, érvényesítéséhez, illetve védelméhez.
Az általános adatvédelmi rendelet 18. cikk (1) bekezdés a) pont alapján az érintett jogosult arra,
hogy kérésére az adatkezelő korlátozza az adatkezelést, ha az érintett vitatja a személyes adatok
pontosságát, ez esetben a korlátozás arra az időtartamra vonatkozik, amely lehetővé teszi, hogy az
adatkezelő ellenőrizze a személyes adatok pontosságát;

7

Az általános adatvédelmi rendelet 83. cikk (1) bekezdés alapján valamennyi felügyeleti hatóság
biztosítja, hogy e rendeletnek a (4), (5), (6) bekezdésben említett megsértése miatt az e cikk alapján
kiszabott közigazgatási bírságok minden egyes esetben hatékonyak, arányosak és visszatartó
erejűek legyenek.
Az általános adatvédelmi rendelet 83. cikk (2) bekezdés alapján a közigazgatási bírságokat az adott
eset körülményeitől függően az 58. cikk (2) bekezdésének a)-h) és j) pontjában említett intézkedések
mellett vagy helyett kell kiszabni. Annak eldöntésekor, hogy szükség van-e közigazgatási bírság
kiszabására, illetve a közigazgatási bírság összegének megállapításakor minden egyes esetben
kellőképpen figyelembe kell venni a következőket:
a) a jogsértés jellege, súlyossága és időtartama, figyelembe véve a szóban forgó adatkezelés
jellegét, körét vagy célját, továbbá azon érintettek száma, akiket a jogsértés érint, valamint az általuk
elszenvedett kár mértéke;
b) a jogsértés szándékos vagy gondatlan jellege;
c) az adatkezelő vagy az adatfeldolgozó részéről az érintettek által elszenvedett kár enyhítése
érdekében tett bármely intézkedés;
d) az adatkezelő vagy az adatfeldolgozó felelősségének mértéke, figyelembe véve az általa a 25.
és 32. cikk alapján foganatosított technikai és szervezési intézkedéseket;
e) az adatkezelő vagy az adatfeldolgozó által korábban elkövetett releváns jogsértések;
f) a felügyeleti hatósággal a jogsértés orvoslása és a jogsértés esetlegesen negatív hatásainak
enyhítése érdekében folytatott együttműködés mértéke;
g) a jogsértés által érintett személyes adatok kategóriái;
h) az, ahogyan a felügyeleti hatóság tudomást szerzett a jogsértésről, különös tekintettel arra,
hogy az adatkezelő vagy az adatfeldolgozó jelentette-e be a jogsértést, és ha igen, milyen
részletességgel;
i) ha az érintett adatkezelővel vagy adatfeldolgozóval szemben korábban - ugyanabban a
tárgyban - elrendelték az 58. cikk (2) bekezdésében említett intézkedések valamelyikét, a szóban
forgó intézkedéseknek való megfelelés;
j) az, hogy az adatkezelő vagy az adatfeldolgozó tartotta-e magát a 40. cikk szerinti jóváhagyott
magatartási kódexekhez vagy a 42. cikk szerinti jóváhagyott tanúsítási mechanizmusokhoz;
valamint
k) az eset körülményei szempontjából releváns egyéb súlyosbító vagy enyhítő tényezők, például
a jogsértés közvetlen vagy közvetett következményeként szerzett pénzügyi haszon vagy elkerült
veszteség.
Az általános adatvédelmi rendelet 18. cikk (2) bekezdés alapján, ha az adatkezelés az (1) bekezdés
alapján korlátozás alá esik, az ilyen személyes adatokat a tárolás kivételével csak az érintett
hozzájárulásával, vagy jogi igények előterjesztéséhez, érvényesítéséhez vagy védelméhez, vagy
más természetes vagy jogi személy jogainak védelme érdekében, vagy az Unió, illetve valamely
tagállam fontos közérdekéből lehet kezelni.
Az általános adatvédelmi rendelet 83. cikk (5) bekezdés alapján az alábbi rendelkezések
megsértését - a (2) bekezdéssel összhangban - legfeljebb 20 000 000 EUR összegű közigazgatási

8

bírsággal, illetve a vállalkozások esetében az előző pénzügyi év teljes éves világpiaci forgalmának
legfeljebb 4%-át kitevő összeggel kell sújtani, azzal, hogy a kettő közül a magasabb összeget kell
kiszabni:
a) az adatkezelés elvei - ideértve a hozzájárulás feltételeit - az 5., 6., 7. és 9. cikknek megfelelően;
b) az érintettek jogai a 12-22. cikknek megfelelően.
Az Infotv. 2. § (2) bekezdés alapján személyes adatoknak az (EU) 2016/679 európai parlamenti és
tanácsi rendelet (a továbbiakban: általános adatvédelmi rendelet) hatálya alá tartozó kezelésére az
általános adatvédelmi rendeletet a III-V. és a VI/A. Fejezetben, valamint a 3. § 3., 4., 6., 11., 12., 13.,
16., 17., 21., 23-24. pontjában, a 4. § (5) bekezdésében, az 5. § (3)-(5), (7) és (8) bekezdésében, a
13. § (2) bekezdésében, a 23. §-ban, a 25. §-ban, a 25/G. § (3), (4) és (6) bekezdésében, a 25/H. §
(2) bekezdésében, a 25/M. § (2) bekezdésében, a 25/N. §-ban, az 51/A. § (1) bekezdésében, az 5254. §-ban, az 55. § (1)-(2) bekezdésében, az 56-60. §-ban, a 60/A. § (1)-(3) és (6) bekezdésében, a
61. § (1) bekezdés a) és c) pontjában, a 61. § (2) és (3) bekezdésében, (4) bekezdés b) pontjában
és (6)-(10) bekezdésében, a 62-71. §-ban, a 72. §-ban, a 75. § (1)-(5) bekezdésében, a 75/A. §-ban
és az 1. mellékletben meghatározott kiegészítésekkel kell alkalmazni.
Az általános közigazgatási rendtartásról szóló 2016. évi CL. törvény (a továbbiakban: Ákr.) 112. §a, 16. § (1) bekezdése, illetve a 114. § (1) bekezdése alapján a határozattal szemben közigazgatási
per útján van helye jogorvoslatnak.
Ákr. 46. § [A kérelem visszautasítása]
(1) A hatóság a kérelmet visszautasítja, ha
a) az eljárás megindításának jogszabályban meghatározott feltétele hiányzik, és e törvény ahhoz
más jogkövetkezményt nem fűz, vagy
b) az ugyanazon jog érvényesítésére irányuló kérelmet a bíróság vagy a hatóság érdemben már
elbírálta, és a kérelem tartalma, valamint az irányadó jogi szabályozás nem változott.
Ákr 47. § [Az eljárás megszüntetése]
(1) A hatóság az eljárást megszünteti, ha
a) a kérelem visszautasításának lett volna helye, annak oka azonban az eljárás megindítását
követően jutott a hatóság tudomására,
Az Infotv. 60. § (1) bekezdés alapján a személyes adatok védelméhez való jog érvényesülése
érdekében a Hatóság az érintett erre irányuló kérelmére adatvédelmi hatósági eljárást indít és
hivatalból adatvédelmi hatósági eljárást indíthat.
Az Infotv. 60. § (2) bekezdés alapján az adatvédelmi hatósági eljárás megindítása iránti kérelem
az általános adatvédelmi rendelet 77. cikk (1) bekezdésében, valamint a 22. § b) pontjában
meghatározott esetben nyújtható be.
Az általános adatvédelmi rendelet 77. cikk (1) bekezdés alapján az egyéb közigazgatási vagy
bírósági jogorvoslatok sérelme nélkül, minden érintett jogosult arra, hogy panaszt tegyen egy
felügyeleti hatóságnál - különösen a szokásos tartózkodási helye, a munkahelye vagy a feltételezett
jogsértés helye szerinti tagállamban -, ha az érintett megítélése szerint a rá vonatkozó személyes
adatok kezelése megsérti e rendeletet.

9

A polgárok személyi adatainak és lakcímének nyilvántartásáról szóló 1992. évi LXVI. törvény (a
továbbiakban: Nytv.) 17. § (2) bekezdés alapján a nyilvántartásból adatok az alábbi csoportosítás
szerint szolgáltathatók:
a) név, lakcím és értesítési cím adatok (felvilágosítás a lakcímről és az értesítési címről);
b) természetes személyazonosító adatok és lakcímadatok, értesítési cím adatok, állampolgárság,
családi állapot, a házasságkötés vagy bejegyzett élettársi kapcsolat létesítésének helye, a nem, a
nyilvántartásból való kikerülés oka, helye és ideje;
c) a b) pontban felsorolt adatok és a személyazonosító jel;
d) a 9. § (2) bekezdés i) pontja, a 11. § (1) bekezdés q) pontja, valamint az állandó
személyazonosító igazolvány tároló elemén aláíró tanúsítvány elhelyezésének ténye kivételével, a
nyilvántartásba felvett adatok teljes köre;
e) természetes személyazonosító adatok és állampolgárság;
f) természetes személyazonosító adatok, valamint a lakcím és értesítési cím adatok.
Az Nytv. 19. § (1) bekezdés alapján 17. § (2) bekezdésének a) pontja szerinti adatok szolgáltatását
bármely polgár, illetve jogi személy és jogi személyiséggel nem rendelkező szervezet a felhasználás
céljának és jogalapjának igazolása mellett jogosult kérni:
a) jogának vagy jogos érdekének érvényesítése érdekében,
(…)
A hitelintézetekről és a pénzügyi vállalkozásokról szóló 2013. évi CCXXXVII. törvény (a
továbbiakban: Hpt.) 161. § (1) bekezdés c) pontja alapján a banktitok kiadható harmadik
személynek, ha a pénzügyi intézmény érdeke ezt az ügyféllel szemben fennálló követelése
eladásához vagy lejárt követelése érvényesítéséhez szükségessé teszi.
A számvitelről szóló 2000. évi C. törvény 169. § (1) bekezdés alapján a gazdálkodó az üzleti évről
készített beszámolót, az üzleti jelentést, valamint az azokat alátámasztó leltárt, értékelést, főkönyvi
kivonatot, továbbá a naplófőkönyvet, vagy más, a törvény követelményeinek megfelelő
nyilvántartást olvasható formában legalább 8 évig köteles megőrizni.
A pénzmosás és a terrorizmus finanszírozása megelőzéséről és megakadályozásáról szóló 2007.
évi CXXXVI. törvény (a továbbiakban: régi Pmt.) – 2015.09.08. napján hatályos - 7. § (1) - (2)
bekezdései alapján:
7. § (1) A szolgáltató köteles a 6. § (1) bekezdésében meghatározott esetben az ügyfelet, annak
meghatalmazottját, a rendelkezésre jogosultat, továbbá a képviselőt azonosítani és
személyazonosságának igazoló ellenőrzését elvégezni.
(2) A szolgáltató az azonosítás során legalább az alábbi adatokat köteles rögzíteni:
a) természetes személy
aa) családi és utónevét (születési nevét),
ab) lakcímét,
ac) állampolgárságát,
ad) azonosító okmányának típusát és számát,
ae) külföldi esetében a magyarországi tartózkodási helyet;
b) jogi személy vagy jogi személyiséggel nem rendelkező szervezet
ba) nevét, rövidített nevét,
bb) székhelyének, külföldi székhelyű vállalkozás esetén magyarországi fióktelepének címét,
bc) cégbírósági nyilvántartásban szereplő jogi személy esetén cégjegyzékszámát, egyéb jogi
személy esetén a létrejöttéről (nyilvántartásba vételéről, bejegyzéséről) szóló határozat számát vagy
nyilvántartási számát.
A régi Pmt. – 2015.09.08. napján hatályos - 28. § (1) bekezdés alapján a szolgáltató - az általa
vezetett nyilvántartásban - a 7-10. §-ban és a 17. §-ban foglalt kötelezettség teljesítése során

10

birtokába jutott adatot, okiratot, illetve annak másolatát, valamint a 23. §-ban meghatározott
bejelentés és adatszolgáltatás teljesítését, valamint az ügyleti megbízás teljesítésének a 24. §
szerinti felfüggesztését igazoló iratot, illetve azok másolatát az adatrögzítéstől, a bejelentéstől
(felfüggesztéstől) számított nyolc évig köteles megőrizni. A 6. § (1) bekezdésének a) pontja alapján
birtokába jutott adat, okirat, illetve a másolat megőrzési határideje az üzleti kapcsolat
megszűnésekor kezdődik.
A pénzmosás és a terrorizmus finanszírozása megelőzéséről és megakadályozásáról szóló 2017.
évi LIII. törvény (a továbbiakban: új Pmt.) 7. § (1) bekezdés alapján:
7. § (1) A szolgáltató köteles a 6. § (1) bekezdés a) és e)-h) pontjában meghatározott esetben az
ügyfelet, annak meghatalmazottját, a szolgáltatónál eljáró rendelkezésre jogosultat, továbbá a
szolgáltatónál eljáró képviselőt azonosítani és személyazonosságának igazoló ellenőrzését
elvégezni.
(2) A szolgáltató az azonosítás során az alábbi adatokat köteles rögzíteni:
a) természetes személy
aa) családi és utónevét,
ab) születési családi és utónevét,
ac) állampolgárságát,
ad) születési helyét, idejét,
ae) anyja születési nevét,
af) lakcímét, ennek hiányában tartózkodási helyét,
ag) azonosító okmányának típusát és számát;
b) jogi személy vagy jogi személyiséggel nem rendelkező szervezet
ba) nevét, rövidített nevét,
bb) székhelyének, külföldi székhelyű vállalkozás esetén - amennyiben ilyennel rendelkezik magyarországi fióktelepének címét,
bc) főtevékenységét,
bd) képviseletére jogosultak nevét és beosztását,
be) * - ha ilyennel rendelkezik - kézbesítési megbízottjának az a) pont aa) és af) alpontjai szerinti
adatait,
bf) cégbírósági nyilvántartásban szereplő jogi személy esetén cégjegyzékszámát, egyéb jogi
személy esetén a létrejöttéről (nyilvántartásba vételéről, bejegyzéséről) szóló határozat számát vagy
nyilvántartási számát,
bg) adószámát.
Az új Pmt. 56. § (2) bekezdés alapján a szolgáltató az e törvényben, valamint az annak
felhatalmazásán alapuló jogszabályban foglalt kötelezettség teljesítése során birtokába jutott
személyes adatokat az üzleti kapcsolat megszűnésétől, illetve az ügyleti megbízás teljesítésétől
számított nyolc évig jogosult kezelni.
III. Döntés
III.1. A 2018. május 25. napját megelőző adatkezelések vizsgálatára irányuló kérelem
A jelen eljárásban a Hatóság a kérelmezett adatkezelés vonatkozásában csak a 2018. május 25.
napját követő adatkezeléssel összefüggésben tett megállapításokat, tehát az Ákr. 47. § (1) bekezdés
a) pontja alapján a Hatóság az adatvédelmi hatósági eljárást a 2018. május 25-e előtti időszak
adatkezelésének vizsgálatára irányuló részében megszüntette, mivel a kérelem nem felelt meg az
Infotv. 60. § (2) bekezdésben foglalt feltételeknek, hiszen a kérelmezett adatkezelési időszak ezen
részében az általános adatvédelmi rendelet még nem volt alkalmazandó, így annak vonatkozásában
a Hatóság kérelemre induló adatvédelmi hatósági eljárást nem folytathat le.

11

III.1.1.A Kérelmező által becsatolt levelek tanúsága szerint már legkorábban 2017.10.19. napja óta
rendelkezett a Kérelmezett I. a Kérelmező […] szám alatti lakcímadatával, továbbá a Kérelmezett I.
nyilatkozata szerint is a 2016.12.20-2017.07.03. közötti időszakban, tehát már 2018. május 25. napja
előtt a Kérelmezett II. a Kérelmezett I. adatfeldolgozójaként kezelte a Kérelmező által kifogásolt
címadatot, ezért a Hatóság a fentiek miatt a Kérelmező kérelmének azon részét sem vizsgálja, hogy
a Kérelmezett I. milyen jogalapra hivatkozással, milyen forrásból jutott a Kérelmező lakcímadatához.
III.1.2. A Kérelmező nyilatkozata szerint a Kérelmezett II.-t a Kérelmező I. megbízta a Kérelmezővel
szemben fennálló követelés behajtására, melyet a Kérelmezett I. és a Kérelmezett II. is megerősített
a nyilatkozatával. A megbízási jogviszony a Kérelmezett I. és a Kérelmezett II. nyilatkozata szerint
is 2018. május 25. napja előtt állt fenn, ezért a Hatóság a fentiek miatt a Kérelmező kérelmének
azon részét sem vizsgálja, mely a Kérelmezett II. adatkezelésére vonatkozott, továbbá azt sem
vizsgálja a Hatóság, hogy a Kérelmezett I. és Kérelmezett II. között milyen jogalapon történt
adatátadás.
III.1.3. A Kérelmezett II. 2016.12.20. napjától 2017.07.03. napjáig tartó időszakra vonatkozóan látott
el a Kérelmező személyes adatai kezelése vonatkozásában a Kérelmezett I. részére adatfeldolgozói
feladatokat.
A III.1.1. , III.1.2. és III.3. pontok alapján a Hatóság a Kérelmezett I. és a Kérelmezett III. 2018. május
25. napja előtti adatkezelése vonatkozásában az eljárást megszüntette, továbbá tekintettel arra,
hogy a Kérelmezett II., mint adatfeldolgozó Kérelmező személyes adatainak kezelésével
kapcsolatos teljes tevékenysége 2018. május 25-e előtti, ezért az eljárást a Kérelmezett II.
adatkezelésének vizsgálata vonatkozásában megszüntette.
III.2. Követelés fennállása és jogossága
Jelen eljárásban a Hatóság a Kérelmezettek adatkezelése vonatkozásban a követelés fennállását
és jogosságát nem vizsgálta, mert ennek megítélése az Infotv. 38. § (2)-(2a) bekezdései alapján
nem tartozik a Hatóság hatáskörébe. Ezen előkérdések eldöntése bíróság hatáskörébe tartozik. A
Kérelmezettek olyan követelést tartottak/tartanak nyilván a Kérelmezővel szemben, mellyel
kapcsolatban a Kérelmező nem csatolt be olyan bírósági döntést, mely megállapítaná, hogy az nem
áll fenn, tehát a Kérelmezettek által nyilvántartott követelésre tekintettel az adatkezelésre
vonatkozóan a jogos érdek elvileg fennállhat.
III.3.2018.május 25. napját követő adattovábbítások és a továbbított adatok kezelésének
jogszerűsége
A Kérelmező állítása szerint a Kérelmezett I. megbízta a Kérelmezett II.-t a Kérelmezővel szemben
fennálló követelés kezelésére, majd a Kérelmezett I. 2019.04.16-án engedményezte a követelést a
Kérelmezett III.-nak. A Kérelmező továbbá azt is előadta, hogy a Kérelmezett II. a Kérelmező minden
személyes adatát (többek között a szerződést és a hozzá tartozó folyószámla kivonatokat 2014.11.
22. napjától 2015.09.08-ig terjedő időszakban) átadta a Kérelmezett III.-nak. A Kérelmező ezen
állítása nem került alátámasztásra, továbbá a Kérelmezett III. nyilatkozata szerint az
engedményezésre tekintettel a Kérelmező III. a Kérelmezett I.-től kapta a Kérelmező személyes
adatait.
A Kérelmező által becsatolt levelek tanúsága szerint már legkorábban 2017.10.19. napja óta
rendelkezett a Kérelmezett I. a Kérelmező […] szám alatti lakcímadatával, melyet 2019.04.16. napon
az engedményezéskor továbbított a Kérelmezett III.-nak.
Az általános adatvédelmi rendelet 6. cikke rendelkezik a jogalapokról, azaz azon esetekről, amikor
egy adatkezelés jogszerű lehet, amennyiben az az általános adatvédelmi rendelet többi

12

rendelkezésének is megfelel. Ilyen jogalap lehet – többek között – az érintett hozzájárulása, egy
szerződés teljesítése, az adatkezelőre vonatkozó jogi kötelezettség teljesítése vagy ha az
adatkezelés az adatkezelő vagy egy harmadik fél jogos érdekeinek érvényesítéséhez szükséges.
A Hpt. 161. § (1) bekezdés c) pontja alapján a banktitok kiadható harmadik személynek, ha a
pénzügyi intézmény érdeke ezt az ügyféllel szemben fennálló követelése eladásához vagy lejárt
követelése érvényesítéséhez szükségessé teszi.
III.3.1. Engedményezés alapján történő követeléskezelés
A becsatolt iratokból és a Kérelmezettek nyilatkozatából megállapítható, hogy a Kérelmezett I. és a
Kérelmezett III. engedményezés alapján kezelte a Kérelmező személyes adatait, tehát mint
adatkezelők jártak el. A Kérelmező nyilatkozata szerint a Kérelmezett II. a Kérelmezett I.
megbízottjaként kezelte a Kérelmezett tartozását, tehát mint adatfeldolgozó járt el. A Kérelmezettek
vonatkozásában tehát megállapítható, hogy követeléskezelési célból kezelték a Kérelmező
személyes adatait.
A Kérelmezett III. tévesen az általános adatvédelmi rendelet 6. cikk (1) bekezdés b) pontjára
hivatkozással kezelte az engedményezéssel átadott személyes adatokat. Ez a jogalap ebben az
esetben nem fogadható el, mivel az általános adatvédelmi rendelet 6. cikk (1) bekezdés b) pont
szerinti jogalap – a szerződéskötést megelőző egyes lépések kivételével – csak akkor alkalmazható,
ha az a szerződés teljesítéséhez szükséges, tehát nem lehet kiterjeszteni ezt a jogalapot olyan
adatkezelésekre, amelyekre a szerződés érintett általi nemteljesítése miatt előidézett helyzet
orvoslása érdekében a szerződő felek rendes együttműködési kötelezettségéből fakadó lépések
megtételéhez szükséges.
A szerződés teljesítése körébe eshetnek még azok a lépések, amikor az adatkezelő, aki a szerződést
megkötötte az érintettel – tehát aki a szerződésben a másik fél – teljesítési késedelem esetén
felszólítja az érintettet a teljesítésre. Azonban az általános adatvédelmi rendelet 6. cikk (1) bekezdés
b) pontja szerinti szerződéses jogalap már nem vonatkoztatható arra az esetre, ha az engedményes
az elmaradt teljesítés miatt az érintettel szembeni követelését engedményezi, tehát erre a jogalapra
sem a Kérelmezett I., sem a Kérelmezett III. nem hivatkozhat, mivel itt a követelést megalapozó
szerződést a Bankkal kötötte a Kérelmező, majd a Bank az abból származó követelését
engedményezte a Kérelmezett I.-re, majd a Kérelmezett I. a Kérelmezett III.-ra.
Ugyanis a Polgári Törvénykönyvről szóló 2013. évi V. törvény indokolása szerint a követelések
átruházására a tulajdonjog átruházásával azonos logika alapján kerül sor, tehát az engedményezés
tulajdonképpen nem más, mint a követelés tulajdonjogának átruházása. Az engedményezéssel a
követelés elválik az eredeti jogviszonytól, amelyből az származik, és az engedményes kizárólag a
követelés és nem pedig az alapjogviszony vonatkozásában lép az engedményező helyébe. Azáltal,
hogy az engedményezéssel a követelés elválik az alapjogviszonytól és az engedményes a követelés
jogosultjává válik, a követelés engedményes általi érvényesítése, illetve az ahhoz kapcsolódó
adatkezelés, többé már nem azon szerződés teljesítése érdekében történik, amelyből a követelés
eredetileg származott, mivel ebben az esetben az engedményesnek nem a saját, hanem az
engedményező javára kellene érvényesíteni az engedményezés útján megszerzett követelést. Az
engedményezéssel, amennyiben az ellenérték fejében történik, az engedményező kötelezettel
szembeni követelése a vételár függvényében teljesen vagy részben megtérül. Az engedményező az
ügyféllel szemben fennálló követelésének eladása érdekében más harmadik felet, például
követeléskezeléssel foglalkozó céget keres meg, és az ennek érdekében végzett adattovábbítás az
engedményező jogos érdekét, nem pedig az alapul fekvő szerződés teljesítését szolgálja, mivel a
követelés az engedményezéssel függetlenné válik a szerződéstől.
A követeléskezeléssel kapcsolatos megbízási szerződés alapján és az engedményezés esetén is
az általános adatvédelmi rendelet 6. cikk (1) bekezdés f) pontra, azaz az adatkezelő jogos érdekére

13

hivatkozással átadhatók a szükséges személyes adatok harmadik személynek, így a
Kérelmezetteknek is, tehát az ilyen célú adatátadás az általános adatvédelmi rendelet rendelkezései
alapján nem tekinthető jogellenes adatkezelésnek, továbbá a követeléskezelési céllal átadott
személyes adatok ugyanerre a jogalapra hivatkozással, tehát az általános adatvédelmi rendelet 6.
cikk (1) bekezdés f) pontra hivatkozással kezelhetők, tehát annak ellenére, hogy a Kérelmezett III.
nem megfelelő jogalapot jelölt meg az átadott személyes adatok kezelése jogalapjaként, annak
ellenére az engedményezett követelés érvényesítéséhez szükséges személyes adatokkal
összefüggésben jogszerűnek tekinthető az adatkezelése, amennyiben azt érdekmérlegeléssel
alátámasztja.
Mivel Kérelmezett III. engedményezés útján szerezte meg a Kérelmezővel szembeni követeléseket,
valamint annak velejárójaként a Kérelmező személyes adatait, és ezáltal a követelések jogosultjává
vált, adatkezelésének jogalapja nem lehet a GDPR 6. cikk (1) bekezdés b) pontja szerinti szerződéses
jogalap.
A fentiek alapján Kérelmezett III. megsértette a GDPR 6. cikk (1) bekezdését, mivel nem megfelelő
jogalapra hivatkozással kezelte a Kérelmező személyes adatait. Ez azonban nem feltétlenül jelenti
azt, hogy a Kérelmező személyes adatainak kezelésére semmiféle jogalapja nincs 2019.04.16.
napjától, mivel a jogszerűen végzett, jogszabály által lehetővé tett követelésvásárlási tevékenysége
keretében jutott hozzá a Kérelmező személyes adataihoz – természetes személyazonosító adatok,
valamint a követelésre vonatkozó adatok –, és a jogszerűen megszerzett követelések
érvényesítéséhez, valamint az ehhez szükséges fenti adatok kezeléséhez fűződő jogos érdeke
fennállta a jogi szabályozásból adódóan elvileg megállapítható.
A követeléskezeléssel egyértelműen szükséges adatnak minősül többek között a Kérelmező
azonosító adatai, lakcíme, a követelést alátámasztó iratokba (folyószámlakivonatok, szerződés,
Kérelmezővel a követeléssel kapcsolatos levelezés) foglalt személyes adatai. A Hatóság
megállapította a becsatolt iratokból, hogy a Kérelmező személyi igazolvány száma a követelés
alapjául szolgáló szerződésben fellelhető, tehát ezen adat kezelése sem kifogásolható a
követeléskezeléssel kapcsolatban. Továbbá a személyi igazolványszámot egyéb célból, azaz a
pénzmosás és a terrorizmus finanszírozása megelőzéséről és megakadályozásáról szóló 2007. évi
CXXXVI. törvény 7. § és 28. § alapján, továbbá és a pénzmosás és a terrorizmus finanszírozása
megelőzéséről és megakadályozásáról szóló 2017. évi LIII. törvény 7. § és 56. § (2) bekezdés
alapján a hivatkozott törvényekben meghatározott célból, az adatkezelőre vonatkozó jogi
kötelezettség teljesítése érdekében, az általános adatvédelmi rendelet 6. cikk (1) bekezdés c) pont
szerinti jogalapra hivatkozással is kezelheti a Kérelmezett I. és a Kérelmezett III.
A fentiek alapján a Hatóság megállapította, hogy a Kérelmezett I. 2019.04.16. napig, azaz az
engedményezés időpontjáig a Kérelmező követeléskezeléssel összefüggő személyes adatai
kezelésére rendelkezhetett jogalappal a követelés érvényesítéséhez szükséges személyes adatok
vonatkozásában. A Hatóság megállapította, hogy a Kérelmezett I., mint adatkezelő és engedményes
2019.04.16. napjáig jogszerűen kezelhette a Kérelmezővel szembeni követelés érvényesítéshez
szükséges személyes adatokat, így – többek között – a Kérelmező a nevét, lakcímadatát,
természetes személyazonosító adatait, követelést alátámasztó iratokat (többek között a szerződést,
folyószámlakivonatokat) az általános adatvédelmi rendelet 6. cikk (1) bekezdés f) pont szerinti jogos
érdeke alapján.
III.3.2. Engedményezést követő adatkezelés
A Kérelmezett I. 2019.04.16-án engedményezte a Kérelmezővel szemben fennálló követelését,
tehát ezen időponttól az általános adatvédelmi rendelet 6. cikk (1) bekezdés f) pont szerinti jogalap
az esetében már nem alkalmazható. Az engedményezést követően a Kérelmezett I. adatkezelése
vonatkozásában fennálló követelés hiányában már csak az általános adatvédelmi rendelet 6. cikk

14

(1) bekezdés c) pontra, azaz a Kérelmezett I., mint adatkezelőre vonatkozó jogi kötelezettség
teljesítésére hivatkozhat az alábbi jogszabályok alapján a Kérelmező személyes adatai
vonatkozásában:
-

új Pmt. és
Számviteli törvény 169. §.

Az új Pmt. 7. § és az 56. § (2) bekezdése a Kérelmezett I. részére a Kérelmező alábbi személyes
adatai megőrzését írja elő 8 éves időtartamra:
-

családi és utónevét (születési nevét),
lakcímét,
állampolgárságát,
azonosító okmányának típusát és számát.

A fentieken túl az engedményezés utáni adatmegőrzési (személyes adatokat is tartalmazó
bizonylatmegőrzési) kötelezettségre vonatkozóan a Számviteli törvény 169. § tartalmaz
rendelkezéseket, mely szerint a Kérelmezett I., mint a Számviteli törvény szerinti gazdálkodó az
üzleti évről készített beszámolót, az üzleti jelentést, valamint az azokat alátámasztó leltárt,
értékelést, főkönyvi kivonatot, továbbá a naplófőkönyvet, vagy más, a törvény követelményeinek
megfelelő nyilvántartást olvasható formában legalább 8 évig köteles megőrizni.
Tekintettel arra, hogy a Kérelmezett I. által becsatolt táblázat szerint a Kérelmezett I. a fenti
adatmegőrzési kötelezettségén túl is kezeli a nyilvántartásaiban a Kérelmező személyes adatait
követeléskezelés céljából, nevezetesen a Kérelmező telefonszám adatait, e-mai címét, ezért a
Hatóság megállapította, hogy a Kérelmezett I. megsértette az általános adatvédelmi rendelet 5. cikk
(1) bekezdés c) pont szerinti „adattakarékosság” elvét és a 6. cikk (1) bekezdését.
A fentiekre írtakra tekintettel a Hatóság elutasította a Kérelmező kérelmének azon részét, melyben
a Kérelmezett I. és a Kérelmezett III. 2018. május 25. napját követő adatkezelésének
jogellenességének megállapítására irányult, ide nem értve a Kérelmező Kérelmezett I. által kezelt
telefonszám adatai és e-mail címére vonatkozó adatkezelésének megállapítására vonatkozó részét.
III.4. A Kérelmező személyes adatai törlésére vonatkozó kérelme
A jelen határozat III.3. 1. pontjában megállapítottakra tekintettel a Hatóság a Kérelmező személyes
adatainak törlésére vonatkozó kérelmét a Kérelmezett I. által jogalap nélkül kezelt Kérelmező
telefonszám adataira és e-mail cím adatára vonatkozó része kivételével a Hatóság elutasította.
A Hatóság továbbá nem rendelte el a Kérelmező Kérelmezett III. által kezelt személyes adati
törlését, hanem kötelezte a Kérelmezett III-t, hogy ezen személyes adatok kezelésével
összefüggésben egészítse ki az érdekmérlegelését úgy, hogy igazolja a Kérelmezett III. jogos
érdekeinek elsőbbségét, ennek hiányában törölje ezen személyes adatokat, továbbá kötelezte a
Kérelmezett III.-t, hogy ezen időtartamra ezen személyes adatok követeléskezelési célú
adatkezelését korlátozza.
III.5. Jogkövetkezmények
A Hatóság a Kérelmező kérelmének részben helyt ad és
-

az általános adatvédelmi rendelet 58. cikk (2) bekezdés b) pontja alapján elmarasztalja
- a Kérelmezett I.-et, mert az adatkezelési tevékenysége megsértette az általános
adatvédelmi rendelet 5. cikk (1) bekezdés c) pontját és a 6. cikk (1) bekezdését,

15

továbbá
- a Kérelmezett III.-at, mert az adatkezelési tevékenysége megsértette az általános
adatvédelmi rendelet 6. cikk (1) bekezdését,
-

az általános adatvédelmi rendelet 58. cikk (2) bekezdés c) pont alapján utasítja
- a Kérelmezett I.-et, hogy a Kérelmező telefonszámait és e-mail címét valamennyi
nyilvántartásából törölje, továbbá arra, hogy a Kérelmezett I. az adattörlés
tényét, valamint azt, hogy a törlésről a Kérelmezőt is értesítette, igazolja a
Hatóságnak, illetve
- a Kérelmezett III-at, hogy a Kérelmező személyes adatainak követeléscélú
kezeléséhez jogos érdeke fűződik és az általános adatvédelmi rendelet 14. cikk
(2) bekezdésének b) pontja alapján tájékoztassa a Kérelmezőt erről, illetve ehhez
kapcsolódóan a tiltakozáshoz való jogáról.

A Hatóság hivatalból megvizsgálta, hogy indokolt-e a Kérelmezett I.-vel és a Kérelmezett III-val
szemben adatvédelmi bírság kiszabása. E körben a Hatóság az általános adatvédelmi rendelet 83.
cikk (2) bekezdése és az Infotv.75/A. §-a alapján hivatalból mérlegelte az ügy összes körülményét
és megállapította, hogy a jelen eljárás során feltárt jogsértés a Kérelmezett I. esetében a
figyelmeztetés se nem arányos, se nem visszatartó erejű szankció, ezért Kérelmezett I-vel szemben
bírság kiszabása szükséges.
A Hatóság mindenekelőtt figyelembe vette, hogy a Kérelmezett I. által elkövetett jogsértés az
általános adatvédelmi rendelet 83. cikk (5) bekezdés a) pontja szerint a magasabb összegű
bírságkategóriába tartozó jogsértéseknek minősül.
A Hatóság a bírság kiszabása során az alábbi tényezőket vette figyelembe:
-

A jogsértés közepesen súlyos, mivel a Kérelmezett I. ugyan tárolta a Kérelmező
elérhetőségi adatait, azonban a Kérelmező a kérelmében arra nem hivatkozott, hogy
azokat fel is használta volna az engedményezés után a Kérelmezett I., tehát az nem
került megállapításra, hogy a Kérelmezett I. felkereste a Kérelmezőt a jogalap nélkül
kezelt elérhetőségein. (általános adatvédelmi rendelet 83. cikk (2) bekezdés a) és g)
pont)

-

A Kérelmezett I. jogellenes adatkezelését szándékos magatartása, adatkezelési
gyakorlata idézte elő. (általános adatvédelmi rendelet 83. cikk (2) bekezdés b) pont)

-

A Hatóság a Kérelmezett I-vel szemben korábban is megállapított a jelen ügyben is
érintett
jogsértésekkel
összefüggésben
bírságot:
a
NAIH/2020/2025/2.(NAIH/2019/6689.) számú határozatában a Hatóság megállapította a
Kérelmezett I. adatvédelmi felelősségét az általános adatvédelmi rendelet 15. cikk (1)
bekezdésében foglalt hozzáférési jog megsértése miatt a tájékoztatás általánossága és
a konkrét válasz hiánya miatt. A Hatóság ezért a Kérelmezettet 500.000 Ft adatvédelmi
bírság megfizetésére kötelezte, mely a jelen ügyben nem volt releváns. A jelen ügyhöz
hasonlóan az általános adatvédelmi rendelet 6. cikk (1) bekezdés megsértése miatt a
Hatóság a NAIH/2020/35/3.(NAIH/2019/6755.) számú határozatában – bár nem
marasztalta el emiatt – de már kifejtette, hogy a Kérelmezett I. nem alapíthatja a
követeléskezelési célú adatkezelését az általános adatvédelmi rendelet 6. cikk (1)
bekezdés b) pontjára. Továbbá az általános adatvédelmi rendelet 6. cikk (1)
bekezdésének
megsértésével
összefüggésben
a
Hatóság
a
NAIH/2020/687/2.(NAIH/2019/6203.) számú határozatában az általános adatvédelmi

16

rendelet 6. cikk (1) bekezdés c) pontjának megsértését rótta a Kérelmezett I. terhére,
ugyanakkor a panasznyilvántartásban való adatkezelés miatt történt. Mindezek alapján
a Hatóság fokozott súllyal vette figyelembe, hogy a Kérelmezett I.-nek már tudomása van
a megfelelő adatvédelmi gyakorlathoz szükséges jogszabályi feltételekről.
A fentiekre, valamint arra tekintettel, hogy a Kérelmezett I. 2019. évi bruttó követeléskezelési
bevétele 77.000.000e Ft volt (nettó 19.000.000e Ft), a kiszabott adatvédelmi bírság összegét a
Hatóság a rendelkező részben foglaltak szerint állapította meg, az nem lépi túl a kiszabható bírság
maximumát, illetve attól még ekként is távol helyezkedik el. (általános adatvédelmi rendelet 83. cikk
(5) bekezdés a) pont)
A Hatóság a bírság kiszabása tekintetében az általános adatvédelmi rendelet 83. cikk (2)
bekezdésének a következő rendelkezéseit nem vette figyelembe, mert a mérlegelése szerint a tárgyi
ügyben nem voltak relevánsak: c) pont, d) pont, f) pont, h) pont, j) pont és k) pont.
V. Egyéb kérdések:
A Hatóság hatáskörét az Infotv. 38. § (2) és (2a) bekezdése határozza meg, illetékessége az ország
egész területére kiterjed.
A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 82. §
(1) bekezdése alapján a közlésével véglegessé válik. Az Ákr. 112. §-a, és 116. § (1) bekezdése,
illetve a 114. § (1) bekezdése alapján a határozattal szemben közigazgatási per útján van helye
jogorvoslatnak.
***
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (2) bekezdés a) pontja alapján a Hatóság döntésével
szembeni közigazgatási per törvényszéki hatáskörbe tartozik, a perre a Kp. 13. § (11) bekezdése
alapján a Fővárosi Törvényszék kizárólagosan illetékes. A Kp. 27. § (1) bekezdése alapján a
törvényszék hatáskörébe tartozó perben a jogi képviselet kötelező. Kp. 39. § (6) bekezdése szerint
– ha törvény eltérően nem rendelkezik – a keresetlevél benyújtásának a közigazgatási cselekmény
hatályosulására halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény 9. §
(1) bekezdés b) pontja szerint az ügyfél jogi képviselője elektronikus kapcsolattartásra kötelezett.
A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás
tartása iránti kérelem lehetőségéről szóló tájékoztatás a Kp. 77. § (1)-(2) bekezdésén alapul. A
közigazgatási per illetékének mértékét az illetékekről szóló 1990. évi XCIII. törvény (továbbiakban:
Itv.) 45/A. § (1) bekezdése határozza meg. Az illeték előzetes megfizetése alól az Itv. 59. § (1)
bekezdése és 62. § (1) bekezdés h) pontja mentesíti az eljárást kezdeményező felet.
Ha az előírt kötelezettségek teljesítését a Kérelmezettek megfelelő módon nem igazolják, a
Hatóság úgy tekinti, hogy a kötelezettségeket határidőben nem teljesítették. Az Ákr. 132. §-a szerint,
ha a Kérelmezettek a Hatóság végleges döntésében foglalt kötelezéseiknek nem tesznek eleget, az
végrehajtható. A Hatóság határozata az Ákr. 82. § (1) bekezdése szerint a közléssel véglegessé
válik. Az Ákr. 133. §-a értelmében a végrehajtást – ha törvény vagy kormányrendelet másként nem
rendelkezik – a döntést hozó hatóság rendeli el. Az Ákr. 134. § -a értelmében a végrehajtást – ha
törvény, kormányrendelet vagy önkormányzati hatósági ügyben helyi önkormányzat rendelete

17

másként nem rendelkezik – az állami adóhatóság foganatosítja. Az Infotv. 61. § (7) bekezdés alapján
a Hatóság döntésének végrehajtását a döntésben foglalt, meghatározott cselekmény elvégzésére,
meghatározott magatartásra, tűrésre vagy abbahagyásra irányuló kötelezés vonatkozásában a
Hatóság foganatosítja.
Budapest, 2020. augusztus 13.

Dr. Péterfalvi Attila
elnök
c. egyetemi tanár

18

