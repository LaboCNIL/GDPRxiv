 

Ügyszám: NAIH/2020/4542/4. 
 
 

 

 

 

 
  

       Tárgy: kérelemnek részben helyt adó határozat 
 

 

 

 

H A T Á R O Z A T  

 

indult  a  ………………-vel 

A Nemzeti Adatvédelmi és Információszabadság Hatóságnál (a továbbiakban: Hatóság) 2020. 
június 6. napján Kérelmező (lakcím:……………………a továbbiakban: Kérelmező) kérelme alapján 
adatvédelmi  hatósági  eljárás 
(székhely:………………….  a 
továbbiakban: Kötelezett) szemben, annak vizsgálatára, hogy az általa végzett adatkezelés, amikor 
a Kérelmező 2020. január 29-én kelt levelére adott választ nem a Kérelmező, hanem a Kérelmezőt 
foglalkoztató …………………… (a továbbiakban: Munkáltató) részére nyújtotta, amelynek során a 
Munkáltató részére  továbbította  a  Kérelmező  személyes  adatait, megfelelt-e  a  személyes  adatok 
kezelése  tekintetében  történő  védelméről  és  az  ilyen  adatok  szabad  áramlásáról,  valamint  a 
95/46/EK irányelv hatályon kívül helyezéséről szóló 2016/679 (EU) rendelet (a továbbiakban: GDPR 
vagy  általános  adatvédelmi  rendelet)  szabályainak.  A  Hatóság  a  Kötelezettel  szemben  az  alábbi 
döntéseket hozza:  
 
I. A Hatóság a Kérelmező adatvédelmi jogsértések orvoslására irányuló kérelmének 

részben helyt ad az alábbiak szerint: 

 

 
I.1. Megállapítja, hogy a Kötelezett megfelelő jogalap nélkül továbbította a Kérelmező személyes 
adatait a Munkáltató részére. 

I.2.  Megállapítja,  hogy  a  Kötelezett  megsértette  a  célhoz  kötöttség  alapelvét  a  Kérelmező 
adatainak továbbítása során, mivel az általa megjelölt adatkezelési cél valójában nem állt fenn. 

I.3. Megállapítja, hogy a Kötelezett megsértette a Kérelmező hozzáférési jogát azáltal, hogy nem 
adott  teljes  körű  tájékoztatást  a  Kérelmezőnek  –  a  2020.  március  10-én  kelt  és  április  14-én 
megismételt  kérelme  ellenére  –  személyes  adatai  továbbításának  jogalapjáról  és  céljáról, 
valamint az adattovábbítás címzettjeiről. 

I.4. Utasítja a Kötelezettet arra, hogy a határozat véglegessé válásától számított 30 napon belül 
adjon  tájékoztatást  a  Kérelmező  részére  a  GDPR  15.  cikkének  megfelelően  a  hozzáférési 
kérelemben szereplő valamennyi információról. 

 
II. A Hatóság a Kérelmező adatvédelmi jogsértések orvoslására irányuló kérelmét 

részben elutasítja az alábbiak szerint: 

 

 
II.1. Nem valósult meg adatvédelmi incidens azáltal, hogy a Kötelezett a Kérelmező személyes 
adatait a Munkáltató részére továbbította. 

II.2. A Kötelezett nem sértette meg az adattakarékosság alapelveit az adattovábbítás során. 

 
III. Hivatalból az I.1., I.2. és I.3. pontban megállapított adatvédelmi jogsértések miatt a Kötelezettet 
a jelen határozat véglegessé válásától számított 30 napon belül 
 

2.000.000 Ft, azaz kétmillió forint 

adatvédelmi bírság 

 

megfizetésére kötelezi. 

 

 

  

2 

*** 

 
A  bírságot  a  Hatóság  központosított  bevételek  beszedése célelszámolási forintszámlája (10032000-
01040425-00000000 Központosított beszedési számla IBAN: HU83 1003 2000 0104 0425 0000 0000) 
javára kell megfizetni. Az összeg átutalásakor a NAIH/2020/4542. BÍRS. számra kell hivatkozni. 
 
Ha a Kötelezett a bírságfizetési kötelezettségének határidőben nem tesz eleget, késedelmi pótlékot 
köteles fizetni. A késedelmi pótlék mértéke a törvényes kamat, amely a késedelemmel érintett naptári 
félév első napján érvényes jegybanki alapkamattal egyezik meg. A bírság és a késedelmi pótlék meg 
nem fizetése esetén a Hatóság elrendeli a határozat végrehajtását, a bírság és a késedelmi pótlék 
adók módjára történő behajtását.  
 
A jelen határozattal szemben közigazgatási úton jogorvoslatnak nincs helye, de az a közléstől számított 
30  napon  belül  a  Fővárosi  Törvényszékhez  címzett  keresetlevéllel  közigazgatási  perben 
megtámadható.  
 
A  keresetlevelet  a  Hatósághoz  kell  benyújtani,  elektronikusan,  amely  azt  az  ügy  irataival  együtt 
továbbítja  a  bíróságnak.  A  tárgyalás  tartása  iránti  kérelmet  a  keresetlevélben  jelezni  kell.  A  teljes 
személyes  illetékmentességben  nem  részesülők  számára  a  bírósági  felülvizsgálati  eljárás  illetéke 
30 000 Ft, a per tárgyi illeték-feljegyzési jog alá esik. A Fővárosi Törvényszék előtti eljárásban a jogi 
képviselet kötelező. 
 
A Kötelezettnek az I.3. pont szerinti kötelezettségek teljesítését a jelen döntés kézhezvételétől számított 
30 napon belül kell írásban – az azt alátámasztó bizonyítékok előterjesztésével együtt – igazolnia a 
Hatóság  felé.  Az  előírt  kötelezettségek  nem  teljesítése  esetén  a  Hatóság  megindítja  a  határozat 
végrehajtását. 

 

 

I N D O K O L Á S  

 
 
I .   A z   e l j á r á s   m e n e t e ,   t é n y á l l á s  
 
I.1. A Kérelmező – képviselője útján – 2020. május 28. napján kelt és a Hatósághoz 2020. június 5. 
napján érkezett kérelmében előadta, hogy előfizetéssel rendelkezik a Kötelezettnél. A Kérelmező 2020. 
január 29-én mobilparkolási szolgáltatást kívánt igénybe venni, azonban a szolgáltatásban hiba állt be, így 
a fizetés sikertelen volt, ami miatt megbírságolták. 
 
A Kérelmező 2020. február 6-án elektronikus úton, a ………………..e-mail címen keresztül a Kötelezetthez 
fordult azzal a kérelemmel, hogy térítse meg a pótdíj összegét, mivel a szolgáltatási hiba neki kárt okozott. 
A Kérelmező e kérelme, valamint annak mellékletei tartalmazták a Kérelmező nevét, az általa használt 
telefonszámokat,  MT  azonosítóját,  az  eset  leírását  (a  parkolás  helyét  és  időpontját,  valamint  a 
Kérelmező  által  használt  gépjármű  rendszámát),  a  Budapest  II.  kerületi  Polgármesteri  Hivatal 
Városüzemeltetési Igazgatóság bírság kiszabásáról szóló döntését, a mobilparkolási szolgáltatás során 
kapott  és  küldött  üzeneteit,  a    számlavezető  bank  tranzakció  jóváhagyását,  amely  tartalmazta 
számlaszámát és a befizetett összeget (a továbbiakban együtt: Kérelmező személyes adatai). 
 
A  Kötelezett  a  Kérelmező  2020.  február  6-án  kelt  levelére  a  választ  nem  a  Kérelmezőnek,  hanem  a 
Munkáltatónak küldte meg. A Kérelmező erről úgy szerzett tudomást, hogy a Munkáltató alkalmazásában 
álló  másik  munkavállaló  továbbította  a  Kérelmezőnek  a  Kötelezettől  érkező  válaszlevelet  és  annak 
mellékleteit, amely mellékletek tartalmazták a Kérelmező személyes adatait, mely adatokat a Kérelmező 
a Kötelezettnek küldött leveléhez csatolt. 
 

 

 

 

3 

I.2. A Kérelmező 2020. március 10-én kelt levelében a Kötelezetthez fordult, ahol kifejtette, hogy 
azzal, hogy a Kötelezett a Kérelmező levelére küldött válaszlevelet a Munkáltatónak küldte meg, a 
Kérelmező válaszlevélben szereplő személyes adatainak továbbítása során az adatkezelésnek nem 
volt  megfelelő  jogalapja,  továbbá  az  megsértette  az  átláthatóság,  a  célhoz  kötöttség  és  az 
adattakarékosság  elvét.  A  Kérelmező  e  levelében  kérte  a  Kötelezettet,  hogy  a  GDPR  15.  cikke 
alapján  nyújtson  számára  tájékoztatást  arról,  kinek  továbbította  személyes  adatait,  illetve  milyen 
célból és jogalap alapján kezeli a Kérelmező személyes adatait. 
 
A  Kötelezett  többletadat  szolgáltatására  hívta  fel  a  Kérelmezőt,  majd  2020.  április  3-án  kelt 
válaszlevelében azt a tájékoztatást nyújtotta, hogy válaszlevelét azért a Munkáltatónak küldte meg, 
mert a Kérelmező levelében – „2020.01.29-én parkoltam Budapesten. 08.24 perckor a …………… 
telefonszámról sms szolgáltatáson keresztül kívántam parkolójegyet váltani.” – olyan telefonszámot 
jelölt meg, amely tekintetében nem a Kérelmező, hanem a Munkáltató minősül előfizetőnek. És mivel 
a  Kötelezett  Üzleti  Általános  Szerződési  Feltételeinek  (ÁSZF)  6.3.1.  pontja  azt  tartalmazza,  hogy 
„Szolgáltató  a  Panaszt  kivizsgálja,  és  az  Előfizetőt  a  vizsgálat  eredményéről  a  bejelentéstől 
számított  30  napon  belül  írásban  értesíti  (…)”,  ezért  küldte  a  válaszlevelet  a  telefonszám 
előfizetőjének, azaz a Munkáltatónak. 
 
A Kérelmező 2020. április 14-én kelt levelében kifejtette, hogy álláspontja szerint a Kötelezett által 
idézett  ÁSZF-rendelkezés  arra  az  esetre  vonatkozik,  ha  egy  előfizető  panasszal  fordul  a 
Kötelezetthez,  mert  ilyenkor  a  választ  számára  –  azaz  az  előfizető  részére  –  kell  megadni.  A 
Kérelmező tehát továbbra is fenntartotta azt az álláspontját, hogy a Kötelezett személyes adatainak 
a Munkáltató részére való továbbításával megsértette a GDPR, valamint az elektronikus hírközlésről 
szóló  2003.  évi  C.  törvény  (a  továbbiakban:  Eht.)  személyes  adatok  kezelésére  vonatkozó 
rendelkezéseit. A Kérelmező álláspontja szerint a válaszadáshoz továbbá nem volt szükséges, hogy 
a  Kötelezett  a  Munkáltató  részére  továbbítsa  a  Kérelmező  valamennyi  –  fentebb  megjelölt  – 
személyes  adatát.  A  Kérelmező  e  levelében  ismételten  kérte,  hogy  a  Kötelezett  adjon  részére 
tájékoztatást az adattovábbítás címzettjeiről, céljáról és jogalapjáról. 
 
A Kötelezett 2020. április 29-én kelt levelében kifejtette, hogy a Kérelmező a megjelölt telefonszám 
tekintetében az Eht. 188. § 26. pontja szerinti felhasználónak, és nem a 22. pont szerinti előfizetőnek 
minősül. A Kötelezett az Eht. 138. § (1) bekezdése, valamint a 138. § (2) bekezdés b) pontja alapján 
a panaszokat mindig az előfizetőnek válaszolja meg, hiszen vele áll szerződéses jogviszonyban. A 
Kötelezett továbbá előadta, hogy a Kérelmező személyes adatai kezelésére irányuló kérdését azért 
nem válaszolja meg, mert a panasz nem adatvédelmi, hanem hírközlési vonatkozású. A Kötelezett 
hozzátette,  hogy  az  ÁSZF  7.  mellékletének  4.  pontja  szerinti  címzetteknek  nem  továbbította  a 
Kérelmező személyes adatait.  
 
A  Kérelmező  megítélése  szerint  az  adattovábbítás  következtében  adatvédelmi  incidens  valósult 
meg, a Kérelmező elveszítette a személyes adatai feletti rendelkezés lehetőségét, személyes adatai 
bizalmas  jellege  sérelmet  szenvedett,  az  adatok  az  arra  jogosulatlan  Munkáltató  részére 
hozzáférhetővé váltak, a Kérelmező nem tudja, kik és milyen mélységben ismerték meg személyes 
adatait,  az  adatkezelés  nem  felelt  meg  az  elszámoltathatóság,  célhoz  kötött  és  tisztességes 
adatkezelés, valamint az adattakarékosság elveinek, továbbá vélhetően nem rendelkezik megfelelő 
jogalappal. A Kötelezett továbbá megítélése szerint megsértette hozzáférési jogát. 
 
A  Kérelmező  mindezekre  tekintettel  kérte  Hatóságot,  hogy  indítson  hatósági  eljárást  és  állapítsa 
meg az adatok jogellenes kezelésének tényét, szólítsa fel az adatkezelőt a jogsérelem orvosolására, 
valamint arra, hogy tegyen eleget a Kérelmező hozzáférési kérelmének, mindezeken túl szabjon ki 
bírságot, és amennyiben marasztaló ítéletet hoz az ügyben, azt hozza nyilvánosságra 
 
I.3.  A  kérelemre  a  természetes személyeknek  a személyes  adatok  kezelése  tekintetében  történő 
védelméről  és  az  ilyen  adatok  szabad  áramlásáról,  valamint  a  95/46/EK  irányelv  hatályon  kívül 

 

 

 

4 

helyezéséről szóló 2016/679 (EU) rendelet (a továbbiakban: általános adatvédelmi rendelet) 57. cikk 
(1) bekezdés f) pontja és az információs önrendelkezési jogról és az információszabadságról szóló 
2011. évi CXII. törvény (a továbbiakban: Infotv.) 60. § (1) bekezdése alapján adatvédelmi hatósági 
eljárás  indult,  amelynek  keretében  a  Hatóság  a  tényállás  tisztázása  érdekében  végzésével  a 
Kérelmezetthez fordult. 
 
I.3.1. A Kötelezett a Hatóság azon kérdésére, hogy milyen célból és jogalap alapján továbbította a 
Kérelmező személyes adatait a Munkáltató részére, előadta, hogy a Kérelmező felé előterjesztett 
hozzáférési  kérelmét  azért  a  Munkáltató  részére  küldte  meg,  mivel  a  Kötelezettnél  igénybe  vett 
szolgáltatás  –  amelyhez  kapcsolódóan  a  Kérelmező  hozzáférési  kérelmét  előterjesztette  – 
előfizetője  és  számlafizetője  a  Munkáltató.  A  Kötelezett  hozzátette,  hogy  nem  rendelkezik  arra 
vonatkozó  információval,  hogy  adott  hívószám  használata  során  az  előfizető  miként  rendezi  a 
hívószám  használatával  kapcsolatos  szabályokat,  hozzáférést  enged-e  további  személyeknek  a 
telefonszámhoz.  A  Kérelmezett  szerint,  ha  „a  szolgáltatására  vonatkozóan  előterjesztett  panasz 
kapcsán  a  panaszt  és  a  panaszos  által  a  panaszban  közölt  információkat  nem  tárhatná  fel  az 
előfizető előtt, az súlyos visszaélésekhez vezethetne, hiszen az előfizető tudta nélkül és szándéka 
ellenére intézkedhetne más személy az előfizető előfizetését érintően”. 
 
A  Kötelezett  előadta,  hogy  az  Eht.  188.  §  22.  pontja  alapján  a  Munkáltató  előfizetőnek,  míg  a 
Kérelmező felhasználónak minősül. A Kötelezett hozzátette, hogy az előfizetés felhasználója is tehet 
panaszt, de ez – Eht. 138. § (1) bekezdésére is figyelemmel – nem járhat azzal, hogy a felhasználó 
által előterjesztett panaszra adott választ az előfizető ne ismerhesse meg. 
 
A Kötelezett hivatkozott továbbá az Eht. 138. § (2) bekezdésére is, megítélése szerint az Eht.-nak 
megfelelő  módon  járt  el,  amikor  a  panaszt  az  előfizetőnek  válaszolta  meg,  hiszen  vele  áll 
szerződéses jogviszonyban. 
 
I.2.2.  A  Kötelezett  előadta,  hogy  a  Kérelmező  személyes  adatai  közül  kizárólag  az  előfizetéshez 
kapcsolódó  panaszra  vonatkozó  és  a  panaszban  szereplő,  illetve  ahhoz  csatolt  adatokat 
továbbította  a  Munkáltató  részére,  ezen  adatok  a  panasz  rendezéséhez  szükséges  információk. 
Ezen információkat a Kérelmező bocsátotta a Kötelezett részére, amikor panaszt nyújtott be, és a 
Kérelmező  annak  ismeretében  fordult  panasszal  a  Társasághoz,  hogy  nem  a  saját,  hanem  a 
Munkáltató előfizetésében álló hívószámot érintően jár el. 
 
I.2.3.  A  Kötelezett  előadta  továbbá,  hogy  a  Kérelmező  2020.  március  10-én  és  április  14-én 
előterjesztett kérelmeit – amelyben a Kérelmező érdeklődött az adattovábbítás célja, címzettjei és 
jogalapja között – 2020. március 23-án, valamint április 29-én válaszolta meg.  
 
A Kérelmező 2020. március 10-én kelt levelében arra kérte a Kötelezettet, hogy a GDPR 15. cikke 
alapján  nyújtson  számára  tájékoztatást  arról,  kinek  továbbította  személyes  adatait,  illetve 
tájékoztatást kért az adatkezelés céljáról és jogalapjáról. A beadott kérelem tárgyában kifejezetten 
meg volt jelölve, hogy „Adatvédelmi bejelentés”. 
 
A  Kötelezett  2020.  március  23-án  kelt  levelében  a  Kérelmezőt  –  azonosítása  érdekében  – 
többletinformációk megadására hívta fel. 
 
A Kötelezett – a Kérelmező azonosítását követően – 2020. április 3-án kelt válaszában arról nyújtott 
tájékoztatást,  hogy  a  –  Kérelmező  személyes  adatait  tartalmazó  –  panaszt  azért  továbbították  a 
Munkáltató  részére,  mivel  vele  állnak  szerződéses  jogviszonyban.  A  Kötelezett  e  levelében  arról 
tájékoztatta továbbá a Kérelmezőt, hogy az üzleti ÁSZF szerint az előfizetői panaszok kivizsgálását 
a bejelentéstől számított 30 napon belül intézik. 
 

 

 

 

5 

A  Kérelmező  2020.  április  14-én  ismételten  benyújtott  kérelmének  tárgyában  szintén  megjelölte, 
hogy  „Adatvédelmi  bejelentés”,  félkövér  stílussal  kiemelte,  hogy  az  adattovábbítás  álláspontja 
szerint  adatvédelmi  rendelkezéseket  sért,  illetve  ismételten  kifejezetten  kérte,  hogy  a  GDPR  15. 
cikke szerint nyújtson tájékoztatást részére a Kötelezett az adattovábbítás címzettjeiről, céljáról és 
jogalapjáról. 
 
A Kötelezett 2020. április 29-én kelt levelébe beillesztette az Eht. 138. § (1) bekezdését, valamint 
(2) bekezdésének b) pontját, majd leírta, hogy a hivatkozott rendelkezésekből az következik, hogy 
a  Kötelezett  a  panaszokat  mindig  az  előfizetőnek  válaszolja  meg,  hiszen  vele  áll  szerződéses 
jogviszonyban.  A  Kötelezett  hozzátette,  hogy  mivel  az  Eht.  rendelkezéseivel  összhangban 
cselekedett, így eljárása jogszerű volt. 
 
A  Kötelezett  kifejtette  a  Kérelmezőnek,  hogy  a  személyes  adatok  továbbítására  vonatkozó 
információkat – a Kérelmező 2020. március 10-én kelt, majd 2020. április 14-én megismételt kérelme 
ellenére – azért nem bocsátott rendelkezésére, mert álláspontja szerint a panasz nem adatvédelmi, 
hanem  hírközlési  vonatkozású.  Mindezek  mellett  a  Kötelezett  megjegyezte,  hogy  egyébként  a 
Kérelmező  személyes  adatait  nem  továbbították  azoknak  a  személyeknek,  akik  az  ÁSZF  7. 
mellékletének 4. pontjában az adattovábbítás lehetséges címzettjei között fel vannak sorolva. 
 
I I .  A l k a l m a z o t t   j o g s z a b á l y i   r e n d e l k e z é s e k  
 
Az  általános  adatvédelmi  rendelet  2.  cikk  (1)   bekezdése  alapján  e  rendeletet  kell  alkalmazni  a 
személyes  adatok  részben  vagy  egészben  automatizált  módon  történő  kezelésére,  valamint 
azoknak a személyes adatoknak a nem automatizált módon történő kezelésére, amelyek valamely 
nyilvántartási rendszer részét képezik, vagy amelyeket egy nyilvántartási rendszer részévé kívánnak 
tenni. 
 
Az Infotv. 60. § (2) bekezdése alapján az adatvédelmi hatósági eljárás megindítása iránti kérelem 
az  általános  adatvédelmi  rendelet  77.  cikk  (1)  bekezdésében,  valamint  a  22.  § b) pontjában 
meghatározott esetben nyújtható be. 
 
Az  általános  adatvédelmi  rendelet  77.  cikk  (1)  bekezdése  szerint az  egyéb  közigazgatási  vagy 
bírósági  jogorvoslatok  sérelme  nélkül,  minden  érintett  jogosult  arra,  hogy  panaszt  tegyen  egy 
felügyeleti hatóságnál – különösen a szokásos tartózkodási helye, a munkahelye vagy a feltételezett 
jogsértés helye szerinti tagállamban –, ha az érintett megítélése szerint a rá vonatkozó személyes 
adatok kezelése megsérti e rendeletet. 
 
Az  általános  adatvédelmi  rendelet  4.  cikk  12.  pontja  szerint  adatvédelmi  incidensnek  minősül  a 
biztonság  olyan  sérülése,  amely  a  továbbított,  tárolt  vagy  más  módon  kezelt  személyes  adatok 
véletlen  vagy  jogellenes  megsemmisítését,  elvesztését,  megváltoztatását,  jogosulatlan  közlését 
vagy az azokhoz való jogosulatlan hozzáférést eredményezi. 
 
Az általános adatvédelmi rendelet 5. cikk (1) bekezdés b) pontja szerint a személyes adatok gyűjtése 
csak  meghatározott,  egyértelmű  és  jogszerű  célból  történjen,  és  azokat  ne  kezeljék  ezekkel  a 
célokkal össze nem egyeztethető módon („célhoz kötöttség”). 
 
Az  általános  adatvédelmi  rendelet  5.  cikk  (1)  bekezdés  c)  pontja  szerint  a  személyes  adatok  az 
adatkezelés céljai szempontjából megfelelőek és relevánsak kell, hogy legyenek, és a szükségesre 
kell korlátozódniuk („adattakarékosság”). 
 
Az  általános  adatvédelmi  rendelet  6.  cikk  (1)  bekezdése  alapján  a  személyes  adatok  kezelése 
kizárólag akkor és annyiban jogszerű, amennyiben legalább az alábbiak egyike teljesül: 

 

 

 

6 

a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik fél, vagy 
az  a  szerződés  megkötését  megelőzően  az  érintett  kérésére  történő  lépések  megtételéhez 
szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d)  az  adatkezelés  az  érintett  vagy  egy  másik  természetes  személy  létfontosságú  érdekeinek 
védelme miatt szükséges; 
e) az adatkezelés közérdekű vagy az adatkezelőre ruházott közhatalmi jogosítvány gyakorlásának 
keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan  érdekei 
vagy  alapvető  jogai  és  szabadságai,  amelyek  személyes  adatok  védelmét  teszik  szükségessé, 
különösen, ha az érintett gyermek. 
 
Az általános adatvédelmi rendelet 12. cikk (2) bekezdése alapján az adatkezelő elősegíti az érintett 
15–22.  cikk  szerinti  jogainak  a  gyakorlását.  A  11.  cikk  (2)  bekezdésében  említett  esetekben  az 
adatkezelő az érintett 15–22. cikk szerinti jogai gyakorlására irányuló kérelmének a teljesítését nem 
tagadhatja meg, kivéve, ha bizonyítja, hogy az érintettet nem áll módjában azonosítani. 

 

Az  általános  adatvédelmi  rendelet  12.  cikk  (3)  bekezdése  alapján  az  adatkezelő  indokolatlan 
késedelem  nélkül,  de  mindenféleképpen  a  kérelem  beérkezésétől  számított  egy  hónapon  belül 
tájékoztatja  az  érintettet  a  15–22.  cikk  szerinti  kérelem  nyomán  hozott  intézkedésekről.  Szükség 
esetén, figyelembe véve a kérelem összetettségét és a kérelmek számát, ez a határidő további két 
hónappal meghosszabbítható. A határidő meghosszabbításáról az adatkezelő a késedelem okainak 
megjelölésével a kérelem kézhezvételétől számított egy hónapon belül tájékoztatja az érintettet. Ha 
az érintett elektronikus úton nyújtotta be a kérelmet, a tájékoztatást lehetőség szerint elektronikus 
úton kell megadni, kivéve, ha az érintett azt másként kéri. 

 

Az  általános  adatvédelmi  rendelet  12.  cikk  (4)  bekezdése  alapján,  ha  az  adatkezelő  nem  tesz 
intézkedéseket  az  érintett  kérelme  nyomán,  késedelem  nélkül,  de  legkésőbb  a  kérelem 
beérkezésétől számított egy hónapon belül tájékoztatja az érintettet az intézkedés elmaradásának 
okairól, valamint arról, hogy az érintett panaszt nyújthat be valamely felügyeleti hatóságnál, és élhet 
bírósági jogorvoslati jogával. 

 

Az általános adatvédelmi rendelet 12. cikk (6) bekezdése alapján a 11. cikk sérelme nélkül, ha az 
adatkezelőnek megalapozott kétségei vannak a 15–21. cikk szerinti kérelmet benyújtó természetes 
személy  kilétével  kapcsolatban,  további,  az  érintett  személyazonosságának  megerősítéséhez 
szükséges információk nyújtását kérheti. 

 

Az általános adatvédelmi rendelet 15. cikk (1) bekezdése alapján az érintett jogosult arra, hogy az 
adatkezelőtől  visszajelzést  kapjon  arra  vonatkozóan,  hogy  személyes  adatainak  kezelése 
folyamatban  van-e,  és  ha  ilyen  adatkezelés  folyamatban  van,  jogosult  arra,  hogy  a  személyes 
adatokhoz és a következő információkhoz hozzáférést kapjon: 
a) az adatkezelés céljai; 
b) az érintett személyes adatok kategóriái; 
c)  azon  címzettek  vagy  címzettek  kategóriái,  akikkel,  illetve  amelyekkel  a  személyes  adatokat 
közölték  vagy  közölni  fogják,  ideértve  különösen  a  harmadik  országbeli  címzetteket,  illetve  a 
nemzetközi szervezeteket; 
d) adott esetben a személyes adatok tárolásának tervezett időtartama, vagy ha ez nem lehetséges, 
ezen időtartam meghatározásának szempontjai; 

 

 

 

7 

e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes  adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes  adatok 
kezelése ellen; 
f) a valamely felügyeleti hatósághoz címzett panasz benyújtásának joga; 
g) ha az adatokat nem az érintettől gyűjtötték, a forrásukra vonatkozó minden elérhető információ; 
h)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást is, valamint legalább ezekben az esetekben az alkalmazott logikára és arra vonatkozó 
érthető információk, hogy az ilyen adatkezelés milyen jelentőséggel bír, és az érintettre nézve milyen 
várható következményekkel jár. 
 
Az  Infotv.  61.  §  (1)  bekezdés  a)  pontja  alapján  az  adatvédelmi  hatósági  eljárásban  hozott 
határozatában a Hatóság a 2. § (2) és (4) bekezdésében meghatározott adatkezelési műveletekkel 
összefüggésben  az  általános  adatvédelmi  rendeletben  meghatározott  jogkövetkezményeket 
alkalmazhatja. 
 
Az  általános  adatvédelmi  rendelet  58.  cikk  (2)  bekezdés  b)  pontja  alapján  a  felügyeleti  hatóság 
korrekciós  hatáskörében  eljárva  elmarasztalja  az  adatkezelőt  vagy  az  adatfeldolgozót,  ha 
adatkezelési tevékenysége megsértette e rendelet rendelkezéseit. 
 
Az  általános  adatvédelmi  rendelet  58.  cikk  (2)  bekezdés  d)  pontja  alapján  a  felügyeleti  hatóság 
korrekciós hatáskörében eljárva utasítja az adatkezelőt vagy az adatfeldolgozót, hogy adatkezelési 
műveleteit – adott esetben meghatározott módon és meghatározott időn belül – hozza összhangba 
e rendelet rendelkezéseivel. 
 
Az  általános  adatvédelmi  rendelet  58.  cikk  (2)  bekezdés  i)  pontja  alapján  a  felügyeleti  hatóság 
korrekciós hatáskörében eljárva a 83. cikknek megfelelően közigazgatási bírságot szab ki, az adott 
eset  körülményeitől  függően  az  e  bekezdésben  említett  intézkedéseken  túlmenően  vagy  azok 
helyett. 
 
Az általános adatvédelmi rendelet 83. cikk (5) bekezdése alapján az adatkezelés elveire vonatkozó, 
az  általános  adatvédelmi  rendelet  5.,  6.,  7.  és  9.  cikkében  foglalt  szabályok  megsértése  esetén, 
illetve az érintettek 12–22. cikkben foglalt jogainak megsértése esetén – a 83. cikk (2) bekezdésével 
összhangban – legfeljebb 20 000 000 EUR összegű közigazgatási bírsággal, illetve a vállalkozások 
esetében az előző pénzügyi év teljes éves világpiaci forgalmának legfeljebb 4 %-át kitevő összeggel 
kell sújtani, azzal, hogy a kettő közül a magasabb összeget kell kiszabni. 
 
Az  Eht.  188.  §  22.  pontja  alapján  az  előfizető olyan  természetes  vagy  jogi  személy,  vagy  más 
szervezet,  aki  vagy  amely  a  nyilvánosan  elérhető  elektronikus  hírközlési  szolgáltatás  nyújtójával 
ilyen szolgáltatások igénybevételére vonatkozó szerződéses viszonyban áll. 
 
Az  Eht.  26.  pontja  alapján  a  felhasználó az  a  természetes  személy,  jogi  személy  vagy  egyéb 
szervezet, amely használja vagy igényli az elektronikus hírközlési tevékenységeket, így különösen 
az elektronikus hírközlési szolgáltatásokat. 
 
Az  Eht.  138.  § (1)  bekezdése  alapján  az  előfizetői  szolgáltatást  nyújtó  elektronikus  hírközlési 
szolgáltató köteles az előfizetői és felhasználói bejelentések intézésére, panaszok kivizsgálására és 
orvoslására,  az  előfizetők  és 
tájékoztatására  ügyfélszolgálatot  működtetni 
telefonhálózaton történő eléréssel, lehetőség szerint internetes eléréssel, valamint - amennyiben az 
előfizetők száma az ezret meghaladja - az ügyfelek részére nyitva álló helyiségben. 
 
Az Eht. 138. § (2) bekezdés b) pontja alapján a szolgáltató köteles az előfizetőt az ügyfélszolgálatán 
közzétéve,  internetes  honlapján,  valamint  az  előfizetői  szerződésben  tájékoztatni  arról,  hogy az 

felhasználók 

 

 

 

8 

ügyfélszolgálathoz  érkező  egyes  panaszokat  mennyi  időn  belül  fogja  kivizsgálni,  és  a  vizsgálat 
eredményéről mennyi időn belül és milyen módon értesíti az előfizetőt. 
 
Az Eht. 154. § (1) bekezdése alapján a szolgáltató az elektronikus hírközlési szolgáltatásra irányuló 
szerződés  létrehozatala,  tartalmának  meghatározása,  módosítása,  teljesítésének  figyelemmel 
kísérése,  az  abból  származó  díjak  számlázása,  valamint  az  azzal  kapcsolatos  követelések 
érvényesítése  céljából  kezelheti  a  felhasználó,  illetve  előfizető  azonosításához  szükséges  és 
elégséges személyes adatot. 
 
I I I .   D ö n t é s  
 
III.1. A Kérelmező személyes adatainak a Munkáltató részére történt továbbítása 
 
Azzal,  hogy  a  Kötelezett  a  Kérelmező  2020.  február  6-án  kelt  levelére  adott  választ  nem  a 
a) 
Kérelmezőnek, hanem a Munkáltatónak küldte meg,  továbbította  a  Munkáltató részére  a Kérelmező 
nevét, az általa használt telefonszámokat, az eset leírását, a gépjármű rendszámát, a Budapest II. kerületi 
Polgármesteri Hivatal Városüzemeltetési Igazgatóság bírság kiszabásáról szóló döntését, a mobilparkolási 
szolgáltatás  során  kapott  és  küldött  üzeneteit,  az  számlavezető  bank  tranzakció  jóváhagyását,  amely 
tartalmazta számlaszámát és a befizetett összeget. 
 
Bár a Kötelezett kifejezetten nem hivatkozott arra, hogy az adattovábbítás jogalapjaként a GDPR 6. cikk 
(1) bekezdés c) pontját jelöli meg, mivel nyilatkozatai szerint az adattovábbításra az Eht. szabályai alapján 
– így kifejezetten az Eht. 138. § (1) bekezdése, valamint (2) bekezdés b) pontja alapján – került sor, így a 
Hatóság abból indult ki, hogy a Kötelezett álláspontja szerint az adattovábbítás a Kötelezett Eht. által előírt 
jogi kötelezettsége teljesítéséhez volt szükséges. 
 
Az adatkezeléshez akkor teremthet jogalapot egy jogszabályi hivatkozás, ha a jogszabály vagy kötelezően 
előírja,  hogy  adott  személyes  adatot  az  adatkezelőnek  kezelnie  kell,  vagy  olyan  feladatot  ír  elő  az 
adatkezelőnek, amely feladat nem teljesíthető anélkül, hogy az adatkezelő az adott adatkört kezelje. 
 
Az  Eht.  –  Kötelezett  által  hivatkozott  –  138.  § (1)  bekezdése  az  előfizetői  szolgáltatást  nyújtó 
elektronikus  hírközlési  szolgáltatók  azon  kötelezettségét  fogalmazza  meg,  hogy  kötelesek 
ügyfélszolgálatot  működtetni  telefonhálózaton,  valamint  lehetőség  szerint  internetes  eléréssel, 
illetve személyes ügyfélfogadással. 
 
A Kötelezett kifejezetten hivatkozott az Eht. 138. § (2) bekezdés b) pontjára is, amelynek egy kiragadott 
részét félkövér betűvel, illetve aláhúzással ki is emelte; a hivatkozás kiemelt része így szól: „A szolgáltató 
köteles az előfizetőt (…) tájékoztatni (…) a vizsgálat eredményéről”. 
 
Az Eht. ezen pontja azonban – a jogszabályi hivatkozást nem pusztán az abból kiragadott mondatrészek 
alapján, hanem teljes egészében értelmezve – a szolgáltatókat arra kötelezi, hogy nyújtsanak tájékoztatást 
az előfizetők részére – az ügyfélszolgálaton, az internetes honlapon, valamint az előfizetői szerződésben 
–  arról,  hogy  mennyi  időn  belül  kerül  kivizsgálásra  egy  előfizetői  panasz,  mennyi  időn  belül  és  milyen 
módon fogja értesíteni a szolgáltató az előfizetőt a vizsgálat eredményéről. 
 
Az Eht. 138. § (2) bekezdés b) pontja tehát nem azt jelenti, hogy a szolgáltató egy hozzá érkező panasz 
esetén minden esetben a szolgáltatás előfizetőjét köteles tájékoztatni a vizsgálat eredményéről, amelyhez 
szükséges  lehet  a  panasz  elbírálása  során  értékelt  valamennyi  információ  –  így  személyes  adatok  – 
közlése  az  előfizetővel,  hiszen  ezen  pont  kizárólag  arra  kötelezi  a  szolgáltatót,  hogy  minél  szélesebb 
körben  elérhető  módon  adjon  tájékoztatást  az  előfizetők  részére  arról,  hogy  egy  esetleges  panasz 
benyújtása során a vizsgálat eredményéről mennyi időn belül fognak majd tájékoztatást kapni. 
 

 

 

 

9 

Az  Eht.  egyik  hivatkozott  rendelkezéséből  sem  következik  tehát,  hogy  amennyiben  egy  –  nem 
előfizetőnek,  hanem  –  felhasználónak  minősülő  személy  panasszal  fordul  a  Kötelezetthez  az  ott 
igénybe vett valamely szolgáltatással kapcsolatban, úgy a Kötelezett a vizsgálat eredményét nem a 
felhasználóval,  hanem  az  előfizetővel  lenne  köteles  közölni.  Mivel  az  Eht.  nem  tartalmaz  olyan 
előírást,  amely  a  Kötelezettet  erre  kötelezné,  így  a  Kötelezettet  nem  terheli  olyan  kötelezettség, 
amelyhez szükséges lenne, hogy egy előfizetői szolgáltatást felhasználó személy személyes adatait 
továbbítsa  a  szolgáltatás  előfizetője  részére,  azaz  az  adattovábbítás 
jogalapjaként  nem 
hivatkozható a GDPR 6. cikk (1) bekezdés c) pontja. 
 
Mivel  a  Kötelezett  nyilatkozatai  nem támasztják alá,  hogy  az  adattovábbítás  az  Eht.  által reá rótt 
kötelezettség teljesítéséhez lett volna szükséges, valamint az eljárás során nem merült fel egyéb 
bizonyíték  arra  nézve,  hogy  a  GDPR  6.  cikkében  szereplő  egyéb  feltétel  érvényesülne,  így  a 
Hatóság  megállapította,  hogy  a  Kötelezett  megfelelő  jogalap  nélkül  továbbította  a  Kérelmező 
személyes adatait a Munkáltató részére, ezzel megsértette a GDPR 6. cikkét. 
 
b) 
A Hatóság álláspontja szerint amennyiben a Kötelezett szerint jelen esetben – a Kötelezett 
számára rendelkezésre álló részletinformációk hiányára tekintettel – fennállt annak veszélye, hogy 
a Kérelmező a Munkáltató által igénybe vett szolgáltatási szerződéssel „visszaél” olyan módon, hogy 
megfelelő jogosultság nélkül és a Munkáltató tudta nélkül rendelkezik a szerződéssel kapcsolatosan, 
úgy lehetősége lett volna megkövetelni a Kérelmezőtől, hogy azonosítsa magát és támassza alá, 
miért jogosult informálódni az adott előfizetés kapcsán. 
 
A  Kérelmező  hozzáférési  kérelmeiből  azonban  egyértelműen  kitűnik,  hogy  nem  az  előfizetői 
szerződéssel kapcsolatban kíván intézkedni, azaz nem a szerződés tartalmához kíván hozzáférni, 
nem módosítani vagy megszüntetni szeretné azt, hanem személyes adatokról szeretne tájékoztatást 
kérni. E körben a Kérelmező akkor valósított volna meg „visszaélést”, ha olyan személyes adat és 
olyan tájékoztatás került volna birtokába, amelynek megismerésére nem lett volna jogosult. 
 
Fentiek  értelmében  a  Kötelezettnek  az  érintetti  kérelem  megválaszolásakor  nem  az  Eht. 
szabályaiból kellett volna kiindulnia, hanem a GDPR rendelkezéseiből, azaz nem azt kellett volna 
mérlegelnie,  hogy  a  Kérelmező  előfizető  vagy  felhasználó  (hiszen  ez  az  érintetti  joggyakorlás 
szempontjából nem releváns), hanem azt, hogy a Kérelmező a GDPR 4. cikk 1. pontja értelmében 
érintettnek minősül-e azon személyes adatok tekintetében, amely adatok tekintetében hozzáférési 
jogát gyakorolja, hiszen ennek ismeretében lett volna megítélhető az, hogy a Kötelezett köteles-e 
teljesíteni  a  Kérelmező  hozzáférési  kérelmét,  a  Kérelmező  jogosult-e  megismerni  azokat  az 
információkat, amelyekről a kérelemben érdeklődött. 
 
A Hatóság álláspontja szerint tehát nem állt fenn valójában olyan érvényes cél, amelynek érdekében 
az  adatok  továbbítása  szükséges  lett  volna.  Az  eset  körülményeiből  nem  következett,  hogy  a 
Kérelmező  esetlegesen  az  előfizetői  szerződéssel  visszaélne  olyan  módon,  hogy  a  szerződéssel 
kapcsolatban  a Munkáltató tudta  nélkül  intézkedik,  hiszen magával  a  szerződéssel  egyértelműen 
nem kívánt rendelkezni, kizárólag személyes adatokhoz szeretett volna hozzáférni. 
 
A  Hatóság  általánosságban  elfogadható  tartja,  hogy  a  „visszaélések  megakadályozása”  legyen 
adatkezelési  célként  meghatározva,  azonban  kizárólag  azokban  az  esetekben,  ahol  a  bármilyen 
visszaélés veszélye konkrétan felmerül. Mivel jelen esetben nem merült fel, hogy a Kérelmező az 
előfizetői  szerződéssel  kapcsolatban  kívánt  volna  intézkedni,  így  az  ennek  során  megvalósítható 
„visszaélés” kiküszöbölése érdekében történt adattovábbítás a célhoz kötöttség elvét sérti, azaz a 
Kötelezett a Kérelmező személyes adatait a GDPR 5. cikk (1) bekezdés b) pontjába ütköző módon 
továbbította. 
 
c) 
A  vizsgált  esetben  véghez  vitt  adattovábbítás  a  Hatóság  álláspontja  szerint  nem  volt 
szükséges,  hiszen  az  esetleges  visszaélés  kiküszöbölhető  lett  volna más  módon,  adattovábbítás 

 

 

 

10 

nélkül.  Azonban  nem  az  állapítható  meg,  hogy  a  továbbított  adatok  közül  csak  bizonyos  adatok 
kezelése  lett  volna  szükséges,  ami  által  az  adattakarékosság  elve  sérült  volna,  hanem  az,  hogy 
maga  az  adattovábbítás  –  és  nem valamely továbbított  adat  kezelése  –  volt  szükségtelen,  amire 
tekintettel  a  Hatóság  a  fentiekben  az  adatkezelés  jogalap  nélküliségét,  valamint  cél  nélküliségét 
állapította meg. Kifejezetten az adattakarékosság elvének sérülése így nem volt megállapítható. 

 
d) 
Bár a Kérelmező személyes adatainak a Munkáltató részére való továbbítása az adatokhoz 
való jogosulatlan közlésnek minősül, azonban az adattovábbítás következtében nem valósult meg a 
GDPR 4. cikk 12. pontja szerinti adatvédelmi incidens, mivel a jogosulatlan közlés és hozzáférés nem 
a biztonság sérüléséből fakadt, hanem egyértelműen a Kötelezett saját döntése volt, mivel a Kötelezett 
szerint az adatok továbbítása volt a megfelelő módja az eset elintézésének. 
 
III.2. A Kérelmező hozzáférési kérelmének kezelése 
 
A Kérelmező a hozzáférési kérelemben egyrészt arról kívánt információt kapni, hogy a Kötelezett 
kinek továbbította személyes adatait. A címzettekre vonatkozó hozzáférési kérelmet olyan módon 
kell megválaszolni, hogy az adatkezelő konkrétan felsorolja a címzettek személyét vagy körét, vagy 
azt a választ nyújtja, hogy nem továbbította harmadik személy részére az adatokat. Jelen esetben, 
mivel a Kötelezett csak a Munkáltató részére továbbította a Kérelmező személyes adatait, így azt a 
konkrét és egyértelmű választ kellett volna nyújtania, hogy csak a Munkáltató részére továbbították 
az adatokat, egyéb harmadik személy részére nem. Nem megfelelő a Kötelezett által nyújtott azon 
válasz,  hogy  „az  ÁSZF  7.  Melléklet  (…)  4.  pontja  szerinti  címzetteknek  nem  továbbítottuk  a 
Panaszos  személyes  adatait”,  mivel  e  válaszból  nem  következik  egyértelműen  az,  hogy  ezen 
címzettek  körén  túl  –  a  Munkáltatón  kívül  –  más  személyek  részére  sor  került-e  az  adatok 
továbbítására. 
 
A  Kötelezett  azon  tájékoztatása,  amikor  idézte  az  Eht.  138.  §  (1)  bekezdését,  valamint  (2) 
bekezdésének  b)  pontját – azon túl, hogy nem releváns a hozzáférési kérelem szempontjából – nem 
minősül  sem  az  adatkezelés  jogalapjáról,  sem  pedig  annak  céljáról  való  tájékoztatásnak,  amely 
információkra a Kérelmező hozzáférési kérelme szintén kiterjedt. 
 
A Hatóság nem fogadja el a  Kötelezett azon indokát, hogy a „panaszt” nem adatvédelmi, hanem 
hírközlési  vonatkozásúnak  minősítette,  mivel  a  Kérelmező  beadványaiból  –  így  különösen  a 
tárgyból,  a  megfogalmazásból  és  a  kifejezetten  a  GDPR  15.  cikkére  alapított  kérelemre  – 
egyértelműen kitűnik, hogy azok adatvédelmi vonatkozásúak. 
 
A  Hatóság  megjegyzi  azonban,  hogy  amennyiben  a  Kérelmező  a  személyes  adataira  vonatkozó 
információkról  tájékozódott,  úgy  a  Kötelezettnek  –  mint  adatkezelőnek  –  akkor  is  fel  kellett  volna 
ismernie, hogy a kérelem a GDPR 15. cikke szerinti kérelem, ha a Kérelmező ezt nem tette volna 
ennyire egyértelművé, és akkor is a GDPR előírásai szerint kellett volna hozzáférést biztosítania a 
Kérelmező részére az általa kért információkhoz. 
 
Mindezekre tekintettel a Hatóság megállapítja, hogy a Kötelezett – bár formailag eleget tett a GDPR 
12. cikk (3) bekezdésének, ugyanis határidőn belül választ adott a Kérelmezőnek – megsértette a 
Kérelmező  hozzáféréshez  való  jogát,  ugyanis  válasza  tartalmilag  nem  volt  megfelelő,  mert  nem 
adott  részére  tájékoztatást  az  adatkezelés  céljáról  és  címzettjeiről.  Bár  a  Kérelmező  hozzáférési 
kérelme tágabb volt, mint az az adatkör, amely a 15. cikk (1) bekezdésében szerepel, ugyanis az 
adatkezelés jogalapjáról is tájékoztatást kért, amely körülményről való tájékoztatást a 15. cikk (1) 
bekezdése nem sorol fel, azonban a GDPR csak a tájékoztatás minimális tartalmi elemeit határozza 
meg, azonban a hozzáférési kérelem esetén fennálló tájékoztatási kötelezettség – és az 5. cikk (1) 
bekezdés  a)  pontja  szerinti  átláthatóság  elvének  –  maradéktalan teljesítéséhez  a  Kérelmezett  az 
adatkezelés valamennyi releváns információról, így az adatkezelés jogalapjáról is köteles lett volna 
tájékoztatást nyújtani. 

 

 

 

11 

 
Fentiek alapján a Kötelezett magatartása a GDPR 15. cikk (1) bekezdésébe ütközött. 
 
I V .   A l k a l m a z o t t   s z a n k c i ó   é s   i n d o k o l á s a  
 
A Hatóság hivatalból megvizsgálta, hogy indokolt-e az egyedi ügyben elkövetett jogsértés miatt a 
Kötelezettel szemben adatvédelmi bírság kiszabása. E körben a Hatóság az általános adatvédelmi 
rendelet 83. cikk (2) bekezdése és az Infotv. 75/A. §-a alapján hivatalból mérlegelte az ügy összes 
körülményét és megállapította, hogy jelen eljárás során feltárt jogsértés esetében a bírság kiszabása 
arányos és indokolt szankció. 
 
Abban a kérdésben, hogy indokolt-e az adatvédelmi bírság kiszabása, a Hatóság a GDPR 83. cikk 
(2)  bekezdése  alapján  mérlegelte  az  ügy  összes  körülményét.  A  Hatóság  szükségesnek  tartja  a 
bírság  kiszabását,  mivel  a  Kötelezett  a  GDPR  érintetti  jogokra  vonatkozó  rendelkezését  sértette 
meg, amely gyakorlat nemcsak a Kérelmező, hanem a Kötelezett valamennyi jelenlegi és jövőbeli 
ügyfelének jogait is érinti. 
 
Erre  tekintettel  a  Hatóság  az  Infotv.  61.  §  (1)  bekezdés  a)  pontja  alapján  a  rendelkező  részben 
foglaltak  szerint  döntött,  és  jelen  határozatban  a  Kötelezettet  adatvédelmi  bírság  megfizetésére 
kötelezte. 
 
A bírság összegét a Hatóság jogszabályon alapuló mérlegelési jogkörében eljárva határozta meg. 
 
A jogsértés jellege alapján – érintetti joggyakorlás akadályozása – a kiszabható bírság felső határa 
a GDPR 83. cikk (5) bekezdés a) pontja alapján 20 000 000 euró, illetve a Kötelezett esetében az 
előző pénzügyi év teljes világpiaci forgalmának legfeljebb 4%-a, ha az a magasabb. 
 
A Hatóság a bírságkiszabás során súlyosító körülményként az alábbi tényezőket vette figyelembe: 
 

-  a megfelelő jogalap nélküli, célhoz kötöttség elvébe ütköző adattovábbítás a GDPR 83. cikk 

(5) bekezdés b) pontja szerinti súlyosabb jogsértésnek minősül; 

-  a Kötelezett a Kérelmező érintetti kérelmeinek nem megfelelő teljesítése által a GDPR III. 
fejezetében szereplő érintetti jogokat sértette meg, amely jogsértés szintén a GDPR 83. cikk 
(5) bekezdés b) pontja szerinti súlyosabb jogsértésnek minősül; 

-  a  Kötelezett  által  megvalósított  jogsértés  –  a  2019.  szeptember  20-án  kelt  hozzáférési 
kérelem kezelése esetén – súlyosan gondatlan volt, mivel a Kérelmező több alkalommal és 
különféle módokon megjelölte, hogy a levele hozzáférési kérelem, amelyre a GDPR 15. cikke 
szerinti választ kíván kapni, a Kötelezett ennek ellenére nem nyújtott arra megfelelő választ 
(GDPR 83. cikk (2) bekezdés b) pont), mert a beadványt hírközlési panasznak minősítette. 

 
A Hatóság a bírságkiszabás során az alábbi egyéb körülményeket vette figyelembe: 
 

-  az  egyéni  kérelemre  indult  ügyben  a  Hatóság  egyetlen  személy  hozzáférési  jogának 

kezelését értékelte; 

-  a  Kötelezett  által  megvalósított  jogsértés  nem  érintette  személyes  adatok  különleges 

kategóriáit; 

-  Kötelezett  együttműködött  a  Hatósággal  a  hatósági  eljárás  során,  és  a  Hatóság 

megkereséseit határidőben megválaszolta; 

 

 

 

12 

-  a Kötelezett nettó értékesítési árbevétele a 2019. évi beszámolója szerint 192 659 000 000 
forint volt, adózás utáni eredménye 18 512 000 000 forint, így a kiszabott adatvédelmi bírság 
nem lépi túl a kiszabható bírság maximumát. 

E g y é b   k é r d é s e k  

 
A Hatóság kifejezetten enyhítő tényezőként egyetlen körülményt sem értékelt. 
 
A Hatóság a bírságkiszabás során nem tartotta relevánsnak a GDPR 83. cikk (2) bekezdés c), d), 
e),  h),  i),  j)  és  k)  pontja  szerinti  körülményeket,  mivel  azok  a  konkrét  ügy  kapcsán  nem 
értelmezhetőek. 
 
V .  
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az ország 
egész területére kiterjed. 
 
Jelen döntés az Ákr. 80-81. §-a és az Infotv. 60. § (1) bekezdésén alapul. 
 
A döntés az Ákr. 82. § (1) bekezdése alapján a döntés közlésével véglegessé válik. 
 
Az Ákr. 112. §-a, és 116. § (1) bekezdése alapján a határozattal szemben közigazgatási per útján 
van helye jogorvoslatnak. 
 
A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont aa) alpontja alapján a Fővárosi Törvényszék kizárólagosan illetékes. 
 
A  Kp.  27.  §  (1)  bekezdés  b)  pontja  alapján  a  törvényszék  hatáskörébe  tartozó  perben a  jogi 
képviselet kötelező. A Kp. 39. § (6) bekezdése szerint a keresetlevél benyújtásának a közigazgatási 
cselekmény hatályosulására halasztó hatálya nincs. 
 
A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  
 
A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás 
tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2)  bekezdésén  alapul.  A 
közigazgatási per illetékének mértékét az illetékekről szóló 1990. évi XCIII. törvény (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet. 
 
Budapest, 2020. október 22. 
 
 
 
 
 

Dr. Péterfalvi Attila 

c. egyetemi tanár 

elnök 

 

 

