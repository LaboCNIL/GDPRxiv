 

Ügyszám: NAIH-1743-        /2021 

 
 
 
 

Tárgy:  kérelemnek  helyt  adó 

határozat 

 
 

H A T Á R O Z A T  

 
A Nemzeti Adatvédelmi és Információszabadság Hatóság (a továbbiakban: Hatóság) előtt […] 
kérelmező  (a  továbbiakban:  Kérelmező)  kiskorúságára  tekintettel  képviseletében:  […]  (lakcím: 
[…],  a  továbbiakban:  Képviselő)  által  […]  (lakcím:  […])  (a  továbbiakban:  Kérelmezett)  szemben 
benyújtott  -,  a  Hatósághoz  2021.  január  28.  napján  érkezett  –  jogosulatlan  adatkezelés  tárgyú 
kérelme nyomán indult adatvédelmi hatósági eljárásban a Hatóság az alábbi döntéseket hozza: 
 
I. 

A Hatóság a Kérelmező kérelmének helyt ad és  

1)  elmarasztalja  a  Kérelmezettet,  tekintettel  arra,  hogy  a  Kérelmező  személyes  adatait  és 
különleges  személyes  adatait  a  természetes  személyeknek  a  személyes  adatok kezelése 
tekintetében  történő  védelméről  és  az  ilyen  adatok  szabad  áramlásáról,  valamint  a 
95/46/EK 
irányelv  hatályon  kívül  helyezéséről  szóló  (EU)  2016/679  rendelet  (a 
továbbiakban:  GDPR)  5.  cikk  (1)  bekezdés  a)  pont  szerinti  tisztességes  adatkezelés,  a 
GDPR  5.  cikk  (1)  bekezdés  b)  pont  szerinti  célhoz  kötöttség  elvét  és  az  5.  cikk  (1) 
bekezdés  c)  pont  szerinti  adattakarékosság  elvét,  továbbá  a  GDPR  6.  cikkét  és  9.  cikkét 
megsértve  jogellenesen  kezelte,  amikor  az  adatokat  a  harmadik  személyek  számára 
hozzáférhetővé tette;  

 

2)  megtiltja  a  Kérelmezettnek  a  felvétel  harmadik  személyekkel  -  akár  online  felületen,  akár 

más módon - történő közlését; 

3)  kötelezi  a  Kérelmezettet,  hogy  azon  címzetteket,  akik  számára  e-mail  útján  a  felvétel 
továbbításra,  ezáltal  pedig  a  Kérelmező  személyes  és  különleges  személyes  adatai 
közlésre  kerültek,  értesítse  a  felvétel  törlésének  szükségességéről.  A  Kérelmezettnek  az 
intézkedés  megtörténtét  hitelt  érdemlően  igazolnia  kell  a  Hatóság  felé,  a  jelen  határozat 
véglegessé válását követő 30 napon belül. 

II. 

A Hatóság az I. pontban megállapított jogsértések miatt a Kérelmezettet hivatalból  
 

figyelmeztetésben 

részesíti. 

 
 
A  jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási  perben 
megtámadható.  A  keresetlevelet  a  Hatósághoz  kell  benyújtani,  elektronikusan,  amely  azt  az  ügy 
irataival  együtt  továbbítja  a  bíróságnak.  A  teljes  személyes  illetékmentességben  nem  részesülők 

………………………………………………………………………………………………………… 
ugyfelszolgalat@naih.hu 
1055 Budapest 
Falk Miksa utca 9-11. 
www.naih.hu 
 
 

Tel.: +36 1 391-1400 
Fax: +36 1 391-1410 

 

 

számára a közigazgatási per illetéke 30 000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező. 
 

 

I N D O K O L Á S 

 
I. Az eljárás menete 
 
(1) 

A  Kérelmező  képviseletében  a  Képviselő  a  Hatósághoz  január  28-án  érkezett  levelében 
adatvédelmi  hatósági  eljárás  iránti  kérelmet  nyújtott  be  a  Kérelmezettel  szemben, 
amelyben  sérelmezte,  hogy  a  Kérelmezett  titokban  készített,  majd  egy  Facebook 
csoportban közzétett egy felvételt egy beszélgetésről, amelyen a Kérelmező személyes és 
különleges adatainak minősülő információk hangoztak el.  

 
(2) 

 
(3) 

(4) 

(5) 

(6) 

 

A Kérelmező az ügy kivizsgálására, a jogsértés feltárására, a Kérelmezett jogsértéstől való 
eltiltására,  valamint  a  Kérelmezettel  szemben  a 
jogkövetkezmények 
alkalmazására kérte a Hatóságot. 

törvényes 

A Hatóság a 2021. március 5-én kelt, NAIH-1743-2/2021. számú végzésében a Kérelmezőt 
kérelme hiányosságainak pótlására hívta fel, amelynek a Kérelmező 2021. március 17-én a 
Hatóság  részére  megküldött  levelében  és  az  ahhoz  csatolt  mellékletekkel  részben  eleget 
tett.  
 
A  Hatóság  megállapította,  hogy  a  képernyőmentés  részlete  nem  alkalmas  a  kifogásolt 
adatkezelés  bizonyítására,  ezért  a  2021.  április  14-én  kelt,  NAIH-1743-4/2021.  számú 
végzésében  felhívta  a  Képviselőt,  hogy  a  végzés  kézhezvételétől  számított  8  napon  belül 
küldje meg a Hatóság részére a felvétel megosztását igazoló képernyőmentést. 
 

A  Kérelmező  a  fenti  számú  végzés  2021.  április  16-i  átvételét  követően,  április  26-án 
postára  adott  és  a  Hatósághoz  április  27-én  érkezett  leveléhez  csatolt  adathordozóval 
eleget tett a Hatóság végzésében foglaltaknak. 
 
A  Hatóság  2021.  május  13-án  kelt,  NAIH-1743-6/2021.  számú  végzésében  felhívta  a 
Kérelmezettet,  hogy  a  végzés  kézhezvételétől  számított  tizenöt  napon  belül  adjon 
tájékoztatást  a felvétel  Facebook  csoportban  való  megosztásának  céljáról  és  jogalapjáról, 
valamint arról, hogy ennek során kik ismerték meg a Kérelmező személyes és különleges 
személyes adatait, továbbá, hogy sor került-e a felvétel e-mailen történő megküldésére is, 
ki(k)nek, milyen célból és milyen jogalappal. 
 

 
 

2 

(7) 

 
(8) 

 
(9) 

A Kérelmezett 2021. június 2-án megküldte a NAIH-1743-6/2021. számú végzésben foglalt 
kérdésekre  adott  válaszait,  melyekkel  kapcsolatban  a  Hatóság  által  a  NAIH-1743-9/2021. 
számú  végzésben  kért  pontosításnak  2021.  június  14-én  e-papír  szolgáltatáson  keresztül 
küldött levelében eleget tett. 

A Hatóság 2021. június 25-én a Kérelmezettet, valamint a Kérelmezőt értesítette, hogy az 
adatvédelmi  hatósági  eljárásban  a  bizonyítási  eljárás  befejeződött,  és felhívta  figyelmüket 
az iratbetekintési, valamint a további bizonyítási indítványok előterjesztésére vonatkozó jog 
gyakorlásának lehetőségére. 

A Képviselő 2021. július 2-án jelezte, hogy élni kíván iratbetekintési jogával. 
 
A  Hatóság  a  NAIH-1743-14/2021.  számú  végzésében  a  Képviselő  által  előterjesztett 
iratbetekintési  kérelemnek  korlátozottan,  az  általa  meg  nem  ismerhető  személyes  adatok 
kitakarása mellett helyt adott, és a megadott postai címre megküldte a nem a Kérelmezőtől 
származó és nem a Kérelmező részére megküldött iratok másolati példányait. 

(10)  További iratbetekintési kérelem vagy bizonyítási indítvány a Hatósághoz nem érkezett. 

 
 

II. Tényállás 
 
(11)  A Hatósághoz 2021. január 28. napján érkezett kérelemben a Kérelmező kifogásolta, hogy. 
a  Kérelmezővel  kapcsolatos  –  az  óvodavezető  által  jelzett  –  probléma  megbeszélése 
céljából  szerveztek  egy  találkozót,  amelyen  a  Képviselő  és  az  óvodavezető  mellett  részt 
vett  a  Kérelmezett  is,  aki  az  egyik  óvodai  csoporttárs  édesanyja.  A  kérelemben  foglaltak 
titokban 
szerint  Kérelmezett  a  megbeszélés  első  46  percéről  mobiltelefonjával 
videofelvételt  készített,  amely 
tekinthető,  mivel  a 
felvétel 
készítésekor az eszköz a zsebében volt, így az csak hangot rögzített. A Kérelmező előadta, 
hogy Kérelmezett  „a hangfelvételt feltöltötte a Facebook közösségi oldalra egy, az óvodai 
szülők  számára 
létrehozott  csoport  oldalára,  vagyis  azt  a  nyilvánosság  számára 
közvetlenül hozzáférhetővé tette,”. A kérelemben foglaltak szerint a felvételen a Kérelmező 
személyes és különleges személyes adatainak minősülő információk hangzanak el, ennek 
ellenére  a  Kérelmezett  a  Kérelmező  személyét  illetően  nem  kérte  a  Képviselő  –  azaz 
Kérelmező  törvényes  képviselője  –  hozzájárulását  a  hangfelvétel  készítéséhez,  továbbá 
sem  az  elkészítése 
felhasználásáról,  vagyis  nyilvánosságra 
hozataláról nem tájékoztatta a Képviselőt. 
  

inkább  hangfelvételnek 

tényéről,  sem  annak 

(12)  A Kérelmező álláspontja szerint a Kérelmezett  megsértette az információs önrendelkezési 
jogról és az információszabadságról szóló 2011. évi CXII. törvény (a továbbiakban: Infotv.) 
4. § (1) bekezdését, 5. § (1) bekezdés b) pontját, (2) bekezdés a) pontját, továbbá a 14. § 
a) pontját, ezért az adatkezelése jogellenes. A Kérelmező kérte a Hatóságot, hogy vizsgálja 
ki az ügyet, tárja fel a jogsértést, és tiltsa el az jogsértő adatkezelőt a további jogsértéstől, 
valamint vele szemben alkalmazza a törvényes jogkövetkezményeket. 

 

3 

 
 

 

 

(13)  A Kérelmező a kérelméhez csatolt egy darab adathordozó eszközt, amelyen megtalálható 
egy,  képi  megjelenítést  csupán  első  másodperceiben  tartalmazó,  azonban  természetes 
személyeket  nem  ábrázoló  videófelvétel,  amelyen  a  kérelemben  ismertetett  beszélgetés 
hallható. A pendrive-on található továbbá két Word dokumentum, melyek közül az egyiken 
feltételezhetően  a  Kérelmező  és  a  Kérelmezett  között  zajlott  online  beszélgetés,  míg  a 
másikon  valószínűsíthetően  az  érintett  óvodai  csoportba  járó  gyermekek  szülei  közötti 
online beszélgetés került rögzítésre, gépelt formában. 
 

(14)  A Képviselő a Hatóság hiánypótlási felhívására válaszolva pontosította kérelmét, miszerint 
gyermeke  személyes  és  különleges  személyes  adatainak  kezelését  sérelmezi,  valamint 
megadta  a  Hatóság  által  kért  személyes  adatokat  és  a  kérelemben  hivatkozott  Facebook 
csoportra  vonatkozó  információkat.  A  levélhez  csatolásra  került  a  kifogásolt  felvétel 
közzétételének  igazolását  célzó  képernyőmentés  részlete,  valamint  a  […]  elnevezésű 
Facebook csoportot ábrázoló képernyőmentés. 

 
(15)  A Kérelmező egy újabb pendrive megküldésével – az azon található képernyőmentésekkel 
–  igazolta  a  szóban  forgó  felvétel  több  személy  által  használt  Facebook  csoportban  való 
közzétételét,  annak  időpontját  és  a  közzétevő  személyét,  valamint  annak  tényét,  hogy  a 
csoportban a felvételen hallható beszélgetéssel kapcsolatos diskurzus olvasható. 
 

(16)  A  Kérelmezett  a  Hatóság  felhívására  előadta,  hogy  a  hanganyag  2021.  január  21-én 
készült,  amelynek  oka  az  volt,  hogy  egy  ilyen  beszélgetésen  szakmai  indokok  is 
elhangzanak,  amit  később  nehezen  tud  felidézni.  A  Kérelmezett  kifejtette,  hogy  nem  volt 
rossz  szándéka,  és  ezen  a  beszélgetésen  lett  világos  számára,  hogy  a  gyerekek 
veszélyben  vannak,  és  sem  az  óvodavezető,  sem  a  Képviselő  nem  kívánnak  érdemi 
lépéseket  tenni.  A  Kérelmezett  előadta  továbbá,  hogy  tudomása  szerint  rajta  kívül  egy 
szülő  sem  volt  tisztában  azzal,  hogy  „egy  súlyos  idegrendszeri  problémával  küzdő 
kisgyerek  jár  a  csoportba”,  és  féltette  a  gyerekeket.  Állítása  szerint  ezért  tette  közzé  a 
hanganyagot 2021. január 22-én 5 óra 12 perckor az óvodások szülei – összesen 23 fő – 
által  használt  messenger  csoportban.  Hangsúlyozta,  hogy  a  célja  a  tájékoztatás  volt,  és 
hogy  akkor  döbbent  rá,  hogy  ezt  így  nem  lett  volna  szabad,  amikor  az  óvodavezető  a 
közzététel  napján  10  óra  7  perckor  írt  neki,  hogy  távolítsa  el  a  felvételt,  mert  nem  járult 
hozzá.  A  Kérelmezett  ezért  10  óra  15  perckor  eltávolította  a  felvételt  a  csoportból.  A 
Kérelmezett  álláspontja  szerint,  mivel  a  közzététel  időpontjában  sok  szülő  dolgozik,  és  a 
felvétel  nagyon  kevés  ideig  volt  elérhető,  „szinte  senki  nem  tudta  meghallgatni.”  A 
Kérelmezett  a  nyilatkozata  alapján  a  felvételt  is  rögtön  törölte  a  beszélgetésből.  A 
Kérelmezett továbbá idézte a csoportban történt beszélgetéseket, valamint nyilatkozatához 
csatolta is az ezt igazoló képernyőfotókat.  

 

 

4 

(17)  A Hatóságnak a felvétel e-mailen történő megküldésének jogalapjára vonatkozó kérdésére 
válaszolva  a  Kérelmezett  beismerte,  hogy  nem  volt  joga  elküldeni  a  felvételt  annak,  aki 
kérte,  és  ismét  kiemelte,  hogy  nem  ártó  szándékkal  tette,  hanem  a  gyerekek  érdekében. 
Előadta továbbá, hogy a felvételt csak annak küldte el, aki kérte a szülők közül. 
 

(18)  A  Kérelmezett  pontosított  nyilatkozatában  megnevezte  azt  a  három  személyt,  akiknek  a 

felvétel e-mail útján megküldésre került. 

 

(19)  A  Hatóság  a  rendelkezésére  álló  információk  alapján  megállapította,  hogy  a  kérelem 
tárgyát  képező  felvételen  hallható  a  Képviselő,  a  Kérelmezett  és  az  óvodavezető  közötti 
beszélgetés. 
 

 
(20)  A  beszélgetés  során  többek  között  elhangzanak  a  Kérelmezőre  vonatkozó  következő 
információk:  a  neve  ([…]),  a  lakhelye,  az,  hogy  nem  tartozik  az  adott  óvodai  körzethez, 
valamint az a magánszféra különösen érzékeny területét érintő megállapítás is, miszerint a 
családjában  a  közelmúltban  három  haláleset  is  történt.    Hallható  továbbá  a  felvételen 
számos  olyan  információ,  amely  a  Kérelmező  magatartását,  viselkedésbeli  problémáit 
hivatott  bemutatni,  legyen  az  akár  egy  konkrét  konfliktus  említése,  vagy  a  probléma 
fennállásának időtartama. 
 

(21)  Ezenfelül  a  hangfelvételen  a  Kérelmező  egészségi  állapotára  vonatkozó  következő 
információk is hallhatók: […]hoz járnak vele; „[…] ható” gyógyszert szed; […]vizsgálata lesz 
([…]  probléma  miatt);  heti  két  alkalommal  fejlesztésre  jár,  valamint  a  vele  kapcsolatos, 
betegség  tényére  utaló  kijelentések  (pl.  a  Kérelmezett  által  a  Képviselőhöz  intézett 
megállapítás: „Nem látom rajtad azt, hogy elismernéd, hogy […].”). 

(22)  A felvétel közzététele egy olyan chat csoportban történt, amelynek tagjai a Kérelmező által 
is látogatott óvodai csoportba járó gyermekek szülei. A felvételre mutató link közzétételére 
a  felvételen  hallható  beszélgetés  másnapján,  azaz  2021.  január  22-én  került  sor,  és  a 
messenger csoportból való törlése is aznap megtörtént. 

 

III. Alkalmazott jogszabályok 
 
A  GDPR  2.  cikk  (1)  bekezdése:  E  rendeletet  kell  alkalmazni  a  személyes  adatok  részben  vagy 
egészben  automatizált  módon  történő  kezelésére,  valamint  azoknak  a  személyes  adatoknak  a 
nem  automatizált  módon  történő  kezelésére,  amelyek  valamely  nyilvántartási  rendszer  részét 
képezik, vagy amelyeket egy nyilvántartási rendszer részévé kívánnak tenni. 
 
 
 

 

5 

GDPR  2.  cikk  (2)  bekezdés  c)  pont:  „E  rendelet  nem  alkalmazandó  a  személyes  adatok 
kezelésére,  ha  azt  természetes  személyek  kizárólag  személyes  vagy  otthoni  tevékenységük 
keretében végzik;” 
 
GDPR  4.  cikk  1.  pont:  „személyes  adat”:  azonosított  vagy  azonosítható  természetes 
személyre  („érintett”)  vonatkozó  bármely  információ;  azonosítható  az  a  természetes 
személy,  aki  közvetlen  vagy  közvetett módon,  különösen  valamely azonosító,  például  név, 
szám, helymeghatározó adat, online azonosító vagy a természetes személy testi, fiziológiai, 
genetikai,  szellemi,  gazdasági,  kulturális  vagy  szociális azonosságára  vonatkozó  egy  vagy 
több tényező alapján azonosítható; 
 
„adatkezelés”:  a  személyes  adatokon  vagy  adatállományokon 
GDPR 4. cikk 2. pont:  
automatizált vagy nem automatizált módon végzett bármely művelet vagy műveletek összessége, 
így a gyűjtés, rögzítés, rendszerezés, tagolás, tárolás, átalakítás vagy megváltoztatás, lekérdezés, 
betekintés, felhasználás, közlés továbbítás, terjesztés vagy egyéb módon történő hozzáférhetővé 
tétel útján, összehangolás vagy összekapcsolás, korlátozás, törlés, illetve megsemmisítés. 
 
GDPR 4. cikk 15. pont: „„egészségügyi adat”: egy természetes személy testi vagy pszichikai 
egészségi  állapotára  vonatkozó  személyes  adat,  ideértve  a  természetes  személy  számára 
nyújtott  egészségügyi  szolgáltatásokra  vonatkozó  olyan  adatot  is,  amely  információt 
hordoz a természetes személy egészségi állapotáról;” 
 
GDPR  5.  cikk  (1)  bekezdés  a)  pont:  „a  személyes  adatok  kezelését  jogszerűen  és 
tisztességesen,  valamint  az  érintett  számára  átlátható  módon  kell  végezni  („jogszerűség, 
tisztességes eljárás és átláthatóság”);” 
 
GDPR  5.  cikk  (1)  bekezdés  b)  pont:  „a  személyes  adatok  gyűjtése  csak  meghatározott, 
egyértelmű  és  jogszerű  célból történjen,  és azokat  ne  kezeljék  ezekkel  a  célokkal  össze  nem 
egyeztethető  módon;  a  89.  cikk  (1)  bekezdésének  megfelelően  nem  minősül  az  eredeti  céllal 
össze  nem  egyeztethetőnek  a  közérdekű  archiválás  céljából,  tudományos  és  történelmi  kutatási 
célból vagy statisztikai célból történő további adatkezelés („célhoz kötöttség”);” 
 
GDPR  5.  cikk  (1)  bekezdés  c)  pont:  a  személyes  adatoknak  „az  adatkezelés  céljai 
szempontjából  megfelelőek  és  relevánsak  kell,  hogy  legyenek,  és  a  szükségesre  kell 
korlátozódniuk („adattakarékosság”);” 
 
GDPR  6.  cikk  (1)  bekezdés:  A  személyes  adatok  kezelése  kizárólag  akkor  és  annyiban 
jogszerű, amennyiben legalább az alábbiak egyike teljesül: 
a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
b)  az  adatkezelés  olyan  szerződés  teljesítéséhez  szükséges,  amelyben  az  érintett  az  egyik  fél, 
vagy  az  a  szerződés  megkötését  megelőzően  az  érintett  kérésére  történő  lépések  megtételéhez 
szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 

6 

 

d)  az  adatkezelés  az  érintett  vagy  egy  másik  természetes  személy  létfontosságú  érdekeinek 
védelme miatt szükséges; 
e) az adatkezelés közérdekű vagy az adatkezelőre ruházott közhatalmi jogosítvány gyakorlásának 
keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan  érdekei 
vagy  alapvető  jogai  és  szabadságai,  amelyek  személyes  adatok  védelmét  teszik  szükségessé, 
különösen, ha az érintett gyermek. 
 
Az első albekezdés f) pontja nem alkalmazható a közhatalmi szervek által feladataik ellátása során 
végzett adatkezelésre. 
 
(3)      Az  (1)  bekezdés  c)  és  e)  pontja  szerinti  adatkezelés  jogalapját  a  következőknek  kell 
megállapítania: 
a) az uniós jog, vagy 
b) azon tagállami jog, amelynek hatálya alá az adatkezelő tartozik. 
 
Az  adatkezelés  célját  e  jogalapra  hivatkozással  kell  meghatározni,  illetve  az  (1)  bekezdés  e) 
pontjában  említett  adatkezelés  tekintetében  annak  szükségesnek  kell  lennie  valamely  közérdekű 
vagy  az  adatkezelőre  ruházott  közhatalmi  jogosítvány  gyakorlásának  keretében  végzett  feladat 
végrehajtásához.  Ez  a  jogalap  tartalmazhat  az  e  rendeletben  foglalt  szabályok  alkalmazását 
kiigazító  rendelkezéseket,  ideértve  az  adatkezelő  általi  adatkezelés  jogszerűségére  irányadó 
általános  feltételeket,  az  adatkezelés  tárgyát  képező  adatok  típusát,  az  érintetteket,  azokat  a 
jogalanyokat,  amelyekkel  a  személyes  adatok  közölhetők,  illetve  az  ilyen  adatközlés  céljait,  az 
adatkezelés  céljára  vonatkozó  korlátozásokat,  az  adattárolás  időtartamát  és  az  adatkezelési 
műveleteket, valamint egyéb adatkezelési eljárásokat, így a törvényes és tisztességes adatkezelés 
biztosításához  szükséges  intézkedéseket  is,  ideértve  a  IX.  fejezetben  meghatározott  egyéb 
konkrét adatkezelési helyzetekre vonatkozóan. Az uniós vagy tagállami jognak közérdekű célt kell 
szolgálnia, és arányosnak kell lennie az elérni kívánt jogszerű céllal. 
 
GDPR 9. cikk: 
A személyes adatok különleges kategóriáinak kezelése 
(1) A faji vagy etnikai származásra, politikai véleményre, vallási vagy világnézeti meggyőződésre 
vagy szakszervezeti tagságra utaló személyes adatok, valamint a genetikai adatok, a természetes 
személyek  egyedi  azonosítását  célzó  biometrikus  adatok,  az  egészségügyi  adatok  és  a 
természetes  személyek  szexuális  életére  vagy  szexuális  irányultságára  vonatkozó  személyes 
adatok kezelése tilos. *  
(2) Az (1) bekezdés nem alkalmazandó abban az esetben, ha: 
a)  az  érintett  kifejezett  hozzájárulását  adta  az  említett  személyes  adatok  egy  vagy  több  konkrét 
célból  történő  kezeléséhez,  kivéve,  ha  az  uniós  vagy  tagállami  jog  úgy  rendelkezik,  hogy  az  (1) 
bekezdésben említett tilalom nem oldható fel az érintett hozzájárulásával; 
b)  az  adatkezelés  az  adatkezelőnek  vagy  az  érintettnek  a  foglalkoztatást,  valamint  a  szociális 
biztonságot  és  szociális  védelmet  szabályozó  jogi  előírásokból  fakadó  kötelezettségei  teljesítése 
és konkrét jogai gyakorlása érdekében szükséges, ha az érintett alapvető jogait és érdekeit védő 

 

7 

 

fizikai  vagy 

jogi  cselekvőképtelensége 

megfelelő  garanciákról  is  rendelkező  uniós  vagy  tagállami  jog,  illetve  a  tagállami  jog  szerinti 
kollektív szerződés ezt lehetővé teszi; 
c) az adatkezelés az érintett vagy más természetes személy létfontosságú érdekeinek védelméhez 
szükséges,  ha  az  érintett 
folytán  nem  képes  a 
hozzájárulását megadni; 
d)  az  adatkezelés  valamely  politikai,  világnézeti,  vallási  vagy  szakszervezeti  célú  alapítvány, 
egyesület  vagy  bármely  más  nonprofit  szervezet  megfelelő  garanciák  mellett  végzett  jogszerű 
tevékenysége keretében történik, azzal a feltétellel, hogy az adatkezelés  kizárólag az ilyen szerv 
jelenlegi  vagy  volt  tagjaira,  vagy  olyan  személyekre  vonatkozik,  akik  a  szervezettel  rendszeres 
kapcsolatban  állnak  a  szervezet  céljaihoz  kapcsolódóan,  és  hogy  a  személyes  adatokat  az 
érintettek  hozzájárulása  nélkül  nem  teszik  hozzáférhetővé  a  szervezeten  kívüli  személyek 
számára; 
e)  az  adatkezelés  olyan  személyes  adatokra  vonatkozik,  amelyeket  az  érintett  kifejezetten 
nyilvánosságra hozott; 
f) az adatkezelés jogi igények megállapításához, érvényesítéséhez, illetve védelméhez szükséges, 
vagy amikor a bíróságok igazságszolgáltatási feladatkörükben járnak el; *  
g) az adatkezelés jelentős közérdek miatt szükséges, uniós jog vagy tagállami jog alapján, amely 
arányos  az  elérni  kívánt  céllal,  tiszteletben  tartja  a  személyes  adatok  védelméhez  való  jog 
lényeges  tartalmát,  és  az  érintett  alapvető  jogainak  és  érdekeinek  biztosítására  megfelelő  és 
konkrét intézkedéseket ír elő; 
h)  az  adatkezelés  megelőző  egészségügyi  vagy  munkahelyi  egészségügyi  célokból,  a 
munkavállaló  munkavégzési  képességének  felmérése,  orvosi  diagnózis  felállítása,  egészségügyi 
vagy  szociális  ellátás  vagy  kezelés  nyújtása,  illetve  egészségügyi  vagy  szociális  rendszerek  és 
szolgáltatások 
jog  alapján  vagy 
egészségügyi  szakemberrel  kötött  szerződés  értelmében,  továbbá  a  (3)  bekezdésben  említett 
feltételekre és garanciákra figyelemmel; 
i)  az  adatkezelés  a  népegészségügy  területét  érintő  olyan  közérdekből  szükséges,  mint  a 
határokon át terjedő súlyos egészségügyi veszélyekkel szembeni védelem vagy az egészségügyi 
ellátás,  a  gyógyszerek  és  az  orvostechnikai  eszközök  magas  színvonalának  és  biztonságának  a 
biztosítása,  és  olyan  uniós  vagy  tagállami  jog  alapján  történik,  amely  megfelelő  és  konkrét 
intézkedésekről  rendelkezik  az  érintett  jogait  és  szabadságait  védő  garanciákra,  és  különösen  a 
szakmai titoktartásra vonatkozóan; 
j)  az  adatkezelés  a  89.  cikk  (1)  bekezdésével  összhangban  a  közérdekű  archiválás  céljából, 
tudományos  és  történelmi  kutatási  célból  vagy  statisztikai  célból  szükséges  olyan  uniós  vagy 
tagállami jog alapján, amely arányos az elérni kívánt céllal, tiszteletben tartja a személyes adatok 
védelméhez  való  jog  lényeges  tartalmát,  és  az  érintett  alapvető  jogainak  és  érdekeinek 
biztosítására megfelelő és konkrét intézkedéseket ír elő; 
(3)  Az  (1)  bekezdésben  említett  személyes  adatokat  abban  az  esetben  lehet  a  (2)  bekezdés  h) 
pontjában  említett  célokból  kezelni,  ha  ezen  adatok  kezelése  olyan  szakember  által  vagy  olyan 
szakember felelőssége mellett történik, aki uniós vagy tagállami jogban, illetve az arra hatáskörrel 
rendelkező  tagállami  szervek  által  megállapított  szabályokban  meghatározott  szakmai  titoktartási 
kötelezettség  hatálya  alatt  áll,  illetve  olyan  más  személy  által,  aki  szintén  uniós  vagy  tagállami 
jogban,  illetve  az  arra  hatáskörrel  rendelkező  tagállami  szervek  által  megállapított  szabályokban 
meghatározott titoktartási kötelezettség hatálya alatt áll. 

irányítása  érdekében  szükséges,  uniós  vagy 

tagállami 

 

8 

ideértve  az  adatkezelés 

(4)  A  tagállamok  további  feltételeket  -  köztük  korlátozásokat  -  tarthatnak  hatályban,  illetve 
vezethetnek  be  a  genetikai  adatok,  a  biometrikus  adatok  és  az  egészségügyi  adatok  kezelésére 
vonatkozóan. 
 
 
GDPR 58. cikk (2) bekezdés: A felügyeleti hatóság korrekciós hatáskörében eljárva: 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit. 
f)  átmenetileg  vagy  véglegesen  korlátozza  az  adatkezelést, 
megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének  és  a  19.  cikknek  megfelelően  elrendeli  azon  címzettek  erről  való  értesítését, 
akikkel vagy amelyekkel a személyes adatokat közölték; 
 
GDPR 77. cikk (1) bekezdés: Az egyéb közigazgatási vagy bírósági jogorvoslatok sérelme nélkül, 
minden  érintett  jogosult  arra,  hogy  panaszt  tegyen  egy  felügyeleti  hatóságnál  –  különösen  a 
szokásos  tartózkodási  helye,  a  munkahelye  vagy  a  feltételezett  jogsértés  helye  szerinti 
tagállamban  –,  ha  az  érintett  megítélése  szerint  a  rá  vonatkozó  személyes  adatok  kezelése 
megsérti e rendeletet. 
 
Az  Infotv.  2.  §  (2)  bekezdés:  Személyes  adatoknak  az  (EU)  2016/679  európai  parlamenti  és 
tanácsi rendelet (a továbbiakban: általános adatvédelmi rendelet) hatálya alá tartozó kezelésére az 
általános adatvédelmi rendeletet a III-V. és a VI/A. Fejezetben, valamint a 3. § 3., 4., 6., 11.,  12., 
13.,  16.,  17.,  21.,  23-24.  pontjában,  a  4.  §  (5)  bekezdésében,  az  5.  §  (3)-(5),  (7)  és  (8) 
bekezdésében,  a  13.  §  (2)  bekezdésében,  a  23.  §-ban,  a  25.  §-ban,  a  25/G.  §  (3),  (4)  és  (6) 
bekezdésében, a 25/H. § (2) bekezdésében, a 25/M. § (2) bekezdésében, a 25/N. §-ban, az 51/A. 
§ (1) bekezdésében, az 52-54. §-ban, az 55. § (1)-(2) bekezdésében, az 56-60. §-ban, a 60/A. § 
(1)-(3)  és  (6)  bekezdésében,  a  61.  §  (1)  bekezdés  a)  és  c)  pontjában,  a  61.  §  (2)  és  (3) 
bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. §-ban, 
a 75. § (1)-(5) bekezdésében, a 75/A. §-ban és az 1. mellékletben meghatározott kiegészítésekkel 
kell alkalmazni. 

Az  Infotv.  60.  §  (1)  bekezdése  alapján  a  személyes  adatok  védelméhez  való  jog  érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít. 

Az  adatvédelmi  hatósági  eljárásra  az  általános  közigazgatási  rendtartásról  szóló  2016.  évi  CL. 
törvény  (a 
Infotv.-ben  meghatározott 
kiegészítésekkel és az általános adatvédelmi rendelet szerinti eltérésekkel. 

továbbiakban:  Ákr.)  szabályait  kell  alkalmazni  az 

Infotv. 75/A. §: A Hatóság az általános adatvédelmi rendelet 83. cikk (2)-(6) bekezdésében foglalt 
hatásköreit  az  arányosság  elvének  figyelembevételével  gyakorolja,  különösen  azzal,  hogy  a 
személyes  adatok  kezelésére  vonatkozó  -  jogszabályban  vagy  az  Európai  Unió  kötelező  jogi 
aktusában  meghatározott  -  előírások  első  alkalommal  történő  megsértése  esetén  a  jogsértés 

 

9 

orvoslása  iránt  -  az  általános  adatvédelmi  rendelet  58.  cikkével  összhangban  -  elsősorban  az 
adatkezelő vagy adatfeldolgozó figyelmeztetésével intézkedik. 

 
IV. Döntés 
 

(23)  A  felvétellel  végzett  adatkezelés  két  különböző  adatkezelési  műveletből  állt.  Az  első 
művelet a felvétel rögzítése, míg a második művelet a felvétel közlése volt, ez utóbbi pedig 
két  különböző  formában  is  megvalósult,  amikor  a  Kérelmezett  először  a  csoportban 
osztotta meg a felvételt, majd pedig e-mailen küldte el állítása – és a becsatolt bizonyíték – 
szerint három személy számára.  Mindkét művelet, tehát a felvétel rögzítése és közlése is 
adatkezelésnek minősül a GDPR 4. cikk 2. pontja szerinti fogalommeghatározás alapján. 

 

 
IV.1 A felvétel közlésével kapcsolatos adatkezelés 
 
 
(24)  A  Hatóság  megállapította,  hogy  a  GDPR  4.  cikk  1.  pontja  szerinti  személyes  adatnak 
minősülnek a hangfelvételen elhangzó, a Kérelmezőre vonatkozó következő információk: a 
neve  ([…]),  a  lakhelye,  az,  hogy  nem  tartozik  az  adott  óvodai  körzethez;  a  családjában  a 
közelmúltban  három  haláleset 
történt;  a  Kérelmező  magatartását,  viselkedésbeli 
problémáját bemutató információk. 

(25)  Megállapításra került továbbá az is, hogy a GDPR 4. cikk 15. pontja szerinti egészségügyi 
adatnak – és ebből fakadóan a GDPR 9. cikk (1) bekezdése alapján különleges személyes 
adatnak  –  minősülnek  a  Kérelmezőről  elhangzott  azon  kijelentések,  miszerint  […]hoz 
járnak  vele,  „[…]”  gyógyszert  szed,  […]vizsgálata  lesz  […]  problémája  van,  heti  két 
alkalommal fejlesztésre jár, valamint, hogy az arra vonatkozó utalások, hogy beteg. 

 

(26)  A Kérelmezett a két adatkezelési művelet tekintetében különböző adatkezelési célokat jelölt 
meg.  A  Kérelmezett  nyilatkozata  alapján  a  felvétel  abból  a  célból  készült,  hogy  a 
későbbiekben felidézhesse a beszélgetésen elhangzottakat, a közlés pedig a többi szülő – 
azaz a közlés címzettjeinek – tájékoztatása céljából történt. 

 

 

(27)  A  felvétel  rögzítésével  kapcsolatban  a  Hatóság  megállapította,  hogy  az  mindaddig,  amíg 
tisztán  magáncélt  szolgál,  azaz,  ahogyan  arra  a  Kérelmezett 
is  hivatkozott,  a 
beszélgetésen  elhangzottak  felidézését  segíti  a  Kérelmezett  számára,  addig  a  felvétel 
elkészítése az úgynevezett „háztartási adatkezelés” kategóriájába tartozik, és a GDPR – a 
2. cikk (2) bekezdés c) pontja értelmében  – nem alkalmazandó rá. Emellett azonban nem 
hagyható  figyelmen  kívül,  hogy  a  felvétel  titokban  való  elkészítése  –  figyelemmel  a 

 

10 

megbeszélés 
elfogadható. 

témájának  érzékenységére  –  etikai  szempontból  aggályos  és  nem 

(28)  Abban  a  pillanatban  azonban,  ahogy  a  Kérelmezett  a  közte  és  a  Képviselő,  valamint  az 
óvodavezető  között  létrejött  beszélgetést  tartalmazó  felvételt  további  személyek  számára 
hozzáférhetővé tette - ezáltal megismerhetővé téve a Kérelmező személyes és különleges 
személyes  adatait  -,  a  rögzítést  jellemző  magánjelleg,  vagyis  a  Kérelmezett  által  is 
hangsúlyozott, kizárólagosan saját érdek megszűnt. Ebből fakadóan a Hatóság álláspontja 
szerint a felvétel megosztása túlmutat a GDPR alkalmazása alóli kivételt jelentő háztartási 
adatkezelés fogalmán.   

 

fő 

(29)  A  Hatóság  a  felvétel  megosztása,  mint  adatkezelési  művelet  tekintetében  a  Kérelmezett 
által  megjelölt  cél  –  vagyis  a  többi  szülő  tájékoztatása  a  Kérelmezővel  kapcsolatos 
beszélgetésen  elhangzottakról  –  vonatkozásában  az  alábbiakat  állapította  meg.  A 
beszélgetés  a 
témájában  érintett  két  személy  részvételével,  az  óvodavezető 
segítségével,  tehát  három  személy  között,  zárt  körben  zajlott,  és  bár  elhangoztak  más 
gyerekekkel  kapcsolatos  konfliktusok  és  általános  problémák 
is,  kiindulópontja  a 
Kérelmezett  gyermeke  és  a  Kérelmező  közötti  konfliktus  volt.  Maga  a  Kérelmezett  is  a 
következők  szerint  fogalmazott  a  csatolt  messenger  beszélgetésben:  „Hétfő  délután,  a 
fiammal  történő  újabb  incidens  után  újabb  szülői  panasszal  éltem  az  óvoda  vezetőjénél.” 
[…] 
leültünk  az  óvodavezetőjével  együtt 
megbeszélni  a  dolgokat.”  A  Képviselő  szándéka  szerint  is  a  gyermeke  és  a  Kérelmezett 
gyermeke  közötti  konfliktus  rendezése  céljából  kettejük  között  létrejött  beszélgetésen 
elhangzottakról  az  összes  szülő  tájékoztatása  nem  tekinthető  a  GDPR  szerinti  jogszerű 
célnak. 
 

[…]  kezdeményezésére, 

„Tegnapi  nap 

(30)  A  megjelölt  cél  jogszerűtlenségén  túl  a  Hatóság  megállapította,  hogy  amennyiben  a  többi 
szülő a kizárólagosan őket érintő, általános, lényegi információkról egy szóbeli beszélgetés 
keretében  értesül,  az  –  ugyancsak  háztartási  jellegénél  fogva  –  nem  minősül  a  GDPR 
szerinti adatkezelésnek, így adatvédelmi szempontból nem kifogásolható. 

 
(31)  A felvétel ilyen módon történő megosztása viszont szükségtelen mértékű beavatkozás volt 
az  érintett,  vagyis  a  Kérelmező  magánszférájába  azzal,  hogy  a  személyes  és  különleges 
személyes adatai ezáltal hozzáférhetővé váltak több személy számára. 

 
(32)  A  fentieken  túl  az  online  felületen  történt  közlés  a  Hatóság  álláspontja  szerint  azért  sem 
megfelelő  módja  ebben  az  esetben  az  információk  átadásának, mivel  magában  hordozza 
annak a lehetőségét és veszélyét, hogy a link – illetve e-mailes megküldés esetén a fájl – 
birtokában a címzett személy továbbíthatja más személyeknek is a felvételt. 
 

 

11 

(33)  Figyelemmel  a  fentiekre,  a  Kérelmezett  a  felvétel  megosztásával  megsértette  a  GDPR  5. 
cikk  (1)  bekezdés  b)  pontja  szerinti  célhoz  kötöttség  elvét,  valamint  a  GDPR  5.  cikk  (1) 
bekezdés c) pontjában foglalt adattakarékosság elvét. 
 

 

IV.2 Az adatkezelés jogalapja 

 

(34) 

(35) 

(36) 

 
(37) 

(38) 

A 
fentiek  alapján  a  Kérelmezettnek  a  Kérelmező  személyes  adatainak  harmadik 
személyekkel  történt  megosztását  eredményező  tevékenysége  a  GDPR  hatálya  alá 
tartozik, mely esetben az adatkezelés jogszerűségének feltétele valamely, a GDPR 6. cikk 
(1) bekezdésében szabályozott jogalap fennállása. 

Emellett  a  különleges  személyes  adatok  kezelése  főszabály  szerint  tilos.  A  különleges 
személyes adatok jogszerűen csak akkor kezelhetők, ha a GDPR 6. cikk (1) bekezdésében 
meghatározott valamely jogalap mellett a GDPR 9. cikk (2) bekezdés szerinti körülmény is 
fennáll, amely kivételt enged a különleges adatok kezelésének tilalma alól. 

A  Kérelmezett  az  adatkezeléshez  a  Kérelmező  hozzájárulásával  nem  rendelkezett.  A 
Hatóság  felhívta  a  Kérelmezettet  arra,  hogy  jelölje  meg  az  általa  folytatott  adatkezelés 
jogalapját,  azonban  ennek  a  Kérelmezett  az  eljárás  során  nem  tett  eleget.  A  Hatóságnak 
azt  nyilatkozta,  „Nem  volt  jogom  a  felvételt  elküldenem  annak  aki  kérte,  ezt  most  így  már 
tudom.”.  A  Kérelmező, 
törvényes  képviselő  hozzájáruló  nyilatkozatával 
tényszerűen nem rendelkezett, illetve a Kérelmezett más jogalap fennállását sem igazolta. 

illetve  a 

Az  eset  konkrét  körülményeit  figyelembe  véve  a  Hatóság  megállapította,  hogy  mind  a 
Kérelmező személyes adatainak, mind a különleges személyes adatainak kezelése jogalap 
nélkül történt, ezért a Kérelmezett megsértette a GDPR 6. cikk (1) bekezdését és 9. cikkét.  

Fentiekre  tekintettel  a  Hatóság  a  Kérelmező  kérelmének  helyt  adva  a  GDPR  58.  cikk  (2) 
bekezdés f) pontja alapján megtiltotta Kérelmezettnek a hangfelvétel harmadik személyek 
részére történő továbbítását. 

 
 
 

IV.3. A tisztességes adatkezelés elve 

 

(39)  Az  adatkezelés 

tisztességes  volta  az  adatkezelést  meghatározó  elv,  az  érintett 
magánszférájának,  emberi  méltóságának  tiszteletben  tartását  jelentő  követelmény.  A 
tisztességes  adatkezelés  elve  értelmében  az  érintett  nem  válhat  kiszolgáltatottá  az 
adatkezelővel vagy más személlyel szemben. 

(40)  A Kérelmezőről a törvényes képviselőjével történt beszélgetésről, a Képviselő tudta nélkül 
készült felvétel, amikor a Kérelmezett a jelenlévők tájékoztatása nélkül titokban, a zsebébe 
rejtve  használta  a  felvevő  eszközt.  Tette  ezt  egy  olyan  beszélgetés  rögzítése  céljából, 

12 

 

amely  során  a  Képviselő,  vagyis  a  kiskorú  Kérelmező  édesanyja  a  rögzítésről  mit  sem 
sejtve  gyermekéről  számos,  a  magánszféráját  érzékenyen  érintő,  valamint  egészségi 
állapotára  vonatkozó  információt  megosztott  a  beszélgetés  másik  két  résztvevőjével. 
Tekintettel  arra,  hogy  a  Képviselő  a  felvétel  elkészítéséről  nem  tudott,  és  az  adott 
körülmények között nem is számíthatott rá, így tiltakozni sem tudott ellene. 

(41)  A  találkozó  létrejöttének  célja  eleve  az  volt,  hogy  a  Kérelmező  és  a  Kérelmezett  gyereke 
között  zajlott  konfliktusok  és  egyéb  problémák  miatt  kialakult  helyzetről  beszéljenek,  és 
igyekezzenek  arra  közösen  megoldást  találni.  A  Kérelmezett  tehát  annak  tudatában  vette 
fel  a  beszélgetést  a  legelejétől  kezdve,  hogy  annak  középpontjában  a  Kérelmező 
viselkedésével kapcsolatos problémák és azok háttere lesz. 

(42)  Ezenfelül  a  Kérelmezett  a  beszélgetés  során  több  alkalommal  hangsúlyozta,  valamint 
kérdéseivel,  illetve  megjegyzéseivel  erősíteni  igyekezett,  hogy  a  Kérelmező  beteg. 
Példaként szolgál a jelenségre a felvételen hallható azon párbeszéd, amikor a Kérelmezett 
Képviselőhöz  intézett  mondatára,  miszerint  „Nem  látom  rajtad  azt,  hogy  elismernéd,  hogy 
[…].”  a  Képviselő  úgy  kezdi  válaszát,  hogy  „Elismerem,”.  Emellett  a  beszélgetés  során 
többször  is  megtörténik  a  Kérelmező  szembeállítása  a  többi  óvodással,  mint  egészséges 
gyerekekkel.  A  Kérelmezett  a  saját  gyermekét  is  ilyen  kontextusban  említi,  közvetetten 
utalva a Kérelmező beteg voltára: „Nekem jogom van védeni az egészséges gyerekemet.” 

(43)  A  Kérelmezett  tehát  nemcsak  a  beszélgetés  apropójával  volt  tisztában,  hanem  a 
beszélgetésen elhangzottak érzékeny voltának ismeretében, - mint annak aktív résztvevője 
és alakítója - osztotta meg a felvételt harmadik személyekkel. 

(44)  A  felvételen  a  Kérelmezőre  vonatkozóan  szenzitív,  különleges  adatok,  valamint  a 
viselkedésére  való  utalások  hangzottak  el.  Az  adattovábbítás  alkalmas  volt  arra,  hogy  a 
Kérelmező  személyének  megítélését  a  mikrokörnyezetében,  az  óvodás  társai  szüleinek 
körében hátrányosan befolyásolja. 

(45)  A fentiek alapján a Hatóság megállapítja, hogy a Kérelmezett megsértette a GDPR 5. cikk 
(1)  bekezdés  a)  pontja  szerinti  tisztességes  adatkezelés  elvét,  mert  egy  olyan  helyzetben 
döntött  a  Kérelmező  számára  kellemetlen,  őt  az  óvodástársaival  szemben  hátrányosan 
feltüntető,  az  ő  betegségét  előtérbe  helyező,  és  őt  a  többiektől  megkülönböztető 
beszélgetést  tartalmazó  felvétel  továbbítása  mellett,  amikor  egyáltalán  nem  lett  volna 
szükség személyes és különleges személyes adatok kezelésére. 

 
 

IV.4. A Hatóság egyéb megállapításai 

(46)  A Kérelmező álláspontja szerint a Kérelmezett megsértette az információs önrendelkezési 
jogról és az információszabadságról szóló 2011. évi CXII. törvény (a továbbiakban: Infotv.) 
4. § (1) bekezdését, 5. § (1) bekezdés b) pontját, (2) bekezdés a) pontját, továbbá a 14. § 
a) pontját, ezért az adatkezelése jogellenes. 
 

 

13 

(47)  A Hatóság mindenekelőtt rámutat, hogy az általános adatvédelmi rendelet alkalmazandóvá 
válását  követően  szükségképpen  megváltozott  az  Infotv.  személyes  adatok  védelmével 
összefüggő  rendelkezéseinek  hatálya.  Az  „új  Infotv.-nek”,  azaz  az  Infotv.-nek  -  az 
információs  önrendelkezési  jogról  és  az  információszabadságról  szóló  2011.  évi  CXII. 
törvénynek  az  Európai  Unió  adatvédelmi  reformjával  összefüggő  módosításáról,  valamint 
más  kapcsolódó 
törvénnyel  (a 
továbbiakban:  Módtv.)  kihirdetett  -  2018.  július  26-ától  hatályos  2.  §-ának  (2)  bekezdése 
rögzíti, hogy a személyes adatoknak az általános adatvédelmi rendelet hatálya alá tartozó 
kezelésére  az  általános  adatvédelmi  rendeletet  az 
Infotv.  mely  rendelkezéseiben 
meghatározott kiegészítésekkel kell alkalmazni. Ezek között nem szerepelnek a Kérelmező 
kérelmében hivatkozott rendelkezések. 

törvények  módosításáról  szóló  2018.  évi  XXXVIII. 

 

(48)  A  fentiek  alapján,  figyelemmel  a  GDPR  2.  cikkében  foglalt  rendelkezésekre,  a  jelen  ügy 

szerinti adatkezelésre a GDPR-t kell alkalmazni. 

 
IV.5. Jogkövetkezmények 
 
(49)  A  Hatóság  a  Kérelmező  kérelmének  helyt  adva  a  GDPR  58.  cikk  (2)  bekezdés  b)  pontja 
alapján elmarasztalja a Kérelmezettet, mert megsértette a GDPR 5.  cikk (1) bekezdés a), 
b) és c) pontjában, 6. cikkében, valamint 9. cikkében foglaltakat. 

 
(50)  A Hatóság helyt adva a Kérelmező kérelmének, a jogsértés megszüntetése és a személyes 
adatok  védelmének  helyreállítása  érdekében  a  GDPR  58.  cikk  (2)  bekezdés  f)  pontjában 
foglalt hatásköre alapján megtiltja a felvétel - akár online felületen, akár más módon történő 
– közlését, és utasítja a Kérelmezettet, hogy a jövőben tartózkodjon az ilyen magatartástól. 

 

(51)  A Hatóság továbbá a GDPR 58. cikk (2) bekezdés g) pontjában foglaltak alapján utasítja a 
Kérelmezettet,  hogy  a  felvétel  törlésének  szükségességéről  értesítse  azon  címzetteket, 
akik számára e-mail útján a felvétel továbbításra került. 

 
(52)  A Hatóság hivatalból megvizsgálta, hogy indokolt-e a Kérelmezettel szemben adatvédelmi 
bírság kiszabása. E körben a Hatóság a GDPR 83. cikk (2) bekezdése és az Infotv. 75/A. 
§-a  alapján  mérlegelte  az  ügy  összes  körülményét.  Tekintettel  az  ügy  körülményeire  a 
Hatóság  megállapította,  hogy  a 
jogsértés  esetében  a 
figyelmeztetés  arányos  és  visszatartó  erejű  szankció,  ezért  bírság  kiszabása  nem 
szükséges. 

jelen  eljárás  során 

feltárt 

 
(53)  A  Hatóság  döntésénél  figyelembe  vette,  hogy  a  Kérelmezett  magánszemély,  és  az  eset 
összes  körülménye  alapján  feltételezhetően  bírság  kiszabása  nélkül  elérhető,  hogy 
maradéktalanul  teljesítse  a  Hatóság  döntését  és  biztosítsa  a  Kérelmező  személyes 
adatainak  védelmét.  A  Hatóság  kifejezetten  ellenőrizni  fogja  a  jelen  határozat  teljesítését, 
és  nemteljesítés  esetén  eljárási  bírságot  szabhat  ki,  vagy  újabb  adatvédelmi  hatósági 
eljárást  indíthat.  Újabb  adatvédelmi  jogsértés  megállapítása  esetén  a  jogkövetkezmények 
megállapításakor a jelen jogsértést, mint előzményt fokozott súllyal veszi majd figyelembe. 

 

 

14 

 

V. Egyéb kérdések 

(54)  A Hatóság hatáskörét az Infotv. 38. § (2) és (2a) bekezdése határozza meg, illetékessége 

az ország egész területére kiterjed. 
 

 

(55)  A határozat az Ákr. 80.-81. §-án és az Infotv. 61. § (1) bekezdésén alapul. A határozat az 

Ákr. 82. § (1) bekezdése alapján a közlésével véglegessé válik.  
 

(56)  Az  Ákr.  112.  §-a,  és  116.  §  (1)  bekezdése,  illetve  a  114.  §  (1)  bekezdése  alapján  a 
határozattal  és  a  megszüntető  végzéssel  szemben  közigazgatási  per  útján  van  helye 
jogorvoslatnak. 
 

(57)  A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság 
döntésével szembeni közigazgatási per törvényszéki hatáskörbe tartozik, a perre a Kp. 13. 
§ (3) bekezdés a) pont aa) alpontja alapján a Fővárosi Törvényszék kizárólagosan illetékes.  
A Kp. 27. § (1) bekezdés b) pontja alapján a törvényszék hatáskörébe tartozó perben a jogi 
képviselet  kötelező.  A  Kp.  39.  §  (6)  bekezdése  szerint  a  keresetlevél  benyújtásának  a 
közigazgatási cselekmény hatályosulására halasztó hatálya nincs. 
 

(58)  A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az 
elektronikus  ügyintézés  és  a  bizalmi  szolgáltatások  általános  szabályairól  szóló  2015.  évi 
CCXXII. törvény (a továbbiakban: E-ügyintézési tv.) 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett.  
 

(59)  A keresetlevél benyújtásának idejét és helyét a Kp. 39. § (1) bekezdése határozza meg. A 
tárgyalás  tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2) 
bekezdésén alapul. A közigazgatási per illetékének mértékét az illetékekről szóló 1990. évi 
XCIII. törvény (továbbiakban: Itv.) 45/A. § (1) bekezdése határozza meg. Az illeték előzetes 
megfizetése alól az Itv.  59. § (1) bekezdése és 62. § (1)  bekezdés h) pontja mentesíti az 
eljárást kezdeményező felet.  
 

(60)  Ha  az  előírt  kötelezettsége  teljesítését  a  Kötelezett  megfelelő  módon  nem  igazolja,  a 
Hatóság úgy tekinti, hogy a kötelezettséget  határidőben nem teljesítette. Az Ákr. 132.  §-a 
szerint,  ha  a  kötelezett  a  hatóság  végleges  döntésében  foglalt  kötelezésnek  nem  tett 
eleget,  az  végrehajtható.  A  Hatóság  határozata  az  Ákr.  82.  §  (1)  bekezdése  szerint  a 
közléssel  véglegessé  válik.  Az  Ákr.  133.  §-a  értelmében  a  végrehajtást  -  ha törvény  vagy 
kormányrendelet  másként  nem  rendelkezik  -  a  döntést  hozó  hatóság  rendeli  el.  Az  Ákr. 
134.  §-a  értelmében  a  végrehajtást  -  ha  törvény,  kormányrendelet  vagy  önkormányzati 
hatósági  ügyben  helyi  önkormányzat  rendelete  másként  nem  rendelkezik  -  az  állami 
adóhatóság foganatosítja. Az Infotv. 60. § (7) bekezdése alapján a Hatóság határozatában 
foglalt, meghatározott cselekmény elvégzésére, meghatározott magatartásra, tűrésre vagy 

 

15 

abbahagyásra  irányuló  kötelezés  vonatkozásában  a  határozat  végrehajtását  a  Hatóság 
foganatosítja. 
 
 

Budapest, 2021. szeptember 23.    

 

  

 

 

Dr. Péterfalvi Attila 

elnök 

c. egyetemi tanár 

16 

