 

Iktatószám: 
 

NAIH-7058-5/2022 
 

Tárgy:  határozat 
 

 
 

H A T Á R O Z A T  

 
 

A  Nemzeti  Adatvédelmi  és  Információszabadság  Hatóság  (a  továbbiakban:  Hatóság) 
2022. augusztus 31-én hivatalból adatvédelmi hatósági eljárást indított a …...………………. 
(székhelye:  ………………………………..;  a  továbbiakban:  Ügyfél)  2021.  január  1.  és  2022. 
június 24. közötti időszakban a „………………” szolgáltatás (a továbbiakban: Szolgáltatás) 
nyújtásával és elektronikus direkt marketing (a továbbiakban: EDM) folytatásával kapcsolatos 
adatkezelésével összefüggésben annak vizsgálatára, hogy a fenti adatkezelések megfelelnek-
e a természetes személyeknek a személyes adatok kezelése tekintetében történő védelméről 
és  az  ilyen  adatok  szabad  áramlásáról,  valamint  a  95/46/EK  irányelv  hatályon  kívül 
helyezéséről  szóló  2016/679/EU  rendelet  (a  továbbiakban:  általános  adatvédelmi  rendelet) 
rendelkezéseinek.  A  Hatóság  a  fenti  adatvédelmi  hatósági  eljárásban  az  alábbi  döntéseket 
hozza: 
 
I. A Hatóság megállapítja, hogy az Ügyfél nem adott megfelelő tájékoztatást az érintetteknek 
az EDM időtartamával kapcsolatban, valamint a külön konkrét hozzájárulás hiányára tekintettel 
az EDM adatkezelések Ügyfél által megjelölt jogalapja érvénytelen volt a vizsgált időszakban, 
ezzel az Ügyfél megsértette az általános adatvédelmi rendelet 6. cikk (1) bekezdését, 7. cikk 
(2) és (4) bekezdését, valamint 12. cikk (1) bekezdését. 
 
II.  A  Hatóság  az  általános  adatvédelmi  rendelet  58.  cikk  (2)  bekezdés  d)  pontja  alapján 
hivatalból utasítja az Ügyfelet, hogy megfelelő tájékoztatást adjon az érintetteknek, akik az 
előfizetéssel  automatikusan  feliratkoztak  az  EDM-re  konkrétan  arról  a  tényről,  hogy  az 
előfizetéskor  kapott  tájékoztatással  ellentétben  az  EDM-hez  nem  volt  érvényes  külön 
hozzájárulási lehetőségük, és az EDM-ről pontosan hogyan tudnak leiratkozni. 
 
Az  információs  önrendelkezési  jogról  és  az  információszabadságról  szóló  2011.  évi  CXII. 
törvény  (a  továbbiakban:  Infotv.)  61.  §  (6)  bekezdése  alapján  a  határozat  megtámadására 
nyitva álló keresetindítási határidő lejártáig, illetve közigazgatási per indítása esetén a bíróság 
jogerős  határozatáig  a  vitatott  adatkezeléssel  érintett  adatok  nem  törölhetők,  illetve  nem 
semmisíthetők meg. 
 
III. A Hatóság a fenti adatvédelmi jogsértések miatt az Ügyfelet hivatalból 
 

 

2 000 000 Ft, azaz kétmillió forint 

adatvédelmi bírság 

megfizetésére kötelezi. 

 
A  II.  pontban  előírt  kötelezettség  teljesítését  az  Ügyfélnek  a  jelen  határozattal  szembeni 
jogorvoslati  határidő  leteltét  követő  30  napon  belül  kell  írásban  –  az  azt  alátámasztó 
bizonyítékok  előterjesztésével  együtt  –  igazolnia  a  Hatóság  felé.  Az  EDM  adatkezelést 
kizárólag  a  kifejezett  és  megfelelő  tájékoztatáson  alapuló,  külön  az  EDM-hez  adott 
hozzájárulást megadók tekintetében lehet folytatni. 
 
Az  III.  pont  szerinti  bírságot  a  jelen  határozat  véglegessé  válásától  számított  30  napon 
belül  a  Hatóság  központosított  bevételek  beszedése  célelszámolási 
forintszámlája 

 

2 

(10032000-01040425-00000000  Központosított  beszedési  számla  IBAN:  HU83  1003  2000 
0104  0425  0000  0000)  javára  kell  megfizetni.  Az  összeg  átutalásakor  a  „NAIH-7058/2022 
BÍRS.” számra kell hivatkozni. 
 
Ha  az  Ügyfél  a  bírságfizetési  kötelezettségének  határidőben  nem  tesz  eleget,  késedelmi 
pótlékot köteles fizetni. A késedelmi pótlék mértéke a törvényes kamat, amely a késedelemmel 
érintett naptári félév első napján érvényes jegybanki alapkamattal egyezik meg. 
 
A bírság és a késedelmi pótlék meg nem fizetése, illetve a fenti II. pont szerinti kötelezettség 
nem teljesítése esetén a Hatóság elrendeli a határozat végrehajtását. 
 
A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a bírósági felülvizsgálati eljárás illetéke 30 000 Ft, a per tárgyi illetékfeljegyzési jog alá esik. A 
Fővárosi Törvényszék előtti eljárásban a jogi képviselet kötelező. 
 
 

I N D O K O L Á S  

 

Az eljárás menete és a tényállás tisztázása 

I. 
 
I.1. Az előzmény ügy 
 
1.1.  A  Hatóság  2022.  június  24-én  hivatalból  NAIH-6003/2022  számú  előzmény  hatósági 
ellenőrzést (a továbbiakban: Hatósági Ellenőrzés) indított az Ügyfél Szolgáltatás nyújtásával 
és  EDM  folytatásával  kapcsolatos,  2021.  és  2022.  években  végzett  általános  adatkezelési 
gyakorlatával összefüggésben. 
 
1.2. A Hatóság a Hatósági Ellenőrzés során keletkezett iratokat az Infotv. 71. § (2) bekezdése 
alapján felhasználhatja a jelen eljárásban. 
 
1.3. A Hatósági Ellenőrzés során a Hatóság megkeresésére az Ügyfél – az általa kért és kapott 
határidő-hosszabbítást  követően  a  meghosszabbított  határidőn  belül  –  2022.  július  22-én 
érkezett,  NAIH-6003-4/2022  számon  érkeztetett  válaszlevelében  az  alábbi,  a  döntés 
szempontjából releváns nyilatkozatokat tette: 
 

(i) A Hatósági Ellenőrzés megindításának időpontjában hatályos állapot szerint az előfizető 
egy  nyilatkozatot  tett,  melyben  nyilatkozott  az  általános  szerződési  feltételekben  (a 
továbbiakban:  ÁSZF)  foglaltak  elfogadásáról,  és  amely  nyilatkozatnak  részét  képezte  az 
EDM-hez  adott  hozzájárulás  is.  Az  Ügyfél  a  nyilatkozata  szerint  észlelte,  hogy  nem 
biztosította  a  nyereményjátékban  való  részvétel  nélküli  előfizetés  lehetőségét,  s  erre 
tekintettel  gyakorlatát  megváltoztatta.  Az  Ügyfél  a  ………….  webes 
felületen  (a 
továbbiakban:  Weboldal)  2022.  június  28.  napján  önálló  checkbox-ot  helyezett  el.  Ezzel 
egyidejűleg módosította az ÁSZF rendelkezéseit is, melyben egyértelműen választja szét 
az  általános  adatvédelmi  rendelet  6.  cikk  (1)  (b)  bekezdése  szerinti  szerződés 
teljesítéséhez, illetve az általános adatvédelmi rendelet 6. cikk (1) (a) bekezdése szerinti 

1  A  közigazgatási per  kezdeményezésére  a  NAIH_K01  elnevezésű  űrlap szolgál:  NAIH_K01  űrlap   (2019.09.16)  Az  űrlap  az 
általános nyomtatványkitöltő program ( ÁNYK program) alkalmazásával tölthető ki. 

 

3 

EDM  email-ekhez  kapcsolódó  adatkezeléseket.  Ennek  alátámasztására  az  Ügyfél 
mellékelte a ……………. termékre vonatkozó ÁSZF módosított változatát. 

(ii) A Weboldalon elérhető nyereményjáték 2022. február 24. napja és 2022. március 24. 
napja  között  zajlott.  Az  Ügyfél  valamennyi  megrendelőt  szerette  volna  a  nyeremény 
lehetőségében részeltetni, így a nyereményjátékot az előfizetéssel összekapcsolta. Ezzel 
egyidejűleg  az  Ügyfél  valamennyi  EDM  e-mailben  biztosította  a  leiratkozás  lehetőségét, 
illetve erre a személyes ügyfélfiókban is lehetőséget biztosít. Az Ügyfél észlelte, hogy nem 
biztosította  a  nyereményjátékban  való  részvétel  nélküli  előfizetés  lehetőségét,  s  erre 
tekintettel gyakorlatát megváltoztatta. A jövőben az Ügyfél a nyereményjátékokban történő 
részvételt  az  előfizetéstől,  mint  adatkezeléstől  egyértelműen  elkülöníti,  külön  kezeli,  és 
minden  esetben  egyértelműen  biztosítja  az  érintett  számára  érintetti  jogaik  önálló 
gyakorlását 

(iii)  A  Weboldalon  elérhető  nyereményjáték  szabályzatában 
írt  nyertes  előfizetői 
képmásának  és  hangfelvételének  közzétételre  nem  került  sor,  képet  és  hangfelvételt  az 
Ügyfél nem készített. 

(iv) Az Adatkezelő hírszolgáltató (hírügynökségi) tevékenységet végez (Főtevékenysége: 
………………………………………..…………..). 
azért 
regisztrálnak a szolgáltatására, hogy a napi híreket, aktualitásokat napi rendszerességgel 
megkapják.  A  napi  "hírlevelek"  tehát  lényegében  nem  a  hagyományos  értelemben  vett, 
marketingcélú  megkeresések,  hanem  hírösszefoglalók,  azaz  a  szolgáltatás  lényege.  Az 
adatkezelés  jogalapja  e  tekintetben  az  általános  adatvédelmi  rendelet  6.  cikk  (1)(b) 
bekezdés szerinti szerződés teljesítése. 

kifejezetten 

érintettek 

Az 

(v) Az EDM e-mailek ezzel szemben az Adatkezelő termékeit, szolgáltatásait népszerűsítik, 
így  azok  a  napi  hírösszefoglalóktól  teljes  mértékben  eltérnek.  Az  adatkezelés  jogalapja 
ezen  esetben  az  általános  adatvédelmi  rendelet  6.  cikk  (1)  bekezdés  (a)  pontjában 
nevesített  hozzájárulás.  Az  adatkezelő  egyebekben  minden  hírlevélben  biztosította  a 
leiratkozás lehetőségét, illetve az ügyfélfiókban is van lehetőség a hírlevél-küldésről való 
leiratkozásra. 

(vi)  EDM  e-mail  azok  számára  kerül  megküldésre,  akik  az  adatkezelő  valamely 
szolgáltatására regisztráltak vagy tőle valamely terméket vásároltak. Ez utóbbi esetben is 
regisztráció  szükséges.  A  regisztrációhoz  kapcsolódóan  az  adatkezelő  általános 
adatkezelési  tájékoztatója,  illetve  a  termékre  vonatkozó  ÁSZF  tartalmaz  e  tekintetben 
információt.  Az  Ügyfél  az  adatkezelési  tájékoztatóját  pontosította,  illetve  jelenleg  már 
biztosítja a GDPR 7. cikke,  az Európai Adatvédelmi Testület 5/2020. iránymutatása és a 
hatósági  gyakorlat  tükrében  szükséges  elkülönült  hozzájárulást.  A  módosításokról  az 
Ügyfél a honlapján, az ügyfélfiókban, illetve az EDM e-mailbe ágyazva külön is tájékoztatást 
nyújt. 

időszakában  az  Ügyfél  a 

(vii)  A  Hatósági  Ellenőrzés 
feliratkozást  valamely 
szolgáltatásának  igénybevételéhez  vagy  termékének  vásárlásához  (illetve  az  ezekhez 
kapcsolódó regisztrációhoz) kötötte. Az Ügyfél ezt követően a leiratkozás időpontjáig küldte 
az  érintettek  számára  a  termékeire,  szolgáltatásaira  vonatkozó  információkat.  Ezzel 
egyidejűleg  a  leiratkozás  lehetőségét  valamennyi  EDM  e-mailben  és  az  ügyfélfiókon 
keresztül biztosította. A fentiekben bemutatott módon az Ügyfél az automatikus feliratkozás 
rendszerét megszüntette, és ezt az ÁSZF-ben, valamint az adatkezelési tájékoztatóban is 
átvezette 
 
(viii)  Arra  a  kérdésre,  hogy  mi  az  oka  azon  eltérésnek,  hogy  a  Weboldalon  elérhető 
adatkezelési  tájékoztató  10.  sorszámú  adatkezelésre  vonatkozó  rész  („EDM  küldés” 
címmel) azt írja, hogy az EDM adatkezelés időtartama a leiratkozásig vagy a felhasználó 
törlését  követő  3  munkanapig  tart,  míg  az  ÁSZF  szerint  a  felhasználó  a  regisztrációval 

4 

hozzájárul ahhoz, hogy az Ügyfél saját szolgáltatásainak információit, ajánlatait közvetlenül 
is  megküldje  a részére, mindaddig,  amíg  a  felhasználó  az  üzenetről  le  nem  iratkozik,  az 
Ügyfél  azt  válaszolta,  hogy  hírösszefoglalók  esetében  az  adatkezelés  az  előfizetés 
lejártával  megszűnik.  Hírlevelek  esetében  az  adatkezelés  a  leiratkozással  szűnik  meg. 
Leiratkozás esetében a továbbiakban nem kerül az érintett számára hírlevél megküldésre. 
Tekintettel  arra,  hogy  az  ÁSZF  ezen  rendelkezése  nem  határozta  meg  pontosan  az 
adatkezelést, így az Ügyfél ezt, illetve a kapcsolódó adatkezelési tájékoztatást pontosította. 
 
(ix) Arra a kérdésre, hogy mi az oka azon eltérésnek, hogy az ÁSZF V.2. pontja szerint az 
előfizetés a felhasználónak a regisztráció során erre irányuló nyilatkozata esetén újul meg, 
míg  a  regisztrációs  felület  alján  az  apró  betűs  információ  szerint  a  Szolgáltatáshoz  a 
hozzáférést megújuló előfizetés biztosítja, és erre vonatozó külön checkbox nem található, 
az  Ügyfél  azt  válaszolta,  hogy  tekintettel  arra,  hogy  az  ÁSZF  V.2.  pontja  pontatlanul 
fogalmaz, a megújulás szabályozását az Ügyfél módosította és valamennyi felületén ezzel 
összhangba hozta. A módosításról a fenti I.1.3.(vi) alpontban jelzett módon tájékoztatta az 
előfizetőket. 
 
(x) A vizsgált időszakban .... ezer személy fizetett elő a Szolgáltatásra és ők jellemzően heti 
egy EDM e-mailt kaptak. 
 
(xi)  A  fentiek  alátámasztására  az  Ügyfél  mellékelte  a  módosított  …………  ÁSZF-et, 
valamint a módosított adatkezelési tájékoztatót. 
 
(xii)  Az  Ügyfél  2022  augusztusának  első  felében  a  marketing  területéhez  kapcsolódóan 
belső  adatvédelmi  képzést  is  szervez,  illetve  augusztus  hónaptól  kezdődően  a  beépített 
adatvédelem elvére figyelemmel valamennyi adatkezelését ismételten áttekinti. 

 
1.4. Mivel a tényállás tisztázása szempontjából fontos volt a vizsgált időszakban a módosítás 
előtti  állapot  feltárása,  és  a  módosítások  pontos  időbeli  elhatárolása,  a  Hatóság  további 
tényállás  tisztázó  kérdéseket  tett  fel  az  Ügyfélnek.  A  Hatósági  Ellenőrzés  során  a  Hatóság 
megkeresésére  az  Ügyfél  2022.  augusztus  16-án  érkezett  NAIH-6003-6/2022  számon 
érkeztetett válaszlevelében az alábbi, a döntés szempontjából releváns és korábban még nem 
részletezett nyilatkozatokat tette és pontosításokat jelezte: 
 

(i)  2021.  január  01.  napja,  illetve  2022.  május  16.  napja  között  a  Szolgáltatásra  történő 
előfizetés  során  a  szolgáltatásra  vonatkozó  ÁSZF  elfogadása  az  EDM-hez  adott 
hozzájárulásnak is minősült, azaz csak egyszerre lehetett erről nyilatkozni. 

(ii) Az Ügyfél 2022. május 17. napján a gyakorlatát átalakította. A változtatás célja az EDM 
adatkezeléshez  nyújtandó  önálló  adatkezelési  hozzájárulás  megteremtése  volt,  ám  a 
fejlesztés során az ÁSZF-hez és az EDM-hez nyújtott hozzájárulás szövege és a checkbox 
összecsúsztak,  azaz  nem  megfelelően  került 
tehát  az 
adatkezelő  2022.  június  27.  napjáig  (a  2022.  június  24-i  Hatósági  Ellenőrzést  elrendelő 
végzés Ügyfél általi kézhezvételéig) továbbra is egy checkbox-al kérte az ÁSZF elfogadását 
és az EDM-hez történő hozzájárulást. Ezt az egybemosódást az Ügyfél 2022. június 28-án 
szűntette  meg,  és  azóta  érhető  el  a  módosított  online  rendszer.  Ezt  az  Ügyfél  az  alábbi 
dokumentumokkal támasztotta alá: 

implementálásra.  Ekkortól 

•  ÁSZF 2020.10.14.-2021.06.23 
•  ÁSZF 2021.06.24.-2022.05.17 
•  ÁSZF 2022.05.18.-2022.06.27 
•  Megrendelési folyamat …………. 
•  Adatkezelési tájékoztató 

5 

•  Checkbox képernyőmentés (2022.05.17.- 2022.06.28) 

(iii) Nem volt arra lehetőség, hogy az előfizető a nyereményjáték szabályzatát ne fogadja 
el,  illetve  abból  kimaradjon.  A  nyereményjátékban  való  részvételhez  kapcsolódóan 
tiltakozni,  abból  kimaradni  nem  lehetett.  Ezt  az  Ügyfél  az  alábbi  dokumentumokkal 
támasztotta alá a korábbi ponthoz csatoltakon felül: 

•  Nyereményjáték szabályzat 
• 

"Legyél …………. előfizető" EDM 

(iv) A vizsgált időszakban az ÁSZF 2022. május 17. napjáig nem tartalmazott az EDM e-
mailekre  vonatkozó 
rendelkezéseket.  Az  ÁSZF  ugyanis  kizárólag  a  szerződés 
teljesítéséhez  szorosan  kapcsolódó 
"hírleveleket"  szabályozta,  amelyek 
ugyanakkor  minden  esetben  tartalomajánlók.  A  Hatóság  által  a  fenti  I.1.3.  (viii)  pontban 
hivatkozott  ÁSZF  rendelkezés  az  ÁSZF  azon  változásával  együtt  került  be  az  ÁSZF-be, 
amikor  az  Ügyfél  a  korábbiakban  megjelöltek  szerint  az  EDM  hozzájárulást  elkülönítve 
kívánta  szabályozni,  ám  ez  egy 
fejlesztési  hiba  miatt  nem  megfelelően  került 
implementálásra. 

tartalmi 

(v) Amennyiben az érintett felhasználó a teljes profilját törli, abban az esetben az Ügyfél 
minden adatot töröl. Mivel ebbe az e-mail cím is beletartozik, így további EDM üzenet nem 
kerül megküldésre. 

(vi)  Ugyanolyan  betűmérettel,  jól  beazonosítható  módon  kerül feltüntetésre  a megújulás, 
illetve a lemondás is. Az Ügyfél a hatósági ellenőrzés megindítását követően a szöveget 
pontosította. 

 
1.5. Az Ügyfél a fenti I.1.3. pontban részletezett válaszai alapján a Hatósági Ellenőrzés során 
elismerte, hogy adatvédelmi jogilag nem volt megfelelő a gyakorlata, így azon változtatott. A 
Hatóság  hivatalbóli  adatvédelmi  hatósági  eljárása  a  jogsértés  és  jogkövetkezményének 
megállapítása érdekében a Hatóság kötelezettsége. A jelen adatvédelmi hatósági eljárás célja 
a  2021.  január  1.  és  a  Hatósági  Ellenőrzés  megindítása  (2022.  június  24.)  közötti  időszak 
adatkezelésének minősítése, azonban a jogkövetkezmények meghatározása során a Hatóság 
figyelembe  veszi  az  eljárás 
ideje  alatt  az  Ügyfél  által  megvalósított  adatkezelési 
változtatásokat. 
 
1.6. A fentiekre tekintettel a Hatóság általános közigazgatási rendtartásról szóló 2016. évi CL. 
törvény  (a  továbbiakban:  Ákr.)  101.  §  (1)  bekezdés  a)  pontja  alapján  lezárta  a  Hatósági 
Ellenőrzést, és hivatalból megindította a jelen adatvédelmi hatósági eljárást a fejlécben jelzett 
tárgyban. 
 
 
I.2. A jelen adatvédelmi hatósági eljárás 
 
2.1.  A  jelen  adatvédelmi  hatósági  eljárásban  a  Hatóság  megkeresésére  az  Ügyfél  2022. 
szeptember 12-én érkezett, NAIH-7058-2/2022 számon érkeztetett válaszlevelében az alábbi, 
a döntés szempontjából releváns nyilatkozatokat tette: 
 

(i) Az Ügyfél fenntartja a Hatósági Ellenőrzés során tett nyilatkozatait. 
 
(ii) Az Ügyfél kéri figyelembe venni, hogy a Hatósági ellenőrzés megindítását követően az 
adatkezelési  gyakorlatát 
felülvizsgálta  és  átalakította,  a  megfelelési  hiányosságait 
megszüntette  és  mindent  megtett  ezek  következményeinek  enyhítése  céljából,  és 
folyamatosan  figyeli  az  adatvédelmi  megfelelést.  Ennek  keretében  módosította  és 
mellékelte az ÁSZF-ét, az adatkezelési tájékoztatását, valamint a képernyőmentést az új 

6 

elkülönült  checkbox-okról  a  Weboldalon.  Az  Ügyfél  álláspontja  szerint  az  általános 
adatvédelmi  rendelet  6.  cikk  (1)  bekezdés  f)  pontja  szerinti  jogos  érdek  jogalap  is 
fennállhatott  volna  az  EDM  adatkezelésre  az  általános  adatvédelmi  rendelet  (47) 
preambulumbekezdése  alapján.  Az  Ügyfél  álláspontja  szerint  továbbá  a  hiányosságok 
gondatlan és nem szándékos magatartás eredményei voltak, és a Hatóság korábban nem 
állapított meg az Ügyféllel szemben jogsértést, valamint az eljárás során az Ügyfél fokozott 
mértékben együttműködött a jogsértés feltárásában és orvoslásában, amely a jogsértésnek 
az  érintettekre  gyakorolt  hatását  jelentősen  mérsékelte.  Ezen  kívül  az  Ügyfél  kérte 
figyelembe  venni,  hogy különleges  kategóriába  tartozó  vagy  bűnügyi  adat  kezelése  nem 
történt.  Az  Ügyfél  mellékelte  továbbá  az  érintetteknek  a  tájékoztatás  változásáról  szóló 
általános értesítés szövegét. 
 
(iii) Az Ügyfél a 2021. évben …… milliárd Ft árbevételt ért el. 

 
2.2.  Az  Ügyfél  2022.  szeptember  30-án  ePapíron  küldött  tájékoztatása  szerint  az  Ügyfélnél 
2022.  szeptember  28.  napján  10:30-12:30-ig  terjedő  időtartamban  belső  képzés  zajlott  az 
alábbi témakörökben: 
 

(i) A képzés előzménye: NAIH vizsgálat és annak pontos háttere 
 
(ii) Adatkezelési feladatok és felelősségi körök az adatkezelő szervezetén belül 
 
(iii) A normatív szabályozás szerepe, jogforrások, esetjog 
 
(iv) Az adatvédelmi alapelvek és jogalapok szerepe 
 
(v) Kiemelt jogalapok: hozzájárulás és jogos érdek, alkalmazási feltételek példákkal 
 
(vi) Hírlevélküldés, nyereményjátékok adatvédelmi aspektusai 
 
(vii) Jogesetek és az adatkezelő működésével kapcsolatos példák, gyakorlati esetek 
 
(viii) Érintetti jogok és azok elősegítése 

 
2.3.  Az  Ákr.  76.  §-a  alapján  nem  merült  fel  olyan  bizonyíték  vagy  nyilatkozat  a  Hatósági 
Ellenőrzés és a jelen ügy során, amely nem az Ügyféltől származna, így a Hatóság az Ügyfél 
ismételt nyilatkozattételre történő felhívása nélkül lezárta a bizonyítást. 
 
 
II. 

Az ügyben alkalmazandó jogszabályi rendelkezések 

 

Az  általános  adatvédelmi  rendelet  2.  cikk  (1)  bekezdése  szerint  az  általános  adatvédelmi 
rendeletet  kell  alkalmazni  a  személyes  adatok  részben  vagy  egészben  automatizált  módon 
történő kezelésére, valamint azoknak az adatoknak a nem automatizált kezelésére, amelyek 
valamely nyilvántartási rendszer részét képezik, vagy amelyeket egy nyilvántartási rendszer 
részévé kívánnak tenni. 
 
Az általános adatvédelmi rendelet 4. cikk 1. pontja alapján „személyes adat” azonosított vagy 
azonosítható természetes személyre („érintett”) vonatkozó bármely információ, többek között 
az online azonosító is. 
 
Az  általános  adatvédelmi  rendelet  4.  cikk  2.  pontja  alapján  „adatkezelés”  a  személyes 
adatokon vagy adatállományokon automatizált vagy nem automatizált módon végzett bármely 

7 

művelet vagy műveletek összessége, így a gyűjtés, rögzítés, rendszerezés, tagolás, tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás, 
terjesztés  vagy  egyéb  módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés. 
 
Az általános adatvédelmi rendelet 4. cikk 4. pontja alapján „profilalkotás” személyes adatok 
automatizált  kezelésének  bármely  olyan  formája,  amelynek  során  a  személyes  adatokat 
valamely  természetes  személyhez  fűződő  bizonyos  személyes  jellemzők  értékelésére, 
különösen  a  munkahelyi  teljesítményhez,  gazdasági  helyzethez,  egészségi  állapothoz, 
személyes preferenciákhoz, érdeklődéshez, megbízhatósághoz, viselkedéshez, tartózkodási 
helyhez vagy mozgáshoz kapcsolódó jellemzők elemzésére vagy előrejelzésére használják. 
 
Az általános adatvédelmi rendelet 4. cikk 7. pontja alapján „adatkezelő” az a természetes vagy 
jogi  személy,  közhatalmi  szerv,  ügynökség  vagy  bármely  egyéb  szerv,  amely  a  személyes 
adatok kezelésének céljait és eszközeit önállóan vagy másokkal együtt meghatározza. Ha az 
adatkezelés céljait és eszközeit az uniós vagy a tagállami jog határozza meg, az adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami 
jog is meghatározhatja 
 
Az  általános  adatvédelmi  rendelet  4.  cikk  11.  pontja  alapján  „az  érintett  hozzájárulása”  az 
érintett  akaratának  önkéntes,  konkrét  és  megfelelő  tájékoztatáson  alapuló  és  egyértelmű 
kinyilvánítása, amellyel az érintett nyilatkozat vagy a megerősítést félreérthetetlenül kifejező 
cselekedet útján jelzi, hogy beleegyezését adja az őt érintő személyes adatok kezeléséhez. 
 
Az  általános  adatvédelmi  rendelet  6.  cikk  (1)  bekezdés  a)  pontja  szerint  jogszerű  lehet  a 
személyes adatok kezelése, ha az érintett hozzájárulását adta személyes adatainak egy vagy 
több konkrét célból történő kezeléséhez. 
 
Az  általános  adatvédelmi  rendelet  6.  cikk  (1)  bekezdés  f)  pontja  szerint  jogszerű  lehet  a 
személyes  adatok  kezelése,  ha  az  adatkezelés  az  adatkezelő  vagy  egy  harmadik  fél  jogos 
érdekeinek érvényesítéséhez szükséges, kivéve, ha ezen érdekekkel szemben elsőbbséget 
élveznek  az  érintett  olyan  érdekei  vagy  alapvető jogai  és  szabadságai,  amelyek  személyes 
adatok védelmét teszik szükségessé, különösen, ha az érintett gyermek. 
 
Az  általános  adatvédelmi  rendelet  (47)  preambulumbekezdése  szerint  az  adatkezelő  – 
ideértve  azt  az  adatkezelőt  is,  akivel  a  személyes  adatokat  közölhetik  –  vagy  valamely 
harmadik  fél  jogos  érdeke  jogalapot  teremthet  az  adatkezelésre,  feltéve  hogy  az  érintett 
érdekei,  alapvető  jogai  és  szabadságai  nem  élveznek  elsőbbséget,  figyelembe  véve  az 
adatkezelővel való kapcsolata alapján az érintett észszerű elvárásait. Az ilyen jogos érdekről 
lehet szó például olyankor, amikor releváns és megfelelő kapcsolat áll fenn az érintett és az 
adatkezelő  között,  például  olyan  esetekben,  amikor  az  érintett  az  adatkezelő  ügyfele  vagy 
annak  alkalmazásában  áll.  A  jogos  érdek  fennállásának  megállapításához  mindenképpen 
körültekintően  meg  kell  vizsgálni  többek  között  azt,  hogy  az  érintett  a  személyes  adatok 
gyűjtésének  időpontjában  és  azzal  összefüggésben  számíthat-e  észszerűen  arra,  hogy 
adatkezelésre az adott célból kerülhet sor. Az érintett érdekei és alapvető jogai elsőbbséget 
élvezhetnek az adatkezelő érdekével szemben, ha a személyes adatokat olyan körülmények 
között kezelik, amelyek közepette az érintettek nem számítanak további adatkezelésre. Mivel 
a jogalkotó feladata, hogy jogszabályban határozza meg, hogy a közhatalmi szervek milyen 
jogalapon  kezelhetek  személyes  adatokat,  az  adatkezelő  jogszerű  érdekét  alátámasztó 
jogalapot nem lehet alkalmazni, a közhatalmi szervek által feladataik ellátása során végzett 
adatkezelésre.  Személyes  adatoknak  a  csalások megelőzése céljából feltétlenül  szükséges 
kezelése szintén az érintett adatkezelő jogos érdekének minősül. Személyes adatok közvetlen 
üzletszerzési célú kezelése szintén jogos érdeken alapulónak tekinthető. 

8 

 
Az általános adatvédelmi rendelet 7. cikk (2) bekezdése alapján ha az érintett hozzájárulását 
olyan  írásbeli  nyilatkozat  keretében  adja  meg,  amely  más  ügyekre  is  vonatkozik,  a 
hozzájárulás iránti kérelmet ezektől a más ügyektől egyértelműen megkülönböztethető módon 
kell előadni, érthető és könnyen hozzáférhető formában, világos és egyszerű nyelvezettel. Az 
érintett  hozzájárulását  tartalmazó  ilyen  nyilatkozat  bármely  olyan  része,  amely  sérti  e 
rendeletet, kötelező erővel nem bír. 
 
Az általános adatvédelmi rendelet 7. cikk (4) bekezdése alapján annak megállapítása során, 
hogy a hozzájárulás önkéntes-e, a lehető legnagyobb mértékben figyelembe kell venni azt a 
tényt, egyebek mellett, hogy a szerződés teljesítésének – beleértve a szolgáltatások nyújtását 
is – feltételéül szabták-e az olyan személyes adatok kezeléséhez való hozzájárulást, amelyek 
nem szükségesek a szerződés teljesítéséhez. 
 
Az  általános  adatvédelmi  rendelet  12.  cikk  (1)  bekezdése  alapján  az  adatkezelő  megfelelő 
intézkedéseket hoz annak érdekében, hogy az érintett részére a személyes adatok kezelésére 
vonatkozó, a 13. illetve 14. cikkben említett valamennyi információt és a 15–22. és 34. cikk 
szerinti  minden  egyes  tájékoztatást  tömör,  átlátható,  érthető  és  könnyen  hozzáférhető 
formában,  világosan  és  közérthetően  megfogalmazva  nyújtsa,  különösen  a  gyermekeknek 
címzett bármely információ esetében. 
 
Az  általános  adatvédelmi  rendelet  13.  cikk  (1)  és  (2)  bekezdése  alapján  ha  a  személyes 
adatokat  az  érintettől  szerezték  meg,  az  adatkezelő  az  érintett  rendelkezésére  bocsátja  a 
következő információkat: 

a)  az  adatkezelőnek  és  –  ha  van  ilyen  –  az  adatkezelő  képviselőjének  a  kiléte  és 
elérhetőségei; 

b) az adatvédelmi tisztviselő elérhetőségei, ha van ilyen; 

c) a személyes adatok tervezett kezelésének célja, valamint az adatkezelés jogalapja; 

d)  az  általános  adatvédelmi  rendelet  6.  cikk  (1)  bekezdésének  f)  pontján  alapuló 
adatkezelés esetén, az adatkezelő vagy harmadik fél jogos érdekei; 

e) adott esetben a személyes adatok címzettjei, illetve a címzettek kategóriái, ha van ilyen; 

f)  adott  esetben  annak  ténye,  hogy  az  adatkezelő  harmadik  országba  vagy  nemzetközi 
szervezet  részére  kívánja  továbbítani  a  személyes  adatokat,  továbbá  a  Bizottság 
megfelelőségi  határozatának  léte  vagy  annak  hiánya,  vagy  az  általános  adatvédelmi 
rendelet  46.  cikkben,  a  47.  cikkben  vagy  a  49.  cikk  (1)  bekezdésének  második 
albekezdésében  említett  adattovábbítás  esetén  a  megfelelő  és  alkalmas  garanciák 
megjelölése, valamint az azok másolatának megszerzésére szolgáló módokra vagy az azok 
elérhetőségére való hivatkozás; 

g)  a  személyes  adatok  tárolásának  időtartamáról,  vagy  ha  ez  nem  lehetséges,  ezen 
időtartam meghatározásának szempontjairól; 

h) az érintett azon jogáról, hogy kérelmezheti az adatkezelőtől a rá vonatkozó személyes 
adatokhoz való hozzáférést, azok helyesbítését, törlését vagy kezelésének korlátozását, és 
tiltakozhat  az 
ilyen  személyes  adatok  kezelése  ellen,  valamint  az  érintett 
adathordozhatósághoz való jogáról; 

i) az általános adatvédelmi rendelet 6. cikk (1) bekezdésének a) pontján vagy a 9. cikk (2) 
bekezdésének a) pontján alapuló adatkezelés esetén a hozzájárulás bármely időpontban 

9 

történő  visszavonásához  való  jog,  amely  nem  érinti  a  visszavonás  előtt  a  hozzájárulás 
alapján végrehajtott adatkezelés jogszerűségét; 

j) a felügyeleti hatósághoz címzett panasz benyújtásának jogáról; 

k)  arról,  hogy  a  személyes  adat  szolgáltatása 
jogszabályon  vagy  szerződéses 
kötelezettségen alapul vagy szerződés kötésének előfeltétele-e, valamint hogy az érintett 
köteles-e  a  személyes  adatokat  megadni, 
lehetséges 
következményeikkel járhat az adatszolgáltatás elmaradása; 

továbbá  hogy  milyen 

l) az általános adatvédelmi rendelet 22. cikk (1) és (4) bekezdésében említett automatizált 
döntéshozatal ténye, ideértve a profilalkotást is, valamint legalább ezekben az esetekben 
az alkalmazott logikára és arra vonatkozóan érthető információk, hogy az ilyen adatkezelés 
milyen jelentőséggel, és az érintettre nézve milyen várható következményekkel bír. 

feltételeitől 

 
Az általános adatvédelmi rendelet 13. cikk (4) bekezdése alapján a 13. cikk (1)–(3) bekezdését 
nem kell alkalmazni, ha és amilyen mértékben az érintett már rendelkezik az információkkal. 
 
Az  általános  adatvédelmi  rendelet  26.  cikk  (3)  bekezdése  alapján  az  érintett  az  (1) 
bekezdésben  említett  megállapodás 
függetlenül  mindegyik  adatkezelő 
vonatkozásában  és  mindegyik  adatkezelővel  szemben  gyakorolhatja  az  e  rendelet  szerinti 
jogait. 
 
Az  általános  adatvédelmi  rendelet  hatálya  alá  tartozó  adatkezelésre  az  Infotv.  2.  §  (2) 
bekezdése  szerint  az  általános  adatvédelmi  rendeletet  az  ott  megjelölt  rendelkezésekben 
foglalt kiegészítésekkel kell alkalmazni. 
 
Az Infotv. 60. § (1) bekezdése alapján a személyes adatok védelméhez való jog érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít és 
hivatalból adatvédelmi hatósági eljárást indíthat. 
 
Az  Infotv.  61.  §  (1)  bekezdés  a)  pontja  szerint  az  adatvédelmi  hatósági  eljárásban  hozott 
határozatában  a  Hatóság  az  Infotv.  2.  §  (2)  bekezdésében  meghatározott  adatkezelési 
műveletekkel  összefüggésben  az  általános  adatvédelmi 
rendeletben  meghatározott 
jogkövetkezményeket alkalmazhatja. 
 
Az Infotv. 71. § (2) bekezdése alapján a Hatóság az eljárásai során jogszerűen megszerzett 
iratot, adatot vagy egyéb bizonyítási eszközt más eljárásában felhasználhatja. 
 
Az  Infotv.  75/A.  §-a  alapján  a  Hatóság  az  általános  adatvédelmi  rendelet  83.  cikk  (2)–(6) 
bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok kezelésére  vonatkozó  – jogszabályban  vagy  az 
Európai  Unió  kötelező  jogi  aktusában  meghatározott  –  előírások  első  alkalommal  történő 
megsértése esetén a jogsértés orvoslása iránt – az általános adatvédelmi rendelet 58. cikkével 
összhangban – elsősorban az adatkezelő vagy adatfeldolgozó figyelmeztetésével intézkedik. 
 
Az általános adatvédelmi rendelet 58. cikk (2) bekezdés d) pontja alapján a Hatóság utasítja 
az  adatkezelőt  vagy  az  adatfeldolgozót,  hogy  adatkezelési  műveleteit  –  adott  esetben 
meghatározott  módon  és  meghatározott  időn  belül  –  hozza  összhangba  e  rendelet 
rendelkezéseivel. 
 
Az  általános  adatvédelmi  rendelet  58.  cikk  (2)  bekezdés  i)  pontja  alapján  a  Hatóság  a  83. 
cikknek megfelelően közigazgatási bírságot szab ki, az adott eset körülményeitől függően az 
e bekezdésben említett intézkedéseken túlmenően vagy azok helyett. 

10 

 
Az  általános  adatvédelmi  rendelet  83.  cikk  (1)  bekezdése  alapján  valamennyi  felügyeleti 
hatóság biztosítja, hogy e rendeletnek a (4), (5), (6) bekezdésben említett megsértése miatt 
az  e  cikk  alapján  kiszabott  közigazgatási  bírságok  minden  egyes  esetben  hatékonyak, 
arányosak és visszatartó erejűek legyenek. 
 
Az általános adatvédelmi rendelet 83. cikk (2) bekezdése szerint a közigazgatási bírságokat 
az  adott  eset  körülményeitől  függően  az  általános  adatvédelmi  rendelet  58.  cikk  (2) 
bekezdésének a)–h) és j) pontjában említett intézkedések mellett vagy helyett kell kiszabni. 
Annak  eldöntésekor,  hogy  szükség  van-e  közigazgatási  bírság  kiszabására,  illetve  a 
közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 

a)  a  jogsértés  jellege,  súlyossága  és  időtartama,  figyelembe  véve  a  szóban  forgó 
adatkezelés jellegét, körét vagy célját, továbbá azon érintettek száma, akiket a jogsértés 
érint, valamint az általuk elszenvedett kár mértéke; 

b) a jogsértés szándékos vagy gondatlan jellege; 

c)  az  adatkezelő  vagy  az  adatfeldolgozó  részéről  az  érintettek  által  elszenvedett  kár 
enyhítése érdekében tett bármely intézkedés; 

d) az adatkezelő vagy az adatfeldolgozó felelősségének mértéke, figyelembe véve az általa 
az  általános  adatvédelmi  rendelet  25.  és  32.  cikk  alapján  foganatosított  technikai  és 
szervezési intézkedéseket; 

e) az adatkezelő vagy az adatfeldolgozó által korábban elkövetett releváns jogsértések; 

f)  a  felügyeleti  hatósággal  a  jogsértés  orvoslása  és  a  jogsértés  esetlegesen  negatív 
hatásainak enyhítése érdekében folytatott együttműködés mértéke; 

g) a jogsértés által érintett személyes adatok kategóriái; 

h) az, ahogyan a felügyeleti hatóság tudomást szerzett a jogsértésről, különös tekintettel 
arra, hogy az adatkezelő vagy az adatfeldolgozó jelentette-e be a jogsértést, és ha igen, 
milyen részletességgel; 

i) ha az érintett adatkezelővel vagy adatfeldolgozóval szemben korábban – ugyanabban a 
tárgyban – elrendelték az általános adatvédelmi rendelet 58. cikk (2) bekezdésében említett 
intézkedések valamelyikét, a szóban forgó intézkedéseknek való megfelelés; 

j) az, hogy az adatkezelő vagy az adatfeldolgozó tartotta-e magát az általános adatvédelmi 
rendelet  40.  cikk  szerinti  jóváhagyott  magatartási  kódexekhez  vagy  az  általános 
adatvédelmi rendelet 42. cikk szerinti jóváhagyott tanúsítási mechanizmusokhoz; valamint 

k) az eset körülményei szempontjából releváns egyéb súlyosbító vagy enyhítő tényezők, 
például a jogsértés közvetlen vagy közvetett következményeként szerzett pénzügyi haszon 
vagy elkerült veszteség. 

 
Az  általános  adatvédelmi  rendelet  eltérő  rendelkezése  hiányában  az  adatvédelmi  hatósági 
eljárásra az Ákr. rendelkezéseit kell alkalmazni az Infotv.-ben meghatározott eltérésekkel. 
 
 
III. 
 
III.1. A 2021. január 1. és 2022. május 17. közötti adatkezelés 

Döntés 

 

11 

1.1.  A Weboldalon a Szolgáltatására történő online regisztráció esetén a feltárt tényállás és 
az  Ügyfél  kifejezett  nyilatkozatai  alapján  minden  előfizető  automatikusan  az  EDM-re  is 
feliratkozott.  A  Weboldalon  egy  checkbox  szolgált  a  Szolgáltatás  ÁSZF-ének  elfogadására 
(amely az előfizetés feltétele) és az EDM-re történő feliratkozásra. A regisztráció idején nem 
volt  lehetőség csak  a  Szolgáltatásra  regisztrálni a  Weboldalon  keresztül az  EDM-re történő 
feliratkozás nélkül. 
 
1.2.  Az ÁSZF nem tartalmazott rendelkezést az EDM-ről. 
 
1.3. A NAIH-6003-6/2022 számú irathoz mellékelt, a vizsgát időszakra vonatkozó adatkezelési 
tájékoztatás  15.  oldala  szerinti  táblázat  alapján  az  adatkezelés  jogalapja  az  érintett 
hozzájárulása volt, és ezt nyilatkozta az Ügyfél is az eljárás során a fenti I.1.3.(v) pontban írtak 
szerint.  A  Hatóság  az  Ügyfél  azon  nyilatkozatát,  miszerint  akár  jogos  érdek  is  fennállhatott 
volna, az alábbi okokból nem tartotta relevánsnak a tényállás tisztázása során. Az adatkezelés 
jogalapját az adatkezelők kötelesek előre eldönteni, az általános adatvédelmi rendelet 6. cikk 
(1) bekezdés f) pontja szerinti mérlegelést a jogos érdek és az érintetti jogok között megtenni 
és dokumentálni, és erről és – többek között – a tiltakozási jogról az érintetteket megfelelően 
tájékoztatni. Mindezek hiányában utólagosan a jogalap módosítása általában és jelen esetben 
is  tisztességtelen  adatkezelés  lenne  az  érintettek  felé,  továbbá  az  érdekmérlegelés  a  fenti 
körülmények figyelembevételével nem vezetne pozitív eredményre, így a jogos érdek jogalap 
nem állhat fenn. Nem az érintett és nem is a Hatóság feladata a megfelelő jogalap azonosítása 
az  adatkezelés  megkezdését  megelőzően,  ez  a  beépített  és  alapértelmezett  adatkezelés 
elvéből adódóan az adatkezelő kizárólagos felelőssége. Emiatt a Hatóság csak azt vizsgálta 
a  jelen  ügyben  is,  hogy  az  Ügyfél  által  az  érintettek  felé  megjelölt  hozzájárulásos  jogalap 
érvényes volt-e.  
 
1.4.  Az    NAIH-6003-6/2022  számú  irathoz  mellékelt,  a  vizsgát  időszakra  vonatkozó 
adatkezelési  tájékoztatás  18.  oldala  szerinti  táblázat  alapján  az  adatkezelés  időtartama  a 
hozzájárulás visszavonásáig tart. Ehhez képest az Ügyfél nyilatkozata szerint a Szolgáltatás 
lemondása automatikusan az EDM adatkezelést is megszünteti az EDM hozzájárulás külön 
visszavonása  nélkül.  Az  EDM  hozzájárulás  bármikor  visszavonható  volt  a  Szolgáltatással 
kapcsolatos online fiók beállításokban. 
 
1.5.  Az  adatkezelési  tájékoztatás  nem  jelölte  meg,  hogy  lenne  olyan  lehetőség,  hogy  a 
Szolgáltatásra történő regisztráció mellett az EDM-re nem iratkozik fel az érintett. 
 
1.6. A Szolgáltatás feliratkozói 2022. február 24. napja és 2022. március 24. automatikusan 
részt vettek egy nyereményjátékban is, azonban az ott leírt többlet adatkezelés (képmás és 
hangfelvétel) nem valósult meg, és a nyereményjáték már lezárult. 
 
 
III.2. A 2022. május 18. és 2022. június 24. közötti adatkezelés 
 
2.1.  Az Ügyfél I.1.4.(ii) pont szerinti nyilatkozata alapján az Ügyfél a 2022. május 17-ét követő 
időszakban  át  kívánta  alakítani  a  hozzájárulás  megadását  az  EDM-hez,  azonban  ez  a 
gyakorlatban nem valósult meg. 
 
2.2.  A Hatóság a ténylegesen megvalósult és az érintettek számára a tájékoztatóban megjelölt 
adatkezeléseket vizsgálja, a valóságban nem megvalósult adatkezeléseket nem. Így a fentiek 
ellenére  mivel  a Weboldalon  az  EDM  hozzájárulás  a  gyakorlatban továbbra  is  változatlanul 
csak az ÁSZF elfogadásával együtt volt megadható, e tekintetben a 2022. május 18. és 2022. 
június 24. közötti és az azt megelőző időszak között a döntést befolyásoló érdemi különbség 
nem volt. 

12 

továbbra  sem 

felelt  meg  a  világos  és  megfelelő 

 
2.3.  Az ÁSZF 2022. május 18-tól tartalmazott rendelkezést az EDM-el kapcsolatban, azonban 
ezen  információ  az I.1.3.(viii)  és I.1.4.(iv)  pontokban  leírtak  alapján  nem volt  egyértelmű  és 
nem volt teljesen összhangban az adatkezelési tájékoztatóval, így az adatkezelés időtartama 
vonatkozásában 
tájékoztatás 
követelményének.  A  jogi  megfeleléshez  az  EDM-el  összefüggő  adatkezelési  gyakorlata 
alapvető módosításának szükségességét az Ügyfél a fenti I.1.3. pontban részletezett válaszai 
alapján  a  Hatóság  felhívásának  hatására  elismerte,  és  a  gyakorlatát  a  honlapján  is  látható 
módon módosította  2022.  június  24-át követően,  azonban  ez  a  korábbi évek  jogsértésének 
tényét  nem  befolyásolja.  E  szempontból  nem  releváns,  hogy  az  Ügyfél  honlapjára  a  fenti 
I.1.4.(ii) pontban írt nyilatkozata szerint technikai okból nem kikerült ÁSZF-jében mit írt, mivel 
az tényleges implementáció hiányában nem volt érzékelhető a valóságban, és csak a vizsgált 
időszak kis részét érintette (kb. egy hónapot a másfél évből).  Mivel az ÁSZF 2022. május 18-
tól alkalmazott módosítása sem javított a korábbi időszak szerinti tájékoztatás átláthatóságán 
és pontosságán, a tájékoztatás tekintetében a 2022. május 18. és 2022. június 24. közötti és 
az  azt  megelőző  2021.  január  1.  és  2022.  május  17.  közötti  időszak  között  a  döntést 
befolyásoló érdemi különbség nem volt, így arra értelemszerűen alkalmazandóak a fenti III.1. 
pontban írtak. 
 
2.4.  A fentiek miatt a Hatóság a döntésében egységesen kezelte a 2021. január 1. és 2022. 
május  17.  közötti valamint  a  2022.  május  18.  és  2022. június  24.  közötti  időszakot,  mivel  a 
döntést  érdemben  befolyásoló  különbség  nem  volt.  Az  indokolásban  szükség  szerint  a 
Hatóság megjelöli azon megállapításokat, amelyek nem a teljes időszakra vonatkoznak. 
 
 
III.3. A tájékoztatás a teljes vizsgált időszakban 
 
3.1.  Az  általános  adatvédelmi  rendelet  12.  cikk  (1)  bekezdése  szerint  az  Ügyfél  –  mint  a 
vizsgált  adatkezelésért  felelős  adatkezelő  –  kötelezettsége  megfelelő  intézkedéseket  hozni 
annak érdekében, hogy az érintettek részére a személyes adatok kezelésére vonatkozó, a 13. 
és 14. cikkben említett valamennyi információt és a 15–22. és 34. cikk szerinti minden egyes 
tájékoztatást  tömör,  átlátható,  érthető  és  könnyen  hozzáférhető  formában,  világosan  és 
közérthetően megfogalmazva nyújtsa. 
 
3.2. A megfelelő tájékoztatás rendszere az általános adatvédelmi rendeletben azt szolgálja, 
hogy az érintett tudatában lehessen annak, hogy mely személyes adatait, mely adatkezelő és 
mely célból, meddig fogja kezelni. Ez elengedhetetlen ahhoz, hogy olyan helyzetben legyen, 
hogy érintetti jogait érdemben gyakorolni tudja. 
 
3.3. Az általános adatvédelmi rendelet 6. cikk (1) bekezdés a) pontjára alapított adatkezelés 
esetén az általános adatvédelmi rendelet 4. cikk 11. pontja alapján nemcsak az adatkezelés 
megkezdése,  hanem  a  hozzájárulás  megszerzése  előtt  köteles  az  adatkezelő  olyan 
tájékoztatást nyújtani, amely alapján tájékozott hozzájárulás adható, amely nem lehetséges a 
fenti 3.2. pontban írt alapinformációk bármelyikének hiányában. 
 
3.4. Az általános adatvédelmi rendelet szerinti érintetti hozzájárulás jogalappal kapcsolatban 
fontos  hangsúlyozni,  hogy  az  nem  arra  szolgál,  hogy  az  adatkezelő  egyéb  jogszabályi 
feltételektől  függetlenül  általános  felhatalmazásként  alkalmazza  azt.  Az  adatkezeléshez 
történő  érintetti  hozzájárulás  csak  akkor  lehet  érvényes,  ha  azt  az  általános  adatvédelmi 
rendelet 6. cikk (1) bekezdés a) pont megfogalmazása szerint konkrét cél(ok)ra – célonként 
külön  megadhatóan  –  szerzik  be,  és  előtte  megfelelő  tájékoztatást  nyújtanak,  amely  olyan 
helyzetbe  hozza  az  érintettet,  hogy  megfelelő  döntést  tudjon  hozni  a  hozzájárulás 
megadásáról,  és  megfelel  az  általános  adatvédelmi  rendeletben  előírt  valamennyi  egyéb 

13 

folytatott  személyes  adat  kezelésének 

érvényességi  követelménynek.  Az  általános  adatvédelmi  rendelet  12.  cikk  (1)  bekezdése 
szerint az adatkezelőnek az érintett számára olyan segítséget kell nyújtania, hogy az minden 
érintetti jogát tájékozottan tudja gyakorolni. 
 
3.5. A tájékoztatási kötelezettség a fentiekben is kifejtettek szerint nem puszta „lepapírozási” 
kötelezettséget  jelent  az  általános  adatvédelmi  rendeletben.  Mind  a  preambulumban2 
foglaltak,  mind  az  általános  adatvédelmi  rendelet  cikkei  eredmény  elérését  írják  elő  az 
adatkezelő  kötelezettségeinek  meghatározásakor,  nem  csak  egy  meghatározott  minimális 
erőfeszítés  igazolását  az  adatkezelő  részéről.  A  tájékoztatás  célja,  hogy  olyan  helyzetbe 
hozza az érintettet, hogy az megfelelő döntési helyzetben legyen az adatkezeléssel és érintetti 
jogai gyakorlásával kapcsolatban. Ennek része az is, hogy pontosan mikor, milyen feltételek 
mellett szűnik meg az EDM-el összefüggő, érintetti hozzájárulásra alapított adatkezelés. 
 
3.6. Minden esetben könnyen visszavonható volt az EDM hozzájárulás, azonban ez csak nem 
súlyosbítja az Ügyfél jogszerűtlenségét, de a hozzájárulást önmagában nem teszi érvényessé 
a többi feltétele nem teljesülése ellenére. 
 
3.7. A fentiek miatt megállapítható, hogy a vizsgált időszakban az Ügyfél által az EDM-
el  kapcsolatban 
időtartamáról  nyújtott 
tájékoztatás  megsértette  az  általános  adatvédelmi  rendelet  12.  cikk  (1)  bekezdését, 
mivel nem volt kellően világos és egyértelmű az adatkezelés időtartama tekintetében, 
2022. május 18. és 2022. június 24. között pedig ezen felül ellentmondásos volt az ÁSZF 
vonatkozásában. 
 
 
 
III.4. Az EDM-el kapcsolatos adatkezelés jogszerűsége a vizsgált időszakban 
 
4.1. A fenti III.1.3. pontban kifejtettek alapján a Hatóság az EDM-el kapcsolatos adatkezelés 
vonatkozásában  csak  az  Ügyfél  által  a  tájékozatóban  megjelölt  hozzájárulás  jogalapot 
vizsgálta.  A  megfelelő  tájékoztatás  hiányában  főszabály  szerint  a  hozzájárulásra  alapított 
adatkezelés  önmagában  jogszerűtlen.  Ezt  támasztja  alá  az  Európai  Adatvédelmi  Testület 
5/2020 iránymutatásának3 (a továbbiakban: 5/2020 Iránymutatás) 62. bekezdése is. Eszerint 
ha az adatkezelő nem biztosít hozzáférhető tájékoztatást, a felhasználónak az adatok feletti 
rendelkezése látszólagossá válik, és a hozzájárulás az adatkezelés érvénytelen alapjává válik. 
A könnyen hozzáférhetőség alapvető követelményét erősíti meg az 5/2020 Iránymutatás 66. 
és 67. bekezdése is. A hozzájárulással kapcsolatos tájékoztatással kapcsolatban az 5/2020 
Iránymutatás  63.  bekezdése  is  kiemeli,  hogy  a  tájékoztatáson  alapuló  hozzájárulásra 
vonatkozó  követelmények  betartása  elmaradásának  az  a  következménye,  hogy  a 
hozzájárulás érvénytelen lesz, és az adatkezelő megsértheti az általános adatvédelmi rendelet 
6. cikkét. 
 
4.2. Az 5/2020 Iránymutatás 64. bekezdése alapján ahhoz, hogy a hozzájárulás tájékoztatáson 
alapuló  legyen,  tájékoztatni  kell  az  érintettet  bizonyos  kulcsfontosságú  elemekről.  Ezért  az 
Európai  Adatvédelmi  Testület  úgy  véli,  hogy  az  érvényes  hozzájáruláshoz  legalább  a 
következő információkra van szükség: 
 

 

2  Például  általános  adatvédelmi  rendelet  (39)  preambulumbekezdés  eleje:  „A  személyes  adatok  kezelésének  jogszerűnek  és 
tisztességesnek  kell  lennie.  A  természetes  személyek  számára  átláthatónak  kell  lennie,  hogy  a  rájuk  vonatkozó  személyes 
adataikat  hogyan  gyűjtik,  használják  fel,  azokba  hogy  tekintenek  bele  vagy  milyen  egyéb  módon  kezelik,  valamint  azzal 
összefüggésben, hogy a személyes adatokat milyen mértékben kezelik vagy fogják kezelni. […]” 
3  Az  Európai  Adatvédelmi  Testület  5/2020  számú  Iránymutatása  az  (EU)  2016/679  rendelet  szerinti  hozzájárulásról: 
https://edpb.europa.eu/sites/default/files/files/file1/edpb_guidelines_202005_consent_hu.pdf 

14 

az adatkezelő kiléte – ez jelen esetben teljesült; 

(i) 
 
(ii)  mindegyik  olyan  adatkezelési  művelet  célja,  amelyhez  hozzájárulást  kérnek  –  ez 
teljesült,  de  az  EDM  célhoz  csak  a  Szolgáltatás nyújtásának  feltételét  képező  ÁSZF 
elfogadásával együtt lehetett hozzájárulni; 

 
(iii)  milyen  típusú  adatok  gyűjtésére  és  felhasználására  kerül  sor  –  ez  teljesült,  az 

adatkezelési tájékoztató szerint csak az email cím kezelése történt; 

 
(iv)  a hozzájárulás visszavonásához való jog létezése – ez teljesült; 
 
(v)  adott  esetben  az  adatok  automatizált  döntéshozatal  céljából  történő  felhasználására 
vonatkozó tájékoztatás a 22. cikk (2) bekezdése c) pontjának megfelelően – ez jelen 
esetben nem releváns; 

 
(vi)  az  adattovábbításoknak  a  megfelelőségi  határozat  és  a  46.  cikkben  ismertetett 
megfelelő garanciák hiányából fakadó lehetséges kockázatai – ez jelen esetben nem 
releváns. 

 
4.3.  A  fenti  lista  végén  is  kifejezetten  jelzi  az  Európai  Adatvédelmi  Testület,  hogy  az  az 
általános  adatvédelmi  rendelet  13.  cikke  alapján  csak  minimum  követelmény,  de  ezen  felül 
minden  olyan  információ  megadása  szükséges,  amely  fontos  lehet  egy  tipikus  érintett 
döntésénél,  mint  például  az  adatkezelés  időtartama  EDM  esetén.  Az  érintettek  tipikusan 
számos, általuk fejből nehezen követhető mennyiségű hírlevélre iratkoznak fel életük során. 
Az  EDM  alapján  történő  email  küldés  megszűnése  a  Szolgáltatás  megszűnése  (a 
Szolgáltatáshoz kapcsolódó fiók törlése) fontos információ lehet az érintetteknek. 
 
4.4.  Fontos  a megfelelő jogalap  megválasztása és  annak  a  feltételeinek  teljesítése.  A jelen 
ügyben  az  EDM  adatkezelés  időtartamával  kapcsolatos,  fenti  III.1.4.  és  III.2.3.  pontokban 
részletezett  tájékoztatás  problémák  önmagukban  más  tényállási  elemek  hiányában  nem 
eredményeznék a jogalap érvénytelenségét a konkrét esetben, azonban a Hatóság az összes 
körülményt együtt vizsgálta, és ezt is figyelembe vette a döntésénél. 
 
4.5.  Mind  az  általános  adatvédelmi  rendelet  6.  cikk  (1)  bekezdés  a)  pontja  szerinti 
jogszabályszöveg („egy vagy több konkrét célból”), mind az általános adatvédelmi rendelet 7. 
cikk  (2)  bekezdése  szerinti  más  ügyektől  megkülönböztetés  előírása  alapján  jogszabályba 
ütköző,  ha  a  hozzájárulás  nem  adható  meg  külön-külön  a  Szolgáltatás  igénybevételéhez 
szükséges  ÁSZF-hez  és  az  EDM-hez.  A  vizsgált  időszakban  az  Ügyfél  ezt  a  feltételt  nem 
teljesítette,  így  a  vizsgált  időszakban  előfizető  …  ezer  érintett  esetén  az  EDM-hez  adott 
hozzájárulás  érvénytelen  volt,  ez  alapján  az  email  cím  EDM  küldésre  történő  kezelése 
jogellenes  volt  heti  rendszerességgel.  Nem  változtatja  meg  a  hozzájárulás  fent  részletezett 
érvényességi feltételét az, hogy az érintettek az EDM-el szemben utólag tiltakozhattak volna, 
vagy a hozzájárulást a Szolgáltatáshoz kapcsolódó online fiókban később visszavonhatták. 
 
4.6.  Az  5/2020  Iránymutatás  26.  bekezdése  szerint  „Az  általános  adatvédelmi  rendelet  7. 
cikkének  (4)  bekezdése  kimondja  többek  között  azt,  hogy  kifejezetten  nem  kívánatosnak 
tekintendő  az  a  helyzet,  amelyben  a  hozzájárulást  a  szerződési  feltételek  elfogadásához 
„kapcsolják” vagy valamely szerződés, illetve szolgáltatás teljesítésének „feltételéül szabják” 
az  olyan  személyes  adatok  kezeléséhez  való  hozzájárulást,  amelyek  nem  szükségesek  a 
szerződés vagy a szolgáltatás teljesítéséhez. Ha hozzájárulást ilyen helyzetben adják, nem 
tekinthető  önkéntesnek  ((43)  preambulumbekezdés).  A  7.  cikk  (4)  bekezdése  annak 
biztosítására  törekszik,  hogy  a  személyes  adatok  kezelésének  célját  ne  rejtsék  olyan 
szolgáltatásra  irányuló  szerződés  rendelkezésbe,  és  ne  kapcsolják  olyan  szolgáltatásra 

15 

irányuló  szerződés rendelkezéséhez,  amely  szolgáltatáshoz  ezek  a  személyes  adatok  nem 
szükségesek. Az általános adatvédelmi rendelet ezáltal biztosítja, hogy a személyes adatok 
kezelése, amelyhez hozzájárulást  kérnek, ne váljon közvetlenül vagy közvetve a szerződés 
ellenszolgáltatásává.  A  személyes  adatok  jogszerű  kezelésének  két  jogalapja,  azaz  a 
hozzájárulás és a szerződés nem egyesíthető és nem homályosíthatja egyik a másikat.”. 
 
4.7.  A  jelen  ügyben  a  vizsgált  időszakban  az  EDM-re  feliratkozás  elválaszthatatlan 
összekötése  az  Ügyfél  online  szolgáltatására  történő  előfizetéshez  ellentétes  az  5/2020 
Iránymutatás 26. bekezdésében kifejtett tiltással, és az általános adatvédelmi rendelet 7. cikk 
(4) bekezdésének teljes figyelmen kívül hagyását jelenti. 
 
4.8.  A  fentiek  miatt  megállapítható,  hogy  a  vizsgált  időszakban  az  Ügyfél  az  EDM-el 
kapcsolatos  adatkezeléssel  megsértette  az  általános  adatvédelmi  rendelet  6.  cikk  (1) 
bekezdését és 7. cikk (2) és (4) bekezdését. 
 
 
IV. Jogkövetkezmények 
 
1. A Hatóság az általános adatvédelmi rendelet 58. cikk (2) bekezdés i) pontja és 83. cikk (2) 
bekezdése szerint a többi intézkedés helyett vagy mellett adatvédelmi bírságot is kiszabhat. 
Az általános adatvédelmi rendelet megsértése esetén az általános adatvédelmi rendelet 58. 
cikk  (2)  bekezdés  d)  pontja  alapján  az  adatkezelőt  kötelezni  szükséges  arra,  hogy  az 
adatkezelést hozza összhangba az általános adatvédelmi rendelettel. Erre tekintettel a fenti 
III.1. pontban kifejtettek alapján a Hatóság a rendelkező rész szerinti tájékoztatásra kötelezte 
az  Ügyfelet,  hogy  az  érintettek  megfelelő  tájékoztatás  alapján  dönthessenek  érintetti  jogaik 
gyakorlásáról. Továbbá a fenti III.1.3. pontban részletezett okokból a rendelkező rész szerint 
a Hatóság utasította az Ügyfelet arra, hogy – a korábban az Ügyfél által kiküldött, fenti I.2.1.(ii) 
pont szerinti általános tájékoztatáson felül – konkrétabb tájékoztatást adjon az érintetteknek 
akik  az  előfizetéssel  automatikusan  feliratkoztak  az  EDM-re  arról  a  tényről,  hogy  az 
előfizetéskor  kapott  tájékoztatással  ellentétben  az  EDM-hez  nem  volt  érvényes  külön 
hozzájárulási lehetőségük, és az EDM-ről pontosan hogyan tudnak leiratkozni. 
 
2.  Abban  a  kérdésben,  hogy  indokolt-e  az  adatvédelmi  bírság  kiszabása,  a  Hatóság 
jogszabályon  alapuló mérlegelési  jogkörben  eljárva  döntött,  figyelemmel  az  Infotv.  61.  § (1) 
bekezdés a) pontjára, az Infotv. 75/A. §-ára, valamint az általános adatvédelmi rendelet 83. 
cikk (2) bekezdésére és az általános adatvédelmi rendelet 58. cikk (2) bekezdésére, amely 
alapján az elmarasztalás önmagában nem arányos és visszatartó erejű szankció lenne, ezért 
bírság kiszabása szükséges.  
 
3.  A  Hatóság  a  bírság  szükségessége  és  összege  tekintetében  figyelembe  vette,  hogy  az 
Ügyfél  2021.  évi  nettó  árbevétele  ….  milliárd  forint  volt.  Ez  alapján  a  bírság  lehetséges 
maximuma …………… Ft volt. 
 
4.  Az  adatvédelmi  bírság  mértékének  meghatározásakor  a  Hatóság  enyhítő  körülményként 
vette figyelembe az alábbiakat: 

(i)  A  jogsértés  ….  ezer  érintett  tekintetében  valósult  meg,  továbbá  a  tájékoztatással 
kapcsolatos  jogsértés  önmagában  csekély  mértékű  volt.  (általános  adatvédelmi  rendelet 
83. cikk (2) bekezdés a) pont) 
 
(ii) A jogsértés gondatlan jellegű volt. (általános adatvédelmi rendelet 83. cikk (2) bekezdés 
b) pont) 
 

16 

(iii) Az Ügyfél a Hatósággal az eljárás során együttműködött,  a jogsértést elismerte és a 
jelen eljárás alatt a jövőre nézve orvosolta, belső képzéseket tartott. (általános adatvédelmi 
rendelet 83. cikk (2) bekezdés c) pont) 
 
(iv)  Az  Ügyféllel  szemben  a  Hatóság  korábban  nem  állapított meg  releváns  adatvédelmi 
jogsértést  és  nem  rendelt  el  intézkedést.  (általános  adatvédelmi  rendelet  83.  cikk  (2) 
bekezdés e) pont) 
 
(v) A jogsértés csak az érintettek email cím adatát érintette, egyéb adatot vagy szenzitív 
adatot nem érintett. (általános adatvédelmi rendelet 83. cikk (2) bekezdés g) pont) 
 

5. Az adatvédelmi bírság mértékének meghatározásakor a Hatóság súlyosító körülményként 
vette  figyelembe,  hogy  az  adatkezelés  hosszabb  időtartamon  át  folytatódott.  (általános 
adatvédelmi rendelet 83. cikk (2) bekezdés b) pont) 

6. A bírságkiszabás mind a speciális, mind a generális prevenciót is szolgálja, mivel ellenkező 
esetben a rendkívül elterjedt direkt marketing típusú adatkezelések adatkezelői azt vonhatnák 
le  következtetésként,  hogy  ilyen  tevékenység  érvényes  jogalap  hiányában  is  végezhető 
jelentős hátrány nélkül, profit mellett. A generális prevenciós célnak megfelelően a Hatóság a 
jelen határozat anonimizált változatát közzéteszi a Hatóság honlapján. 
 
 
V. Egyéb kérdések 
 
1. Az Infotv. 38. § (2) bekezdése szerint a Hatóság feladata a személyes adatok védelméhez, 
valamint  a  közérdekű  és  a  közérdekből  nyilvános  adatok  megismeréséhez  való  jog 
érvényesülésének  ellenőrzése  és  elősegítése,  továbbá  a  személyes  adatok  Európai  Unión 
belüli szabad áramlásának elősegítése. Az Infotv. 38. § (2a) bekezdése szerint az általános 
adatvédelmi rendeletben a felügyeleti hatóság részére megállapított feladat- és hatásköröket 
a  Magyarország  joghatósága  alá  tartozó  jogalanyok  tekintetében  az  általános  adatvédelmi 
rendeletben  és  e  törvényben  meghatározottak  szerint  a  Hatóság  gyakorolja.  A  Hatóság 
illetékessége Magyarország egész területére kiterjed. 
 
2. Az Ákr. 112. § (1) és (2) bekezdése, 114. § (1) bekezdése és 116. § (1) bekezdése alapján 
a határozattal szemben közigazgatási per útján van helye jogorvoslatnak. 
 

* * * 

 

3. A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pont aa) alpontja alapján a Fővárosi Törvényszék kizárólagosan illetékes. A Kp. 27. § (1) 
bekezdése szerint a törvényszék előtti közigazgatási perben a jogi képviselet kötelező. A Kp. 
39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 
 
4. A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. § szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. A keresetlevél benyújtásának 
idejét és helyét a Kp. 39. § (1) bekezdése határozza meg. A tárgyalás tartása iránti kérelem 
lehetőségéről szóló tájékoztatás a Kp. 77. § (1)-(2) bekezdésén alapul. 
 

17 

5.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 
6. Ha az előírt kötelezettségek teljesítését az Ügyfél megfelelő módon nem igazolja, a Hatóság 
úgy tekinti, hogy a kötelezettségeket határidőben nem teljesítette. Az Ákr. 132. §-a szerint, ha 
az  Ügyfél  a  Hatóság  végleges  döntésében  foglalt  kötelezésének  nem  tett  eleget,  az 
végrehajtható.  A  Hatóság  határozata  az  Ákr.  82.  §  (1)  bekezdése  szerint  a  közléssel 
véglegessé  válik.  Az  Ákr.  133.  §-a  értelmében  a  végrehajtást  –  ha  törvény  vagy 
kormányrendelet másként nem rendelkezik – a döntést hozó Hatóság rendeli el. Az Ákr. 134. 
§-a értelmében a végrehajtást – ha törvény, kormányrendelet vagy önkormányzati hatósági 
ügyben  helyi  önkormányzat  rendelete  másként  nem  rendelkezik  –  az  állami  adóhatóság 
foganatosítja.  Az  Infotv.  61.  §  (7)  bekezdése  alapján  a  Hatóság  határozatában  foglalt, 
meghatározott  cselekmény  elvégzésére,  meghatározott  magatartásra, 
tűrésre  vagy 
abbahagyásra  irányuló  kötelezés  vonatkozásában  a  határozat  végrehajtását  a  Hatóság 
foganatosítja. 
 
kelt: Budapest, az elektronikus aláírás szerint 
 

Dr. Péterfalvi Attila 

elnök 

  c. egyetemi tanár 

