Ügyszám: NAIH-3659-2/2021.
Előzmény: NAIH/2020/4330.

Tárgy: határozat

HATÁROZAT

A Nemzeti Adatvédelmi és Információszabadság Hatóság (a továbbiakban: Hatóság) az [...] vel (a továbbiakban: Követeléskezelő) szemben […] (a továbbiakban: Ügyfél) […] ügyszámon
közokiratba foglalt kölcsönszerződés, önálló zálogjogot alapító szerződés, valamint hitel-keret
szerződés nemteljesítésével összefüggésben kezelt személyes adataival kapcsolatos
adatkezelésnek a természetes személyeknek a személyes adatok kezelése tekintetében történő
védelméről és az ilyen adatok szabad áramlásáról, valamint a 95/46/EK irányelv hatályon kívül
helyezéséről szóló 2016/679 (EU) rendeletnek (a továbbiakban: GDPR) való megfelelésének
vizsgálatára hivatalból indult adatvédelmi hatósági eljárásban az alábbi döntést hozza.
I.1. A Hatóság m e g á l l a p í t j a , hogy
•

•

•
•

a Követeléskezelő megsértette a GDPR 6. cikk (1) bekezdését, mert követeléskezelési
céllal nem megfelelő jogalapra hivatkozással kezeli az Ügyfél személyes adatait (nevét,
anyja nevét, születési helyét, születési idejét, levelezési címét, állandó lakcímét,
személyigazolvány számát, fedezeti ingatlanának címét, hitelszámlaszámát, vezetékes és
mobil telefonszámát),
a Követeléskezelő az adatkezelésével megsértette a GDPR 5. cikk (1) bekezdés a) pont
szerinti „jogszerűség, tisztességes eljárás és átláthatóság” elvét, mivel követeléskezelési
célból ugyanazt az adatkört egyidejűleg több különböző jogalapon kezeli, továbbá mivel
az Ügyfélnek adott tájékoztatásában nem jelölte meg egyértelműen az adatkezelése
jogalapját,
a Követeléskezelő megsértette a GDPR 5. cikk (2) bekezdés szerinti elszámoltathatóság
elvét, mivel a Hatóság kifejezett felhívása ellenére sem igazolta az Ügyfél hozzájárulását
a levelezési címe kezeléséhez,
a Követeléskezelő az Ügyfél érintetti kérelme nem megfelelő teljesítése miatt megsértette
a GDPR 12. cikkét, továbbá a GDPR 17. cikk (1) bekezdés b) pontját.

I.2. A Hatóság kötelezi a Követeléskezelőt, hogy a bírósági felülvizsgálat kezdeményezésére
irányadó keresetindítási határidő lejártát, illetve felülvizsgálat kezdeményezése esetén a bíróság
döntését követő 15 napon belül:
-

-

teljesítse az Ügyfél GDPR 17. cikk szerinti törlési kérelmét a hozzájárulása alapján
kezelt személyes adatai vonatkozásában, és erről a GDPR 12. cikkének megfelelően
tájékoztassa, továbbá
a GDPR 14. § (2) bekezdésének b) pontja alapján tájékoztassa az Ügyfelet, hogy
milyen jogos érdeke miatt szükséges személyes adatai követeléskezelési célú
kezelése, ezen érdek az Ügyfél alapvető jogaival szemben elsőbbséget élvez-e,
valamint tájékoztassa az Ügyfél az őt megillető tiltakozási jogról, és arról, hogy azt

hogyan gyakorolhatja! Amennyiben a jogos érdeke elsődlegességét igazolni nem
tudja, törölje ezen adatokat!
I.3. A Hatóság kötelezi a Követeléskezelőt, hogy amíg nem tesz eleget az I.2. pontban foglalt
kötelezésnek, addig korlátozza az Ügyfél személyes adatainak követeléskezelési célú kezelését.
Az I.2. pont szerinti kötelezettség teljesítését a Követeléskezelőnek az intézkedés megtételétől
számított 15 napon belül kell írásban – az azt alátámasztó bizonyítékok és az esetleges
érdekmérlegelés előterjesztésével együtt – igazolnia a Hatóság felé. A kötelezettség nem
teljesítése esetén a Hatóság elrendeli a határozat végrehajtását.
II. A Hatóság a Követeléskezelőt hivatalból az általa végzett jogellenes adatkezelés miatt
5.000.000 Ft, azaz ötmillió forint
adatvédelmi bírság
megfizetésére kötelezi.
Az adatvédelmi bírságot a bírósági felülvizsgálat kezdeményezésére irányadó keresetindítási
határidő lejártát, illetve felülvizsgálat kezdeményezése esetén a bíróság döntését követő 15
napon belül a Hatóság központosított bevételek beszedése célelszámolási forintszámlája
(10032000-01040425-00000000 Központosított beszedési számla IBAN: HU83 1003 2000 0104
0425 0000 0000) javára kell megfizetni. Az összeg átutalásakor a NAIH/2020/4330. BÍRS.
számra kell hivatkozni.
Ha a Követeléskezelő a bírságfizetési kötelezettségének határidőben nem tesz eleget,
késedelmi pótlékot köteles fizetni. A késedelmi pótlék mértéke a törvényes kamat, amely a
késedelemmel érintett naptári félév első napján érvényes jegybanki alapkamattal egyezik meg. A
bírság és a késedelmi pótlék meg nem fizetése esetén a Hatóság elrendeli a határozat
végrehajtását, a bírság és a késedelmi pótlék adók módjára történő behajtását. A bírság és a
késedelemi pótlék adók módjára történő behajtását a Nemzeti Adó- és Vámhivatal végzi.
A határozattal szemben közigazgatási úton jogorvoslatnak nincs helye, de az a közléstől számított
30 napon belül a Fővárosi Törvényszékhez címzett keresetlevéllel közigazgatási perben
megtámadható. A keresetlevelet a Hatósághoz kell benyújtani, elektronikusan, amely azt az ügy
irataival együtt továbbítja a bíróságnak. A szigorított védekezés ideje alatt a bíróság tárgyaláson
kívül jár el, ideértve a perorvoslati eljárásokat is. A teljes személyes illetékmentességben nem
részesülők számára a közigazgatási per illetéke 30 000 Ft, a per tárgyi illetékfeljegyzési jog alá esik.
A Fővárosi Törvényszék előtti eljárásban a jogi képviselet kötelező.
A Hatóság felhívja a Követeléskezelő figyelmét, hogy a határozat megtámadására nyitva álló
keresetindítási határidő lejártáig, illetve közigazgatási per esetén a bíróság jogerős határozatáig
a vitatott adatkezeléssel érintett adatok nem törölhetők, illetve nem semmisíthetők meg!

INDOKOLÁS
I.

Az eljárás menete és a tényállás tisztázása

I.1.A Hatóság a Követeléskezelővel szemben – az Ügyfél kérelmére – NAIH/2018/7202. szám
alatt vizsgálati eljárást indított a GDPR 57. cikk (1) bekezdés f) pontja és az információs

2

önrendelkezési jogról és az információszabadságról szóló 2011. évi CXII. törvény (a
továbbiakban: Infotv.) 38. § (3) bekezdés a) pontja alapján NAIH/2018/7202. számon.
Az Ügyfél kifogásolta, hogy a Követeléskezelő jogalap nélkül kezeli a személyes adatait, mivel a
Követeléskezelő „visszamenő hatályú felmondás” után, ami az Ügyfél álláspontja szerint nem
jogszerű, és amit az Ügyfél állítása szerint az elállása előzött meg, jogalap nélkül szerezte meg
az Ügyfél személyes adatait, és jogalap nélkül kezeli azokat.
A Hatóság a vizsgálati eljárásban nyilatkozattételre hívta fel a Követeléskezelőt, melyre a
Követeléskezelő az alábbi választ adta:
Az Ügyfél és az […] között 2008.06.16. napján kölcsönszerződés (a továbbiakban:
kölcsönszerződés) jött létre, mely kölcsönszerződés 2016.03.01. napján felmondásra került, és a
szerződés alapján fennálló követelés egy összegben lejárttá és esedékessé vált. Az […]
jogutódjaként az [….] és az […] között 2016.02.02. napján létrejött szerződés alapján,
engedményezés jogcímen 2016.11.01. napjától a fenti követelés jogosultja az […] volt. Jelenleg –
az […] és a Követeléskezelő között 2016.11.02. napján létrejött engedményezési szerződés
alapján – a Követeléskezelő a kölcsönszerződés alapján fennálló követelés jogosultja.
A Követeléskezelő csatoltan megküldte a Fővárosi Törvényszék […]. számú végzését
másolatban, melyben a bíróság megszüntette a pert az Ügyfél, mint felperes […] ellen szerződés
érvénytelenségének megállapítása iránt indított perben, továbbá az elsőfokú bíróság határozatát
is hatályon kívül helyezte.
A Követeléskezelő nyilatkozata szerint az Ügyfél személyes adatai kezelésének célja a
követeléskezelés, jogalapja pedig a GDPR 6. cikk (1) bekezdés b) pontja. A személyes adatok
forrása az engedményező, azaz az [...]
A Követeléskezelő azzal kapcsolatban is nyilatkozott, hogy az Ügyféllel szemben
kezdeményezett végrehajtási eljárás érdekében történt adattovábbítás jogalapja a GDPR 6. cikk
(1) bekezdés b) és c) pontja.
Az átadott személyes adatok körét a bírósági végrehajtásról szóló 1994. évi LIII. törvény, a
végrehajtási eljárás kezdeményezésével kapcsolatban előírt rendelkezései, illetve a közjegyzői
ügyvitel szabályairól szóló 37/2003. (X.29.) IM rendelet 3. számú melléklete alapján
meghatározott űrlap szerinti adattartalom, mely az alábbi:
-

Ügyfél neve
születési hely és idő
édesanyja leánykori neve
személyi igazolvány száma
lakóhely címe
kötelezettség tárgya, mennyisége, összege és jogcíme
teljesítés módja és határideje
fennálló kötelezettség számlaszáma
Ügyfél tulajdonában álló – kötelezettsége fedezetéül szolgáló – ingatlan címe és
helyrajzi száma.

I.2.A Hatóság a vizsgálati eljárásában megállapította, hogy a Követeléskezelő által hivatkozott
GDPR 6. cikk (1) bekezdés b) pontja szerinti jogalap csak akkor alkalmazható, ha az adatkezelés
olyan szerződés teljesítéséhez szükséges, amelyben az érintett az egyik fél, tehát nem lehet
kiterjeszteni ezt a jogalapot olyan adatkezelésekre, amelyekre a szerződés érintett általi
nemteljesítése miatt előidézett helyzet orvoslása érdekében a szerződő felek rendes
együttműködési kötelezettségből fakadó lépések megtételéhez van szükség. A szerződés
teljesítése körébe eshetnek még azok a lépések, amikor az adatkezelő, aki a szerződést
megkötötte az érintettel – tehát, aki a szerződésben a másik fél – teljesítési késedelem esetén
felszólítja az érintettet a teljesítésre. A GDPR 6. cikk (1) bekezdés b) pontja szerinti szerződéses

3

jogalap az Ügyfél személyes adatainak követeléskezelés célból történő kezelésére nem
alkalmazható.
A fentiekre tekintettel a Hatóság az Infotv. 56. § (1) bekezdése és a GDPR 58. cikk (2) bekezdés
d) pont alapján a NAIH/2019/3249/32. sz. levelében felszólította a Követeléskezelőt, hogy
szüntesse meg az Ügyfél személyes adatai jogalap nélküli kezelését, illetve igazolja megfelelő
jogalap fennállását, és gondoskodjon az erre vonatkozó megfelelő tájékoztatásról.
I.3.A NAIH/2019/3249/32. sz. levelet a Követeléskezelő a tértivevény tanúsága szerint 2019.
augusztus 14. napján átvette.
Tekintettel arra, hogy a Követeléskezelő nem teljesítette a Hatóság NAIH/2019/3249/32. sz.
levelében írt felszólítást, ezért a Hatóság ismét felszólította a Követeléskezelőt a
NAIH/2020/1757. sz. levelében a NAIH/2019/3249/32. számú levélben foglaltak teljesítésére.
A NAIH/2020/1757. sz. levelet a Követeléskezelő 2020. február 21. napján vette át, azonban az
abban írt ismételt felszólítás teljesítését nem igazolta a Hatóság felé.
A Követeléskezelő a Hatóság felszólításában megállapítottakkal kapcsolatban az alábbiakat adta
elő:
Az Ügyfél személyes adatainak követeléscélú kezelésével kapcsolatban a GDPR 6. cikk (1)
bekezdés b) pontja szerinti jogalapra hivatkozás indokai az alábbiak:
A megvásárolt követelések alapjául minden esetben szerződés szolgál. A szerződés alapján
fennálló lejárt követelést annak biztosítékaival együtt a korábbi jogosult engedményezi a
Követeléskezelő részére. Az engedményezéshez az engedményezett követelés adósának
hozzájárulása nem szükséges.
Az engedményezett szerződésből eredő kötelem továbbra is fennáll, abból az adós csak a
teljesítéssel szabadulhat. Az engedményezési szerződés megkötésével a polgári jog szabályai
szerint a jogügylet perfektté válik, harmadik személyekkel szemben (ideértve az adóst is)
hatályosul.
A szerződés, mint kötelem az annak megkötésétől a bármilyen módon történő teljesedésbe
menéséig, a teljesedésbe menés meghiúsulása esetén pedig az igény elenyészésig terjedő
időszakban a feleket megillető jogok és kötelezettségek összességeként értelmezhető. Emiatt a
Követeléskezelő és az Ügyfél között áll fenn a kötelmi jogviszony az engedményezett követelés
és annak biztosítékai tekintetében.
A Polgári Törvénykönyvről szóló 2013. évi V. törvény (a továbbiakban: Ptk.) lehetőséget biztosít
arra, hogy a szerződés (kötelem) alapján a jogosultat megillető követelést (és annak biztosítékait)
a jogosult másra engedményezze, ez ugyanakkor az adós helyzetét semmilyen módon nem
befolyásolja. Az adatkezelők (az engedményező és az engedményes) részéről semmilyen
további aktus megtételét nem indokolja az engedményezés, ezért a jogi dogmatikának
ellentmond, illetve a polgári jog intézményeivel nem összeegyeztethető, ha az adatvédelmi jogot
előtérbe helyezve plusz teendők hárulnak az adatkezelőkre az engedményezett követeléshez
kapcsolódóan kezelt személyes adatokkal kapcsolatban, lévén az adatkezelés a követelés
érvényesítéséhez kapcsolódó, járulékos tevékenység.
A fentieken túl a Követeléskezelő előadta azt is, hogy a GDPR vonatkozó szövegrésze
általánosan hivatkozik mind a szerződésre, mind annak teljesítésére: a jogszabály nem tesz
megszorító utalást arra vonatkozóan, hogy a jogalap csak élő szerződések esetében
alkalmazható, és nem tesz különbséget önkéntes és kikényszerített teljesítés között sem. Az
ezzel ellentétes, megszorító értelmezés a polgári jogi normák eddigi alkalmazásával ellentétben
áll, és megszünteti az összefüggést az adatkezelés alapjául szolgáló tevékenység jogalapja, és
az azzal összefüggő adatkezelés jogalapja között, azaz nem veszi figyelembe az adatkezelés

4

járulékos jellegét.
Az adatvédelmi megfontolások a fenti mérlegelés, illetve egyoldalú cselekmények,
jognyilatkozatok tekintetében nem élhetnek önálló életet, hanem az igényt érvényesítő
(érvényesíteni szándékozó) fél jogszerű érdekének kielégítését szolgálhatják. Az adatvédelmi
megfontolások csak annyiban játszhatnak szerepet, hogy az igényt érvényesítő fél sem lépheti túl
az igénye érvényesítéséhez szükséges és arányos mértékű adatkezelés követelményét, de az
igényérvényesítés jogosságát a másik fél sem kérdőjelezheti meg.
I.4.A fentiek alapján mivel a Követeléskezelő a jogsérelmet a Hatóság felszólítását követően sem
orvosolta, ezért a Hatóság az Infotv. 58. § (2) bekezdés a) pont alapján a vizsgálati eljárást
lezárta, és az Infotv. 60. § (1) bekezdése alapján 2020. május 29. napján hivatalból adatvédelmi
hatósági eljárást indított a panasszal érintett adatkezelést érintően.
Az Infotv. 71. § (2) bekezdés alapján a Hatóság a panaszbejelentés ügyében NAIH/2018/7202.
számon indult vizsgálati eljárás során beszerzett adatokat, tudomására hozott tényeket a
hatósági eljárás során felhasználta.
A Hatóság a fentiekben megállapított tényálláson túl a vizsgálati eljárásban tett nyilatkozatok
alapján a hatósági eljárásban az alábbiakkal egészítette ki a tényállást:
Az Ügyfél jelezte a Hatóságnak, hogy a Követeléskezelőhöz tiltakozási jogát gyakorolva érintetti
kérelmeket nyújtott be a vizsgálati eljárás alatt, melyre nem kapott megfelelő választ a
Követeléskezelőtől. A Követeléskezelő a vizsgálati eljárásban a Hatósághoz megküldött – 2019.
július 1. napján kelt – nyilatkozata szerint:
„2019.03.04-től 2019.06.25-ig eddig összesen 117 alkalommal érkeztek, - megegyező
tartalommal – jogellenes adatkezelést kifogásoló megkeresések a Panaszostól, melyre 30 napos
törvényi határidő betartásával 2019.05.22-én, 2019.06.05-én, 2019.06.20-án és 2019.06.26-án
kelt leveleinkben adtunk elutasító választ.
Válaszleveleinkben minden esetben kifejtettük a Panaszos részére, hogy az EU 2016/679
számú, általános adatvédelmi rendeletben (GDPR) említett adatkezelési jogalapokra figyelemmel
a személyes adatai kezelésére a 2008. 06.24. napján, az […] (jogutódja: […]) kötött önálló
zálogjoggal biztosított kölcsönszerződésből fakadó igény érvényesítése érdekében kerül sor. […]
szerződés átruházás, illetve engedményezés keretében szerezte meg. A fentieket követően az
[…] tárgyi követeléseket tovább engedményezte az […] részére.”
A Követeléskezelő másolatban megküldte a Hatóság részére az Ügyfélnek nyújtott – fent
hivatkozott – tájékoztatásai másolatát, melyekben csak arra hivatkozott, mint ahogy a fenti
nyilatkozatában is tette, hogy a GDPR szerinti „adatkezelési jogalapokra” figyelemmel kezeli az
Ügyfél személyes adatait, azonban nem jelölte meg pontosan, hogy a GDPR 6. cikk (1) bekezdés
jogalapjai közül melyik jogalapra hivatkozással kezeli az Ügyfél személyes adatait
követeléskezelési célból, csupán arról nyújtott tájékoztatást, hogy nem hozzájárulás alapján végzi
az adatkezelést.
A Hatóság a Követeléskezelőt a NAIH/2020/4330/1. számú végzésével az eljárás megindításáról
értesítette, és nyilatkozattételre hívta fel, melyre válaszul a Követeléskezelő a 2020. július 1-jén
érkezett levelében az alábbi tájékoztatást nyújtotta:
Csatolt egy táblázatot, mely az Ügyfél Követeléskezelő által kezelt személyes adatait összesíti az
alábbiak szerint:
-

az adatok forrása: [….]., érintett
az adatkezelés célja: követeléskezelés
adatkezelés jogalapja:

5

I. GDPR 6. cikk (1) bekezdés b) pont
II. A számvitelről szóló 2000. évi C. törvény 169. § (2) bekezdése
III. GDPR 6. cikk (1) bekezdés a) pont
-

Jogviszony kezdet dátuma: 2016.11.01.
Személyes adatok

Név:
Anyja neve:
Születési hely:
Születési dátum
Levelezési cím
Levelezési cím
Levelezési cím:
Állandó lakcím:
Személyiig. szám
Fedezeti
ingatlan
címe
Érintett
hitelszámlaszáma
Érintett mobilszáma
Érintett telefonszáma

Érvényesség
kezdete

Érvényesség
vége

Adatkezelés
célja

Adatkezelés
jogalapja

[…]
[…]
[…]
[…]
[…]
[…]
[…]
[…]
[…]
[…]

2016.11.01.
2016.11.01.
2016.11.01.
2016.11.01.
2016.11.01.
2016.11.01.
2016.11.01.
2016.11.01.
2016.11.01.
2016.11.01.

Követeléskezelés
Követeléskezelés
Követeléskezelés
Követeléskezelés
Követeléskezelés
Követeléskezelés
Követeléskezelés
Követeléskezelés
Követeléskezelés

I., II.
I., II.
I., II.
I., II.
I., II., III.
I., II., III.
I., II.
I., II.
I., II.
I.

[…]

2016.11.01.

Követeléskezelés

I., II.

[…]
[…]

2016.11.01.
2016.11.01.

Követeléskezelés
Követeléskezelés

I.
I.

A Követeléskezelő továbbá előadta, hogy fenntartja a NAIH/2018/7202. számú vizsgálati
eljárásban tett nyilatkozatait.
A Követeléskezelő a hozzájárulás alapján kezelt személyes adatok esetében a hozzájárulás
meglétét nem igazolta a Hatóság felé, a Hatóság kifejezett felhívása ellenére, tehát annak
ellenére, hogy a Hatóság NAIH/2020/4330/1. számú felhívásának - személyes adatok
kezelésének jogalapjára vonatkozó - 1. kérdésében arra külön felhívta a Követeléskezelőt, hogy
az állításait támassza alá dokumentumokkal.
I.5. A Hatóság az Ügyfelet értesítette az eljárás megindításáról a NAIH/2020/4330/2. számú
végzésében, és arról, hogy az általános közigazgatási rendtartásról szóló 2016. évi CL. törvény
(a továbbiakban: Ákr.) 10. § (1) bekezdés alapján ügyféli jogállást biztosít a számára.
A fentiekre hivatkozással Ákr. 76. § alapján a Hatóság a bizonyítási eljárás befejezését követően
értesítette az Ügyfelet, hogy - az iratokba való betekintés szabályai figyelembevételével megismerheti a bizonyítékokat, és további bizonyításra irányuló indítványt terjeszthessen elő. A
Hatóság az Ügyfél kérelmére másolatban megküldte a bizonyítékokat, melyek áttekintése után az
Ügyfél az alábbi nyilatkozatokat és indítványokat tette:
I.5.1.A Követeléskezelő által kezelt levelezési címet is kifogásolta, mert állítása szerint a […] sz.
alatt sohasem lakott, ez a cím semmilyen módon nem kapcsolható hozzá. Az Ügyfél szerint a
Követeléskezelő „hanyagul” kezeli a levelezési- és lakcímeket, és feltételezi azt, hogy számos
olyan levelet küldött erre a téves címre, mely az Ügyfél személyes adatait és banktitkait
tartalmazta, tehát jogalap nélkül harmadik személyek is megismerhették az Ügyfél személyes
adatait. Az Ügyfél feltételezi, hogy a Követeléskezelő által megvett adatbázist felülvizsgálat nélkül
átvette és „beömlesztette” a saját adatbázisába. Az Ügyfél emiatt ismét kéri a Hatóságot, hogy
kötelezze a Követeléskezelőt az […]-tól átvett szerződések esetében „a Ptk. 6:194.§ (1) és Ptk.
6:197. § (2) bekezdés szerinti” felülvizsgálatra és kötelezze „jelentős mértékű” bírság
megfizetésére a Követeléskezelőt.
A Követeléskezelőt az Ügyfél továbbá arról is értesítette már 2014-ben, hogy a […] szám alatti
címe már megváltozott, mivel külföldre költözött, és erről a címről küldte a leveleit az Ügyfél a
Követeléskezelőnek.
I.5.2.Az Ügyfél a fentieken túl előadta, hogy a GDPR 6.cikk (1) bekezdés b) pont szerinti
jogalapra nem hivatkozhat a személyes adatai kezelésével összefüggésben, mivel „ha a

6

szerződés az engedményezés pillanatában nem létezik (Ptk. 194.§) akkor az engedményezett
nem formálhat jogot arra a szerződésre, sem pedig az abból következő személyes adatok
használatára vagy felhasználására, beleértve a végrehajtási eljárás megindítását.”
Az Ügyfél hangsúlyozta, hogy a szerződéstől történő elállási jogukat 2015. március 21-én
gyakorolták, amely napon a Követeléskezelő jogelődjével el is számoltak. Ezt a Követeléskezelő
jogelődje a 2017. nyarán bekövetkezett jogutód nélküli megszűnéséig nem vitatta, azaz azt
elfogadta. Az ügyfél hivatkozott a régi Ptk. 226. § (2) bekezdésre és 321. §-ra, mivel az eredeti
szerződés még a régi Ptk. hatálya alatt került megkötésre. Ebből következően a szerződésből
eredő igény is „elenyészett”, már a jogelőd idejében. Ennek megfelelően hibás a Követeléskezelő
azon állítása, hogy „bármilyen (különösen kötelemi jogviszony) állna fenn” közte és a
Követeléskezelő között.
Az Ügyfél szerint a Követeléskezelő a fentiekkel nem foglalkozik, hiába vannak jogerős végzések
a Követeléskezelővel szemben, továbbá a Hatóság is értesítette az ezzel kapcsolatos
gyakorlatáról, és felszólította az adatkezelése GDPR-ral történő összhangba hozására, és „napi
szinten” hívta fel a fentiekre az Ügyfél is a Követeléskezelő figyelmét, tehát tiltakozott a
személyes adatai kezelése ellen.
Az Ügyfél szerint „sem a követeléskezelő, sem pedig a jogelődje nem volt elzárva attól, hogy az
elállást bíróság előtt megtámadják és az elállást hatályon kívül helyező jogerős ítéletet követően
(amely esetén a szerződés restaurációján keresztül a jogelőd a személyes adatok jogalapját
visszaszerezhette volna) a szerződést a jogelőd jogszerűen felmondja és azt a követeléskezelő
irányába engedményezze, még az ügyfelek kiértesítését megelőzően.”
I.5.3.Az Ügyfél a fentiekre hivatkozással kiemelte azt is, hogy az elállásuk miatt megszűnt
szerződés következtében a Követeléskezelő jogelődje az Ügyfél személyes adatait az
adatkezelés eredeti céljától eltérően nem használhatta volna fel. Ebből következően a
Követeléskezelő 2016-ban „nem rendelkezett a személyes adatai és banktitkai kezelésének
jogával”. A Követeléskezelő jogelődje az Ügyfél személyes adatai jogszerűtlen és céltól eltérő
felhasználásával, a „közjegyző megtévesztésével” hozott létre olyan valótlan tartalmú közokiratot,
amelyre a Követeléskezelő hivatkozik.
I.5.4. Az Ügyfél továbbá hivatkozott a Ptk. azon szabályára (6:194. §), hogy csak azon
jogviszonyokat lehet átruházni, és ehhez járulékosan kapcsolódva „azon személyes adatokat
megszerezni”, amely jogviszonyok az átruházás időpontjában már léteznek, illetve „az
engedményezett irányába hatályos” (6:197.§). Az Ügyfél szerint a személyes adatai
vonatkozásában a második jogsértés akkor történt meg, amikor a Követeléskezelő az irányába
érkező sorozatos jelzések ellenére „a portfolió Ptk. szerinti szűrését és tisztítását nem végezte el,
ezzel tudatosan bennhagyva a portfolióban az általa jogszerűtlenül megszerzett személyes
adatokat.” Az Ügyfél szerint nem elegendő az, hogy az engedményező és az engedményezett a
saját átruházási szerződésükben megállapodnak bizonyos kötelmek és szerződések
átruházásáról, és nem elegendő a szerződésszámokat rögzíteni, hanem az engedményezőnek
minden esetben fel kell mutatni az a „logikai lánc”-ot, amellyel az adott jogviszony
engedményezhetővé válik. Az Ügyfél esetében ez a „logikai lánc” nem létezik, mivel a
Követeléskezelő nem tudja bemutatni, hogy az elállásból hogyan jutott el az érvényes
felmondásig.
A Követeléskezelőt az Ügyfél továbbá arról is értesítette már 2014-ben, hogy a [….] szám alatti
címe már megváltozott, mivel külföldre költözött, ennek ellenére a végrehajtás megindításáról
szóló értesítést a megszűnt lakcímére postázta a Követeléskezelő, és az ott élő édesapja ellen
indította a végrehajtást.
I.5.5.Az Ügyfél nyilatkozata szerint a végrehajtási eljárást a Követeléskezelő az Ügyfél „banktitkai
és személyes adatai jogalap nélküli felhasználásával jogszerűtlenül indította el”, és mivel a
végrehajtási eljárás az árverezésnél tart, ezért kéri, hogy az érdemi döntés miharabb szülessen
meg.

7

I.5.6. Az Ügyfél indítványozta, hogy a Hatóság a Követeléskezelőnél teljes körű felülvizsgálatot
tartson „az ominózus” engedményezéssel kapcsolatosan és kötelezze a Követeléskezelőt
minden olyan személyes adat törlésére, amely elállást követő, vagy amely a 2016. február 2.
napját követő keltezésű felmondáson alapul, ugyanis ezen esetekben a Ptk. megsértése miatt az
adott jogviszonyból következő személyes adatokat a Követeléskezelő jogszerűen nem kezelheti.
I.5.8. Az Ügyfél indítványozta, hogy a Hatóság állásfoglalást adjon ki, hogy mi a jogszerű és
helyes teendője a közjegyzőnek, ha észleli, hogy a végrehajtási eljárás során a végrehajtást kérő
a végrehajtási záradékhoz szükséges adatokkal jogszerűen nem rendelkezik.
I.5.9. Amennyiben a Hatóság azt a jogerős végzést hozza, mely szerint a Követeléskezelő az
Ügyfél személyes adatait jogszerűen nem kezelhette, úgy az Ügyfél kéri, hogy a Hatóság szólítsa
fel a Követeléskezelőt az Ügyfél személyes adatai azonnali és végleges törlésére, továbbá
szólítsa fel a Követeléskezelőt arra, hogy az általa jogszerűtlenül kezelt, ebből következően
jogszerűtlenül továbbított személyes adatait a Központi Hitelinformációs Rendszerből azonnal és
teljes körűen törölje.
II. Alkalmazandó jogszabályi előírások
A GDPR 2. cikk (1) bekezdése alapján a jelen ügy szerinti adatkezelésre a GDPR-t kell
alkalmazni.
A GDPR hatálya alá tartozó adatkezelésre az Infotv. 2. § (2) bekezdése szerint a GDPR-t az ott
megjelölt rendelkezésekben foglalt kiegészítésekkel kell alkalmazni.
GDPR 4. cikk 1. pontja alapján „személyes adat”: azonosított vagy azonosítható természetes
személyre („érintett”) vonatkozó bármely információ; azonosítható az a természetes személy, aki
közvetlen vagy közvetett módon, különösen valamely azonosító, például név, szám,
helymeghatározó adat, online azonosító vagy a természetes személy testi, fiziológiai, genetikai,
szellemi, gazdasági, kulturális vagy szociális azonosságára vonatkozó egy vagy több tényező
alapján azonosítható;
GDPR 4. cikk 7. pontja alapján „adatkezelő”: az a természetes vagy jogi személy, közhatalmi
szerv, ügynökség vagy bármely egyéb szerv, amely a személyes adatok kezelésének céljait és
eszközeit önállóan vagy másokkal együtt meghatározza; ha az adatkezelés céljait és eszközeit
az uniós vagy a tagállami jog határozza meg, az adatkezelőt vagy az adatkezelő kijelölésére
vonatkozó különös szempontokat az uniós vagy a tagállami jog is meghatározhatja;
GDPR 4. cikk 11. pont alapján „az érintett hozzájárulása”: az érintett akaratának önkéntes,
konkrét és megfelelő tájékoztatáson alapuló és egyértelmű kinyilvánítása, amellyel az érintett
nyilatkozat vagy a megerősítést félreérthetetlenül kifejező cselekedet útján jelzi, hogy
beleegyezését adja az őt érintő személyes adatok kezeléséhez;
A GDPR (44) preambulumbekezdése alapján az adatkezelés jogszerűnek minősül, ha arra
valamely szerződés vagy szerződéskötési szándék keretében van szükség.
A GDPR 5. cikk (1) bekezdés a) pont alapján a személyes adatok kezelését jogszerűen és
tisztességesen, valamint az érintett számára átlátható módon kell végezni („jogszerűség,
tisztességes eljárás és átláthatóság”);
A GDPR 5. cikk (2) bekezdés alapján az adatkezelő felelős az (1) bekezdésnek való
megfelelésért, továbbá képesnek kell lennie e megfelelés igazolására („elszámoltathatóság”).
A GDPR 6. cikk (1) bekezdése alapján a személyes adatok kezelése kizárólag akkor és annyiban
jogszerű, amennyiben legalább az alábbiak egyike teljesül:

8

a) az érintett hozzájárulását adta személyes adatainak egy vagy több konkrét célból történő
kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél,
vagy az a szerződés megkötését megelőzően az érintett kérésére történő lépések megtételéhez
szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez
szükséges, kivéve, ha ezen érdekekkel szemben elsőbbséget élveznek az érintett olyan érdekei
vagy alapvető jogai és szabadságai, amelyek személyes adatok védelmét teszik szükségessé,
különösen, ha az érintett gyermek.
A GDPR 7. cikk (1) bekezdés alapján ha az adatkezelés hozzájáruláson alapul, az
adatkezelőnek képesnek kell lennie annak igazolására, hogy az érintett személyes adatainak
kezeléséhez hozzájárult.
A GDPR 17. cikk (1) bekezdése alapján az érintett jogosult arra, hogy kérésére az adatkezelő
indokolatlan késedelem nélkül törölje a rá vonatkozó személyes adatokat, az adatkezelő pedig
köteles arra, hogy az érintettre vonatkozó személyes adatokat indokolatlan késedelem nélkül
törölje, ha az alábbi indokok valamelyike fennáll:
a) a személyes adatokra már nincs szükség abból a célból, amelyből azokat gyűjtötték vagy más
módon kezelték;
b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének a)
pontja értelmében az adatkezelés alapját képező hozzájárulását, és az adatkezelésnek nincs
más jogalapja;
c) az érintett a 21. cikk (1) bekezdése alapján tiltakozik az adatkezelés ellen, és nincs
elsőbbséget élvező jogszerű ok az adatkezelésre, vagy az érintett a 21. cikk (2) bekezdése
alapján tiltakozik az adatkezelés ellen;
d) a személyes adatokat jogellenesen kezelték;
e) a személyes adatokat az adatkezelőre alkalmazandó uniós vagy tagállami jogban előírt jogi
kötelezettség teljesítéséhez törölni kell;
f) a személyes adatok gyűjtésére a 8. cikk (1) bekezdésében említett, információs társadalommal
összefüggő szolgáltatások kínálásával kapcsolatosan került sor.
A GDPR 17. cikk (3) bekezdése alapján az (1) és (2) bekezdés nem alkalmazandó, amennyiben
az adatkezelés szükséges:
a) a véleménynyilvánítás szabadságához és a tájékozódáshoz való jog gyakorlása céljából;
b) a személyes adatok kezelését előíró, az adatkezelőre alkalmazandó uniós vagy tagállami jog
szerinti kötelezettség teljesítése, illetve közérdekből vagy az adatkezelőre ruházott közhatalmi
jogosítvány gyakorlása keretében végzett feladat végrehajtása céljából;
c) a 9. cikk (2) bekezdése h) és i) pontjának, valamint a 9. cikk (3) bekezdésének megfelelően a
népegészségügy területét érintő közérdek alapján;
d) a 89. cikk (1) bekezdésével összhangban a közérdekű archiválás céljából, tudományos és
történelmi kutatási célból vagy statisztikai célból, amennyiben az (1) bekezdésben említett jog
valószínűsíthetően lehetetlenné tenné vagy komolyan veszélyeztetné ezt az adatkezelést; vagy
e) jogi igények előterjesztéséhez, érvényesítéséhez, illetve védelméhez.
A GDPR 21. cikk (1) bekezdés alapján az érintett jogosult arra, hogy a saját helyzetével
kapcsolatos okokból bármikor tiltakozzon személyes adatainak a 6. cikk (1) bekezdésének e)
vagy f) pontján alapuló kezelése ellen, ideértve az említett rendelkezéseken alapuló profilalkotást
is. Ebben az esetben az adatkezelő a személyes adatokat nem kezelheti tovább, kivéve, ha az
adatkezelő bizonyítja, hogy az adatkezelést olyan kényszerítő erejű jogos okok indokolják,
amelyek elsőbbséget élveznek az érintett érdekeivel, jogaival és szabadságaival szemben, vagy
amelyek jogi igények előterjesztéséhez, érvényesítéséhez vagy védelméhez kapcsolódnak.
A GDPR 21. cikk (4) bekezdés alapján az (1) és (2) bekezdésben említett jogra legkésőbb az
érintettel való első kapcsolatfelvétel során kifejezetten fel kell hívni annak figyelmét, és az erre
vonatkozó tájékoztatást egyértelműen és minden más információtól elkülönítve kell megjeleníteni.

9

A GDPR 77. cikk (1) bekezdése szerint minden érintett jogosult arra, hogy panaszt tegyen egy
felügyeleti hatóságnál, ha az érintett megítélése szerint a rá vonatkozó személyes adatok
kezelése megsérti A GDPR-t.
GDPR 58. cikk (2) bekezdés b), d) és i) pont: A felügyeleti hatóság korrekciós hatáskörében
eljárva:
b) elmarasztalja az adatkezelőt vagy az adatfeldolgozót, ha adatkezelési tevékenysége
megsértette e rendelet rendelkezéseit;
d) utasítja az adatkezelőt vagy az adatfeldolgozót, hogy adatkezelési műveleteit – adott esetben
meghatározott módon és meghatározott időn belül – hozza összhangba e rendelet
rendelkezéseivel;
i) a 83. cikknek megfelelően közigazgatási bírságot szab ki, az adott eset körülményeitől függően
az e bekezdésben említett intézkedéseken túlmenően vagy azok helyett;
Az Infotv. 38. § (2) bekezdése szerint a Hatóság feladata a személyes adatok védelméhez,
valamint a közérdekű és a közérdekből nyilvános adatok megismeréséhez való jog
érvényesülésének ellenőrzése és elősegítése, továbbá a személyes adatok Európai Unión belüli
szabad áramlásának elősegítése. Ugyanezen § (2a) bekezdése szerint a GDPR-ban a felügyeleti
hatóság részére megállapított feladat- és hatásköröket a Magyarország joghatósága alá tartozó
jogalanyok tekintetében a GDPR-ban és e törvényben meghatározottak szerint a Hatóság
gyakorolja.
Az Infotv. 60. § (1) bekezdése szerint a személyes adatok védelméhez való jog érvényesülése
érdekében a Hatóság hivatalból adatvédelmi hatósági eljárást indíthat.
Az Infotv. 60. § (2) bekezdése szerint az adatvédelmi hatósági eljárás megindítása iránti kérelem
a GDPR 77. cikk (1) bekezdésében meghatározott esetben nyújtható be.
Az Infotv. 61. § (1) bekezdés a) pontja szerint az adatvédelmi hatósági eljárásban hozott
határozatában a Hatóság az Infotv. 2. § (2) bekezdésében meghatározott adatkezelési
műveletekkel összefüggésben a GDPR-ban meghatározott jogkövetkezményeket alkalmazhatja.
A GDPR 58. cikk (2) bekezdés b) pontja szerint a felügyeleti hatóság elmarasztalja az
adatkezelőt vagy az adatfeldolgozót, ha adatkezelési tevékenysége megsértette e rendelet
rendelkezéseit, illetve ugyanezen bekezdés d) pontja értelmében a felügyeleti hatóság korrekciós
hatáskörében eljárva utasítja az adatkezelőt, hogy adatkezelési műveleteit – adott esetben
meghatározott módon és meghatározott időn belül – hozza összhangba e rendelet
rendelkezéseivel.
A GDPR eltérő rendelkezése hiányában a kérelemre indult adatvédelmi hatósági eljárásra az
Ákr. rendelkezéseit kell alkalmazni az Infotv-ben meghatározott eltérésekkel.
Az Ákr. 10. § (1) bekezdés alapján az ügyfél az a természetes vagy jogi személy, egyéb
szervezet, akinek (amelynek) jogát vagy jogos érdekét az ügy közvetlenül érinti, akire (amelyre)
nézve a hatósági nyilvántartás adatot tartalmaz, vagy akit (amelyet) hatósági ellenőrzés alá
vontak.
Az Ákr. 36. § szerint a kérelem az ügyfél olyan írásban vagy személyesen előterjesztett
nyilatkozata, amellyel hatósági eljárás lefolytatását, illetve a hatóság döntését kéri jogának vagy
jogos érdekének érvényesítése érdekében.
Az Ákr. 62. § (4) bekezdése alapján a hatóság szabadon választja meg a bizonyítás módját, és a
rendelkezésre álló bizonyítékokat szabad meggyőződése szerint értékeli.
Az Infotv. 75/A. § alapján a Hatóság a GDPR 83. cikk (2)-(6) bekezdésében foglalt hatásköreit az
arányosság elvének figyelembevételével gyakorolja, különösen azzal, hogy a személyes adatok
kezelésére vonatkozó - jogszabályban vagy az Európai Unió kötelező jogi aktusában

10

meghatározott - előírások első alkalommal történő megsértése esetén a jogsértés orvoslása iránt
a GDPR 58. cikkével összhangban - elsősorban az adatkezelő vagy adatfeldolgozó
figyelmeztetésével intézkedik.
A számvitelről szóló 2000. évi C. törvény (a továbbiakban: Számviteli törvény) 169. § (1)–(2)
bekezdés alapján:
(1) A gazdálkodó az üzleti évről készített beszámolót, az üzleti jelentést, valamint az azokat
alátámasztó leltárt, értékelést, főkönyvi kivonatot, továbbá a naplófőkönyvet, vagy más, a törvény
követelményeinek megfelelő nyilvántartást olvasható formában legalább 8 évig köteles
megőrizni.
(2) A könyvviteli elszámolást közvetlenül és közvetetten alátámasztó számviteli bizonylatot
(ideértve a főkönyvi számlákat, az analitikus, illetve részletező nyilvántartásokat is), legalább 8
évig kell olvasható formában, a könyvelési feljegyzések hivatkozása alapján visszakereshető
módon megőrizni.
A Számviteli törvény 166. § (1) bekezdés alapján számviteli bizonylat minden olyan a gazdálkodó
által kiállított, készített, illetve a gazdálkodóval üzleti vagy egyéb kapcsolatban álló természetes
személy vagy más gazdálkodó által kiállított, készített okmány (számla, szerződés,
megállapodás, kimutatás, hitelintézeti bizonylat, bankkivonat, jogszabályi rendelkezés, egyéb
ilyennek minősíthető irat) - függetlenül annak nyomdai vagy egyéb előállítási módjától -, amely a
gazdasági esemény számviteli elszámolását (nyilvántartását) támasztja alá.
A bírósági végrehajtásról szóló 1994. évi LIII. törvény (a továbbiakban: Vht.) 11. § (1) –(3)
bekezdés alapján
(1) A bíróság a végrehajtható okiratot a végrehajtást kérő kérelmére állítja ki.
(2) A végrehajtást kérő közölni köteles a végrehajtási kérelem előterjesztésekor
a) az adós nevét (szervezet esetén elnevezését, cég esetén cégnevét) és az azonosításához
szükséges adatokat (legalább a születési helyét, idejét és az anyja nevét, illetve a szervezet
nyilvántartási számát, cég esetén a cégjegyzékszámát), továbbá
b) az ügy körülményeitől függően: az adós lakóhelyét, munkahelyét, illetőleg székhelyét,
telephelyét (a továbbiakban: székhelyét) és a végrehajtás alá vonható vagyontárgyának helyét; e
pontban felsorolt adatok közül legalább egyet közölni kell.
(3) Ingatlan-végrehajtás kérése esetén közölni kell az ingatlannyilvántartási adatokat.
Az Infotv. 71. § (2) bekezdés alapján a Hatóság az eljárásai során jogszerűen megszerzett iratot,
adatot vagy egyéb bizonyítási eszközt más eljárásában felhasználhatja.
III. A Hatóság döntése
III.1. A követelés fennállása, vitatása, szerződés megszűnésének módja és végrehajtási
eljárás kezdeményezésének jogszerűsége
III.1.1.Az Ügyfél a követelés fennállását állítása szerint vitatja, bár nem csatolt be olyan iratot,
mely a követelés fennállásának megállapítására vonatkozó folyamatban levő peres eljárással
lenne kapcsolatos.
Jelen eljárásban a Hatóság a Követeléskezelő adatkezelése vonatkozásában a követelés
fennállását és jogosságát, továbbá az engedményezés jogszerűségét nem vizsgálta, mert ennek
megítélése az Infotv. 38. § (2)-(2a) bekezdései alapján nem tartozik a Hatóság hatáskörébe.
III.1.2. A Hatóság továbbá nem vizsgálta, hogy az adatkezeléssel érintett szerződés felmondással
vagy elállással szűnt-e meg. Ebben a kérdésben az Ügyfél és a Követeléskezelő nyilatkozata
ellentmondtak, bár az Ügyfél állításait alátámasztotta bírósági iratokkal is, melyben a bíróság
kimondta, hogy nem mondható fel az a szerződés, mely korábban elállással megszüntetésre került,

11

különösen arra figyelemmel, hogy az Ügyfél elállását a jogelőd nem támadta meg.
A szerződés megszűnésének módja az adatkezelés jogszerűségét, illetve az adatkezelési
körülményeket nem érinti, tekintettel arra, hogy abban mind a Követeléskezelő, mind az Ügyfél
egyetért, hogy a szerződés megszűnt, és az adatkezelés céljának, jogalapjának vizsgálata során
csak ez a tény bír relevanciával a II.2. pontban kifejtetteknek megfelelően. A szerződés
megszűnésének módja a Polgári Törvénykönyvről szóló 2013. évi V. törvény (a továbbiakban: Ptk.)
alapján lényeges kérdés, de ennek adatvédelmi relevanciája nincs, mivel mind a felmondás, mind
az elállás alapján történő megszűnés adatvédelmi szempontból azonos módon bírálandó el.
III.1.3. Az Ügyfél észrevételeiből az megállapítható, hogy a végrehajtási eljárás
kezdeményezésének, továbbá végrehajtási cselekmény jogszerűségét kérdőjelezi meg.
Tekintettel arra, hogy ez nem adatvédelmi jellegű kérdés, ezért ezt a Hatóság hatáskör
hiányában nem ítélheti meg.
Amennyiben a végrehajtó a végrehajtási eljárás szabályait és az Ügyfél jogát, jogos érdekét
lényegesen sértő intézkedést tett, abban az esetben az Ügyfél végrehajtási kifogás benyújtására
jogosult a Vht. 217. § (1)-(2) bekezdései alapján.
A fentiekre figyelemmel a Követeléskezelő olyan követelést tart nyilván az Ügyféllel szemben,
mellyel kapcsolatban az eljárás során egyik fél sem csatolt be olyan bírósági döntést, mely
megállapítaná, hogy nem áll fenn, ezért a Követeléskezelőnek elvileg jogos érdeke fűződhet az
Ügyfél személyes adatai kezeléséhez.
III. 2. A Követeléskezelő adatkezelésének jogalapja
III.2.1. Szerződéses jogalapra alapított adatkezelés
III.2.1.1. A Követeléskezelő a Hatóságnak a NAIH/2018/7202. számú vizsgálati eljárásban – 2019.
július 3. és szeptember 17. napján - megküldött válasza szerint, melyet a hatósági eljárásban a
Követeléskezelő fenntartott, az adatkezelését követeléskezelési célból elsődlegesen a GDPR 6.
cikk (1) bekezdés b) pontjára alapozza, illetve a levelezési cím tekintetében a GDPR 6. cikk (1)
bekezdés a) pontjára.
A Követeléskezelő jelen hatósági eljárásban tett nyilatkozata, azaz az Ügyfél személyes adatai
kezelésének célját és jogalapját összesítő táblázat szerint a Követeléskezelő több személyes adat
vonatkozásában is a követeléskezelést jelölte meg adatkezelési célként, azonban kettő, esetenként
három jogalapra (GDPR 6. cikk (1) bekezdés a), b) és c) pontra) is hivatkozott.
III.2.1.2.A Hatóság fenntartja a NAIH/2018/7202. számú vizsgálati eljárásban tett alábbi
megállapítását:
A GDPR 6. cikk (1) bekezdés b) pontja szerinti jogalap – a szerződéskötést megelőző egyes
lépések kivételével – csak akkor alkalmazható, ha az a szerződés teljesítéséhez szükséges, tehát
nem lehet kiterjeszteni ezt a jogalapot olyan adatkezelésekre, amelyekre a szerződés érintett általi
nemteljesítése miatt előidézett helyzet orvoslása érdekében a szerződő felek rendes
együttműködési kötelezettségből fakadó lépéseken túlmutató cselekmények megtételéhez van
szükség. A szerződés teljesítése körébe eshetnek még azok a lépések, amikor az adatkezelő, aki a
szerződést megkötötte az érintettel – tehát aki a szerződésben a másik fél – teljesítési késedelem
esetén felszólítja az érintettet a teljesítésre. Azonban a GDPR 6. cikk (1) bekezdés b) pontja
szerinti szerződéses jogalap már nem vonatkoztatható arra az esetre, ha az adatkezelő az
elmaradt teljesítés miatt az érintettel szembeni követelését követelésbehajtással foglalkozó
vállalkozásra engedményezi (azaz a problémát már a szerződésen kívül kívánja megoldani).
Ilyenformán a Követeléskezelő és az Ügyfél között szerződéses jogviszony nem áll fenn, különös
tekintettel arra, ha a szerződés az engedményezés előtt megszűnik, mint a tárgyi ügyben.
Az engedményezés keretében történő adatátvétel jogalapja így csak más, tipikusan az

12

engedményes részéről a követelés saját részére történő érvényesítéséhez fűződő jogos érdeke
lehet.
A Ptk.-hoz fűzött indokolás szerint a követelések átruházására a tulajdonjog átruházásával azonos
logika alapján kerül sor, tehát az engedményezés tulajdonképpen nem más, mint a követelés
tulajdonjogának átruházása.
Az engedményezéssel a követelés elválik az eredeti jogviszonytól, amelyből az származik, és az
engedményes kizárólag a követelés és nem pedig az alapjogviszony vonatkozásában lép az
engedményező helyébe. Azáltal, hogy az engedményezéssel a követelés elválik az
alapjogviszonytól és az engedményes a követelés jogosultjává válik, a követelés engedményes
általi érvényesítése, illetve az ahhoz kapcsolódó adatkezelés, többé már nem azon szerződés
teljesítése érdekében történik, amelyből a követelés eredetileg származott. Az engedményes a
követelés behajtása céljából saját érdekében és saját javára jár el, hiszen az engedményezéssel ő
válik a követelés jogosultjává, és a követelés érvényesítése, az adós teljesítésre bírása, valamint
az ennek érdekében végzett adatkezelés az ő jogos érdekét, nem pedig az alapul fekvő szerződés
teljesítését szolgálja, mivel a követelés az engedményezéssel függetlenné vált a szerződéstől.
A GDPR 6. cikk (1) bekezdés b) pontja alapján történő adatkezelés előfeltétele – amennyiben nem
a szerződés megkötését megelőzően az érintett kérésére történő lépések megtételéről van szó –,
hogy létezzen, valamint érvényes és hatályos legyen a szerződés, amelynek teljesítésére
hivatkozással az adatkezelés történik.
A fentiek alapján tehát a Követeléskezelő olyan szerződés teljesítésére hivatkozással végezte a
személyes adatok kezelését, amely szerződés megszűnt, azaz nem alkalmas joghatás kiváltására.
Ebből kifolyólag Követeléskezelő nem hivatkozhatott volna jogszerűen az adatkezelése
jogalapjaként a GDPR 6. cikk (1) bekezdés b) pontjára.
A Hatóság ebben a körben megjegyzi, hogy a [….] számú elsőfokú, a Követeléskezelőhöz
hasonlóan faktoring tevékenységet végző másik követeléskezelő cégre vonatkozó – a Kúria 2020.
szeptember 14-én hozott ítéletével helybenhagyott – jogerős ítéletében a szerződéses jogalap
alkalmazhatósága kapcsán osztotta a Hatóság fentebb kifejtett álláspontját. A Fővárosi
Törvényszék az Európai Adatvédelmi Testület, 2/2019. számú ajánlásában is megjelenő
értelmezést tartotta irányadónak, mely szerint a szerződés teljesítése, mint jogalap szűken
értelmezendő és nem terjed ki automatikusan a nemteljesítésből eredő adatkezelésre, illetve hogy
csak a fizetési emlékeztető kiküldésével, illetve a szerződés normális menetbe terelésével
kapcsolatos adatkezelés eshet a szerződés teljesítése jogalap alá, az eredeti szerződés
megszűnését követő, követeléskezelési célú adatkezelésre azonban mindez nem alkalmazható.
A Hatóság nem osztja a Követeléskezelő azon álláspontját sem, hogy „az adatvédelmi
megfontolások a fenti mérlegelés, illetve egyoldalú cselekmények, jognyilatkozatok tekintetében
nem élhetnek önálló életet, hanem az igényt érvényesítő (érvényesíteni szándékozó) fél jogszerű
érdekének kielégítését szolgálhatják.”, mivel az adatkezelő adatkezeléshez fűződő jogszerű
érdeke esetén a GDPR 6. cikk (1) bekezdés f) pontja hivatkozható jogalapként, azonban ez
esetben érdekmérlegelési teszttel kell igazolni az adatkezelő érdekeinek elsőbbségét, tehát az
igényt érvényesítő fél jogos érdekének elsőbbsége érdekmérlegelés nélkül nem fogadható el. Az
adatkezeléshez kapcsolódó GDPR 5. cikk (1) cikk a) pont szerinti „jogszerűség, tisztességes
eljárás és átláthatóság” elve, továbbá a GDPR 5. cikk (2) bekezdésben megfogalmazott
„elszámoltathatóság elve” miatt a Hatóság nem fogadja el a Követeléskezelő azon állítását sem,
hogy „az adatvédelmi megfontolások csak annyiban játszhatnak szerepet, hogy az igényt
érvényesítő fél sem lépheti túl az igénye érvényesítéséhez szükséges és arányos mértékű
adatkezelés követelményét, de az igényérvényesítés jogosságát a másik fél sem kérdőjelezheti
meg”.
A fentiekben írtak azonban nem feltétlenül jelentik azt, hogy az Ügyfél személyes adatainak
követeléskezelési célú kezelésére semmiféle jogalapja nincs a Követeléskezelőnek, mivel
jogszabály által lehetővé tett követelésvásárlási tevékenysége keretében jutott hozzá az Ügyfél

13

személyes adataihoz, és a jogszerűen megszerzett követelések érvényesítéséhez, valamint az
ehhez szükséges fenti adatok kezeléséhez fűződő jogos érdekének fennállta a jogi szabályozásból
adódóan elvileg megállapítható, ennek fennálltát azonban a GDPR (47) preambulumbekezdés
szerint érdekmérlegelési teszttel kell az adatkezelőnek igazolni.
Ezzel összefüggésben az adatkezelőnek kell megvizsgálnia, hogy a vitatott követelés fennáll-e,
tekintettel arra, hogy az adatkezelése jogszerűségének megítélése ezen előkérdéstől függ.
Amennyiben a követelés fennáll, annak érdekében, hogy az adatkezelés feletti kontrollt az Ügyfél
megfelelően gyakorolhassa, a GDPR 14. § (2) bekezdésének b) pontja alapján tájékoztatni kell
az Ügyfelet arról, hogy milyen jogos érdeke miatt szükséges személyes adatai követeléskezelési
célú kezelése, ezen érdek az Ügyfél alapvető jogaival szemben elsőbbséget élvez-e, valamint
tájékoztassa az Ügyfelet az őt megillető tiltakozási jogról, valamint arról, hogy azt hogyan
gyakorolhatja.
III.2.1.3.Végrehajtási eljárás kezdeményezésekor átadott adatok a végrehajtó részére
A Követeléskezelő a nyilatkozata szerint az Ügyfél alábbi személyes adatait továbbította a
végrehajtás elrendelése érdekében a végrehajtást elrendelő közjegyzőhöz:
-

Ügyfél neve
születési hely és idő
édesanyja leánykori neve
személyi igazolvány száma
lakóhely
kötelezettség tárgya, mennyisége és jogcíme
teljesítés módja és határideje
fennálló kötelezettség számlaszáma
az Ügyfél tulajdonában álló – kötelezettsége fedezetéül szolgáló – ingatlan adatai

A bírósági végrehajtásról szóló 1994. évi LII. törvény (a továbbiakban: Vht.) 5. § (1) bekezdés
alapján a bírósági végrehajtás során állami kényszerrel is el kell érni, hogy a pénzfizetésre,
illetőleg az egyéb magatartásra kötelezett (a továbbiakban: adós) teljesítse a kötelezettségét.
A fentiek alapján a végrehajtási eljárás kezdeményezése a követeléskezelési célú
adatkezeléshez szorosan kapcsolódik, mivel a végrehajtási eljárás olyan jogi igény érvényesítés,
melynek során állami kényszerrel éri el a végrehajtást kérő az önálló bírósági végrehajtó eljárása
kezdeményezésével, hogy az adós teljesítse a kötelezettségét.
A fentiek alapján követeléskezelési célú adatkezelés során jogszerűnek tekinthető az, ha a
végrehajtást kérő a végrehajtási eljárás lefolytatása érdekében a végrehajtást elrendelő
közjegyzőhöz továbbítja a jogszabály által előírt személyes adatokat.
A Vht. 11. § (2)-(3) bekezdése, továbbá a végrehajtási eljárás kezdeményezésével kapcsolatban
előírt rendelkezései, illetve a közjegyzői ügyvitel szabályairól szóló 37/2003. (X.29.) IM rendelet
3. számú melléklete alapján a Követeléskezelő a követeléscélú adatkezelésével összefüggésben
jogszerűen továbbíthatta az Ügyfél személyes adatait a közjegyzőnek. E körben a Hatóság az
adatok továbbítását a GDPR 6. cikk (1) bekezdés f) pontja szerinti jogos érdeken alapuló
adatkezelésnek tekintette, mivel a hivatkozott jogszabályi rendelkezésekre figyelemmel a
követelés behajtására irányuló jogi eljárás megindítása jogilag elismert érdek.
III.2.2. Az Ügyfél hozzájárulása alapján kezelt személyes adata
A GDPR (171) preambulumbekezdése értelmében a rendelet alkalmazásának időpontja előtt
megkezdett adatkezeléseket összhangba kellett hozni a rendelettel. Amennyiben hozzájáruláson
alapuló adatkezelésről van szó, és a hozzájárulás megfelel a rendeletben előírt feltételeknek, úgy
nem kell ismételten az érintett engedélyét kérni ahhoz, hogy az adatkezelő folytathassa az
adatkezelést. Amennyiben a hozzájárulás nem felelt meg a rendelet követelményeinek –

14

különösen a 7. és 8. cikkben foglalt feltételeknek -, úgy új hozzájárulást kell(ett) beszerezni az
érintettektől.
A Követeléskezelő által a Hatósághoz továbbított táblázat szerint a […]. és […] levelezési
címeket az Ügyfél hozzájárulása alapján kezeli.
A GDPR 6. cikk (1) bekezdés a) pontja alapján a fentiekben említett személyes adatok kezelése
esetében is alapvető feltétel a GDPR 4. cikk 11. pont alapján, hogy az érintett megfelelő
információval rendelkezzenek az adatkezelési körülményekkel összefüggésben a hozzájárulás
megadásával kapcsolatos döntés meghozataluk előtt, továbbá egyértelműen nyilvánítsák ki a
hozzájárulásukat.
Az Adatvédelmi Munkacsoport szerint is „az érintett egyénnek világos és érthető módon, pontos
és teljes körű tájékoztatást kell adnia valamennyi […] releváns kérdésről, például a feldolgozott
adatok természetéről, a feldolgozás céljáról, a lehetséges adattovábbítás címzettjeiről, valamint
az érintettek jogairól.” (Munkadokumentum az elektronikus egészségügyi nyilvántartásban tárolt,
egészségi állapotra vonatkozó személyes adatok feldolgozásáról, WP 131, Brüsszel, 2007.
február 15.)
Két eltérő levelezési cím egyidejű követeléskezelési célú kezelése azonban nem felel meg a
GDPR 5. cikk (1) bekezdés d) pontjának, tehát a megadott két levelezési címből az egyik esetén
nem állhat fenn a követeléskezelési cél, csak esetleg a számviteli bizonylatok megőrzési
kötelezettségével összefüggésben a GDPR 6. cikk (1) bekezdés c) szerinti jogalap. Tekintettel
arra azonban, hogy az Ügyfél nyilatkozata szerint a […] szám alatt sohasem rendelkezett
levelezési címmel, ezért ez a levelezési cím téves, és emiatt ezt követelési kezelési céllal a
nyilvántartásaiban nem, csak esetleg a téves címre kiküldés adminisztrálásának
kötelezettségével összefüggésben kezelheti és a bizonylatain megőrízheti a Követeléskezelő azt.
Továbbá az Ügyfél az észrevételében jelezte a Hatóság felé, hogy a Követeléskezelőt
tájékoztatta arról, hogy már nem rendelkezik magyarországi levelezési címmel, és a külföldi
címéről küldte a leveleit a Követeléskezelő részére, ennek ellenére a Követeléskezelő nem
törölte a korábbi levelezési címét., hanem jogalap nélkül továbbra is kezeli azt.
Megállapításra került, hogy a Követeléskezelő – a Hatóság
NAIH/2020/4330/1. számú
tényállástisztázó végzése 1. pontjában írt kifejezett felhívása ellenére - nem igazolta a Hatóság
felé az Ügyfél hozzájárulását a levelezési cím személyes adata kezeléshez, annak ellenére, hogy
a Hatósághoz küldött táblázatában erre a jogalpra hivatkozott, ezzel megsértette a GDPR 5. cikk
(2) bekezdés szerinti elszámoltathatóság elvét, ezért a Hatóság kötelezte a Követeléskezelőt
ennek igazolására, vagy ennek hiányában ezen személyes adatok törlésére.
III.2.3. A számvitelről szóló 2000. évi C. tv. (a továbbiakban: Számviteli törvény) 169. § (2)
bekezdés alapján kezelt személyes adatok
A GDPR 6. cikk (1) bekezdés c) pontja alapján a személyes adatok abban az esetben is
kezelhetők, ha az adatkezelés az adatkezelőre vonatkozó jogi kötelezettség teljesítéséhez
szükséges.
A Követeléskezelő kezelésében levő személyes adatokra vonatkozó táblázat szerint az Ügyfél
alábbi személyes adatait kezeli a Számviteli törvény 169. § (2) bekezdéésre hivatkozással:
- név
- anyja neve
- születési helye, születési dátum,
- levelezési címek,
- állandó lakcím,
-személyi igazolványszám
-hitelszámlaszám.

15

A kölcsönszerződés, továbbá annak felmondása, vagy attól történő elállásra vonatkozó
nyilatkozatok, a fizetési bizonylatok számviteli bizonylatoknak minősülnek, amit az
engedményezéskor az engedményező köteles volt a Ptk. 6:196.§-a értelmében átadni a
Követeléskezelőnek, amit a Követeléskezelő, mint könyvviteli elszámolást közvetlenül és
közvetetten alátámasztó számviteli bizonylatot (ideértve a főkönyvi számlákat, az analitikus,
illetve részletező nyilvántartásokat is), legalább 8 évig köteles megőrizni a Számviteli törvény
169. § (2) bekezdése alapján.
Jelenleg – az [….] és a Követeléskezelő között 2016.11.02. napján létrejött engedményezési
szerződés alapján – a Követeléskezelő a kölcsönszerződés alapján fennálló követelés jogosultja,
és mivel a Számviteli törvény 169. § (2) bekezdése szerinti megőrzési idő még nem telt le az
engedményezéssel kapcsolatos jogügylet vonatkozásban, ezért a GDPR 6. cikk (1) bekezdés c)
pont alapján a Követeléskezelő jogalappal rendelkezik azon személyes adatok kezelésére,
melyeket a Számviteli törvény szerinti bizonylatok tartalmaznak, de csak bizonylatmegőrzési
céllal, és nem követeléskezelési céllal, tehát a jelen esetben az Ügyfél nevét, anyja nevét,
születési helyét és idejét, levelezési címét, állandó címét, személyi igazolványszámát és
hitelszámlaszámát jogszerűen kezeli a számviteli bizonylatain.
III.3. Tisztességes és átlátható adatkezelés
A GDPR 5. cikk (1) bekezdés a) pontja alapján a személyes adatok kezelését jogszerűen és
tisztességesen, valamint az érintett számára átlátható módon kell kezelni.
A Követeléskezelő követeléskezelési célt jelölt meg azon személyes adatok vonatkozásában is,
melynél Számviteli törvény 169. § (2) bekezdésére hivatkozott. Amennyiben a Követeléskezelő
ezt a jogalapot jelöli meg, abban az esetben követeléskezelésre nem hivatkozhat, mivel ez a
bizonylatmegőrzési kötelezettségre vonatkozik. Az elképzelhető, hogy egy személyes adat
esetében több adatkezelési cél is fennáll, és ehhez kapcsolódóan több jogalap, azonban ez
esetben a különböző adatkezelési célokat és a hozzájuk kapcsolódó jogalapokat átlátható
módon, külön kell kezelni.
A Követeléskezelő azzal, hogy az Ügyfél személyes adatai kezelésének célját és jogalapját az
általa becsatolt összesítő táblázat szerint több személyes adat vonatkozásában is a
követeléskezelési célt jelölte meg, azonban kettő, esetenként három jogalapra is hivatkozott,
megsértette a GDPR 5.cikk (1) bekezdés a) pont szerinti alapelvét.
III.4. Az Ügyfél érintetti kérelmeinek teljesítése
III.4.1.Megfelelő tájékoztatás követelménye
A Követeléskezelő az Ügyfél a GDPR 17. cikk szerinti törlési jogát és 21. cikk szerinti
tiltakozáshoz való jogát gyakorolva benyújtott érintetti kérelmeire küldött válaszleveleiben csak
általánosságban hivatkozott arra, hogy a GDPR szerinti jogalapokra figyelemmel folytatja az
adatkezelés, és nem tájékoztatta az Ügyfelet arról, hogy pontosan mely GDPR szerinti jogalapra
hivatkozással mely személyes adatait kezeli.
Az átláthatóságnak az adatkezelés teljes folyamata során érvényesülnie kell. Az érintett számára
transzparensnek kell lennie, hogy mely személyes adatait mely adatkezelők, hogyan, milyen
célból, milyen jogalapra, illetve a jelen esetben mely jogszabályi kötelezettségre hivatkozással
kezelik.
A GDPR 12. cikke előírja, hogy az adatkezelő a hozzá benyújtott érintetti kérelemre köteles
válaszolni, amennyiben nem tesz intézkedéseket, akkor tájékoztatnia kell az érintettet többek között
az intézkedés elmaradásának jelen esetben a hozzáférési kérelem elutasításáról és ennek okairól.
Ennek a jogszabályban foglalt kötelezettségének a Követeléskezelő nem tett eleget.

16

Az adatkezelő a GDPR 12. cikk (5) bekezdése szerinti esetekben – megalapozatlan vagy
ismétlődő jellege miatt túlzó - tagadhatja meg a kérelem teljesítését, de erről is külön tájékoztatni
kell az érintettet. Ennek hiányában a Követeléskezelőnek az Ügyfelet részletesen tájékoztatni kell
a kérelmével összefüggésben, a kérelme teljesítésének megtagadása esetén a megtagadás
okairól. Az ismétlődő jelleg csak akkor állapítható meg, ha az érintett már korábban benyújtott
ugyanazon jog gyakorlására irányuló érintetti kérelmet az adatkezelőhöz, ebben az esetben
hivatkozható a már korábban adott tájékoztatás. A Hatóság megállapította, hogy a Követeléskezelő
az érintetti kérelmekre adott első tájékoztatásban sem nyújtott megfelelő tájékoztatást, mivel nem
jelölte meg az adatkezelése pontos jogalapját, továbbá a későbbiekben sem részletezte azt.
A fentiekre vonatkozóan tehát megállapítható, hogy a Követeléskezelő a megfelelő
tájékoztatással kapcsolatos kötelezettségét elmulasztotta teljesíteni, ezzel a Követeléskezelő
megsértette a GDPR 5. cikk (1) bekezdés a) pontját és a GDPR 12. cikkét.
III.4.2. Hozzájárulás visszavonása
A GDPR 17. cikk (1) bekezdése b) pontja alapján az adatkezelő köteles arra, hogy az érintettre
vonatkozó személyes adatokat indokolatlan késedelem nélkül törölje, ha az érintett visszavonja
az adatkezelés alapját képező hozzájárulását, és az adatkezelésnek nincs más jogalapja, és a
GDPR 17. cikk (3) bekezdésének esete sem áll fenn.
Az Ügyfél 17. cikk szerinti érintetti kérelmei benyújtásakor a Követeléskezelőnek a hozzájárulás
alapján kezelt személyes adatokat, tehát a rendszerében rögzített levelezési címeket törölnie
kellett volna, és erről is tájékoztatást kellett volna nyújtania, vagy arról kellett volna tájékoztatnia
az Ügyfelet, hogy milyen más jogalapra hivatkozással kezeli ezeket a személyes adatokat.
Tekintettel arra, hogy a Követeléskezelő ezt elmulasztotta teljesíteni, mivel a válaszlevelében
nem konkretizálta, hogy mely személyes adatot milyen jogalapra hivatkozással kezelt, ezért
megsértette a GDPR 17. cik (1) bekezdés b) pontját.
III.5. Az Ügyfél a Hatóságnál előterjesztett kérelmei
III.5.1.Az Ügyfél az alábbi kérelmeket terjesztette elő a bizonyítási eljárás befejezéséről szóló
értesítés nyomán, a bizonyítékok ismertetése után:
- Az Ügyfél indítványozta, hogy a Hatóság a Követeléskezelőnél teljes körű felülvizsgálatot
tartson „az ominózus” engedményezéssel kapcsolatosan és kötelezze a Követeléskezelőt
minden olyan személyes adat törlésére, amely elállást követő, vagy amely a 2016. február 2.
napját követő keltezésű felmondáson alapul, ugyanis ezen esetekben a Ptk. megsértése miatt az
adott jogviszonyból következő személyes adatokat a Követeléskezelő jogszerűen nem kezelheti.
- Az Ügyfél indítványozta, hogy a Hatóság állásfoglalást adjon ki, hogy mi a jogszerű és helyes
teendője a közjegyzőnek, ha észleli, hogy a végrehajtási eljárás során a végrehajtást kérő a
végrehajtási záradékhoz szükséges adatokkal jogszerűen nem rendelkezik.
- Amennyiben a Hatóság azt a jogerős végzést hozza, mely szerint a Követeléskezelő az Ügyfél
személyes adatait jogszerűen nem kezelhette, úgy az Ügyfél kéri, hogy a Hatóság szólítsa fel a
Követeléskezelőt az Ügyfél személyes adatai azonnali és végleges törlésére, továbbá szólítsa fel
a Követeléskezelőt arra, hogy az általa jogszerűtlenül kezelt, ebből következően jogszerűtlenül
továbbított személyes adatait a Központi Hitelinformációs Rendszerből azonnal és teljes körűen
törölje.
III.5.2.A Követeléskezelőnél az engedményezéssel kapcsolatos teljes felülvizsgálatra vonatkozó
kérelem azért nem tekinthető bizonyítási indítványnak, mert nem jelöli meg az Ügyfél konkrétan,
hogy milyen bizonyíték beszerzését tartja még indokoltnak, továbbá a jelen hatósági eljárás
tárgya a […] ügyszámon közokiratba foglalt kölcsönszerződés, önálló zálogjogot alapító

17

szerződés, valamint hitel-keret szerződés nemteljesítésével összefüggésben kezelt személyes
adatokkal kapcsolatos adatkezelés vizsgálata, mely az Ügyfél által említett engedményezés
alapán történő adatkezelést érinti.
III.5.3.Az Ügyfél által előadottak nem bizonyítási indítványok, mivel a Hatóság döntésére és a
Hatóság által alkalmazandó jogkövetkezményekre, továbbá Hatóság állásfoglalásának
közzétételére vonatkoznak. A Hatóság jelen eljárása nem kérelemre indult, hanem hivatalból
indított hatósági eljárás, melyben az Ákr. szabályainak megfelelően Ügyfél nem mint kérelmező,
hanem az Ákr. 10. § (1) bekezdés alapján ügyfélként vesz részt, tehát kérelmet nem jogosult
előterjeszteni, csupán észrevételeket és bizonyítási indítványokat tehet az Ákr. szabályainak
megfelelően, ezért a Hatóság döntésére, a Követeléskezelővel szemben alkalmazandó
jogkövetkezményekre vonatkozó kérelmei teljesítését a Hatóság mellőzte.
III.6. Jogkövetkezmények
III.6.1.A Hatóság a GDPR 58. cikk (2) bekezdés b) pontja alapján elmarasztalja a
Követeléskezelőt, mert megsértette
-

a GDPR 5.cikk (1) bekezdés a) pontját,
GDPR 5. cikk (2) bekezdését,
GDPR 6. cikk (1) bekezdését,
GDPR 12. cikkét, továbbá
a GDPR 17. cikk (1) bekezdés b) pontját.

III.6.2. A Hatóság a GDPR 58. cikk (2) bekezdés g) pontjának megfelelően hivatalból elrendeli az
alábbiakat:
-

az Ügyfél személyes adatai kezelésének korlátozását, amíg Követeléskezelő
nem igazolja a követeléskezelési célú adatkezeléshez fűződő jogos érdekének az
elsőbbségét az Ügyfél jogaival és érdekeivel szemben, továbbá a levelezési cím
tekintetében az Ügyfél hozzájárulását, mivel az eljárás során ezt nem igazolta a
Hatóság felé, és az Ügyfél nyilatkozata szerint sem jogszerűen kezeli
követeléskezelési céllal, hozzájárulás alapján kezelt levelezési címet, mivel a [….]
szám sohasem volt az Ügyfél levelezési címe, a […] sz. alatti címe már megszűnt.

-

az Ügyfél törlési kérelmének teljesítését a hozzájárulás alapján kezelt személyes
adatok vonatkozásában, továbbá a nem hozzájárulás alapján kezelt személyes
adatok vonatkozásában az Ügyfél megfelelő tájékoztatását.

A Követeléskezelő követeléskezelési célú adatkezelésének szükségességét alapvetően a
követelés fennállása alapozhatná meg, ez azonban az Ügyfél által vitatott. A Követeléskezelőnek
ezért meg kell vizsgálnia, hogy a vitatott követelés fennáll-e, tekintettel arra, hogy az
adatkezelése jogszerűségének megítélése ezen előkérdéstől függ. Amennyiben a követelés
fennáll, a Hatóság – annak érdekében, hogy a Követeléskezelő adatkezelésének
jogszerűtlensége miatt az adatai feletti kontrollt az Ügyfél megfelelően gyakorolhassa – hivatalból
kötelezte a Követeléskezelőt, hogy a GDPR 14. § (2) bekezdésének b) pontja alapján
tájékoztassa az Ügyfelet, hogy milyen jogos érdeke miatt szükséges személyes adatai
követeléskezelési célú kezelése, ezen érdek az Ügyfél alapvető jogaival szemben elsőbbséget
élvez-e, valamint tájékoztassa az Ügyfelet, mint érintettet az őt megillető tiltakozási jogról,
valamint arról, hogy azt hogyan gyakorolhatja.
A fentieken túl, mivel a Követeléskezelő a GDPR 6. cikk (1) bekezdés a) pont alapján kezelt
személyes adatok vonatkozásában nem igazolta a hozzájárulás meglétét, ezért ennek utólagos
igazolására is utasította a Követeléskezelőt.
Amennyiben a követelés nem áll fenn, vagy a követelés fennállása esetén a Követeléskezelő a

18

jogos érdeke elsőbbségét, illetve a hozzájárulás alapján kezelt személyes adatok
vonatkozásában az Ügyfél hozzájárulást nem tudja igazolni a Hatóság utasította a
Követeléskezelőt, hogy törölje azon adatokat, melyek megőrzésére nincs jogszabályi
kötelezettsége.
III.6.3. A Hatóság hivatalból megvizsgálta, hogy indokolt-e a Követeléskezelővel szemben
adatvédelmi bírság kiszabása. E körben a Hatóság a GDPR 83. cikk (2) bekezdése és az
Infotv.75/A. §-a alapján hivatalból mérlegelte az ügy összes körülményét és megállapította, hogy
a jelen eljárás során feltárt jogsértés esetében a figyelmeztetés se nem arányos, se nem
visszatartó erejű szankció, ezért bírság kiszabása szükséges.
A Hatóság mindenekelőtt figyelembe vette, hogy a Követeléskezelő által elkövetett jogsértések
GDPR 83. cikk (5) bekezdés a) és b) pontja szerinti magasabb összegű bírság kategóriába
tartozó jogsértésnek minősülnek.
A Hatóság a bírság kiszabása során az alábbi tényezőket súlyosító tényezőként vette figyelembe:
- A jogsértés súlyos, mert a Követeléskezelő érintetti joggyakorlást érintő, továbbá alapelvi
jogsértést is megvalósított a jogellenes adatkezelésével. (GDPR 83. cikk (2) bekezdés a) pont)
- A jogalap nélküli adatkezelés által okozott jogsérelmet a Követeléskezelő szándékos
magatartása, adatkezelési gyakorlata idézte elő. (GDPR 83. cikk (2) bekezdés b) és d) pont)
- A Követeléskezelő elmarasztalására a GDPR 5. cikk (1) bekezdés a) pont megsértése miatt
már sor került a […]. számú határozatban a tájékoztatási kötelezettségének elmulasztásával
összefüggésben. Ebben a döntésben a Hatóság 2.000.000 forint adatvédelmi bírság
megfizetésére kötelezte a Követeléskezelőt.
A [….] számú határozatban is elmarasztalta a Hatóság a Követeléskezelőt, mivel három
különböző forrásból kellett tájékozódnia az érintettnek, mely lehetetlenné tette, hogy átlássa az őt
érintő adatkezelést, ezért ebben az esetben is megsértette a GDPR 5. cikk (1) bekezdés a)
pontját. Ebben a határozatban a Hatóság 500 000 forint adatvédelmi bírság megfizetésére
kötelezte a Követeléskezelőt.
A [….] számú határozatában a Hatóság elmarasztalta a Követeléskezelőt, mivel a
tájékoztatójában nem jelölte meg egyértelműen a jogalapot, csak az adatkezelés célját, ezzel
ezzel összefüggésben megsértette a GDPR 5. cikk (1) bekezdés a) pontját. Ebben a
határozatban a Hatóság a Követeléskezelőt 1.000.000 forint adatvédelmi bírság megfizetésére
kötelezte.
A fentieken túl a Követeléskezelő elmarasztalására a [….] számú határozatban is sor került a
GDPR 6. cikk (1) bekezdés sérelme miatt, mivel a követeléskezelési célú adatkezelésnél a
Követeléskezelő nem megfelelő jogalapra hivatkozott, továbbá a GDPR 12. cikk (1)
bekezdésének megsértése miatt is, mivel érintetti kérelmet nem teljesített megfelelően. Ebben az
ügyben a Hatóság 5.000.000 forint adatvédelmi bírság megfizetésére kötelezte a
Követeléskezelőt.
(GDPR 83. cikk (2) bekezdés e) és i) pont)
A Követeléskezelő 2019. évi beszámolója alapján az adózás előtti eredménye […] Ft volt. A
kiszabott adatvédelmi bírság nem lépi túl a kiszabható bírság maximumát. (GDPR 83. cikk (5)
bekezdés a) pont)
A bírságkiszabással a Hatóság speciális prevenciós célja az,
Követeléskezelőt arra, hogy vizsgálja felül az adatkezelési gyakorlatát.

hogy

ösztönözze

a

19

A Követeléskezelő által elkövetett jogsértés a GDPR 83. cikk (5) bekezdés a) és b) pontja
szerint a magasabb összegű bírságkategóriába tartozó jogsértésnek minősül. A jogsértés jellege
alapján a kiszabható bírság felső határa a GDPR 83. cikk (5) bekezdés a) és b) pont alapján 20
000 000 EUR, illetve az előző pénzügyi év teljes világpiaci forgalmának legfeljebb 4%-a.
A Hatóság a bírság kiszabása tekintetében a GDPR 83. cikk (2) bekezdésének a következő
rendelkezéseit nem vette figyelembe, mert a tárgyi ügyben nem voltak relevánsak: c) pont, f)
pont, g) pont, h) pont, j) pont és k) pont.
IV. Egyéb kérdések
A Hatóság hatáskörét az Infotv. 38. § (2) és (2a) bekezdése határozza meg, illetékessége az
egész ország területére kiterjed.
Az Ákr. 112. §-a, és a 116. § (1) bekezdése, illetve a 114. § (1) bekezdése alapján a
határozattal és a végzéssel szemben közigazgatási per útján van helye jogorvoslatnak.

***
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (1) bekezdése alapján a Hatóság döntésével
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a)
pont aa) alpontja alapján a Fővárosi Törvényszék kizárólagosan illetékes. A Kp. 27. § (1)
bekezdés b) pontja alapján a törvényszék hatáskörébe tartozó perben a jogi képviselet kötelező.
A Kp. 39. § (6) bekezdése szerint a keresetlevél benyújtásának a közigazgatási cselekmény
hatályosulására halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az
elektronikus ügyintézés és a bizalmi szolgáltatások általános szabályairól szóló 2015. évi
CCXXII. törvény (a továbbiakban: E-ügyintézési tv.) 9.§ (1) bekezdés b) pontja szerint az ügyfél
jogi képviselője elektronikus kapcsolattartásra kötelezett.
A keresetlevél benyújtásának helyét és idejét a Kp. 39. § (1) bekezdése határozza meg. A
veszélyhelyzet során érvényesülő egyes eljárásjogi intézkedések újbóli bevezetéséről szóló
112/2021. (III. 6.) Korm. rendelet 36. § (1)-(3) bekezdése szerint a szigorított védekezés ideje
alatt a bíróság tárgyaláson kívül jár el, ideértve a perorvoslati eljárásokat is. Ha tárgyalás
tartásának lenne helye, vagy azt bármelyik fél kérte, vagy a tárgyalást már kitűzték, az eljáró
bíróság soron kívül értesíti a feleket a tárgyaláson kívüli elbírálás tényéről, és lehetőséget biztosít
arra, hogy a felek nyilatkozataikat írásban előterjeszthessék. Ha a perben a szigorított védekezés
idején kívül tárgyalást kellene tartani, a felperes akkor kérheti, hogy a bíróság tárgyaláson kívüli
elbírálás helyett a tárgyalást a szigorított védekezés megszűnését követő időpontra halassza el,
ha a) a bíróság a közigazgatási cselekmény halasztó hatályát legalább részben nem rendelte el,
b) a keresetindításnak halasztó hatálya van, és a bíróság halasztó hatály feloldását nem rendelte
el, c) ideiglenes intézkedést nem rendeltek el.
A közigazgatási per illetékének mértékét az illetékekről szóló 1990. évi XCIII. törvény
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.
Ha az előírt kötelezettsége teljesítését a Követeléskezelő megfelelő módon nem igazolja, a
Hatóság úgy tekinti, hogy a kötelezettséget határidőben nem teljesítette. Az Ákr. 132. §-a szerint,
ha a kötelezett a hatóság végleges döntésében foglalt kötelezésnek nem tett eleget, az
végrehajtható. A Hatóság határozata az Ákr. 82. § (1) bekezdése szerint a közléssel véglegessé
válik. Az Ákr. 133. §-a értelmében a végrehajtást - ha törvény vagy kormányrendelet másként
nem rendelkezik - a döntést hozó hatóság rendeli el. Az Ákr. 134. §-a értelmében a végrehajtást -

20

ha törvény, kormányrendelet vagy önkormányzati hatósági ügyben helyi önkormányzat rendelete
másként nem rendelkezik - az állami adóhatóság foganatosítja. Az Infotv. 60. § (7) bekezdése
alapján a Hatóság határozatában foglalt, meghatározott cselekmény elvégzésére, meghatározott
magatartásra, tűrésre vagy abbahagyásra irányuló kötelezés vonatkozásában a határozat
végrehajtását a Hatóság foganatosítja.
Budapest, 2021. március 22.
Dr. Péterfalvi Attila
elnök
c. egyetemi tanár

21

