 

Ügyszám: NAIH- 3833- 10/2021. 
 
 

Tárgy: kérelemnek részben helyt adó határozat 

 
 

 

H A T Á R O Z A T 

 

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  előtt  […] 
kérelmező  (lakcím:  […];  a  továbbiakban:  Kérelmező)  személyes  adatainak  a  […]  (székhelye:  […]; 
adószáma:  […];  a  továbbiakban:  Kérelmezett)  általi  jogellenes  kezelése  tárgyában  benyújtott,  a 
Hatósághoz  2021.  március  30-án  érkezett,  2021.  május  7-én  teljessé  vált  kérelme  nyomán  indult 
adatvédelmi hatósági eljárásban a Hatóság az alábbi döntéseket hozza: 
 

1.  A  Hatóság  a  Kérelmező  kérelmének  részben  helyt  ad,  és  megállapítja,  hogy  a  Kérelmezett 
megsértette az általános adatvédelmi rendelet (a továbbiakban: GDPR) 15. cikk (1) bekezdését.  
 

2.  A  Hatóság  elutasítja  a  Kérelmező  telefonszáma  jogellenes  kezelésének  megállapítására 

irányuló kérelmét. 

 

 

 

 

3.  A Hatóság elutasítja a Kérelmező telefonszáma törlésének elrendelésére irányuló kérelmét. 

4.  A  Hatóság  a  Kérelmező  kérelmének  részben  helyt  ad,  és  utasítja  a  Kérelmezettet  a 

Kérelmező hozzáférési kérelmének teljeskörű teljesítésére. 

5.  A  Hatóság  hivatalból  megállapítja,  hogy  a  Kérelmezett  megsértette  a  GDPR  12.  cikk  (2) 

bekezdését. 

* * * 

 

A jelen határozattal szemben közigazgatási úton jogorvoslatnak nincs helye, de az a közléstől számított 30 
napon  belül  a  Fővárosi  Törvényszékhez  címzett  keresetlevéllel  közigazgatási  perben  megtámadható.  A 
keresetlevelet a Hatósághoz kell benyújtani, elektronikusan, amely azt az ügy irataival együtt továbbítja a 
bíróságnak.  A  tárgyalás  tartása  iránti  kérelmet  a  keresetlevélben  jelezni  kell.  A  teljes  személyes 
illetékmentességben  nem  részesülők  számára  a  közigazgatási  per  illetéke  30 000  Ft,  a  per  tárgyi 
illetékfeljegyzési jog alá esik. A Fővárosi Törvényszék előtti eljárásban a jogi képviselet kötelező. 
 
 

I N D O K O L Á S 

 
I. Az eljárás menete 
 
(1) 

A Kérelmező képviselője útján – […] (székhelye: […]; a továbbiakban: Képviselő) – postai úton 
benyújtott  adatvédelmi  hatósági  eljárás  iránti  kérelme  2021.  március  30-án  érkezett  a 
Hatósághoz. 
 
Tekintettel  arra,  hogy  a  kérelem  nem  felelt  meg  az  Infotv.  60.  §  (5)  bekezdésben  foglalt 
valamennyi  követelménynek,  illetve  nem  tartalmazta  a  Képviselőnek  adott  meghatalmazás 
eredeti  példányát,  ezért  a  Hatóság  a  NAIH-3833-2/2021.  számú,  2021.  április  13-án  kelt 
végzésében hiánypótlásra hívta fel a Kérelmezőt. 

(2) 

 

………………………………………………………………………………………………………… 
ugyfelszolgalat@naih.hu 
1055 Budapest 
Falk Miksa utca 9-11. 
www.naih.hu 
 
 

Tel.: +36 1 391-1400 
Fax: +36 1 391-1410 

(3) 

 
(4) 

(5) 

(6) 

 
(7) 

 
(8) 

 
(9) 
 
(10) 

A  Kérelmező  hiánypótlási  felhívásra  adott  nyilatkozata  –  amellyel  csak  részben  tett  eleget  a 
hiánypótlási  felhívásban  foglaltaknak  –  2021.  április  27-én  érkezett  a  Hatósághoz.  A 
kiegészített  kérelem  szerint  a  Kérelmező  kérte,  hogy  a  Hatóság  állapítsa  meg,  a  Kérelmezett 
jogalap  nélkül  kezeli  a  telefonszámát,  és  ezen  jogsérelem  orvoslása  érdekében  utasítsa  a 
telefonszám törlésére. A Kérelmező kérte továbbá, hogy a Hatóság állapítsa meg a Kérelmező 
hozzáférési jogának sérelmét, és utasítsa a Kérelmezettet a 2021. január 25-én kelt hozzáférési 
kérelme teljesítésére. A Kérelmező ezen túlmenően kérte, hogy a feltételek fennállása esetén a 
Hatóság  szabjon  ki  adatvédelmi  bírságot,  és  amennyiben  a  Hatóság  marasztaló  határozatot 
hoz, úgy azt hozza nyilvánosságra. 

A  Képviselő  a  meghatalmazása  eredeti  példányát  postai  úton  nyújtotta  be  a  Hatósághoz, 
amelyet a Hatóság 2021. május 5-én vett át. Ezen túlmenően szintén a hiánypótlási felhívásra 
hivatkozással  a  Kérelmező  képviselője  a  Hatósághoz  2021.  május  7-én  érkezett  leveléhez 
csatolta egy, a jogsértést alátámasztó bizonyítékot. 
 
A  Hatóság  2021.  május  17-én  kelt,  a  NAIH-3833-7/2021.  számú  végzésében  értesítette  a 
Kérelmezettet  az  adatvédelmi  hatósági  eljárás  megindításáról,  valamint  a  tényállás  tisztázása 
érdekében nyilatkozattételre hívta fel. 
 
A  Kérelmezett  nyilatkozata  e-Papír  szolgáltatás  használatával  2021.  június  4-én  érkezett  a 
Hatósághoz. 

A  Hatóság  a  NAIH-3833-9/2021.  végzésében  a  tényállás  tisztázása  keretében  felhívta  a 
Képviselőt, hogy nyújtson be olyan meghatalmazást, amely megfelel az általános közigazgatási 
rendtartásról  szóló  2016.  évi  CL.  törvény  (a  továbbiakban:  Ákr.)  14.  §  (1)  bekezdésében  és 
polgári  perrendtartásról  szóló  2016.  évi  CXXX. 
foglalt 
követelményeknek.  A  megfelelő  formában  kiállított  meghatalmazást  tartalmazó  levelet  a 
Hatóság 2021. augusztus 16-án vette át. 

törvény  594.  §  b)  pontjában 

A  Kérelmezett  nyilatkozata,  illetve  az  általa  csatolt  dokumentumok  alapján  a  Hatóság  az  Ákr. 
25. § (1) bekezdés b) pontja alapján  2021. szeptember 2-án kelt, NAIH-3833-11/2021. számú 
végzésében  megkereséssel  fordult  a  [hírközlési  szolgáltatóhoz].  A  [hírközlési  szolgáltató]  a 
Hatóság felhívásának eleget tett, nyilatkozata 2021. szeptember 16-án érkezett a Hatósághoz. 

A Képviselő 2021. szeptember 3-án e-mailben érdeklődött az ügy állásáról.  

A Hatóság a 2021. szeptember 29-én kelt, NAIH-3833-14/2021. és NAIH-3833-15/2021. számú 
végzéseiben értesítette a Kérelmezőt és a Kérelmezettet, hogy a bizonyítási eljárást befejezte, 
tájékoztatta  őket,  hogy  gyakorolhatják  az  iratbetekintési  jogukat,  illetve  további  bizonyítási 
indítványokat  tehetek.  A  Kérelmezett  2021.  október  4-én  iratbetekintési  kérelemmel  fordult  a 
Hatósághoz,  amelynek  a  Hatóság  2021.  október  12-én  kelt,  NAIH-3833-17/2021.  számú 
végzésével  iratmásolatok  útján  –  az  iratbetekintési  jogot  a  személyes  adatok  védelmére 
tekintettel  korlátozva  – eleget tett.  A Kérelmezett  2021. október 25-én  kelt  nyilatkozata  szerint 
további bizonyítási indítványt az ügyben nem kívánt tenni. 

 
II. Tényállás 
 
(11) 

Az  adatvédelmi  hatósági  eljárás  iránti  kérelmében  a  Kérelmező  előadta,  hogy  a  [Társaság]  a 
vele  szemben  fennálló  követeléseit  a  [Követeléskezelő].-re  engedményezte  2017.  […]-án,  aki 
azt  egy  2017.  […]-én  létrejött  engedményezési  szerződés  alapján  tovább  engedményezte  a 
Kérelmezettre.  Az  engedményezésről  a  Kérelmezett  és  a  [Követeléskezelő]  2018.  […]-án 
közösen, 2018. […]-án kiállított engedményezési értesítőben értesítették a Kérelmezőt – aki ezt 

 

2 

a  Kérelmezetthez  tett  nyilatkozata  szerint  nem  kapta  meg  –,  majd  ezt  követően  2019.  január 
31-én kelt levelében a Kérelmezett teljesítésre hívta fel a Kérelmezőt. 
 
A  Kérelmezett  2020.  december  11-én  éves  egyenlegközlő  levél  megküldésével  tájékoztatta  a 
Kérelmezőt arról, hogy vele szemben lejárt esedékességű követelést tart nyilván. 

A  Kérelmező  2020.  december  29-én  –  az  általa  csatolt  hívásrészletező  szerint  –  11:15-kor  a 
levél  kapcsán  felhívta  a  Kérelmezettet  számkijelzés  tiltása  mellett,  és  magát  a  Kérelmezett 
levelén  feltüntetett  ügyszámmal,  illetve  a  négy  természetes  személyazonosító  adatával 
azonosította – a beszélgetésről készült hangfelvétel Kérelmezett által csatolt leirata alapján  –, 
majd ezt követően a Kérelmezett munkatársa ismeretlen okból bontotta a hívást. 

Ezt  követően  a  Kérelmezett  felszólító  levelében  is  megjelölt  +[…]  telefonszámra  bejövő  hívás 
érkezett  2020.  december  29-én  11:19-kor  a  +[x]  telefonszámról,  egy  a  Kérelmezett  számára 
ismeretlen  személytől.  A  Kérelmezett  hívások  bonyolítása  és  rögzítése  során  használt 
rendszere kijelezte és rögzítette a hívás során a hívó fél telefonszámát, amelyet a rendszerről 
készült  képernyőmentéssel  igazolt.  A  hívást  az  ügyfélszolgálat  nem  tudta  fogadni,  így  azt 
konkrét  követeléshez,  adóshoz  kapcsolni  nem 
telefonszám 
követeléskezelési  rendszerben  való  rögzítésére  sem  került  sor.  A  telefonszámot  azért 
rögzítették  a  Kérelmezett 
telefonos  kommunikációt  sikertelenül 
kezdeményező felet ugyanezen a telefonszámon vissza tudja hívni. 

rendszerei,  hogy  a 

így  pedig  a 

lehetett, 

A  Kérelmezett  a  nyilvántartott  követelések  kötelezettjeivel 
történő  együttműködés 
követelményére  figyelemmel,  valamint  a  panaszok  kezelésével  kapcsolatos  kötelezettségek 
teljesítése  érdekében  a  Kérelmezett  egyik  ügyintézője  2020.  december  30-án  12:54-kor 
visszahívást  kezdeményezett  a  +[x]  telefonszámra.  A  hívás  sikeres  volt,  a  hívást  a  hívott  fél 
fogadta.  A  Kérelmezett  ügyintézője  bemutatkozott,  elmondta,  hogy  a  Kérelmezett  nevében 
telefonál,  és  hogy  „volt  erről  a  számról  egy  nem  fogadott  hívásunk.”  A  telefont  felvevő  hölgy 
erre  azt  válaszolta,  hogy  „biztos  a  férjem  telefonált”,  de  a  beszélgetés  során  további,  a  férje 
beazonosítására alkalmas adatot nem közölt, azt a Kérelmezett ügyintézője nem is kért, így a 
telefonszám ezen beszélgetés után sem volt konkrét adóshoz köthető. 

2020.  december  30-án  13:39-kor  újabb,  ismeretlen  számról  indított  hívás  futott  be  a 
Kérelmezetthez.  A  Kérelmező  már  azonosítását  megelőzően  úgy  nyilatkozott,  hogy  „tegnap 
hívtam ezt a számot, meg is mondom mikor, 11 óra 19 perckor, ennek a hangfelvételét kérném 
szépen.”,  majd  megismételte,  hogy  „a  kedves  kolléganő  rám  dobta  a  telefont,  ezt  a 
beszélgetést  azonnal  kérem,  és  megkérdezem,  hogy  honnan  tudnak  egy  […]  számról.”  A 
Kérelmező  utóbbi  kérdésére  a  Kérelmezett  ügyintézője  tájékoztatta,  hogy  a  rendszerben  a 
Kérelmezőnél  nem  szerepel  telefonszám.  A  Kérelmező  hivatkozott  az  aznapi  12:54  perckor 
történt  hívásra,  azonban  a  Kérelmezett  munkavállalója  a  Kérelmezőre  vonatkozó 
nyilvántartásban  nem  látott  ilyen  kimenő  hívást  a  megadott  időpontban,  ezért  azt  ígérte  a 
Kérelmezőnek, hogy utánanéz, majd tett egy megjegyzést, miszerint „telefonszámot egyébként 
nyilvános  tudakozóból  szoktuk”.  A  Kérelmezett  nyilatkozata  szerint  ez  egy  általános  jellegű  – 
egyébként téves – tájékoztatás volt, mivel a Kérelmezett nyilatkozata szerint 2018. május 25-e 
óta nem gyűjt az adósokhoz telefonszámot nyilvános adatbázisokból, tudakozóból. 

A  Kérelmező  a  beszélgetés  során  később  úgy  fogalmazott,  hogy  „honnan  tudnak  egy  olyan 
számot, ami nem létezik és ami magán kézben van, ami a tudakozóban nincs benne? Honnan 
vesznek elő egy olyan számot?” Ezt követően a Kérelmezett munkatársa arról a tájékoztatta a 
Kérelmezőt,  hogy  „most  nézem,  a  kolleganő  olyanokat  hívott,  akiktől  volt  nem  fogadott 
hívásunk,  azokat  a  számokat  hívta.  (…)  Arról  a  számról  kellett,  hogy  legyen  nem  fogadott 
hívás.”,  ez  utóbbi  állítást  azonban  a Kérelmező  vitatta  arra  hivatkozva,  hogy  ő  a  számkijelzés 
tiltása mellett telefonált, így az ügyintéző által adott tájékoztatást nem fogadta el. 

3 

(12) 

 
(13) 

(14) 

(15) 

(16) 

(17) 

 

A  Kérelmezett  tájékoztatta  a  Hatóságot,  hogy  sem  a  fenti  hívás  idején  nem  szerepelt,  sem 
utóbb nem került rögzítésre a Kérelmezett követeléskezelési rendszerében a +[x] telefonszám a 
Kérelmező 
készült 
képernyőmentéssel is alátámasztotta.  

telefonszámaként, 

követeléskezelési 

nyilvántartásról 

ezt 

a 

Ezt követően 2021. január 25-én kelt levelében – amelyet a Kérelmezett 2021. február 2-án vett 
át – a Képviselő felvette a kapcsolatot a Kérelmezettel, amelyben arról kért tájékoztatást, hogy 
a Kérelmezett a Kérelmező adatait „honnan és milyen jogon szerezt[e] meg illetve használt[a].” 
A  levélben  kifejtésre  került,  hogy  a  Kérelmező  a  Kérelmezett  adatkezeléséhez  nem  adta 
kifejezett  és  tájékozott  hozzájárulását  és  kérte,  hogy  „amennyiben  Önöknek  rendelkezésre  áll 
Ügyfelünk  hozzájáruló  nyilatkozata,  vagy  az,  hogy  az  engedményező  ismerte  és  Önöknek 
átengedte Ügyfelünk adatainak kezelését, azt kérem, hogy bocsássák rendelkezésünkre.” Ezen 
túlmenően  tájékoztatást  kért  arról  a  GDPR  15.  cikkére  hivatkozással,  hogy  a  Kérelmezett  a 
Kérelmező személyes adatait milyen címzettek felé továbbította, és kérte, hogy a Kérelmezett 
adjon  tájékoztatást  az  adatkezelés  céljáról  és  jogalapjáról.  A  Képviselő  a  leveléhez  egy 
Németországban kiállított, de felül nem hitelesített meghatalmazást csatolt. 

A  Kérelmezett  ennek  kapcsán  kifejtette,  hogy  álláspontja  szerint  a  GDPR  12.  cikk  (6) 
bekezdése  alapján  az  érintetti 
jogok  gyakorlásának  előfeltétele,  hogy  az  érintett 
személyazonosságának  igazolása  megfelelően  megtörténjen.  A  csatolt  meghatalmazást  a 
felülhitelesítés hiánya miatt érvénytelennek tekintette, illetve álláspontja szerint a Képviselő jogi 
képviselet ellátására nincs feljogosítva. Ennek kapcsán hivatkozott arra is, hogy a Hatóság sem 
fogadta  el  a  Képviselő  által  benyújtott,  a  Kérelmező  által  Németországban  aláírt 
meghatalmazást  annak  alaki  és  tartalmi  hiányosságai  miatt.  A  Kérelmezett  a  kellően  alá  nem 
támasztott képviseleti jog miatt nem válaszolt a hozzáférési kérelemre, azonban 2021. március 
17-én kelt levelében tájékoztatta a Kérelmezőt arról, hogy a személyes adatait a [Társasággal] 
szemben  keletkezett,  a  Kérelmezett  által  engedményezés  útján  megszerzett  fennálló  tartozás 
érvényesítése  érdekében  kezeli.  A  leveléhez  mellékelte  az  engedményezési  nyilatkozatok 
másolatát is, illetve a tartozás részleteit összefoglaló táblázatot.  

[…]  pontjára, 

A  Kérelmező  azon  állításával  kapcsolatban,  hogy  a  hívószámát  annak  ellenére  kezelhette  a 
Társaság,  hogy  ő  a  hívószám  kijelzését  letiltotta,  a  Kérelmezett  hivatkozott  a  [hírközlési 
szolgáltató]  ÁSZF-jének 
továbbá  a  nyilvános  elektronikus  hírközlési 
szolgáltatáshoz  kapcsolódó  adatvédelmi  és  titoktartási  kötelezettségre,  az  adatkezelés  és  a 
titokvédelem  különleges 
feltételeire,  a  hálózatok  és  a  szolgáltatások  biztonságára  és 
integritására, a forgalmi és számlázási adatok kezelésére, valamint az azonosító kijelzésre és 
hívásátirányításra vonatkozó szabályokról szóló 4/2012. (I. 24.) NMHH rendelet 9. §-ra, amely 
szerint a hívószám kijelzése a telefonszámmal rendelkező előfizető rendelkezése alatt áll. Azon 
hívás során, amelynek során a hívó fél a hívószám kijelzését saját készülékén engedélyezte, a 
hívószámnak  a  hívott  féllel  való  közlését  a  szolgáltatója  részére  engedélyezte.  Hivatkozott 
továbbá  arra,  hogy  álláspontja  szerint  a  Kérelmező  csak  állította,  de  semmilyen  módon  nem 
igazolta,  hogy  valamennyi,  az  általa  megjelölt 
felé 
kezdeményezett hívás esetében megtiltotta a telefonszámának kijelzését. 

telefonszámról  a  Kérelmezett 

A +[x] telefonszám kezelésével kapcsolatban a Hatóság szükségesnek tartja rögzíteni, hogy a 
Kérelmező  a  2020.  december  30-án  13:39-kor  indított  hívás  során  több  alkalommal  tett  olyan 
kijelentéseket,  hogy  „nincs  telefonomon”,  „Önök  kerestek  egy  olyan  számon,  ami  nem  is  az 
enyém”, „Kerestek, de egy nem létező telefonszámon”, „honnan tudnak egy olyan számot, ami 
nem  létezik”,  „Önök  hívtak  egy  olyan  hetvenes  számot,  ami  nem  én  vagyok.”  Ezen 
nyilatkozatok,  valamint  a  hívószám  kijelzésének  megtiltásával  kapcsolatos  ellenkező 
álláspontok 
[hírközlési 
szolgáltatóhoz].  A  [hírközlési  szolgáltató]  arról  tájékoztatta  a Hatóságot,  hogy  a  +[x]  hívószám 
előfizetője a Kérelmező, a vonatkozó előfizetői szerződés köztük 2017. […]-én jött létre. 

tisztázása  érdekében  a  Hatóság  megkereséssel 

fordult  a 

4 

(18) 

(19) 

(20) 

(21) 

(22) 

 

(23) 

A  hívószám  kijelzése  kapcsán  úgy  nyilatkozott,  hogy  mivel  a  hívószám  kijelzésének  tiltására 
hívásonként is  lehetőségük  van  az  előfizetőknek,  ezért  kizárólag  log  fájlok alapján  lehetséges 
annak megállapítása, hogy a hívó fél a konkrét hívás esetében letiltotta-e a hívószám kijelzését. 
A Kérelmezett monitoring rendszerei a részletes signaling naplókat maximum 60 napig tárolják, 
míg  a  historikus  hívásadat  naplókat  legfeljebb  45  napig  tárolják.  Ebből  kifolyólag  a  [hírközlési 
szolgáltató] nem tudott információval szolgálni arról, hogy a +[x] telefonszámról 2020. december 
29-én 11:19-kor indított hívás során a hívószám kijelzése letiltásra került-e. 

 

III. Alkalmazott jogszabályok 
 
GDPR  12.  cikk  (2)  bekezdés:  Az  adatkezelő  elősegíti  az  érintett  15–22.  cikk  szerinti  jogainak  a 
gyakorlását. 
 
GDPR 12. cikk (4) bekezdés: Ha az adatkezelő nem tesz intézkedéseket az érintett kérelme nyomán, 
késedelem nélkül, de legkésőbb a kérelem beérkezésétől számított egy hónapon belül tájékoztatja az 
érintettet  az  intézkedés  elmaradásának  okairól,  valamint  arról,  hogy  az  érintett  panaszt  nyújthat  be 
valamely felügyeleti hatóságnál, és élhet bírósági jogorvoslati jogával. 

GDPR  12.  cikk  (6)  bekezdés:  A  11.  cikk  sérelme  nélkül,  ha  az  adatkezelőnek  megalapozott  kétségei 
vannak  a  15–21.  cikk  szerinti  kérelmet  benyújtó  természetes  személy  kilétével  kapcsolatban, további, 
az érintett személyazonosságának megerősítéséhez szükséges információk nyújtását kérheti. 
 
GDPR 15. cikk (1) bekezdés: Az érintett jogosult arra, hogy az adatkezelőtől visszajelzést kapjon arra 
vonatkozóan,  hogy  személyes  adatainak  kezelése  folyamatban  van-e,  és  ha  ilyen  adatkezelés 
folyamatban  van,  jogosult  arra,  hogy  a  személyes  adatokhoz  és  a  következő  információkhoz 
hozzáférést kapjon: 
a) az adatkezelés céljai; 
b) az érintett személyes adatok kategóriái; 
c) azon címzettek vagy címzettek kategóriái, akikkel, illetve amelyekkel a személyes adatokat közölték 
vagy  közölni  fogják,  ideértve  különösen  a  harmadik  országbeli  címzetteket,  illetve  a  nemzetközi 
szervezeteket; 
d)  adott  esetben  a  személyes  adatok  tárolásának  tervezett  időtartama,  vagy  ha  ez  nem  lehetséges, 
ezen időtartam meghatározásának szempontjai; 
e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes  adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes  adatok 
kezelése ellen; 
f) a valamely felügyeleti hatósághoz címzett panasz benyújtásának joga; 
g) ha az adatokat nem az érintettől gyűjtötték, a forrásukra vonatkozó minden elérhető információ; 
h) a 22. cikk (1) és (4) bekezdésében említett automatizált döntéshozatal ténye, ideértve a profilalkotást 
is,  valamint  legalább  ezekben  az  esetekben  az  alkalmazott  logikára  és  arra  vonatkozó  érthető 
információk, hogy az ilyen adatkezelés milyen jelentőséggel bír, és az érintettre nézve milyen várható 
következményekkel jár. 
 
GDPR 58. cikk (2) bekezdés b), c), g) és i) pont: A felügyeleti hatóság korrekciós hatáskörében eljárva  
b) elmarasztalja az adatkezelőt vagy az adatfeldolgozót, ha adatkezelési tevékenysége megsértette e 
rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet szerinti 
jogai gyakorlására vonatkozó kérelmét; 
g) a 16., 17., illetve a 18. cikkben foglaltaknak megfelelően elrendeli a személyes adatok helyesbítését, 
vagy törlését, illetve az adatkezelés korlátozását, valamint a 17. cikk (2) bekezdésének és a 19. cikknek 
megfelelően  elrendeli  azon  címzettek  erről  való  értesítését,  akikkel  vagy  amelyekkel  a  személyes 
adatokat közölték 

 

5 

i) a 83. cikknek megfelelően közigazgatási bírságot szab ki, az adott eset körülményeitől függően az e 
bekezdésben említett intézkedéseken túlmenően vagy azok helyett. 
Az  Infotv.  2.  §  (2)  bekezdés:  Személyes  adatoknak  az  (EU)  2016/679  európai  parlamenti  és  tanácsi 
rendelet  (a  továbbiakban:  általános  adatvédelmi  rendelet)  hatálya  alá  tartozó  kezelésére  az  általános 
adatvédelmi rendeletet a III-V. és a VI/A. Fejezetben, valamint a 3. § 3., 4., 6., 11., 12., 13., 16., 17., 
21.,  23-24.  pontjában,  a  4.  §  (5) bekezdésében,  az  5.  §  (3)-(5),  (7) és  (8)  bekezdésében, a  13.  §  (2) 
bekezdésében,  a  23.  §-ban,  a  25.  §-ban,  a  25/G.  §  (3),  (4)  és  (6)  bekezdésében,  a  25/H.  §  (2) 
bekezdésében, a 25/M. § (2) bekezdésében, a 25/N. §-ban, az 51/A. § (1) bekezdésében, az 52-54. §-
ban, az 55. § (1)-(2) bekezdésében, az 56-60. §-ban, a 60/A. § (1)-(3) és (6) bekezdésében, a 61. § (1) 
bekezdés a) és c) pontjában, a 61. § (2) és (3) bekezdésében, (4) bekezdés b) pontjában és (6)-(10) 
bekezdésében,  a  62-71.  §-ban,  a  72.  §-ban,  a  75.  §  (1)-(5)  bekezdésében,  a  75/A.  §-ban  és  az  1. 
mellékletben meghatározott kiegészítésekkel kell alkalmazni. 

Az Infotv. 60. § (1) és (2) bekezdése alapján a személyes adatok védelméhez való jog érvényesülése 
érdekében  a  Hatóság  az  érintett  erre  irányuló  kérelmére  adatvédelmi  hatósági  eljárást  indít.  Az 
adatvédelmi hatósági eljárásra az általános közigazgatási rendtartásról szóló 2016. évi CL. törvény (a 
továbbiakban:  Ákr.)  szabályait  kell  alkalmazni  az  Infotv.-ben  meghatározott  kiegészítésekkel  és  az 
általános adatvédelmi rendelet szerinti eltérésekkel. Az adatvédelmi hatósági eljárás megindítása iránti 
kérelem a GDPR 77. cikk (1) bekezdésében meghatározott esetben nyújtható be. 
 
A  nyilvános  elektronikus  hírközlési  szolgáltatáshoz  kapcsolódó  adatvédelmi  és 
titoktartási 
kötelezettségre,  az  adatkezelés  és  a  titokvédelem  különleges  feltételeire,  a  hálózatok  és  a 
szolgáltatások biztonságára és integritására, a forgalmi és számlázási adatok kezelésére, valamint az 
azonosító kijelzésre és hívásátirányításra vonatkozó szabályokról szóló 4/2012. (I. 24.) NMHH rendelet 
9. § (1) bekezdés: A számfüggő személyközi hírközlési szolgáltatást nyújtó szolgáltatónak ingyenesen 
biztosítania kell az előfizető írásbeli kérelme alapján 
a) a hívó felhasználónak, hogy hívásonként letilthassa az azonosítója kijelzését a hívott készüléken; 
b)  a  hívó  előfizetőnek,  hogy  előfizetői  hozzáférési  pontonként  letilthassa  az  azonosítója  kijelzését  a 
hívott készüléken; 
c)  a  hívó  felhasználónak,  hogy  hívásonként  -  a  b)  pontban  meghatározott  letiltás  ellenére  -  lehetővé 
tegye azonosítója kijelzését a hívott készüléken; 
d) a hívott előfizetőnek, hogy készülékén a hívó azonosítója ne jelenjék meg; 
e)  a  hívott  előfizetőnek,  hogy  megtagadja  azon  hívások  fogadását,  amelyek  esetében  a  hívó  az 
azonosítója kijelzését letiltotta. 
 
IV. Döntés 
 
IV.1. A Kérelmező telefonszáma kezelésének jogszerűsége 
 
(24) 

A Kérelmező az adatvédelmi hatósági eljárás iránti kérelmében kérte, hogy a Hatóság állapítsa 
meg,  hogy  a  Kérelmezett  jogellenesen,  jogalap  nélkül  kezeli  a  telefonszámát,  és  a  Hatóság 
rendelje el a jogellenesen kezelt telefonszám törlését. 
 
A  Kérelmező  telefonszámának  kezelésével  kapcsolatban  az  eljárás  során  ellentmondás  volt a 
felek  között,  hogy  ahhoz  milyen  forrásból  jutott  hozzá  a  Kérelmezett,  mivel  a  Kérelmező  úgy 
nyilatkozott, hogy minden hívás során rejtett számról hívta a Kérelmezettet, míg a Kérelmezett 
nyilatkozata  szerint  a  2020.  december  29-én  11:19:19-kor  indított  hívás  során  a  számkijelzés 
aktív  volt,  így  a  számot  a  hívások  lebonyolítására  szolgáló  rendszere  rögzíteni  tudta.  A 
Kérelmezett  ezen  állítását  a  telefonhívások  bonyolítására  használt  rendszeréről  készült 
képernyőképpel  is  alátámasztotta,  amely  szerint  a  fenti  időpontban  volt  egy  nem  fogadott 
hívása a Kérelmezettnek a +[x] telefonszámról. 

6 

(25) 

 

 

(26) 

 
(27) 

 
(28) 

 
(29) 

 
(30) 

 
(31) 

Azt,  hogy  2020.  december  29-én  a  Kérelmező  telefonszámáról  kétszer  is  indítottak  hívást  a 
Kérelmezett  felé,  a  Kérelmező  által  csatolt  hívásrészletező  is  alátámasztja,  másrészről  a 
Kérelmezett által csatolt, a Kérelmező és a Kérelmezett munkatársa között 2020. december 30-
án történt beszélgetés leirata szerint maga a Kérelmező is azt mondta, hogy „tegnap hívtam ezt 
a számot, meg is mondom mikor, 11 óra 19 perckor”. 

A  Hatóság  álláspontja  szerint  a  Kérelmezett  helytállóan  hivatkozott  arra,  hogy  a  Kérelmező  a 
hívószám minden hívás során való letiltása kapcsán csak állításokat fogalmazott meg, azonban 
azt  semmilyen  módon  nem  támasztotta  alá.  Pusztán  a  jogsértés  feltételezése,  annak  állítása 
önmagában  nem  elegendő  jogsértés  valószínűsítéséhez,  a  Kérelmezőt  terhelő  bizonyítási 
kötelezettség  teljesítéséhez.  A  Hatóságnak  a  kérelemre  indult  hatósági  eljárásban  a  kérelmet 
az abban foglalt tartalommal és indokok alapján kell elbírálnia, a jogsérelem valószínűsítése a 
kérelmezőt  terheli.    Ebből  kifolyólag,  valamint  a  Kérelmezett  által  csatolt  bizonyíték  alapján  a 
Hatóság a tényállást akként állapítja meg, hogy a Kérelmező 2020. december 29-én 11:19-kor 
nem rejtett számról hívta a Kérelmezettet, akinek a rendszere így a +[x] számot rögzíteni tudta. 

 A  +[x]    szám  rögzítésére  azonban  csak  annak  érdekében  került  sor,  hogy  azt  a  Kérelmezett 
vissza  tudja  hívni,  tekintettel  arra,  hogy  a  hívást  fogadni  nem  tudta.  Hangsúlyozandó,  hogy  a 
Kérelmezett  a  telefonszámot  nem  tudta  a  Kérelmezőhöz  kapcsolni,  hiszen  a  korábbi 
beszélgetés  során  –  2020.  december  29.  11:15  –  a  hívószáma  kijelzésének  tiltása  mellett 
telefonált a Kérelmező. Azaz a szám rögzítésére nem a Kérelmező személyes adataként került 
sor,  és  azt  a  másnapi  visszahívás  során  sem  tudta  a  Kérelmezőhöz  kapcsolni  a  Kérelmezett 
tekintettel arra, hogy a beszélgetés során a Kérelmező azonosítására alkalmas információ nem 
hangzott el. A fenti telefonszám még a Kérelmező 2021. január 25-én kelt hozzáférési kérelme 
alapján sem volt hozzá köthető, mivel abban sem a telefonszám, sem a hívások időpontja nem 
szerepelt,  a  kapcsolatot  közte  és  a  telefonszám  között  a  Hatóság  adatvédelmi  hatósági 
eljárásról való értesítése teremtette meg. 

A  Kérelmezett  ebből  kifolyólag,  sem  2020.  december  30-án,  sem  a  hozzáférési  kérelem 
benyújtásának időpontjában nem kezelte a +[x] telefonszámot a Kérelmező telefonszámaként, 
és  az  a  Hatóság  megkeresését  követően  sem  került  rögzítésre  a  Kérelmező  elérhetőségi 
adataként.  

A  Kérelmezett  a  telefonszámot  –  nem  a  Kérelmezőhöz  kötötten,  nem  a  Kérelmező 
telefonszámaként  –  a  GDPR  6.  cikk  (1)  bekezdés  f)  pontja  szerinti  jogos  érdeke  alapján 
rögzítette. A jogos érdeke az, hogy az ügyfélszolgálatát hatékonyan tudja működtetni, továbbá, 
hogy  meg  tudjon  felelni  a  hitelintézetekről  és  a  pénzügyi  vállalkozásokról  szóló  2013.  évi 
CCXXXVII. törvény 288. §-a szerinti azon kötelezettségének, hogy a telefonon való panasztétel 
és tájékoztatás valamennyi ügyfél részére biztosított legyen azáltal, hogy minden beérkező nem 
fogadott  hívás  esetén  visszahívja  a  hívószámot.  Az  adatkezelés  célja  is  kizárólag  arra 
korlátozódott, hogy a telefonos kommunikációt sikertelenül kezdeményező hívó felet ugyanezen 
számon  visszahívja,  ez  az  adatkezelési  cél  pedig  nem  tette  szükségessé  az  érintett 
azonosítására alkalmas módon való adatkezelést. 

A  fentiekből  kifolyólag  a  Hatóság  megállapítja,  hogy  a  telefonszám  előző  bekezdésben 
meghatározott célból és jogalapon való kezelése jogszerű volt, más célból és jogalapon pedig, 
a Kérelmezőhöz rendelten a Kérelmezett nem kezelte a Kérelmező telefonszám adatát. 

 
IV.2. A Kérelmező hozzáférési jogának biztosítása 

 

(32)  A  Kérelmező  az  adatvédelmi  hatósági  eljárásban  kérte,  hogy  a  Hatóság  marasztalja  el  a 
Kérelmezettet,  mivel  az  nem  tett  eleget  a  2021.  január  25-én  kelt  hozzáférési  kérelmének,  és 
kérte, hogy a Hatóság kötelezze a Kérelmezettet annak teljesítésére. 

7 

 

 
(33)  A  hozzáférési  kérelemben  a  kérelmező  a  személyes  adatai  forrásáról,  a  személyes  adatai 
kezelésének  céljáról  és  jogalapjáról,  valamint  az  esetleges  címzettek  személyéről  kért 
tájékoztatást  a  Kérelmezettől,  illetve  kérte,  hogy  „amennyiben  Önöknek  rendelkezésre  áll 
Ügyfelünk  hozzájáruló  nyilatkozata,  vagy  az,  hogy  az  engedményező  ismerte  és  Önöknek 
átengedte  Ügyfelünk  adatainak  kezelését,  azt  kérem,  hogy  bocsássák  rendelkezésünkre.”  Az 
utóbbi  dokumentum  alatt  feltehetőleg  az  engedményezési  értesítő  értendő,  bár  a  kérelem 
megfogalmazása nem kellően egyértelmű. 

 
(34)  A Kérelmezett nem a Képviselő részére válaszolta meg a kérelmet – mivel álláspontja szerint a 
Képviselő  a  rendelkezésére  álló  dokumentumok  alapján  nem  volt  jogosult  a  Kérelmező 
képviseletének ellátására – hanem a Kérelmező lakcímére küldött egy tájékoztató levelet. Ezen 
levélben  tájékoztatta  a  Kérelmezőt  a  személyes  adatai  forrásáról  (a  Társaság),  a  személyes 
adatai  kezelésének  céljáról  (vele  szemben  fennálló,  lejárt  követelés  érvényesítése),  ennek 
kapcsán  utalt  rá,  de  explicite  nem  írta  le,  hogy  az  adatkezelés  jogalapja  a  követelés 
érvényesítéséhez  fűződő  jogos  érdeke.  A  levélhez  mellékelte  a  Kérelmező  tartozásainak 
részletezését,  illetve  az  engedményezésről  szóló  értesítők  másolatát.  Ez  utóbbiak  a  Hatóság 
álláspontja  szerint  megfeleltethetők  a  hozzáférési  kérelemben  foglalt,  az  előző  bekezdésben 
idézett módon körülírt dokumentumoknak. 

 
(35)  A  Hatóság  álláspontja  szerint  a  fentiekkel  a  Kérelmezett  nem  teljeskörűen,  de  részben 
teljesítette a Kérelmező hozzáférési kérelmét, abból az adatkezelés bizonyos körülményei már 
megismerhetők  voltak,  míg  mások  hiányoztak  belőle:  a  Kérelmezett  által  nyújtott  tájékoztatás 
kizárólag a követeléskezelési célú adatkezelésre vonatkozott, a válaszban nem tért ki például a 
panaszkezelési célú adatkezelésre, továbbá az adatkezelés célját és jogalapját nem személyes 
adatonként határozta meg összhangban az átláthatóság követelményével, illetve elmulasztotta 
tájékoztatni a Kérelmezőt az esetleges címzettek személyéről. 

 
(36)  A Kérelmezett a hozzáférési kérelem nemteljesítése kapcsán arra hivatkozott, hogy álláspontja 
szerint a Képviselő a hozzáférési kérelem benyújtásakor nem rendelkezett érvényes képviseleti 
jogosultsággal,  így  a  kérelmet  nem  fogadhatta  el  a  Kérelmezőtől  származónak,  így  pedig  a 
GDPR 12. cikk (6) bekezdése alapján nem teljesíthette a kérelmet. A Hatóság ezt az érvelést 
nem  tartja  elfogadhatónak,  mivel  a  GDPR  12.  cikk  (6)  bekezdése  úgy  rendelkezik,  hogy 
amennyiben  az  adatkezelőnek  megalapozott  kétsége  van  az  érintetti  kérelmet  benyújtó 
természetes  személy  kilétével  kapcsolatban,  úgy  az  érintett  személyazonosságának 
megerősítéséhez  szükséges  információk  nyújtását  kérheti,  erre  azonban  nem  került  sor,  a 
Kérelmezett  nem  jelezte  sem  a  Kérelmező,  sem  a  Képviselő  felé,  hogy  vitatja  a  Képviselő 
képviseleti jogosultságát. Ezzel kapcsolatban a Hatóság megjegyzi, hogy az érintetti jogok nem 
csak  jogi  képviselő,  hanem  a  Polgári  Törvénykönyvről  szóló  2013.  évi  V.  törvény  6:11.  §-a 
szerinti bármely képviselő útján gyakorolhatók. Abban azonban helytállónak tartja a Hatóság a 
Kérelmezett  álláspontját,  hogy  a  csatolt  meghatalmazásban  maga  a  Képviselő  hivatkozik  az 
ügyvédi  tevékenységről  szóló  2017.  évi  LXXVIII.  törvény  34.  §-ra,  illetve  arra,  hogy  jogi 
képviseletet  lát  el,  így  a  meghatalmazásnak  meg  kell  felelnie  a  saját  maga  által  támasztott 
követelményeknek.  

 
(37)  A  Hatóság  álláspontja  szerint  nem  a  Kérelmező  kiléte  kapcsán  merült  fel  kétsége  a 
Kérelmezettnek, hanem a Képviselő képviseleti jogosultsága kapcsán – ezt támasztja alá az is, 
hogy a megkeresésre részben válaszolt a Kérelmezett, és azt a Kérelmező lakcímére postázta 
–  így  ezen  kétségéről  a  GDPR  12.  cikk  (2)  bekezdése  alapján  kellett  volna  tájékoztatnia  a 
Kérelmezőt és a Képviselőt. A GDPR 12. cikk (2), (4) és (6) bekezdéseiből is kiolvasható az a 
jogalkotói  szándék,  hogy  amennyiben  az  adatkezelő  álláspontja  szerint  az  érintetti  kérelem 
teljesítésének  valamilyen  akadálya  van  –  nem  megfelelően  igazolt  kilét,  nem  kellően  pontos 
vagy  egyértelmű  kérelem  –  úgy  erről  az  okról  az  érintett  tájékoztatnia  kell  annak  érdekében, 

8 

 

hogy  a  teljesítés  gátját  képező  körülményeket  el  tudja  hárítani,  és  megtehesse  a  szükséges 
intézkedéseket  ahhoz,  hogy  a  kérelme  teljesíthető  legyen.  A  fentiek  alapján  a  Hatóság 
megállapítja,  hogy  a  Kérelmezett  megsértette  a  GDPR  12.  cikk  (2)  bekezdését,  amikor  a 
képviseleti  joggal  kapcsolatos  kétségeiről  nem  tájékoztatta  az  érintettet,  és  nem  hívta  fel  a 
képviseleti jog kétséget kizáró igazolására. 

 
(38)  A  fentiek  alapján  a  Hatóság  megállapítja  továbbá,  hogy  a  Kérelmezett  megsértette  a 
Kérelmező  GDPR  15.  cikk  (1)  bekezdése  szerinti  hozzáférési  jogát,  amikor  a  hozzáférési 
kérelmére  nem  adott  teljeskörű  választ,  mivel  a  teljes  kérelem  teljesíthető  lett  volna  a 
Kérelmező  lakcímére  megválaszolva,  függetlenül  a  Képviselő  képviseleti  jogosultságának 
fennálltától. 

 
IV.3. Jogkövetkezmények 
 
(39) 

(40) 

 
(41) 

 
(42) 

(43) 

(44) 

A Hatóság megállapítja, hogy a Kérelmezett megsértette a GDPR 12. cikk (2) bekezdését és 
a 15. cikk (1) bekezdését, és ezért a Kérelmező kérelmének helyt adva a GDPR 58. cikk (2) 
bekezdés b) pontja alapján elmarasztalja.  
 
A  Hatóság  elutasítja  a  Kérelmező  azon  kérelmét,  hogy  kötelezze  a  Kérelmezettet  a 
telefonszáma  törlésére,  tekintettel  arra,  hogy  a  telefonszámot  a  Kérelmezett  a  telefonszámot 
nem  kezeli  követeléskezelési  célból  a  Kérelmező  kapcsolattartási  adataként,  az  a 
követeléskezelési nyilvántartásban nem szerepel. 

A Hatóság a Kérelmező kérelmére a GDPR 58. cikk (2) bekezdés c) pontja alapján utasítja a 
Kérelmezettet a Kérelmező hozzáférési kérelmének a jelen határozat IV.2. pontjának megfelelő, 
minden személyes adatra és adatkezelési célra kiterjedő módon való teljesítésére. 

A Hatóság a Kérelmező adatvédelmi bírság kiszabására, illetve a határozat nyilvánosságra 
hozatalára 
irányuló  kérelmét  elutasítja.  Ennek  oka  egyrészt,  hogy  mivel  e 
jogkövetkezmények alkalmazása a Kérelmező jogát vagy jogos érdekét közvetlenül nem érinti, 
számára a Hatóság ilyen döntése jogot vagy kötelezettséget nem keletkeztet, ebből kifolyólag 
ezen, a közérdek érvényesítésének körébe eső jogkövetkezmények alkalmazása tekintetében – 
a bírságkiszabás és a határozat nyilvánosságra hozatala vonatkozásában – a Kérelmező nem 
minősül  ügyfélnek  az  Ákr.  10.§  (1)  bekezdése  alapján,  így  e  vonatkozásban  kérelem 
benyújtásának nincs helye, a beadvány ezen része kérelemként nem értelmezhető. 

Abban a kérdésben, hogy indokolt-e az adatvédelmi bírság kiszabása, a Hatóság az általános 
adatvédelmi rendelet 83. cikk (2) bekezdése és az Infotv.75/A. §-a alapján hivatalból mérlegelte 
az  ügy  összes  körülményét  és  megállapította,  hogy  a  jelen  eljárás  során  feltárt  jogsértés 
esetében  nincs  szükség  adatvédelmi  bírság  kiszabására,  elegendő  intézkedés  a  jogsértés 
megállapítása és a Kérelmezett kötelezése a Kérelmező hozzáférési kérelmének teljesítésére.  
 
A Hatóság azért tartja elegendőnek a jogsértő adatkezelés miatt a Kérelmezett elmarasztalását, 
mert  korábban  még  nem  sértette  meg  a  GDPR  rendelkezéseit,  a  megállapított  jogsértés  nem 
érinti  személyes  adatok  különleges  kategóriáit.  Ezen  túlmenően  a  Kérelmezett  csak  részben 
nem tett eleget a Kérelmező hozzáférési kérelmének, így a kérelem nem megfelelő teljesítése 
által okozott jogsérelem csekély jelentőségűnek tekinthető. 
A fentiekből kifolyólag a Hatóság a rendelkező részben foglaltak szerint döntött. 

(45) 
 
V. Egyéb kérdések 

(46) 

A  Hatóság  hatáskörét  az  Infotv.  38.  §  (2) és  (2a)  bekezdése  határozza meg,  illetékessége  az 
ország egész területére kiterjed. 

 

9 

(47) 

(48) 

(49) 

(50) 

(51) 

 
(52) 

 

 
A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 
82. § (1) bekezdése alapján a közlésével véglegessé válik.  
 
Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal 
és a megszüntető végzéssel szemben közigazgatási per útján van helye jogorvoslatnak. 
 
A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a)  pont  aa)  alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1) 
bekezdés  b)  pontja  alapján  a  törvényszék  hatáskörébe  tartozó  perben  a  jogi  képviselet 
kötelező.  A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási 
cselekmény hatályosulására halasztó hatálya nincs. 
 
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  
 
A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  

A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet.  

 
Budapest, 2021. november 10.     

 

  

 

Dr. Péterfalvi Attila 

elnök 

c. egyetemi tanár 

 
 
 

 
 
 
 
 
 
 
 

10 

