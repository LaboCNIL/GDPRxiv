 

Ügyszám:  NAIH-308-5/2022. 
 
(NAIH-6457/2021.) 
 
 
 

Tárgy:  jogsértést megállapító, és kérelmet 

részben elutasító határozat 

 

H A T Á R O Z A T  

 
 
A Nemzeti Adatvédelmi és Információszabadság Hatóság (a továbbiakban: Hatóság) az […] 
(lakcíme: […]; a továbbiakban: […]) jogi képviseletében eljáró […] ([…] Ügyvéd; székhelye: 
[…];  KASZ:  […])  a  Hatósághoz  2021.  augusztus  3.  napján  érkezett  kérelmére,  a  kérelem 
szerint  […]  (lakcíme:  […];  a  továbbiakban:  Kérelmezett)  által  üzemeltetett  kamerákkal 
összefüggő  adatkezelést  érintően  indult  adatvédelmi  hatósági  eljárásban  –  melyben  a 
Hatóság ügyféli jogállást biztosított [Ügyfél] (lakcíme: […]) számára is – az alábbi döntéseket 
hozza: 
 
1. A Hatóság a Kérelmező kérelmének részben helyt ad és elmarasztalja a Kérelmezettet 
és  [az  Ügyfelet]  azért,  mert  a  természetes  személyeknek  a  személyes  adatok  kezelése 
tekintetében történő védelméről és az ilyen adatok szabad áramlásáról, valamint a 95/46/EK 
irányelv hatályon kívül helyezéséről szóló (EU) 2016/679 rendelet (a továbbiakban: általános 
adatvédelmi  rendelet)  6.  cikk  (1)  bekezdését  megsértve,  jogalap  nélkül  folytatnak 
adatkezelést a 4. és 5. számú kamerájukkal összefüggésben, azzal, hogy azok a Kérelmezőt, 
illetőleg annak ingatlanát figyelik meg. 
 
2. A Hatóság elutasítja a kérelemnek a közterületet figyelő 1. és 2. számú kamerákat érintő 
részét, ugyanakkor hivatalból elmarasztalja a Kérelmezettet és [az Ügyfelet] azért, mert az 
általános  adatvédelmi rendelet  6. cikk (1)  bekezdését  megsértve, jogalap  nélkül folytatnak 
adatkezelést  az  1.  és  2.  számú  kamerájukkal  összefüggésben,  azzal,  hogy  azok  a 
közterületet és az ott tartózkodó érintetteket figyelik meg. 
 
3. A Hatóság a Kérelmező kérelmére utasítja a Kérelmezettet és [az Ügyfelet] arra, hogy a 
jelen határozat véglegessé válásától számított 30 napon belül szüntessék meg a jogellenes 
adatkezelést, adatkezelési műveleteiket hozzák összhangba a jogszabályi rendelkezésekkel 
azáltal, hogy  

-  módosítsák a 4. és 5. számú kamerák látószögét úgy, hogy azok ne irányuljanak a 

Kérelmező ingatlanára, vagy 

-  maszkolást  biztosító  szoftver  használatával  maszkolási  funkciót  alkalmazzanak  a 

felvételek készítésekor, vagy 

-  mechanikai  úton  takarják  ki  a  Kérelmező  ingatlanának  területét  a  4.  és  5.  számú 

kamerák látószögéből, vagy 

-  szereljék le a 4. és 5. számú kamerát. 

 
4. A Hatóság a Kérelmező kérelmére utasítja a Kérelmezettet és [az Ügyfelet] arra, hogy a 
jelen  határozat  véglegessé  válásától  számított  30  napon  belül  töröljék  a  4.  és  5.  számú 
kamerák által rögzített, jogellenes felvételeket. 
 
5.  A  Hatóság  a  hivatalból  utasítja  a  Kérelmezettet  és  [az  Ügyfelet]  arra,  hogy  a  jelen 
határozat  véglegessé  válásától  számított  30  napon  belül  szüntessék  meg  a  jogellenes 

 ......................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

adatkezelést, adatkezelési műveleteiket hozzák összhangba a jogszabályi rendelkezésekkel 
azáltal, hogy  

-  módosítsák  az  1.  és  2.  számú  kamerák  látószögét  úgy,  hogy  azok  ne  irányuljanak 

közterületre, vagy 

-  maszkolást  biztosító  szoftver  használatával  maszkolási  funkciót  alkalmazzanak  a 

felvételek készítésekor, vagy 

-  mechanikai úton takarják ki a közterületet az 1. és 2. számú kamerák látószögéből, 

vagy 

-  szereljék le az 1. és 2. számú kamerát. 

 
6.  A  Hatóság  a  hivatalból  utasítja  a  Kérelmezettet  és  [az  Ügyfelet]  arra,  hogy  a  jelen 
határozat véglegessé válásától számított 30 napon belül töröljék az 1. és 2. számú kamerák 
által rögzített, jogellenes felvételeket. 
 
7.  A  Hatóság  hivatalból  elmarasztalja  a  Kérelmezettet  és  [az  Ügyfelet]  azért,  mert  nem 
nyújtottak megfelelő tájékoztatást a kamerás megfigyeléssel összefüggő adatkezelésükről, 
megsértve ezzel az általános adatvédelmi rendelet 13. cikk (1)-(2) bekezdését. 
 
8. A Hatóság hivatalból utasítja a Kérelmezettet és [az Ügyfelet] arra, hogy a jelen határozat 
véglegessé válásától számított 30 napon nyújtsanak az általános adatvédelmi rendelet 13. 
cikk (1)-(2) bekezdésének megfelelő tájékoztatást az adatkezelésről. 
 
9. A Hatóság elutasítja a Kérelmező kérelmének adatvédelmi bírság kiszabására vonatkozó 
részét. 
 
A  3.,  4.,  5.,  6.  és  8.  pontban  előírt  intézkedések  megtételét  a  Kérelmezettnek  és  [az 
Ügyfélnek]  az  intézkedés  megtételétől  számított  15  napon  belül  kell  írásban  –  az  azt 
alátámasztó bizonyítékok előterjesztésével együtt – igazolniuk a Hatóság felé. A 3., 4., 5., 6. 
és  8.  pont  szerinti  kötelezés  nem  teljesítése  esetén  a  Hatóság  elrendeli  a  határozat 
végrehajtását.  
 
Jelen határozattal szemben közigazgatási úton jogorvoslatnak nincs helye, de az a közléstől 
számított  30  napon  belül  a  Fővárosi  Törvényszékhez címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben  jelezni  kell.  A  teljes  személyes  illetékmentességben  nem  részesülők 
számára a bírósági felülvizsgálati eljárás illetéke 30.000 Ft, a per tárgyi illetékfeljegyzési jog 
alá esik. A Fővárosi Törvényszék előtti eljárásban a jogi képviselet kötelező. 
 
 

I N D O K O L Á S  

 
 
I .   A z   e l j á r á s   m e n e t e  
 
A  Kérelmező  2021.  augusztus  3.  napján  adatvédelmi  hatósági  eljárás  megindítása  iránti 
kérelemmel  fordult  a  Hatósághoz,  mivel  kifogásolta,  hogy  a  Kérelmezett  által  telepített 
térfigyelő kamerák nem csak a saját ingatlanán végeznek adatrögzítést, hanem a Kérelmező 
ingatlanán és közterületen is. A Kérelmező szerint a Kérelmezett saját bevallása szerint is 
háromszáz méterre látnak el a kamerák közterületen. 
 
A Kérelmező kérelmében kérte, hogy a Hatóság az általános adatvédelmi rendelet 58. cikk 
(2)  bekezdés  f),  g)  és  i)  pontja  alapján  kötelezze  a  Kérelmezettet  arra,  hogy  a  kamerákat 

 

 

 

3 

távolítsa el, a Kérelmezőről és az ingatlanáról tárolt adatot törölje, valamint a Hatóság szabjon 
ki közigazgatási bírságot. 
 
 
I I .   A   t é n y á l l á s   t i s z t á z á s a  
 
1. Az adatvédelmi hatósági eljárásban a Hatóság a tényállás tisztázása érdekében a 2021. 
augusztus 11. napján kelt, NAIH-6457-2/2021. ügyiratszámú végzésében nyilatkozattételre 
hívta fel a Kérelmezettet. A Hatóság végzését a Kérelmezett a Hatósághoz visszaérkezett 
tértivevény  tanúsága  szerint  2021.  augusztus  16.  napján  vette  át,  melyre  a  Kérelmezett 
szintén 2021. augusztus 16. napján kelt elektronikus levelével válaszolt. 
 
A Kérelmezett ebben a levelében leírta, hogy négy darab kamerát telepített a saját vagyona 
megfigyelése  miatt  azért,  mert  több  fajtatiszta  kutyáját  megmérgezték,  míg  a  háza  előtt 
parkoló gépjárművét kisiskolás gyermekek rongálták meg. A kamerák a saját udvarát, a kint 
parkoló  autóját,  és  a  szomszédságában  élő  anyósának  a  kapuját  figyelik.  A  Kérelmezett 
ennek alátámasztására megküldte a kamerák látószögeit igazoló képernyőmentéseket. 
 
A Kérelmezett nyilatkozata szerint az analóg kameráknak van internetes elérésük, amely arra 
szolgál,  hogy  tekintettel  arra,  hogy  a  Kérelmezett  édesanyja  mozgássérült,  aki  egyedül 
tartózkodik  otthonában,  ha  kutyaugatás  vagy  zaj  hallatszik,  meg  tudja  nézni  a  pillanatnyi 
képet, és értesíteni tudja a Kérelmezett, ha bármi gond van. 
 
A Kérelmezett nyilatkozata szerint a kamerák mozgásra rögzítenek, a tárolási idejük 3 napnak 
felel  meg.  A  Kérelmezett  nyilatkozata  szerint  a  felvételeket  a  fenti  célokból  használja  fel, 
azokat nem továbbítja senkinek, továbbá a kérelmezőről semmilyen felvételt nem rögzít, és 
nem használ fel, mivel őt nem is veszi a kamera. 
 
A Kérelmezett nyilatkozata szerint továbbá a kamerák hangfelvételt nem készítenek, mivel 
arra nem alkalmasak. 
 
A Kérelmezett nyilatkozata szerint szóban tájékoztatta a Kérelmezőt arról, hogy kamerákat 
telepítettek a rongálás és az állatok mérgezése miatt, aki még örült is, hogy az új kerítését, 
ha  valaki  rongálná,  akkor  meg  tudná  nézni,  azonban  a  Kérelmezett  közölte  vele,  hogy  a 
kamera csak az ő kapuja elé lát.  
 
A Hatóság a 2021. augusztus 30. napján kelt, NAIH-6457-4/2021. ügyiratszámú végzésével 
felhívta  a  Kérelmezettet arra,  hogy  postai  úton  vagy  személyesen,  vagy  –  amennyiben  az 
elektronikus  ügyintézést  önként  vállalta  –  ügyfélkapu  birtokában  e-Papír  szolgáltatáson 
keresztül  nyújtsa  be  a  nyilatkozatát,  figyelemmel  arra,  hogy  az  általános  közigazgatási 
rendtartásról szóló 2016. évi CL. törvény (a továbbiakban: Ákr.) és az elektronikus ügyintézés 
és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban:  Eüsztv.)  rendelkezései  alapján  a  Kérelmezettnek  ahhoz,  hogy  joghatályos 
nyilatkozatot  tudjon  tenni,  írásban,  az  Eüsztv.-ben  meghatározott  elektronikus  úton  – 
ügyfélkapu  birtokában  e-Papír  szolgáltatáson  keresztül  –,  vagy  személyesen,  írásbelinek 
nem minősülő elektronikus úton kell kapcsolatot tartania a Hatósággal, megfelelve szintén az 
Ákr.-ből, 
illetőleg  az  Eüsztv.-ből  eredő  azonosítási,  elektronikus  azonosítási 
kötelezettségnek. Tekintettel arra, hogy az egyszerű e-mail formájában érkezett nyilatkozat 
nem alkalmas azonosításra, nem minősül az Ákr.-ben, illetőleg az Eüsztv.-ben meghatározott 
kapcsolattartási módnak, így joghatás kiváltására sem alkalmas. 
 
A Kérelmezett a Hatóság NAIH-6457-4/2021. ügyiratszámú végzésére szintén egyszerű e-
mail  formájában  válaszolt.  Válaszlevelében  azt  nyilatkozta,  hogy  amennyiben  tehetné, 
személyesen  nyilatkozna  az  ügyben,  de  […]-ben  él,  ügyfélkapuval  nem  rendelkezik,  és 

 

 

 

4 

hétfőtől péntekig dolgozik, így nem tud eleget tenni a Hatóság végzésében előírtaknak. Ezen 
kívül felesége mozgássérült, így a levél postára adásában ő sem tud közreműködni. […]. 
 
A  Hatóság  erre  tekintettel  a  2021.  szeptember  15.  napján  kelt,  NAIH-6457-6/2021. 
ügyiratszámú végzésében ismételten felhívta a Kérelmezettet, hogy az Ákr.-ben, illetőleg az 
Eüsztv.-ben meghatározott kapcsolattartási módnak megfelelően terjessze elő nyilatkozatát. 
 
A  Hatóság  NAIH-6457-6/2021.  ügyiratszámú  végzésére  2021.  szeptember  22.  napján  a 
Kérelmezett  helyett  [az Ügyfél]  nyilatkozott  ügyfélkapun  keresztül.  Nyilatkozata  szó  szerint 
megegyezett  a  Kérelmezett  által  e-mailben  tett  nyilatkozattal,  illetőleg  [az  Ügyfél]  is 
megküldte a kamerák látószögeit igazoló képernyőmentéseket. A Kérelmezett ugyanakkor a 
Hatóság NAIH-6457-6/2021. ügyiratszámú végzésére nem tett nyilatkozatot. 
 
A  Hatóság  a  fentiekre  tekintettel  a  2021.  szeptember  29.  napján  kelt,  NAIH-6457-8/2021. 
ügyiratszámú végzésében értesítette [az Ügyfelet] arról, hogy mivel az ügy, az ő jogát, jogos 
érdekét  közvetlenül  érinti,  ezért  a  Hatóság  az  eljárásban  az  Ákr.  10.  §  (1)  bekezdésére 
figyelemmel  ügyféli  jogállást  biztosított  számára,  és  a  tényállás  tisztázása  érdekében 
nyilatkozattételre,  illetőleg,  amennyiben  a  Kérelmezett  képviselőjeként  jár  el,  képviseleti 
jogának igazolására hívta fel. 
 
A Hatóság NAIH-6457-8/2021. ügyiratszámú végzésére 2021. október 4. napján válaszolt [az 
Ügyfél], melyben többek között azt nyilatkozta, hogy a kamerákat ő telepítette és üzemelteti. 
Leveléhez  mellékelte  továbbá  a  Kérelmezett  képviseletére  jogosító  meghatalmazását.  [Az 
Ügyfél]  a  meghatalmazáson  kívül  azonban  nem  küldte  meg  a  Kérelmezett  által  előadott 
nyilatkozatokat, a Kérelmezett pedig nem válaszolt. [Az Ügyfél] válaszlevelének mellékletét 
képezte ugyanakkor egy ingatlanról készített alaprajz, amely szerint a Kérelmezett ingatlanán 
– […] – üzemelnek kamerák. 
 
A Hatóság a 2021. október 11. napján kelt, NAIH-6457-14/2021. ügyiratszámú végzésében 
feltett  kérdésére  [az  Ügyfél]  2021.  október  14.  napján  kelt  levelében  azt  nyilatkozta,  hogy 
egyrészt  ő  nyilatkozik, másrészt  a  Kérelmezett képviseletében  is  eljár, aki  a  korábban tett 
nyilatkozatait fenntartja. 
 
Ezen  kívül  [az  Ügyfél]  azt  nyilatkozta,  hogy  a  kamerák  felszereléséről  a  férjével,  a 
Kérelmezettel közösen döntöttek, körülbelül 4 éve, mióta mozgássérült lett, és egyedül van 
otthon, sokszor éjjel is. Nyilatkozata szerint a faluban több lopásos betörés volt és akkor több 
fajtatiszta kutyájukat megmérgezték, míg a ház előtt parkoló autóban nagy értékű kárt tettek 
gyerekek. Ezért is döntöttek a kamerák telepítéséről, melyeket a fia szerelt fel. 
 
[Az Ügyfél] nyilatkozata szerint a kamerákat ő üzemelteti, és telefonról tudja megnyitni egy 
Hik-Connect nevű alkalmazással. Nem éjjel-nappal nézi, hanem csak, ha nagy zajt hall, akkor 
megnyitja az alkalmazást, amelyben a pillanatnyi képeket látja. Ez [az Ügyfelet] és a családját 
is megnyugtatja, mivel ha gond lenne, tudná őket értesíteni. 
 
[Az Ügyfél] nyilatkozata szerint a kamerák üzemeltetésének a célja csak a saját értékeinek 
és  a  biztonságának  a  megóvása.  A  kamerák  –  melyek  nyilatkozata  szerint  nem  térfigyelő 
kamerák – a saját udvarát, a kertet és a ház kapuját nézik, nem a szomszédot.  
 
2.  Tekintettel  továbbá  arra,  hogy  a  Kérelmező  jogi  képviselőjének  eljárás  során  tett 
nyilatkozata  szerint  a  Kérelmezett  nem  négy,  hanem  öt  kamerát  üzemeltet,  a  Hatóság  az 
általános  adatvédelmi  rendelet  58.  cikk  (1)  bekezdés  e)  pontja,  valamint  az  információs 
önrendelkezési  jogról  és  az  információszabadságról  szóló  2011.  évi  CXII.  törvény  (a 
továbbiakban:  Infotv.)  71.  §  (1b)  bekezdése  alapján  megkereste  […]  Község  Jegyzőjét 
(továbbiakban: jegyző), hogy ellenőrizze a […] szám alatt a Kérelmezett, illetőleg [az Ügyfél] 

 

 

 

5 

által  folytatott  adatkezelés  körülményeit,  és  adjon  tájékoztatást  a  Hatóság  által  feltett 
adatkezelési kérdésekre vonatkozóan. 
 
A jegyző által megküldött, helyszíni szemléről készült jegyzőkönyv – és az ahhoz mellékelt, 
a kamerák látószögét bemutató képernyőmentések – szerint a helyszíni szemle idején négy 
darab  kamera  üzemelt  a  […]  szám  alatti  ingatlan  területén,  egy  pedig  nem  működött.  A 
kamerák  típusa:  Hikvision  DS-2CE16DOT-IT3F  2.8mm,  IP  kamerák,  internet  eléréssel.  A 
jegyzőkönyv  szerint  a  kamerák  látószögei  az  ingatlan  tulajdonosának  magánterületére 
irányulnak.  A  kamerák  rögzítenek  felvételeket,  de  számítógépre,  monitorra  nincsenek 
rákötve,  és  csak  képet  rögzítenek,  hangot  nem.  Figyelemmel  arra,  hogy  a  kamerák  nem 
csatlakoznak számítógépre, naplófájlok megtekintésére nem került sor. 
 
A  jegyzőkönyv  szerint  a  kamerák  által  közvetített  élőképhez,  illetve  a  rögzített  és  eltárolt 
felvételekhez  a  felhasználónak,  [az  Ügyfélnek]  van  hozzáférése,  aki  interneten  keresztül 
mobil  alkalmazás  –  Hikvision  verzió:  V4.16.04.0706  –  segítségével  tudja  a  felvételeket 
megtekinteni. 
 
3. A Kérelmező jogi képviselője által kifogásolt ötödik kameráról [az Ügyfél] azt nyilatkozta, 
hogy az csak pillanatnyi képeket lát, de elromlott, ugyanakkor – álláspontja szerint – az sem 
lát a Kérelmező udvarára. Ennek alátámasztására régi képet küldött. 
 
4. Mindezek alapján az állapítható meg, hogy a Kérelmezett és [az Ügyfél] öt darab kamerát 
üzemeltet.  Az  általuk,  valamint  a  jegyző  által  megküldött,  a  kamerák  látószögét  bemutató 
képernyőmentések alapján megállapítható továbbá, hogy az öt kamera közül kettőnek – 1. 
és 2. számú kamera – a látószöge a ház előtti közterületre is rálát, míg kettőnek – 4. és 5. 
számú  kamera  –  a  Kérelmezőnek  az  ingatlanára,  udvarára.  Egy  kamera,  a  3.  számú  az, 
amelyik a Kérelmezett és [az Ügyfél] ingatlanán túl nem lát. 
 
 
I I I .   A l k a l m a z o t t   j o g s z a b á l y i   r e n d e l k e z é s e k  
 
Az  általános  adatvédelmi  rendelet  2.  cikk  (1)  bekezdése  alapján  a  jelen  ügy  szerinti 
adatkezelésre az általános adatvédelmi rendeletet kell alkalmazni.  
 
Az Infotv. 2. § (2) bekezdése értelmében az általános adatvédelmi rendeletet az ott megjelölt 
rendelkezésekben foglalt kiegészítésekkel kell alkalmazni.  
 
Az  Infotv.  60.  §  (1)  bekezdése  szerint  a  személyes  adatok  védelméhez  való  jog 
érvényesülése érdekében a Hatóság erre irányuló kérelemre adatvédelmi hatósági eljárást 
indít és hivatalból adatvédelmi hatósági eljárást indíthat. Az adatvédelmi hatósági eljárásra 
az  Ákr.  szabályait  kell  alkalmazni  az  Infotv.-ben  meghatározott  kiegészítésekkel  és  az 
általános adatvédelmi rendelet szerinti eltérésekkel. 
 
Az Infotv. 60. § (2) bekezdése alapján: „Az adatvédelmi hatósági eljárás megindítása iránti 
kérelem  az  általános  adatvédelmi  rendelet  77.  cikk (1)  bekezdésében,  valamint  a  22.  §  b) 
pontjában meghatározott esetben nyújtható be.” 
 
Az  általános  adatvédelmi  rendelet  77.  cikk  (1)  bekezdése  értelmében:  „Az  egyéb 
közigazgatási vagy bírósági jogorvoslatok sérelme nélkül, minden érintett jogosult arra, hogy 
panaszt  tegyen  egy  felügyeleti  hatóságnál  –  különösen  a  szokásos  tartózkodási  helye,  a 
munkahelye  vagy  a  feltételezett  jogsértés  helye  szerinti  tagállamban  –,  ha  az  érintett 
megítélése szerint a rá vonatkozó személyes adatok kezelése megsérti e rendeletet.” 
 
Az  általános  adatvédelmi  rendelet  4.  cikk  1.  pontja  szerint:  „„személyes  adat”:  azonosított 
vagy  azonosítható  természetes  személyre  („érintett”)  vonatkozó  bármely  információ; 

 

 

 

6 

azonosítható  az  a  természetes  személy,  aki  közvetlen  vagy  közvetett  módon,  különösen 
valamely  azonosító,  például  név,  szám,  helymeghatározó  adat,  online  azonosító  vagy  a 
természetes személy testi, fiziológiai, genetikai, szellemi, gazdasági, kulturális vagy szociális 
azonosságára vonatkozó egy vagy több tényező alapján azonosítható.” 
 
Az  általános  adatvédelmi  rendelet  4.  cikk  2.  pontja  alapján:  „„adatkezelés”:  a  személyes 
adatokon  vagy  adatállományokon  automatizált  vagy  nem  automatizált  módon  végzett 
bármely művelet vagy műveletek összessége, így a gyűjtés, rögzítés, rendszerezés, tagolás, 
tárolás,  átalakítás  vagy  megváltoztatás,  lekérdezés,  betekintés,  felhasználás,  közlés 
továbbítás, terjesztés vagy egyéb módon történő hozzáférhetővé tétel útján, összehangolás 
vagy összekapcsolás, korlátozás, törlés, illetve megsemmisítés.” 
 
Az  általános  adatvédelmi  rendelet  4.  cikk  7.  pontja  értelmében:  „„adatkezelő”:  az  a 
természetes  vagy  jogi  személy,  közhatalmi  szerv,  ügynökség  vagy  bármely  egyéb  szerv, 
amely a személyes adatok kezelésének céljait és eszközeit önállóan vagy másokkal együtt 
meghatározza; ha az adatkezelés céljait és eszközeit az uniós vagy a tagállami jog határozza 
meg,  az  adatkezelőt  vagy  az  adatkezelő  kijelölésére  vonatkozó  különös  szempontokat  az 
uniós vagy a tagállami jog is meghatározhatja.” 
 
Az általános adatvédelmi rendelet 26. cikk (1) bekezdése szerint: „Ha az adatkezelés céljait 
és eszközeit két vagy több adatkezelő közösen határozza meg, azok közös adatkezelőknek 
minősülnek.  A  közös  adatkezelők  átlátható  módon,  a  közöttük  létrejött  megállapodásban 
határozzák meg az e rendelet szerinti kötelezettségek teljesítéséért fennálló, különösen az 
érintett jogainak gyakorlásával és a 13. és a 14. cikkben említett információk rendelkezésre 
bocsátásával kapcsolatos feladataikkal összefüggő felelősségük megoszlását, kivéve azt az 
esetet és annyiban, ha és amennyiben az adatkezelőkre vonatkozó felelősség megoszlását 
a  rájuk  alkalmazandó  uniós  vagy  tagállami  jog  határozza  meg.  A  megállapodásban  az 
érintettek számára kapcsolattartót lehet kijelölni.” 
 
Az  általános  adatvédelmi  rendelet  2.  cikk  (2)  bekezdés  c)  pontja  alapján:  „E rendelet  nem 
alkalmazandó a személyes adatok kezelésére, ha azt: 
c)  természetes  személyek  kizárólag  személyes  vagy  otthoni  tevékenységük  keretében 
végzik.” 
 
Az általános adatvédelmi rendelet 5. cikke értelmében: „(1) A személyes adatok: 
a) kezelését jogszerűen és tisztességesen, valamint az érintett számára átlátható módon kell 
végezni („jogszerűség, tisztességes eljárás és átláthatóság”); 
b)  gyűjtése  csak  meghatározott,  egyértelmű  és  jogszerű  célból  történjen,  és  azokat  ne 
kezeljék  ezekkel  a  célokkal  össze  nem  egyeztethető  módon;  a  89.  cikk (1)  bekezdésének 
megfelelően  nem  minősül  az  eredeti  céllal  össze  nem  egyeztet-hetőnek  a  közérdekű 
archiválás céljából, tudományos és történelmi kutatási célból vagy statisztikai célból történő 
további adatkezelés („célhoz kötöttség”); 
c) az adatkezelés céljai szempontjából megfelelőek és relevánsak kell, hogy legyenek, és a 
szükségesre kell korlátozódniuk („adattakarékosság”); 
d)  pontosnak  és  szükség  esetén  naprakésznek  kell  lenniük;  minden  észszerű  intézkedést 
meg  kell  tenni  annak  érdekében,  hogy  az  adatkezelés  céljai  szempontjából  pontatlan 
személyes adatokat haladéktalanul töröljék vagy helyesbítsék („pontosság”); 
e)  tárolásának  olyan  formában  kell  történnie,  amely  az  érintettek  azonosítását  csak  a 
személyes  adatok  kezelése  céljainak  eléréséhez  szükséges  ideig  teszi  lehetővé;  a 
személyes  adatok  ennél  hosszabb  ideig  történő  tárolására  csak  akkor  kerülhet  sor, 
amennyiben  a  személyes  adatok  kezelésére  a  89.  cikk  (1)  bekezdésének  megfelelően 
közérdekű  archiválás  céljából,  tudományos  és  történelmi  kutatási  célból  vagy  statisztikai 
célból kerül majd sor, az e rendeletben az érintettek jogainak és szabadságainak védelme 
érdekében  előírt  megfelelő  technikai  és  szervezési  intézkedések  végrehajtására  is 
figyelemmel („korlátozott tárolhatóság”); 

 

 

 

7 

f) kezelését oly módon kell végezni, hogy megfelelő technikai vagy szervezési intézkedések 
alkalmazásával  biztosítva  legyen  a  személyes  adatok  megfelelő  biztonsága,  az  adatok 
jogosulatlan vagy jogellenes kezelésével, véletlen elvesztésével, megsemmisítésével vagy 
károsodásával szembeni védelmet is ideértve („integritás és bizalmas jelleg”). 
(2)  Az  adatkezelő  felelős  az  (1)  bekezdésnek  való  megfelelésért,  továbbá  képesnek  kell 
lennie e megfelelés igazolására („elszámoltathatóság”).” 
 
Az  általános  adatvédelmi  rendelet  6.  cikk  (1)  bekezdése  szerint:  „A  személyes  adatok 
kezelése  kizárólag  akkor  és  annyiban  jogszerű,  amennyiben  legalább  az  alábbiak  egyike 
teljesül: 
a) az érintett hozzájárulását adta személyes adatainak egy vagy több konkrét célból történő 
kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik 
fél,  vagy  az  a  szerződés  megkötését  megelőzően  az  érintett  kérésére  történő  lépések 
megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d) az adatkezelés az érintett vagy egy másik természetes személy létfontosságú érdekeinek 
védelme miatt szükséges; 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány 
gyakorlásának keretében végzett feladat végrehajtásához szükséges; 
f) az adatkezelés az adatkezelő vagy egy harmadik fél jogos érdekeinek érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan 
érdekei  vagy  alapvető  jogai  és  szabadságai,  amelyek  személyes  adatok  védelmét  teszik 
szükségessé, különösen, ha az érintett gyermek. 
Az első albekezdés f) pontja nem alkalmazható a közhatalmi szervek által feladataik ellátása 
során végzett adatkezelésre.” 
 
Az  általános  adatvédelmi  rendelet  13.  cikk (1)-(2)  bekezdése  alapján:  „(1)  Ha  az  érintettre 
vonatkozó  személyes  adatokat  az  érintettől  gyűjtik,  az  adatkezelő  a  személyes  adatok 
megszerzésének időpontjában az érintett rendelkezésére bocsátja a következő információk 
mindegyikét: 
a)  az  adatkezelőnek  és  -  ha  van  ilyen  -  az  adatkezelő  képviselőjének  a  kiléte  és 
elérhetőségei; 
b) az adatvédelmi tisztviselő elérhetőségei, ha van ilyen; 
c) a személyes adatok tervezett kezelésének célja, valamint az adatkezelés jogalapja; 
d)  a  6.  cikk  (1)  bekezdésének  f)  pontján  alapuló  adatkezelés  esetén,  az  adatkezelő  vagy 
harmadik fél jogos érdekei; 
e) adott esetben a személyes adatok címzettjei, illetve a címzettek kategóriái, ha van ilyen; 
f)  adott  esetben  annak  ténye,  hogy  az  adatkezelő  harmadik  országba  vagy  nemzetközi 
szervezet  részére  kívánja  továbbítani  a  személyes  adatokat,  továbbá  a  Bizottság 
megfelelőségi határozatának léte vagy annak hiánya, vagy a 46. cikkben, a 47. cikkben vagy 
a  49.  cikk  (1)  bekezdésének  második  albekezdésében  említett  adattovábbítás  esetén  a 
megfelelő és alkalmas garanciák megjelölése, valamint az azok másolatának megszerzésére 
szolgáló módokra vagy az azok elérhetőségére való hivatkozás. 
(2)  Az  (1)  bekezdésben  említett  információk  mellett  az  adatkezelő  a  személyes  adatok 
megszerzésének  időpontjában,  annak  érdekében,  hogy  a  tisztességes  és  átlátható 
adatkezelést biztosítsa, az érintettet a következő kiegészítő információkról tájékoztatja: 
a) a személyes adatok tárolásának időtartamáról, vagy ha ez nem lehetséges, ezen időtartam 
meghatározásának szempontjairól; 
b)  az  érintett  azon  jogáról,  hogy  kérelmezheti  az  adatkezelőtől  a  rá  vonatkozó  személyes 
adatokhoz való hozzáférést, azok helyesbítését, törlését vagy kezelésének korlátozását, és 
tiltakozhat  az 
ilyen  személyes  adatok  kezelése  ellen,  valamint  az  érintett 
adathordozhatósághoz való jogáról; 
c) a 6. cikk (1) bekezdésének a) pontján vagy a 9. cikk (2) bekezdésének a) pontján alapuló 
adatkezelés  esetén  a  hozzájárulás  bármely  időpontban  történő  visszavonásához  való  jog, 

 

 

 

8 

továbbá  hogy  milyen 

amely  nem  érinti  a  visszavonás  előtt  a  hozzájárulás  alapján  végrehajtott  adatkezelés 
jogszerűségét; 
d) a felügyeleti hatósághoz címzett panasz benyújtásának jogáról; 
e)  arról,  hogy  a  személyes  adat  szolgáltatása 
jogszabályon  vagy  szerződéses 
kötelezettségen  alapul  vagy  szerződés  kötésének  előfeltétele-e,  valamint  hogy  az  érintett 
köteles-e  a  személyes  adatokat  megadni, 
lehetséges 
következményeikkel járhat az adatszolgáltatás elmaradása; 
f) a 22. cikk (1) és (4) bekezdésében említett automatizált döntéshozatal ténye, ideértve a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozóan  érthető  információk,  hogy  az  ilyen  adatkezelés  milyen  jelentőséggel,  és  az 
érintettre nézve milyen várható következményekkel bír.” 
 
Az általános adatvédelmi rendelet 58. cikk (2) bekezdése értelmében: „A felügyeleti hatóság 
korrekciós hatáskörében eljárva: 
a) figyelmezteti az adatkezelőt  vagy az adatfeldolgozót, hogy egyes tervezett adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet 
szerinti jogai gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben meghatározott módon és meghatározott időn belül – hozza összhangba e rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, 
akikkel vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy 
ne adja ki a tanúsítványt, ha a tanúsítás feltételei nem vagy már nem teljesülnek; 
i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 
függően az e bekezdésben említett intézkedéseken túlmenően vagy azok helyett; és 
j)  elrendeli  a  harmadik  országbeli  címzett  vagy  nemzetközi  szervezet  felé  irányuló 
adatáramlás felfüggesztését.” 
 
Az általános adatvédelmi rendelet 83. cikk (2) és (5) bekezdése szerint: „[…] 
(2)  A  közigazgatási  bírságokat  az  adott  eset  körülményeitől  függően  az  58.  cikk  (2) 
bekezdésének a)–h) és j) pontjában említett intézkedések mellett vagy helyett kell kiszabni. 
Annak  eldöntésekor,  hogy  szükség  van-e  közigazgatási  bírság  kiszabására,  illetve  a 
közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 
a) a jogsértés jellege, súlyossága és időtartama, figyelembe véve a szóban forgó adatkezelés 
jellegét, körét vagy célját, továbbá azon érintettek száma, akiket a jogsértés érint, valamint 
az általuk elszenvedett kár mértéke; 
b) a jogsértés szándékos vagy gondatlan jellege; 
c)  az  adatkezelő  vagy  az  adatfeldolgozó  részéről  az  érintettek  által  elszenvedett  kár 
enyhítése érdekében tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa 
a 25. és 32. cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f)  a  felügyeleti  hatósággal  a  jogsértés  orvoslása  és  a  jogsértés  esetlegesen  negatív 
hatásainak enyhítése érdekében folytatott együttműködés mértéke; 

 

 

 

9 

g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, 
hogy az adatkezelő vagy az adatfeldolgozó jelentette-e be a jogsértést, és ha igen, milyen 
részletességgel; 
i) ha az érintett adatkezelővel vagy adatfeldolgozóval szemben korábban  – ugyanabban a 
tárgyban – elrendelték az 58. cikk (2) bekezdésében említett intézkedések valamelyikét, a 
szóban forgó intézkedéseknek való megfelelés; 
j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti 
jóváhagyott  magatartási  kódexekhez  vagy  a  42.  cikk  szerinti  jóváhagyott  tanúsítási 
mechanizmusokhoz; valamint 
k)  az  eset  körülményei  szempontjából  releváns  egyéb  súlyosbító  vagy  enyhítő  tényezők, 
például a jogsértés közvetlen vagy közvetett következményeként szerzett pénzügyi haszon 
vagy elkerült veszteség. 
[…] 
(5) Az alábbi rendelkezések megsértését – a (2) bekezdéssel összhangban – legfeljebb 20 
000  000  EUR  összegű  közigazgatási  bírsággal,  illetve  a  vállalkozások  esetében  az  előző 
pénzügyi év teljes éves világpiaci forgalmának legfeljebb 4 %-át kitevő összeggel kell sújtani, 
azzal, hogy a kettő közül a magasabb összeget kell kiszabni: 
a)  az  adatkezelés  elvei  –  ideértve  a  hozzájárulás  feltételeit  –  az  5.,  6.,  7.  és  9.  cikknek 
megfelelően; 
b) az érintettek jogai a 12–22. cikknek megfelelően; 
c)  személyes  adatoknak  harmadik  országbeli  címzett  vagy  nemzetközi  szervezet  részére 
történő továbbítása a 44–49. cikknek megfelelően; 
d) a IX. fejezet alapján elfogadott tagállami jog szerinti kötelezettségek; 
e) a felügyeleti hatóság 58. cikk (2) bekezdése szerinti utasításának, illetve az adatkezelés 
átmeneti  vagy  végleges  korlátozására  vagy  az  adatáramlás  felfüggesztésére  vonatkozó 
felszólításának  be  nem  tartása  vagy  az  58.  cikk  (1)  bekezdését  megsértve  a  hozzáférés 
biztosításának elmulasztása.” 
 
Az  Infotv.  71.  §  (1b)  bekezdése  alapján:  „A  Hatóság  megkeresésére  a  települési 
önkormányzat  jegyzője  ellenőrzi  az  illetékességi  területén  folytatott,  a  Hatóság  által  a 
megkeresésben  megjelölt  adatkezelés  tényleges  körülményeit,  így  különösen  a  kezelt 
személyes  adatok  körét,  a  személyes  adatokkal  végzett  műveleteket  és  e  műveletek 
eszközeit, továbbá az adatkezelő által alkalmazott technikai és szervezési intézkedéseket.” 
 
Az Infotv. 75/A. § értelmében: „a Hatóság az általános adatvédelmi rendelet 83. cikk (2)-(6) 
bekezdésében  foglalt  hatásköreit  az  arányosság elvének  figyelembevételével  gyakorolja, 
különösen azzal, hogy a személyes adatok kezelésére vonatkozó – jogszabályban vagy az 
Európai Unió kötelező jogi aktusában meghatározott  – előírások első alkalommal történő 
megsértése  esetén  a  jogsértés  orvoslása  iránt  –  az  általános  adatvédelmi  rendelet  58. 
cikkével összhangban – elsősorban az adatkezelő vagy adatfeldolgozó figyelmeztetésével 
intézkedik.” 
 
 
 

 

 

 

 

10 

I V .   D ö n t é s  
 
 
IV.1. Az adatkezelő személye 
 
Az  általános  adatvédelmi  rendelet  4.  cikk  7.  pontja  alapján  az  a  természetes  vagy  jogi 
személy  […],  amely  a  személyes  adatok  kezelésének  céljait  és  eszközeit  önállóan  vagy 
másokkal  együtt  meghatározza  […].  Az  általános  adatvédelmi  rendelet  azonban  ismeri  a 
közös adatkezelők fogalmát, amely az általános adatvédelmi rendelet 26. cikke alapján akkor 
következik  be,  ha  az  adatkezelés  célját  és  eszközeit  két  vagy  több  adatkezelő  közösen 
határozza  meg.  A  jelen  ügyben  feltárt  tényállás  alapján  az  adatkezelésről,  a  kamerák 
felszereléséről,  valamint  a  kamerák  üzemeltetésének  céljáról  a  Kérelmezett  és  [az  Ügyfél] 
közösen  döntött,  így  ők  a  kamerás  adatkezelés  tekintetében  közös  adatkezelőknek 
minősülnek. 
 
 
IV.2. A kamerás adatkezelés jogszerűsége 
 
 
IV.2.1. A háztartási és a nem háztartási adatkezelés különválasztása 
 
Az általános adatvédelmi rendelet 4. cikk 1. pontja alapján az érintett képmása személyes 
adatnak minősül. Érintett az azonosított vagy azonosítható természetes személy. Mindezek 
értelmében, amennyiben egy felvétel alapján azonosítható egy természetes személy, akkor 
az  elkészített  képfelvétel  személyes  adatnak,  a  képfelvétel  készítése  adatkezelésnek 
minősül. 
 
A kamera alkalmazása – annak elhelyezése és látószöge beállítása alapján – alkalmas lehet 
arra,  hogy  más  magánterületét,  vagy  a  közterületet  is  megfigyelje,  más  ingatlanához 
kapcsolódó  felvételeket  készítsen,  mely  sértheti  a  kamerával  megfigyelt  személyek 
személyhez fűződő jogait, magánszféráját. 
 
Az  általános  adatvédelmi  rendelet  2.  cikk  (2)  bekezdés  c)  pontja  alapján  nem  tartoznak  a 
rendelet hatálya alá, tehát nem kell alkalmazni az általános adatvédelmi rendelet szabályait 
a  személyes  adatok  kezelésére,  ha  azt  természetes  személyek  kizárólag  személyes  vagy 
otthoni 
(úgynevezett  magáncélú  vagy  háztartási 
adatkezelés).  A  személyes  vagy  otthoni  tevékenységre  az  általános  adatvédelmi  rendelet 
(18)  preambulumbekezdése  szolgáltat  példákat,  így  ilyennek  minősül  a  levelezés,  a 
címtárolás, személyes és otthoni tevékenységek keretében végzett, közösségi hálózatokon 
történő  kapcsolattartás,  és  más  online  tevékenységek.  Fontos  azonban  kiemelni,  hogy  – 
amint  azt  az  Európai  Unió  Bírósága  az  úgynevezett  Rynes-ítéletben1  megállapította  –  a 
magáncélú  adatkezelésekre  vonatkozó  kivételszabályt  szűken  kell  értelmezni.  Ezen 
határozat  értelmében  a  kamerás  megfigyelés  –  abban  a  részében,  amennyiben  az 
adatkezelő  magántulajdonán  kívül  eső  területen  tartózkodó  személyekre  is  kiterjed  –  nem 
esik az említett kivétel alá.  
 
Ezt  a  gyakorlatot  tartotta  fenn  az  Európai  Adatvédelmi  Testület2  a  személyes  adatok 
videoeszközökkel 
(a 

történő  kezeléséről  szóló  3/2019.  számú 

tevékenységük  keretében  végzik 

iránymutatásában 

 

1 C 212/13. számú ügy az alábbi linkről érhető el: 
http://curia.europa.eu/juris/document/document.jsf?docid=160561&doclang=HU 

2 Az Európai Adatvédelmi Testület az adatvédelemmel, valamint a magánélet védelmével kapcsolatos kérdésekkel foglalkozó, 
független európai tanácsadó szerv. 

 

 

 

11 

iránymutatás)3.  Az 

illetve  otthoni” 

iránymutatás  amellett,  hogy  megállapítja,  hogy 
továbbiakban: 
általánosságban  a  saját  tulajdonú  terület  megfigyelése  céljából  kialakított  kamerás 
megfigyelőrendszer alkalmazása a terület határáig terjedhet, elismeri, hogy kivételes esetben 
felmerülhet olyan helyzet, hogy a kamerás megfigyelés terjedelme nem szűkíthető le a saját 
tulajdonú területen belülre, mivel ilyen módon az nem biztosítana kellően hatékony védelmet. 
Megfelelő  technikai  vagy  szervezési  intézkedések  (például  a  megfigyelés  céljának 
szempontjából  nem  releváns  terület  kitakarása  vagy  a  megfigyelt  rész  informatikai 
eszközökkel történő szűrése) alkalmazása mellett a magánszemély jogosult kiterjeszteni a 
kamerás megfigyelést a saját tulajdonú terület közvetlen környezetére is.  
 
Ugyanakkor  abban  az  esetben,  ha  a  magánszemély  nem  alkalmaz  a  közterületet  vagy  a 
kamera látóterébe eső más magánterületét kitakaró megoldásokat, vagy aki célirányosan a 
közterületet,  vagy  más  magánterületét  megfigyelő  kamerarendszert  üzemeltet,  már 
adatkezelővé  válik,  továbbá  tevékenysége  nem  minősül  magáncélú  adatkezelésnek,  így 
tehát alkalmaznia kell az általános adatvédelmi rendelet adatkezelők számára meghatározott 
valamennyi előírását. Maszkolás alkalmazásával tehát szűkíthető a kamera által megfigyelt 
terület arra a területre, amely az adatkezelő birtokában van. Amennyiben azonban a kamerák 
látószöge  a  kamerás  megfigyelőrendszerrel  adatkezelést  végző  személy  magánszféráján 
kívülre  –  például  közterületre,  társasház  közös  tulajdonában  álló  területre,  vagy  más 
harmadik személy tulajdonában álló területre – irányul, úgy nem tekinthető a fenti kivétel alá 
tartozó  „személyes, 
tevékenységnek.  Emiatt  az  adott  adatkezelési 
tevékenység az általános adatvédelmi rendelet hatálya alá tartozik, amelyhez így – többek 
között – érvényesülniük kell az általános adatvédelmi rendelet 5. cikk szerinti alapelveknek, 
és  amelyhez  az  általános  adatvédelmi  rendelet  6.  cikke  szerinti,  megfelelő  jogalap 
szükséges. 
 
Jelen ügyben a Kérelmezett és [az Ügyfél] öt darab kamerát üzemeltet. Az általuk, valamint 
a  jegyző  által  megküldött,  a  kamerák  látószögét  bemutató  képernyőmentések  alapján 
megállapítható  továbbá,  hogy  az  öt  kamera  közül  kettőnek  –  1.  és  2.  számú  kamera  –  a 
látószöge  a  ház  előtti  közterületre  is  rálát,  míg  kettőnek  –  4.  és  5.  számú  kamera  –  a 
Kérelmezőnek az ingatlanára, udvarára. Egy kamera, a 3. számú az, amelyik a Kérelmezett 
és [az Ügyfél] ingatlanán túl nem lát. 
 
 
IV.2.2. A Kérelmezőt, illetőleg az ingatlanát figyelő kamerák 
 
A  fentiek  alapján  megállapítható,  hogy  három  kamerának  –  4.  és  5.  számú  kamera  –  a 
látószöge a Kérelmezőnek az ingatlanára, udvarára lát rá. 
 
Ebből következően megállapítható, hogy a 4. és 5. kamerának a látószöge a Kérelmezett és 
[az Ügyfél] magánszféráján kívülre, más harmadik személy, azaz a Kérelmező tulajdonában 
álló  területre  is  irányul,  ezért  az  adatkezelés  nem  tekinthető  magáncélú  adatkezelésnek. 
Emiatt a jelen ügy szerinti kamerás megfigyeléssel összefüggő adatkezelési tevékenység az 
általános  adatvédelmi  rendelet  hatálya  alá  tartozik,  amelyhez  így  –  többek  között  – 
érvényesülniük  kell  az  általános  adatvédelmi  rendelet  5.  cikk  szerinti  alapelveknek,  és 
amelyhez az általános adatvédelmi rendelet 6. cikke szerinti, megfelelő jogalap szükséges. 
 
Jóllehet a Kérelmezett és [az Ügyfél] által megjelölt vagyon- és életvédelmi célok eléréséhez 
potenciálisan  alkalmasak  lehetnek  az  ingatlanukon  elhelyezett  kamerák,  azonban  a 
Kérelmező  megfigyelése,  az  ily  módon  megvalósuló  állandó,  mindenkire  korlátozás  nélkül 
kiterjedő  adatkezelés  nem  lehet  arányos  a  Kérelmező  személyes  adatainak  védelméhez 

 

3 A 3/2019. számú iránymutatás az alábbi linkről érhető el: 
https://edpb.europa.eu/sites/edpb/files/files/file1/edpb_guidelines_201903_video_devices_hu.pdf (3.1.2 fejezet, 27. pont) 

 

 

 

12 

fűződő érdekével. Ily módon a Kérelmezett és [az Ügyfél] a Kérelmezőnek és ingatlanának 
megfigyelésével  megsértette  az  általános  adatvédelmi  rendelet  6.  cikkét,  ugyanis  a 
Kérelmező személyes adatait megfelelő jogalap nélkül kezelték, illetve kezelik. 
 
 
IV.2.3. A közterületet figyelő kamerák 
 
A Hatóságnak rendelkezésére álló kameraképek alapján megállapíthatóvá vált az is, hogy a 
Kérelmezett  és  [az  Ügyfél]  által  üzemeltetett  kamerák  közül  az  1.  és  2.  számú  kamera  a 
telekhatárt jelentő kerítés vonalán túli területet, vagyis közterületet is megfigyel. 
 
Az  általános  adatvédelmi  rendelet  77.  cikk  (1)  bekezdése  alapján  minden  érintett  jogosult 
arra, hogy panaszt tegyen egy felügyeleti hatóságnál, Magyarországon a Hatóságnál, ha az 
érintett megítélése szerint a rá vonatkozó személyes adatok kezelése megsérti az általános 
adatvédelmi rendeletet. 
 
A Kérelmező jelen ügyben nem igazolta, hogy a Kérelmezett és [az Ügyfél] által üzemeltetett 
1. és 2. számú kamera őt mint érintettet is rögzítette volna. Érintettség hiányában a Hatóság 
adatvédelmi  hatósági  eljárása  iránti  kérelem  nem  nyújtható  be,  illetőleg  a  kifogásolt 
adatkezelés  vonatkozásában  az  általános  adatvédelmi  rendelet  rendelkezéseinek  való 
megfelelés vizsgálatára – kérelemre – a Hatóságnak nincs jogosultsága a jelen adatvédelmi 
hatósági  eljárás  keretében.  A  Hatóság  ezért  elutasítja  a  Kérelmező  kérelmét  ebben  a 
részben. 
 
Ugyanakkor, tekintettel arra, hogy a közterületet is figyelő kamerák üzemeltetése szorosan 
összefügg a Kérelmező által kifogásolt adatkezeléssel, a Hatóság hivatalból vizsgálta ezen 
kamerákkal megvalósuló adatkezelés jogszerűségét. 
 
Közterület  megfigyelésére  csak  szűk  körben,  kifejezett  törvényi  előírások  szerint  van 
lehetőség, mivel ez a tevékenység sértheti a kamerával megfigyelt személy magánszféráját 
azáltal, hogy akár akarata ellenére is kezelik személyes adatait.  
 
A  IV.2.1.  pontban  említett,  az  Európai  Adatvédelmi  Testület  által  kiadott  3/2019-es 
iránymutatás  3.1.2. 
fejezetének  27.  bekezdése  amellett,  hogy  megállapítja,  hogy 
általánosságban  a  saját  tulajdonú  terület  megfigyelése  céljából  kialakított  kamerás 
megfigyelőrendszer alkalmazása a terület határáig terjedhet, elismeri, hogy kivételes esetben 
felmerülhet olyan helyzet, hogy a kamerás megfigyelés terjedelme nem szűkíthető le a saját 
tulajdonú területen belülre, mivel ilyen módon az nem biztosítana kellően hatékony védelmet. 
Megfelelő  technikai  vagy  szervezési  intézkedések  (például  a  megfigyelés  céljának 
szempontjából  nem  releváns  terület  kitakarása  vagy  a  megfigyelt  rész  informatikai 
eszközökkel  történő  szűrése)  alkalmazása  mellett  az  adatkezelő  jogosult  kiterjeszteni  a 
kamerás megfigyelést a saját tulajdonú terület közvetlen környezetére is. 
 
Ugyanakkor  abban  az  esetben,  ha  az  adatkezelő  nem  alkalmaz  közterületet  kitakaró 
megoldásokat, vagy aki célirányosan a közterületet megfigyelő kamerarendszert üzemeltet, 
alkalmaznia  kell  az  általános  adatvédelmi  rendelet  adatkezelők  számára  meghatározott 
valamennyi előírását, – többek között – megfelelő jogalapra kell alapoznia adatkezelését. 
 
A  Kérelmezett  és  [az  Ügyfél]  által  megjelölt  vagyon-  és  életvédelmi  célok  eléréséhez 
potenciálisan  alkalmasak  lehetnek  ezek  a  kamerák  is,  azonban  a  közterületen  elhaladó, 
illetve ott tartózkodó személyek megfigyelése – ahogyan a Kérelmezőt és ingatlanát figyelő 
kamerák  is  –,  az  ily  módon  megvalósuló  állandó,  mindenkire  korlátozás  nélkül  kiterjedő 
adatkezelés  szintén  nem  lehet  arányos  a  közterületen  jelen  lévő,  a  kamerák  látóterébe 
belépő  érintettek  személyes  adatainak  védelméhez  fűződő  érdekével.  Ily  módon  a 
Kérelmezett  és  [az  Ügyfél]  a  közterület  megfigyelésével  is  megsértette  az  általános 

 

 

 

13 

adatvédelmi  rendelet  6.  cikkét,  ugyanis  a  közterületen  tartózkodó  érintettek  személyes 
adatait megfelelő jogalap nélkül kezelték, illetve kezelik. 
 
 
IV.3. Tájékoztatás az adatkezelésről 
 
A  Kérelmező  kérelme  nem  terjedt  ki  az  adatkezelésről  szóló  tájékoztatásra,  azonban  a 
Hatóság  hivatalból  vizsgálta  mint  az  adatkezeléshez  szorosan  kapcsolódó  kötelezettség 
teljesülését.  Ahhoz  ugyanis,  hogy  az  adatkezelés  jogszerű  legyen  lényeges  feltétel,  hogy 
arról  az  adatkezelő  megfelelő  tájékoztatást  nyújtson.  Az  erre  vonatkozó  szabályokat  az 
általános adatvédelmi rendelet 13. cikk (1)-(2) bekezdése tartalmazza. 
 
Az  előzetes  tájékoztatás  körében  az  adatkezelőnek  arra  kell  törekednie,  hogy  az  érintett 
minél teljesebb és átfogóbb képet kapjon személyes adatai kezeléséről, mivel az érintettnek 
kizárólag így van lehetősége felmérni azt, hogy egy adott adatkezelés milyen hatással van a 
magánszférájára.  Az  általános  adatvédelmi  rendelet  13.  cikk  (1)-(2)  bekezdései  azt 
tartalmazzák,  hogy  az  adatkezelőknek  minimálisan  mely  adatkezelési  körülményekről  kell 
tájékoztatniuk  az  érintetteket,  ez  azonban  nem  jelenti  korlátját  annak,  hogy  az  adatkezelő 
ennél pontosabb tájékoztatást adjon. 
 
Kamerás  megfigyelés  esetében  az  előzetes  tájékoztatást  első  lépésként  már  a  megfigyelt 
területre  lépéskor  szükséges  biztosítani.  Ekkor  még  a  megfigyelt  területen  kívül  (bejárati 
ajtón,  kapun)  elhelyezett  piktogram  útján  nyújtott  rövid tájékoztatás  szükséges,  és  egyben 
elégséges, amelyet ugyanakkor második mozzanatként szükségszerűen ki kell egészítenie 
egy legalább a helyszínen elérhető teljes (hosszabb és részletes) tájékoztatónak.  
 
Az  első  rövid  tájékoztatónak,  azaz  a  piktogramnak  általában  a  legfontosabb  információkat 
kell tartalmaznia az adatkezelésről, így például az adatkezelés céljaira, az adatkezelő kilétére 
és  az  érintett  jogainak  meglétére  vonatkozó  részletes  tudnivalókat.  Emellett  utalni  kell  a 
részletesebb,  második  szintű  tájékoztatásra,  valamint  annak  elérhetőségének  helyére  és 
módjára. 
 
Ez utóbbi tájékoztató elérhetőségéről a kihelyezett „piktogramon” kell tehát tájékoztatást adni 
(annak  egyik  funkciója  valójában  éppen  ez:  a  területre  belépéskor  nem  elkerülhető 
adatkezelésre 
lehetőségére, 
hozzáférhetőségére  utal),  és  ezt  a  tájékoztatót  az  érintett  kérésére  rendelkezésre  kell 
bocsátani. A második szintű tájékoztatásnak már tartalmaznia kell az általános adatvédelmi 
rendelet  13.  cikk  (1)-(2)  bekezdés  szerinti  kötelező  összes,  adatkezelésre  vonatkozó 
információt. 
 
Jelen  ügyben  a  jegyző  csatolta  azt  a  képfelvételt,  melyen  a  ház  elejének  külső  falára 
felragasztott  piktogram  látható,  azonban  ez  egyrészt  nem  tartalmazta  az  adatkezelésre 
vonatkozó  legfontosabb  információkat,  másrészt  további,  második  szintű  adatkezelési 
tájékoztató  sem  készült.  A  Kérelmezett  és  [az  Ügyfél]  így  nem  nyújtott  az  általános 
adatvédelmi 
tájékoztatást  az 
adatkezelésről. A Hatóság ezért megállapítja, hogy a Kérelmezett és [az Ügyfél] megsértette 
az általános adatvédelmi rendelet 13. cikk (1) és (2) bekezdését.  
 
 
V .   J o g k ö v e t k e z m é n y e k  
 
1.  A  Hatóság  az  általános  adatvédelmi  rendelet  58.  cikk  (2)  bekezdés  b)  pontja  alapján  a 
Kérelmező kérelmének részben helyt ad és elmarasztalja a Kérelmezettet és [az Ügyfelet] 
azért,  mert  az  általános  adatvédelmi  rendelet  6.  cikk  (1)  bekezdését  megsértve,  jogalap 

(1)-(2)  bekezdésének  megfelelő 

figyelmeztet  és  a  szükséges 

rendelet  13.  cikk 

tájékoztatás 

teljes  körű 

 

 

 

14 

nélkül folytatnak adatkezelést a 4. és 5. számú kamerájukkal összefüggésben, azzal, hogy 
azok a Kérelmezőt, illetőleg annak ingatlanát figyelik meg. 
 
2. A Hatóság elutasítja a kérelemnek a közterületet figyelő 1. és 2. számú kamerákat érintő 
részét, ugyanakkor az általános adatvédelmi rendelet 58. cikk (2) bekezdés b) pontja alapján 
hivatalból elmarasztalja a Kérelmezettet és [az Ügyfelet] azért, mert az általános adatvédelmi 
rendelet 6. cikk (1) bekezdését megsértve, jogalap nélkül folytatnak adatkezelést az 1. és 2. 
számú kamerájukkal összefüggésben, azzal, hogy azok a közterületet és az ott tartózkodó 
érintetteket figyelik meg. 
 
3. A Hatóság az általános adatvédelmi rendelet 58. cikk (2) bekezdés d) és f) pontja alapján 
a Kérelmező kérelmére utasítja a Kérelmezettet és [az Ügyfelet] arra, hogy a jelen határozat 
véglegessé  válásától  számított  30  napon  belül  szüntessék meg  a  jogellenes  adatkezelést, 
adatkezelési műveleteiket hozzák összhangba a jogszabályi rendelkezésekkel azáltal, hogy  

-  módosítsák  a  4.  és  5.  számú  kamerák  látószögét  úgy,  hogy  azok  ne  irányuljanak  a 

Kérelmező ingatlanára, vagy 

-  maszkolást  biztosító  szoftver  használatával  maszkolási  funkciót  alkalmazzanak  a 

felvételek készítésekor, vagy 

-  mechanikai  úton  takarják  ki  a  Kérelmező  ingatlanának  területét  a  4.  és  5.  számú 

kamerák látószögéből, vagy 

-  szereljék le a 4. és 5. számú kamerát. 

 
4.  A  Hatóság  az  általános  adatvédelmi  rendelet  58.  cikk  (2)  bekezdés  g)  pontja  alapján  a 
Kérelmező kérelmére utasítja a Kérelmezettet és [az Ügyfelet] arra, hogy a jelen határozat 
véglegessé  válásától  számított  30  napon  belül  töröljék  a  4.  és  5.  számú  kamerák  által 
rögzített, jogellenes felvételeket. 
 
5. A Hatóság az általános adatvédelmi rendelet 58. cikk (2) bekezdés d) és f) pontja alapján 
hivatalból utasítja a Kérelmezettet és [az Ügyfelet] arra, hogy a jelen határozat véglegessé 
válásától számított 30 napon belül szüntessék meg a jogellenes adatkezelést, adatkezelési 
műveleteiket hozzák összhangba a jogszabályi rendelkezésekkel azáltal, hogy  

-  módosítsák  az  1.  és  2.  számú  kamerák  látószögét  úgy,  hogy  azok  ne  irányuljanak 

közterületre, vagy 

-  maszkolást  biztosító  szoftver  használatával  maszkolási  funkciót  alkalmazzanak  a 

felvételek készítésekor, vagy 

-  mechanikai  úton  takarják  ki  a  közterületet  az  1.  és  2.  számú  kamerák  látószögéből, 

vagy 

-  szereljék le az 1. és 2. számú kamerát. 

 
6.  A  Hatóság  az  általános  adatvédelmi  rendelet  58.  cikk  (2)  bekezdés  g)  pontja  alapján 
hivatalból utasítja a Kérelmezettet és [az Ügyfelet] arra, hogy a jelen határozat véglegessé 
válásától  számított  30  napon  belül  töröljék  az  1.  és  2.  számú  kamerák  által  rögzített, 
jogellenes felvételeket. 
 
7.  A  Hatóság  az  általános  adatvédelmi  rendelet  58.  cikk  (2)  bekezdés  b)  pontja  alapján 
hivatalból elmarasztalja a Kérelmezettet és [az Ügyfelet] azért, mert nem nyújtottak megfelelő 
tájékoztatást  a  kamerás  megfigyeléssel  összefüggő  adatkezelésükről,  megsértve  ezzel  az 
általános adatvédelmi rendelet 13. cikk (1)-(2) bekezdését. 
 
8.  A  Hatóság  az  általános  adatvédelmi  rendelet  58.  cikk  (2)  bekezdés  d)  pontja  alapján 
hivatalból utasítja a Kérelmezettet és [az Ügyfelet] arra, hogy a jelen határozat véglegessé 

 

 

 

15 

válásától számított 30 napon nyújtsanak az általános adatvédelmi rendelet  13. cikk (1)-(2) 
bekezdésének megfelelő tájékoztatást az adatkezelésről. 
 
9. A Hatóság elutasította a Kérelmezőnek a bírság kiszabására vonatkozó kérelmét, mivel e 
jogkövetkezmény alkalmazása a Kérelmező jogát vagy jogos érdekét közvetlenül nem érinti, 
számára a Hatóság ilyen döntése jogot vagy kötelezettséget nem keletkeztet, ebből kifolyólag 
ezen – a közérdek érvényesítésének körébe eső jogkövetkezmény alkalmazása tekintetében 
a  bírságkiszabás  vonatkozásában  a  Kérelmező  nem  minősül  ügyfélnek  az  Ákr.  10.  §  (1) 
bekezdése  alapján,  illetve  –  mivel  az  Ákr.  35.  §  (1)  bekezdésének  nem  felel  meg,  e 
vonatkozásban  kérelem  benyújtásának  nincs  helye,  a  beadvány  ezen  része  kérelemként 
nem értelmezhető. 
 
A  Hatóság  mindazonáltal  hivatalból  megvizsgálta,  hogy  indokolt-e  a  Kérelmezettel  és  [az 
Ügyféllel]  szemben  adatvédelmi  bírság  kiszabása.  E  körben  a  Hatóság  az  általános 
adatvédelmi  rendelet  83.  cikk  (2)  bekezdése  és  az  Infotv.75/A.  §-a  alapján  hivatalból 
mérlegelte az ügy összes körülményét és megállapította, hogy a jelen eljárás során feltárt 
jogsértés esetében bírság kiszabása nem szükséges. 
 
 
V I .   E g y é b   k é r d é s e k  
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az 
ország egész területére kiterjed. 
 
A  Hatóság jelen  döntése  az  Ákr.  80-81.  §-án  és  az  Infotv.  61.  §  (1)  bekezdésén  alapul.  A 
döntés az Ákr. 82. § (1) bekezdése alapján a közlésével véglegessé válik. Az Ákr. 112. §-a, 
és 116. § (1) bekezdése és (4) bekezdés d) pontja, illetve a 114. § (1) bekezdése alapján a 
döntéssel szemben közigazgatási per útján van helye jogorvoslatnak. 
 
A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni  közigazgatási  per  törvényszéki  hatáskörbe  tartozik,  a  perre  a  Kp.  13.  §  (3) 
bekezdés a) pontjának aa) alpontja alapján a Fővárosi Törvényszék kizárólagosan illetékes. 
A  Kp.  27.  §  (1)  bekezdés  b)  pontja  szerint  olyan  jogvitában,  amelyben  a  törvényszék 
kizárólagosan  illetékes,  a  jogi  képviselet  kötelező.  A  Kp.  39.  §  (6)  bekezdése  szerint  a 
keresetlevél  benyújtásának  a  közigazgatási  cselekmény  hatályosulására  halasztó  hatálya 
nincs. 
 
A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. §-a szerint alkalmazandó, az Eüsztv. 9. § (1) bekezdés b) pontja szerint az ügyfél 
jogi képviselője elektronikus kapcsolattartásra kötelezett. 
 
A keresetlevél benyújtásának idejét és helyét a Kp. 39. § (1) bekezdése határozza meg. A 
tárgyalás  tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2) 
bekezdésén alapul.  
 
A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban:  Itv.)  45/A.  § (1)  bekezdése  határozza meg.  Az  illeték  előzetes  megfizetése 
alól  az  Itv.  59.  §  (1)  bekezdése  és  62.  §  (1)  bekezdés  h)  pontja  mentesíti  az  eljárást 
kezdeményező felet. 
 
Az  Ákr.  132. §-a  szerint,  ha  a  Kérelmezett  és  [az  Ügyfél]  a  Hatóság  végleges  döntésében 
foglalt kötelezésnek nem tett eleget, az végrehajtható. A Hatóság határozata az Ákr. 82. § (1) 
bekezdése szerint a közléssel véglegessé válik. Az Ákr. 133. §-a értelmében a végrehajtást 
–  ha  törvény  vagy  kormányrendelet  másként  nem  rendelkezik  –  a  döntést  hozó  hatóság 

 

 

 

16 

rendeli el. Az Ákr. 134. §-a értelmében a végrehajtást  – ha törvény, kormányrendelet vagy 
önkormányzati hatósági ügyben helyi önkormányzat  rendelete másként nem rendelkezik – 
az állami adóhatóság foganatosítja. 
 
Budapest, 2022. február 1. 
 
 
 
 
 

Dr. Péterfalvi Attila 

c. egyetemi tanár 

elnök 

 

 

