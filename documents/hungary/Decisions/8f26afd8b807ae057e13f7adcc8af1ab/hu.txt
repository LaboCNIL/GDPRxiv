 

 
 
 

 
 
 

Iktatószám:  NAIH-6334-4/2022. 
 

 
 
 
 

Tárgy: 
 

határozat  megismételt 
adatvédelmi  hatósági 
eljárásban 

H A T Á R O Z A T 

 
 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […]  ([…].a 
továbbiakban:  Kérelmező)  2021.  március  11-én  benyújtott  kérelmére  a  […]  ([…],  a  továbbiakban: 
Kérelmezett)  szemben  indult  eljárásban  hozott  NAIH-3414-12/2021.  számú  határozat  rendelkező 
részének  VIII.  pontját  érintően  a  Fővárosi  Törvényszék  2022. 
kelt, 
105.K.700.232/2022/10.  számú  ítéletével  elrendelt,  2022.  július  7-én  hivatalból  indult  megismételt 
adatvédelmi hatósági eljárásban az alábbi döntést hozza:  
 
A NAIH-3414-12/2021. számú határozat I. és II. pontjában megállapított jogsértés miatt a Hatóság a 
Kérelmezettet  
 

június  3-án 

500 000 Ft, azaz ötszázezer forint 

adatvédelmi bírságnak 

 
a jelen határozat véglegessé válásától számított 30 napon belüli megfizetésére kötelezi.  
 
A bírságot a Hatóság központosított bevételek beszedése célelszámolási forintszámlája (10032000-
01040425-00000000  Központosított  beszedési  számla  IBAN:  HU83  1003  2000  0104  0425  0000 
0000)  javára  kell  megfizetni.  Az  összeg  átutalásakor  a  NAIH-6334/2022.  BÍRS.  számra  kell 
hivatkozni. 
 
Ha a Kérelmezett a bírságfizetési kötelezettségének határidőben nem tesz eleget, késedelmi pótlékot 
köteles fizetni. A késedelmi pótlék mértéke a törvényes kamat, amely a késedelemmel érintett naptári 
félév első napján érvényes jegybanki alapkamattal egyezik meg.  

A  bírság  és  a  késedelmi  pótlék  meg  nem  fizetése  esetén  a  Hatóság  elrendeli  a  határozat 
végrehajtását. 

A jelen határozattal szemben közigazgatási úton jogorvoslatnak nincs helye, de az a közléstől számított 
30 napon belül a Fővárosi Törvényszékhez címzett keresetlevéllel közigazgatási perben megtámadható. 
A  keresetlevelet  a  Hatósághoz  kell  benyújtani,  elektronikusan,1  amely  azt  az  ügy  irataival  együtt 
továbbítja  a  bíróságnak.  A  teljes  személyes  illetékmentességben  nem  részesülők  számára  a 
közigazgatási per illetéke 30 000 Ft, a per tárgyi illetékfeljegyzési jog alá esik. A Fővárosi Törvényszék 
előtti eljárásban a jogi képviselet kötelező. 
 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap   (2019.09.16) Az űrlap 
az általános nyomtatványkitöltő program ( ÁNYK program) alkalmazásával tölthető ki. 
 
…………………………………………………………………………………………………………
……… 
 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

I N D O K O L Á S  

 
I. Tényállás 
 
 
I.1.A NAIH-3414/2021. számú hatósági eljárás  
 
A  Kérelmező  2018.  július  25.  napjától  kezdődően  a  Kérelmezett  állományában  Magyarország 
Nagykövetségén […]-ban teljesített tartós külszolgálatot mint […]. A fogadó állam csak a Kérelmezett 
előzetes írásos engedélyével volt elhagyható.  
 
A Kérelmezett a Kérelmező kormányzati jogviszonyát 2020. március 24-i hatállyal megszüntette, mely 
döntéssel  szemben  a  Kérelmező  jogvitát  kezdeményezett  a  Közszolgálati  Döntőbizottságnál  (a 
továbbiakban: KDB).  
 
A Kérelmező a KDB eljárása során szerzett tudomást bizonyos, a Kérelmezett kezelésében lévő, rá 
vonatkozó  iratokról.  2020.  szeptember  2-án  és  szeptember  11-én  az  iratokra  vonatkozóan 
hozzáférési  kérelemmel  fordult  a  Kérelmezetthez.  A  Kérelmezett  a  hozzáférési  kérelmet  a 
folyamatban lévő jogvitára és a kormányzati igazgatásról szóló 2018. évi CXXV. törvény (Kit.) egyes 
rendelkezéseire hivatkozással megtagadta. 
 
A KDB eljárást követő közszolgálati perben a bíróság kötelezése alapján a Kérelmező az iratok egy 
részének tartalmát megismerte.  
 
A  Kérelmező  a  Hatósághoz  intézett,  2021.  március  11-i  kérelmében  (a  továbbiakban:  kérelem) 
adatvédelmi hatósági eljárás lefolytatását kérte.  
 
Sérelmezte  egyebek  mellett,  hogy  a  KDB  előtt  a  Kérelmezett  olyan,  a  saját  egészségügyi  adatát 
tartalmazó  belső  iratokat  is  felhasznált,  amelynek  létezéséről  tájékoztatást  a  Kérelmezettől  nem 
kapott,  és  az  irat  kiadását  is  megfelelő  indok  nélkül  tagadták  meg  tőle.  Ennek  révén  nem  volt 
lehetősége megfelelő mértékben tájékozódni  a jogviszonya megszüntetésének  indokairól, továbbá 
arról  sem,  hogy  a  Kérelmezett  milyen  iratokat  kezel  róla,  amelyekkel  kapcsolatban  nem  volt 
lehetősége érintetti jogait gyakorolni. 
 
A  Kérelmező  kérte  a  Hatóság  eljárását  a  jogsértés  orvoslásában,  és  kérte  a  Hatóságot,  hogy 
kötelezze a Kérelmezettet 
 

a)  Tartós  külszolgálati  és  kormányzati  szolgálati  jogviszonya  megszűnésével  kapcsolatban 
keletkező  valamennyi,  személyes  és  különleges,  ideértve  az  egészségügyi  adatokat 
tartalmazó  iratok  részére,  mint  érintett  részére  történő  megküldésére  és  a  vonatkozó 
adatokkal  kapcsolatos 
történő 
nyújtására; 

teljeskörű  adatvédelmi 

igazolható  módon 

tájékoztató 

b)  Különösen, de ne kizárólagosan adja ki részére a 2020. március 24. napján […]ból érkezett 
[…]  számú  […]  iratot  (Távirat),  valamint  […],[…]  és  […]  közszolgálati  jogviszonya 
megszüntetésére  vonatkozó,  azt  közvetlenül  megelőző  e-mailjeit  (E-mail),  amelyre  a 
Személyügyi Főosztály hivatkozik a 2020. március 31-i keltezésű iratban. 

c)  Fentiek mellett adjon külön tájékoztatást, hogy a fenti iratokat és egyéb ügyben keletkezett, 
számára nem ismertetett iratokat, adatokat milyen címzetti kör ismerte meg, ismerheti meg és 
azokat a Kérelmezett milyen jogcímen, hogyan és meddig kezeli, figyelemmel a közszolgálati 
jogviszonya megszűnése idején hatályos jogszabályokra.  

 

A kérelem nyomán a természetes személyeknek a személyes adatok kezelése tekintetében történő 
védelméről  és  az  ilyen  adatok  szabad  áramlásáról,  valamint  a  95/46/EK  irányelv  hatályon  kívül 
helyezéséről  szóló  2016/679  (EU)  rendelet  (a  továbbiakban:  általános  adatvédelmi  rendelet  vagy 

 

 

 

3 

GDPR)  57.  cikk  (1)  bekezdés  f)  pontja  és  az  információs  önrendelkezési  jogról  és  az 
információszabadságról szóló 2011. évi CXII. törvény (a továbbiakban: Infotv.) 60. § (1) bekezdése 
alapján adatvédelmi hatósági eljárás folyt. 

A  Hatóság  a  NAIH-3414-12/2021.  számú  határozatában  megállapította,  hogy  a  Kérelmező 
zavarodottságára,  mentális  állapotára  tett  leírásokkal  (a  továbbiakban:  Leírások)  kezelésével  a 
Kérelmezett a Kérelmezőre vonatkozó egészségügyi adatot kezelt, amelyre a Kérelmező kormányzati 
jogviszonyának megszűnésével összefüggésben döntést alapozott.  
 
A Hatóság a NAIH-3414-12/2021. számú határozatában a Kérelmező kérelmének részben helyt adott 
és megállapította, hogy a Kérelmezett jogszerű indok nélkül tagadta meg a Kérelmező hozzáférési 
kérelmének teljesítését, ezzel a Kérelmezett megsértette az általános adatvédelmi rendelet 12. cikk 
(4)  bekezdését  és  15.  cikk  (3)  bekezdését  (NAIH-3414-12/2021.  számú  határozat  I.  pont),  illetve 
megállapította,  hogy  a  Kérelmezett  nem  adott  a  Kérelmező 
jogviszonya  megszűnésével 
kapcsolatban  kezelt  adatokra  vonatkozó  teljes  körű  tájékoztatást,  ezzel  megsértette  az  általános 
adatvédelmi rendelet 14. cikkét (NAIH-3414-12/2021. számú határozat II. pont).  
 
A  Hatóság  továbbá  utasította  a  Kérelmezettet,  hogy  adjon  a  Kérelmező  részére  a  jogviszonya 
megszűnésével kapcsolatban kezelt adatokra vonatkozó teljes körű tájékoztatást, hogy az adatokat 
milyen címzetti kör ismerte meg, ismerheti meg és azokat a Kérelmezett milyen jogcímen, hogyan és 
meddig kezeli, figyelemmel a közszolgálati jogviszonya megszűnése idején hatályos jogszabályokra 
(NAIH-3414-12/2021.  számú  határozat  III.  pont),  valamint,  hogy  teljesítse  Kérelmező  hozzáférési 
kérelmét  másolat  formájában  a  Kérelmező  berendelési  kérelme  és  az  arra  adott  válasz 
vonatkozásában (NAIH-3414-12/2021. számú határozat IV. pont).  
 
A Kérelmező további kérelmeit elutasította.  
 
A  megállapított  jogsértés  miatt  a  Hatóság  a  Kérelmezettet  600 000  Ft,  azaz  hatszázezer  forint 
adatvédelmi bírság megfizetésére kötelezte.  
 
A Hatóság a bírságkiszabás során az alábbi körülményeket bírságnövelő körülményként értékelte:  

•  a 

jogsértés  súlyosnak  minősül,  mert  az  adatkezelés  kihatással  volt  a  Kérelmező 
jogviszonyának megszűnésére, és a Kérelmezőnek nem volt tudomása a rá vonatkozó adatok 
kezelésről [GDPR 83. cikk (2) bekezdés a) pont]; 

•  az adatkezelő az adatkezelést  a jogvitás eljárásban az érintett ellenében használta [GDPR 

83. cikk (2) bekezdés c) pont]; 

•  a megállapított adatvédelmi jogsértés a személyes adatok különleges kategóriáit érinti [GDPR 

83. cikk (2) bekezdés g) pont];  

 
A  Hatóság  a  bírságkiszabás  során  az  alábbi  körülményeket  bírságcsökkentő  körülményként 
értékelte: 

•  gondatlanságra  utal  az,  hogy  a  Kérelmezett  téves  jogértelmezéssel  helytelenül  ítélte  meg, 
milyen okok alapozzák meg a hozzáférési jog korlátozását [GDPR 83. cikk (2) bekezdés b) 
pont];  

-  a Kérelmezett első alkalommal sértette meg adatvédelmi hatósági eljárásban megállapítottan 
a GDPR rendelkezéseit, korábban releváns jogsértést nem követett el  [GDPR 83. cikk (2) 
bekezdés  e)  pont].  Az  5808/2020/V.  ügy  szerinti  jogsértés  vizsgálati  eljárásban  került 
megállapításra, ezért ez jelen ügyben nem volt releváns.  

A Hatóság figyelembe vette továbbá, hogy  

•  a jogsértés egyetlen személyt érintett [GDPR 83. cikk (2) a) pont] 

 

 

 

4 

•  a Kérelmezett eleget tett a Hatóság felé fennálló együttműködési kötelezettségének [GDPR 

83. cikk (2) bekezdés f) pont] 

 
A bírság összegét a Hatóság jogszabályon alapuló mérlegelési jogkörében eljárva határozta meg. A 
bírság az Infotv. 61. § (4) bekezdés b) pontja alapján a költségvetési szervre kiszabható maximális 
bírságösszeg 3 %-a volt.  
 
A Hatóság itt jegyzi meg, hogy a hivatkozott jogszabályhely helyesen az Infotv. 61. § (4) bekezdés b) 
pontja, amely a NAIH-3414-12/2021. számú határozat 28. oldalán tévesen Infotv. 60. § (4) bekezdés 
b) pontjaként szerepelt. Ez azonban a Kérelmezett keresetében előadottakkal ellentétben nem okozta 
azt, hogy a Hatóság téves, nem létező jogszabályhelyre alapította volna a bírság összegét, mert a 
Fővárosi  Törvényszék  105.K.700.232/2022/10.  számú  ítéletének  [28]  bekezdése  is  rögzíti,  hogy  a 
nem  létező  jogszabályhelyre  való  hivatkozás  nyilvánvaló  elírás  volt,  amely  az  ügy  érdemével 
összefüggésbe hozható jogszabálysértés nem lehetett, és a határozat 17. oldalán citált Infotv. 61. § 
(4) bekezdés b) pontja egyúttal adekvát volt.  
 
 
I.2. A Kérelmezett keresete 
 
A  Kérelmezett  keresetében  a  Hatóság  határozatának  megváltoztatásával  a  kérelem  teljes 
elutasítását, másodlagosan megváltoztatással a bírság összegének mérséklését, harmadlagosan a 
Hatóság határozatának megsemmisítését, és a Hatóság új eljárásra kötelezését kérte.  
 
Előadta, hogy egészségügyi adatot nem kezelt, a Kérelmező irányába tájékoztatási kötelezettsége 
az  általános  adatvédelmi  rendelet  14.  cikk  (5)  bekezdése  szerint  nem  volt,  mert  a  Kérelmező 
nyilvánvalóan rendelkezett a saját maga által szerkesztett irattal, a Berendelési dokumentumot pedig 
legkésőbb  a  közszolgálati  perben  megismerte,  a  hozzáférés  megtagadását  illetően  hangsúlyozta, 
hogy  nem  volt  köteles  a  saját  számára  hátrányos,  a  közszolgálati  jogviták  bizonyítási  eljárását 
kiüresítő helyzetet teremteni azzal, hogy a Kérelmező rendelkezésére bocsát olyan bizalmas belső 
háttéranyagot, amelyet a Kérelmező nem ellenőrizhető módon fel is használhat. A bírságkiszabást – 
az annak jogalapját vitató érvelésen túl – összegszerűségében is jogszabálysértőnek tartotta, mert a 
Kérelmező jogviszonyának megszüntetésében nem feltétlenül a háttéranyagnak, hanem a szolgálati 
hely  idő  előtti  elhagyásának  volt  jelentősége,  a  jogvitás  eljárásban  jogszerűen  használt  fel  és 
továbbított  adatokat  a  Kérelmezővel  szemben,  melynek  célja  a  saját  érdekeinek  védelme  és  az 
érdemi védekezéshez való joga volt.  
 
 
I.3. A bíróság ítélete 
 
A  Fővárosi  Törvényszék  105.K.700.232/2022/10.  számú  ítéletével  a  Hatóság  NAIH-3414-12/2021. 
számú határozatának a Kérelmezettet hatszázezer forint adatvédelmi bírság megfizetésére kötelező 
VIII. pontját megsemmisítette, és e részben a Hatóságot új eljárásra kötelezte. Ezt meghaladóan a 
keresetet elutasította.  

A bíróság az egészségügyi adatok minősítése tárgyában a Hatóság értelmezését ítélte jogszerűnek. 
A bíróság megállapította, hogy az általános adatvédelmi rendelet kiemelt fogalommeghatározásának 
nyelvtani  értelmezésével  nem  lehet  arra  a  következtetésre  jutni,  hogy  egészségügyi  adatnak 
kizárólag az egészségügyi ellátórendszeren belül keletkező adat minősül. A Hatóság határozatában 
kifejtett megközelítés (mely az adatkezelés célját az egészségi állapotra vonatkozó következtetéshez 
rendeli) nem eredményezi az egészségügyi adatok körének parttalan kiszélesítését sem. A Leírás 
folytán a Távirat és a Berendelési dokumentum is egyértelműen a Kérelmező egészségi állapotára 
vonatkozó  véleményt  tartalmazott,  melynek  célja  –  a  szóban  forgó  dokumentumok  tartalmára  és 
keletkezésének körülményeire tekintettel – a Kérelmező egészségi (szellemi) állapotára vonatkozó 
következtetés levonása volt, függetlenül attól, hogy ez nem az egészségügyi ellátórendszer keretein 
belül  és  nem  orvos  által  történt,  valamint  attól  is  függetlenül,  hogy  a  kérelmezői  jogviszony 

 

 

 

5 

megszüntetésének okát a Kérelmezett mennyiben azonosította más ténnyel (állomáshely engedély 
nélküli  elhagyása).  A  bíróság  megjegyezte,  hogy  a  Berendelési  dokumentum  tanúsága  szerint  a 
Kérelmező  mentális  helyzete  és  az  állomáshely  engedély  nélküli  elhagyása  között  közvetlen 
összefüggés volt.  

Az ítélet rögzítette, hogy a Hatóság a perben nem vitatott tények helyes értékelésével állapította meg 
a Kérelmezett tájékoztatási kötelezettségét, és annak megsértését. Az ítélet a továbbiakban kifejtette, 
miszerint  a  Kérelmezett  sem  vitatta,  hogy  az  érintettől  különböző  forrásból  származó  személyes 
adatok kezelése esetén az általános adatvédelmi rendelet 14. cikkét alkalmazni kell. Amennyiben az 
érintett nem is tudja, hogy az adatkezelő a személyes adatait kezeli, úgy fogalmilag kizárt, hogy az 
érintett  ezen  adatkezeléssel  összefüggően  a  14.  cikk  (1)-(2)  bekezdéseiben  foglalt  bármilyen 
információval  rendelkezzen.  A  Kérelmezett  a  tájékoztatási  kötelezettség  megsértését  tekintve 
szükségtelenül hivatkozott arra, hogy a Kérelmező a saját maga által szerkesztett iratot (ideiglenes 
berendelési kérelem) ismerte, hiszen a Hatóság a tájékoztatási kötelezettség megsértését nem erre 
az iratra, hanem a Berendelési dokumentumra, a Táviratra, és az E-mailre vonatkoztatva állapította 
meg (NAIH-3414-12/2021.  sz.  határozat  23.  oldal  2.  bekezdés).  Kétségtelen,  hogy  a  Kérelmező a 
Berendelési  dokumentumot  a  közszolgálati  perben  megismerte,  e  körülményre  ugyanakkor  a 
Kérelmezett a megelőző eljárásban nem hivatkozott, de ha hivatkoz(hat)ott (is) volna, mindez – az 
adatkezelés  kezdetétől  annak  Kérelmező  általi  megismeréséig  eltelt  időtartamra  figyelemmel  –  a 
jogsértés megállapítását nem zárhatta ki. 

jogviszony  megszüntetése  miatt  keletkezett 

A  bíróság  szerint  a  Hatóság  helytállóan  rögzítette  azt  is,  hogy  a  hozzáférési  kérelem  teljesítése 
független  az  általános  adatvédelmi  rendelet  14.  cikk  szerinti  tájékoztatási  kötelezettségtől,  és  ez 
utóbbi alóli – a jelen jogvitában fentiek szerint nem releváns – mentesüléstől. A hozzáférési kérelem 
elutasításának  okát  a  Kérelmezett  a 
jogvita 
eredményességéhez fűződő érdekében jelölte meg. Ilyen ok miatt azonban az általános adatvédelmi 
rendelet 15. cikk (3) bekezdése csak akkor korlátozható, ha ezt a tagállami jog a 23. cikk a felperes 
által  hivatkozott  j)  pontján  [megj.:  az  ítélet  tartalmazza  a  23.  cikk  j)  pontra  utalást,  a  hivatkozás 
helyesen  23.  cikk  (1)  bekezdés  j)  pont]  keresztül  kifejezetten  előírja.  Tekintettel  arra,  hogy  az 
általános adatvédelmi rendelet utóbbi rendelkezésének címzettje a jogalkotó, a közszolgálati jogviták 
eljárási rendjét leíró jogszabályok pedig a perbeli jogvitára vonatkoztatható korlátozó rendelkezéseket 
nem  tartalmaznak  (attól  függetlenül  sem,  hogy  az  adatkezelés  belső  iratokkal  történik-e),  a 
Kérelmezett a Kérelmező hozzáférési kérelmét jogellenesen tagadta meg. A bíróság kimondta, hogy 
a  Kérelmezett  kétségtelenül  nem  köteles  a  maga  számára  előnytelen  eljárásjogi  cselekményeket 
tenni a közszolgálati jogvitában, azonban erre hivatkozva adatkezelőként az érintett felé teljesítendő 
jogszabályban előírt kötelezettségét sem hagyhatja figyelmen kívül.  

Az  ítélet  kimondta,  miszerint  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  85.§  (5)  bekezdése  szerint  mérlegelési  jogkörben  megvalósított  közigazgatási 
cselekmény jogszerűsége körében a bíróság azt is vizsgálja, hogy a közigazgatási szerv hatáskörét 
a mérlegelésre való felhatalmazásának keretei között gyakorolta-e, a mérlegelés szempontjai és azok 
okszerűsége  a  közigazgatási  cselekményt  tartalmazó  iratból  megállapíthatóak-e.  A  bíróság 
megállapította, hogy a Hatóság az adatkezelés kérelmezői jogviszony megszüntetésére való hatását 
logikusan  értékelte  bírságnövelő  tényezőként,  hiszen  a  Kérelmezett  által  hangsúlyozott  másik  ok 
(állomáshely  elhagyása)  is  közvetlen  összefüggésben  állt  a  kérelmező  egészségügyi  adatainak 
kezelésével. 

Az ítélet szerint a kereset  abban volt alapos, hogy a Hatóság okszerűtlenül értékelte bírságnövelő 
szempontként azt, hogy a Kérelmezett az adatkezelést a jogvitás eljárásban a Kérelmező ellenében 
használta,  mert  e  tény  a  jogvitás  eljárás  természetéből,  és  a  szabad  bizonyítás  elvéből 
szükségképpen következik, az általános adatvédelmi rendelet 83. cikk (2) bekezdésének c) pontjára 
vonatkoztatható  súlyosító  szempontként  (kárenyhítés  elmaradásaként)  pedig  semmiképp  nem 
értékelhető. E körülmény bírságnövelő szempont okszerűen amiatt sem lehetett, mert az adatkezelés 

 

 

 

6 

jogalapjának vizsgálata a megelőző eljárás tárgyát nem képezte (NAIH-3414-12/2021. sz. határozat 
21. oldal 2. bekezdése).  

Az  ítélet  összefoglalásaként  a  bíróság  rögzítette,  hogy  a  Hatóság  határozata  jogszerű  volt  a 
Kérelmezett terhére megállapított jogsértések tekintetében, így a bírságkiszabás jogalapja fennáll. A 
mérlegelési jogkörét ugyanakkor a Hatóság részben, de az ügy érdemére kihatóan nem a Kp. 85.§ 
(5) bekezdésének megfelelően gyakorolta.  

A bíróság rögzítette továbbá, hogy a Hatóság határozatának megváltoztatására nem jogosult, ezért 
annak az adatvédelmi bírság összegét és annak fizetésre kötelezését tartalmazó rendelkezését a Kp. 
89.§ (1) bekezdés b) pontja alapján megsemmisítette, és e körben a Hatóságot új eljárásra kötelezte, 
ezt meghaladóan az alaptalan keresetet a Kp. 88.§ (1) bekezdés a) pontja szerint elutasította.  

Az  ítélet  szerint  a  megismételt  eljárásban  a  Hatóságnak  a  bírságkiszabásról  az  ügy  összes 
körülményét okszerűen mérlegelve kell ismét döntenie, azzal, hogy az adatkezelés jogvitában való 
felhasználása  a  felperes  terhére  súlyosító  (bírságnövelő)  tényezőként  nem  vehető  figyelembe.  A 
megismételt eljárásban alkalmazandó adatvédelmi bírság összege nem érheti el a 600.000 forintot. 

I.4. A megismételt eljárás 

2022. augusztus 16-án Hatóság nyilatkozattételre hívta fel a Kérelmezettet minden olyan tényre és 
körülményre vonatkozóan, amelyet szeretne, hogy a Hatóság a megismételt eljárásában figyelembe 
vegyen.  A  Kérelmezett  2022.  augusztus  25-én  tett  nyilatkozatában  rögzítette,  hogy  a  NAIH-
3414/2021.  számú  eljárásban  tett  valamennyi  nyilatkozatát  változatlanul  fenntartja,  és  kérte  a 
Hatóságot, hogy azokat jelen eljárásban is vegye figyelembe.  

Idézte az általános adatvédelmi rendelet 23. cikk (1) bekezdését, és kifejtette, hogy nem ért egyet a 
Hatóság  NAIH-3414-12/2021.  számú  határozatában  kifejtett  érvelésével,  miszerint  a  hozzáférés 
megtagadásakor a Kérelmezett saját érdekére nem hivatkozhat. Az általános adatvédelmi rendelet 
15.  cikk  (1)  és  (3)  bekezdésére  hivatkozva  előadta,  hogy  a  Kérelmezett  saját  magára  hátrányos 
helyzetet  lenne  köteles  teremteni,  és  kiüresedne  a  közszolgálati  jogviták  bizonyítási  eljárása  is, 
hiszen  bizalmas,  belső  háttéranyagokat  kellett  volna  a  Kérelmező  rendelkezésére  bocsátani, 
melyeket a Kérelmező ellenőrizhetetlen módon felhasználhatott volna.  

A Kérelmezővel szembeni jogvitás eljárásban a Kérelmezettnek jogszabály biztosította lehetősége 
volt arra, hogy az érintett ellen adatokat használjon fel, a Kérelmező adatainak továbbítása a KDB 
részére  jogszabályban  foglaltak  teljesítése  érdekében  történt,  célja  a  Kérelmező  által  indított 
eljárásban a Kérelmezett érdekeinek védelme, képviselete volt.  

A  Fővárosi  Törvényszék  2022.  június  22-én  kelt  105.K.700.232/2022/10.  számú  ítéletének 
vonatkozásában  előadta,  hogy  az  ítélet  szerint  a  kereset  abban  volt  alapos,  hogy  a  Hatóság 
okszerűtlenül értékelte bírságnövelő szempontként azt, hogy a Kérelmezett az adatkezelést jogvitás 
eljárásban a Kérelmező ellenében használta, mert e tény a jogvitás eljárás természetéből és a szabad 
bizonyítás  elvéből  szükségképpen  következik,  az  általános  adatvédelmi  rendelet  83.  cikk  (2) 
bekezdésének  c)  pontjára  vonatkoztatható  súlyosító  szempontként  (kárenyhítés  elmaradásaként) 
pedig  semmiképp  nem  értékelhető.  E  körülmény  bírságnövelő  szempont  okszerűen  amiatt  sem 
lehetett, mert az adatkezelés jogalapjának vizsgálata a megelőző eljárás tárgyát nem képezte (NAIH-
3414-12/2021. számú határozat 21. o. 2. bek.). A Törvényszék által elrendelt, megismételt eljárásban 
a  Hatóságnak  a  bírságkiszabásról  az  ügy  összes  körülményét  okszerűen  mérlegelve  kell  ismét 
döntenie azzal, hogy az adatkezelés jogvitában való felhasználása a Kérelmezett terhére súlyosbító 
(bírságnövelő)  tényezőként  nem  vehető  figyelembe,  és  a  megismételt  eljárásban  alkalmazandó 
adatvédelmi bírság összege nem érheti el a 600 000 forintot.  

 

 

 

 

II. Alkalmazott jogszabályi rendelkezések 

7 

Az  általános  adatvédelmi  rendelet  hatálya  alá  tartozó  adatkezelésre  az  Infotv.  2.  §  (2)  bekezdése 
szerint az általános adatvédelmi rendeletet az ott megjelölt rendelkezésekben kiegészítésekkel kell 
alkalmazni. 

Az Infotv. 2. § (2) bekezdése szerint „Személyes adatoknak az (EU) 2016/679 európai parlamenti és 
tanácsi rendelet (a továbbiakban: általános adatvédelmi rendelet) hatálya alá tartozó kezelésére az 
általános adatvédelmi rendeletet a III-V. és a VI/A. Fejezetben, valamint a 3. § 3., 4., 6., 11., 12., 13., 
16., 17., 21., 23-24. pontjában, a 4. § (5) bekezdésében, az 5. § (3)-(5), (7) és (8) bekezdésében, a 
13. § (2) bekezdésében, a 23. §-ban, a 25. §-ban, a 25/G. § (3), (4) és (6) bekezdésében, a 25/H. § 
(2) bekezdésében, a 25/M. § (2) bekezdésében, a 25/N. §-ban, az 51/A. § (1) bekezdésében, az 52-
54. §-ban, az 55. § (1)-(2) bekezdésében, az 56-60. §-ban, a 60/A. § (1)-(3) és (6) bekezdésében, a 
61. § (1) bekezdés a) és c) pontjában, a 61. § (2) és (3) bekezdésében, (4) bekezdés b) pontjában 
és (6)-(10) bekezdésében, a 62-71. §-ban, a 72. §-ban, a 75. § (1)-(5) bekezdésében, a 75/A. §-ban 
és az 1. mellékletben meghatározott kiegészítésekkel kell alkalmazni.” 

Az általános adatvédelmi rendelet eltérő rendelkezése hiányában az adatvédelmi hatósági eljárásra 
az  általános  közigazgatási  rendtartásról  szóló  2016.  évi  CL.  törvény  (a  továbbiakban:  Ákr.) 
rendelkezéseit kell alkalmazni az Infotv-ben meghatározott eltérésekkel.  
 
Az Ákr. 7. §-a alapján az adatvédelmi hatósági eljárásra az Ákr. rendelkezéseit kell alkalmazni.  
 
Az Ákr. 103. § (1) bekezdése alapján a hivatalból indult hatósági eljárásban az Ákr.-nek a kérelemre 
indult  eljárásokra  vonatkozó  rendelkezéseit  az  Ákr.  103.  és  104.  §-ában  foglalt  eltérésekkel  kell 
alkalmazni.  

Az  Ákr.  104.  §  (1)  bekezdés  b)  pontja  értelmében  hatóság  az  illetékességi  területén  hivatalból 
megindítja az eljárást, ha erre bíróság kötelezte.  

Az  általános  adatvédelmi  rendelet  58.  cikke  alapján:  (2)  A  felügyeleti  hatóság  korrekciós 
hatáskörében eljárva: 

a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 

tevékenységei valószínűsíthetően sértik e rendelet rendelkezéseit; 

b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 

megsértette e rendelet rendelkezéseit; 

c)  utasítja  az  adatkezelőt  vagy  az  adatfeldolgozót,  hogy  teljesítse  az  érintettnek  az  e  rendelet 

szerinti jogai gyakorlására vonatkozó kérelmét; 

d) utasítja az adatkezelőt vagy az adatfeldolgozót, hogy adatkezelési műveleteit  - adott esetben 
meghatározott módon és meghatározott időn belül - hozza összhangba e rendelet rendelkezéseivel; 

e) utasítja az adatkezelőt, hogy tájékoztassa az érintettet az adatvédelmi incidensről; 
f) átmenetileg vagy véglegesen korlátozza az adatkezelést, ideértve az adatkezelés megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését, vagy törlését, illetve az adatkezelés korlátozását, valamint a 17. cikk (2) bekezdésének 
és a 19. cikknek megfelelően elrendeli azon címzettek erről való értesítését, akikkel vagy amelyekkel 
a személyes adatokat közölték; 

h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne adja 
ki a tanúsítványt, ha a tanúsítás feltételei nem vagy már nem teljesülnek; 

i) a 83. cikknek megfelelően közigazgatási bírságot szab ki, az adott eset körülményeitől függően 

az e bekezdésben említett intézkedéseken túlmenően vagy azok helyett; és 

j)  elrendeli  a  harmadik  országbeli  címzett  vagy  nemzetközi  szervezet  felé  irányuló  adatáramlás 

felfüggesztését. 

 

 

 

 

8 

Az általános adatvédelmi rendelet 83. cikke szerint: 

„(1)  Valamennyi  felügyeleti  hatóság  biztosítja,  hogy  e  rendeletnek  a  (4),  (5),  (6)  bekezdésben 
említett megsértése miatt az e cikk alapján kiszabott közigazgatási bírságok minden egyes esetben 
hatékonyak, arányosak és visszatartó erejűek legyenek. 

(2) A közigazgatási bírságokat az adott eset körülményeitől függően az 58. cikk (2) bekezdésének 
a)-h)  és  j)  pontjában  említett  intézkedések  mellett  vagy  helyett  kell  kiszabni.  Annak  eldöntésekor, 
hogy  szükség  van-e  közigazgatási  bírság  kiszabására,  illetve  a  közigazgatási  bírság  összegének 
megállapításakor minden egyes esetben kellőképpen figyelembe kell venni a következőket: 

a)  a  jogsértés  jellege,  súlyossága  és  időtartama,  figyelembe  véve  a  szóban  forgó  adatkezelés 
jellegét, körét vagy célját, továbbá azon érintettek száma, akiket a jogsértés érint, valamint az általuk 
elszenvedett kár mértéke; 

b) a jogsértés szándékos vagy gondatlan jellege; 
c)  az  adatkezelő  vagy  az  adatfeldolgozó  részéről  az  érintettek  által  elszenvedett  kár  enyhítése 

érdekében tett bármely intézkedés; 

d) az adatkezelő vagy az adatfeldolgozó felelősségének mértéke, figyelembe véve az általa a 25. 

és 32. cikk alapján foganatosított technikai és szervezési intézkedéseket; 

e) az adatkezelő vagy az adatfeldolgozó által korábban elkövetett releváns jogsértések; 
f)  a  felügyeleti  hatósággal  a  jogsértés  orvoslása  és  a  jogsértés  esetlegesen  negatív  hatásainak 

enyhítése érdekében folytatott együttműködés mértéke; 

g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, hogy 
az adatkezelő vagy az adatfeldolgozó jelentette-e be a jogsértést, és ha igen, milyen részletességgel; 
i) ha az érintett adatkezelővel vagy adatfeldolgozóval szemben korábban - ugyanabban a tárgyban 
-  elrendelték  az  58.  cikk  (2)  bekezdésében  említett  intézkedések  valamelyikét,  a  szóban  forgó 
intézkedéseknek való megfelelés; 

j) az, hogy az adatkezelő vagy az adatfeldolgozó tartotta-e magát a 40. cikk szerinti jóváhagyott 
magatartási kódexekhez vagy a 42. cikk szerinti jóváhagyott tanúsítási mechanizmusokhoz; valamint 
k) az eset körülményei szempontjából releváns egyéb súlyosbító vagy enyhítő tényezők, például a 
jogsértés  közvetlen  vagy  közvetett  következményeként  szerzett  pénzügyi  haszon  vagy  elkerült 
veszteség. 

(5) Az alábbi rendelkezések megsértését - a (2) bekezdéssel összhangban - legfeljebb 20 000 000 
EUR összegű közigazgatási bírsággal, illetve a vállalkozások esetében az előző pénzügyi év teljes 
éves világpiaci forgalmának legfeljebb 4%-át kitevő összeggel kell sújtani, azzal, hogy a kettő közül 
a magasabb összeget kell kiszabni: 

a) az adatkezelés elvei - ideértve a hozzájárulás feltételeit - az 5., 6., 7. és 9. cikknek megfelelően; 
b) az érintettek jogai a 12-22. cikknek megfelelően; 
c) személyes adatoknak harmadik országbeli címzett vagy nemzetközi szervezet részére történő 

továbbítása a 44-49. cikknek megfelelően; 

d) a IX. fejezet alapján elfogadott tagállami jog szerinti kötelezettségek; 
e)  a  felügyeleti  hatóság  58.  cikk  (2)  bekezdése  szerinti  utasításának,  illetve  az  adatkezelés 
átmeneti  vagy  végleges  korlátozására  vagy  az  adatáramlás 
felfüggesztésére  vonatkozó 
felszólításának  be  nem  tartása  vagy  az  58.  cikk  (1)  bekezdését  megsértve  a  hozzáférés 
biztosításának elmulasztása. 

(7) A felügyeleti hatóságok 58. cikk (2) bekezdése szerinti korrekciós hatáskörének sérelme nélkül, 
minden  egyes  tagállam  megállapíthatja  az  arra  vonatkozó  szabályokat,  hogy  az  adott  tagállami 
székhelyű közhatalmi vagy egyéb, közfeladatot ellátó szervvel szemben kiszabható-e közigazgatási 
bírság, és ha igen, milyen mértékű.” 
 
Az Infotv. 61. § (1) bekezdés a) pontja szerint a hatóság a határozatában az általános adatvédelmi 
rendeletben meghatározott jogkövetkezményeket alkalmazhatja.  
 
Az Infotv. 75/A. §  szerint a Hatóság az általános adatvédelmi rendelet 83. cikk (2)-(6) bekezdésében 
foglalt hatásköreit az arányosság elvének figyelembevételével gyakorolja, különösen azzal, hogy a 
személyes  adatok  kezelésére  vonatkozó  -  jogszabályban  vagy  az  Európai  Unió  kötelező  jogi 
aktusában  meghatározott  -  előírások  első  alkalommal  történő  megsértése  esetén  a  jogsértés 

 

 

 

9 

orvoslása  iránt  -  az  általános  adatvédelmi  rendelet  58.  cikkével  összhangban  -  elsősorban  az 
adatkezelő vagy adatfeldolgozó figyelmeztetésével intézkedik. 
 
Az  Infotv.  61.  §  (4)  bekezdése  b)  pontja  alapján  a  bírság  mértéke  százezertől  húszmillió  forintig 
terjedhet, ha az adatvédelmi hatósági eljárásban hozott határozatban kiszabott bírság megfizetésére 
Kérelmezett költségvetési szerv, az általános adatvédelmi rendelet 83. cikke szerint kiszabott bírság 
esetén. 
 
A közigazgatási perrendtartásról szóló 2017. évi I. törvény (a továbbiakban: Kp.) 89. § (1) bekezdése 
értelmében: ha a bíróság a jogsértést - a kereset alapján vagy hivatalból - megállapítja, 

b) szükség esetén a közigazgatási cselekmény megsemmisítése, hatályon kívül helyezése, illetve 
az  általános  hatályú  rendelkezés  ügyben  való  alkalmazásának  kizárása  mellett  a  közigazgatási 
szervet új eljárásra kötelezi. 
 
96.  §  A  közigazgatási  tevékenység  jogszerűségének  vizsgálata  tárgyában  hozott  ítélet  jogereje 
kizárja, hogy ugyanazon közigazgatási tevékenység jogszerűségének vizsgálatára a felek vagy az 
érdekeltek új keresetet indíthassanak vagy azt egyébként vitássá tehessék. 
 
97.  §  (4)  A  bíróság  határozatának  rendelkező  része  és  indokolása  a  megismételt  eljárásban  és  a 
cselekménynek a bíróság határozatával elrendelt megvalósítása során köti az eljáró közigazgatási 
szerveket. 
 
 
III. Az ítéletben meghatározottak szerinti, bírság kiszabására vonatkozó döntés  
 
A Fővárosi Törvényszék a 2022. június 3-án kelt 105.K.700.232/2022/10. számú ítéletével a Hatóság 
NAIH-3414-12/2021.  számú  határozat  rendelkező  részének  VIII.  pontját  megsemmisítette  és  e 
részben a Hatóságot új eljárásra kötelezte. A Hatóság a Fővárosi Törvényszék ítéletét 2022. július 7. 
napján vette kézhez, a megismételt adatvédelmi hatósági eljárás ezen a napon indult.  
 
A  jelen  megismételt  hatósági  eljárás  tárgya  a  bírságkiszabásról  való  döntés  az  ítéletben  foglaltak 
figyelembe  vételével,  amely  szerint  az  adatkezelés  jogvitában  való  felhasználása  a  Kérelmezett 
terhére  súlyosbító  (bírságnövelő)  tényezőként  nem  vehető  figyelembe,  a  megismételt  eljárásban 
alkalmazható adatvédelmi bírság nem érheti el a 600 000 forintot.  

A  Kérelmezett  azon  nyilatkozatát,  hogy  nem  ért  egyet  a  Hatóság  NAIH-3414-12/2021.  számú 
határozatában  kifejtett  érvelésével,  miszerint  a  hozzáférés  megtagadásakor  a  Kérelmezett  saját 
érdekére  nem  hivatkozhat,  a  Hatóság  jelen  eljárásban  nem  vette  figyelembe,  mert  a  megismételt 
jelen eljárásnak a Kp. 96. §-a és 97. § (4) bekezdése alapján nem volt és nem is lehetett tárgya, erről 
a Fővárosi Törvényszék ítélete egyértelmű megállapítást tartalmaz. Az ítélet rögzítette, hogy bár a 
Kérelmezett  nem  köteles  a  maga  számára  előnytelen  eljárásjogi  cselekményeket  tenni  a 
közszolgálati  jogvitában,  azonban  erre  hivatkozva  adatkezelőként  az  érintett  felé  teljesítendő 
jogszabályban előírt kötelezettségét – kifejezett hazai korlátozó jogszabályi rendelkezés hiányában 
– sem hagyhatja figyelmen kívül, és kimondta, hogy a Kérelmezett a Kérelmező hozzáférési kérelmét 
jogellenesen tagadta meg (ítélet [25] bekezdés).  

A Hatóság jelen eljárásban megvizsgálta, hogy indokolt-e a Kérelmezettel szemben a NAIH-3414-
12/2021.  számú  határozatban  megállapított  jogsértés  esetében  adatvédelmi  bírság  kiszabása.  A 
Hatóság  a  szankció  meghatározása  során  figyelembe  vette  azt,  hogy  a  Fővárosi  Törvényszék 
105.K.700.232/2022/10.  számú  ítélete  kizárólag  egyetlen  bírságkiszabási  körülmény  mérlegelése 
tekintetében  nem  fogadta  el  a  Hatóság  határozatát,  a  rendelkező  rész  minden  megállapítását, 
intézkedését hatályában fenntartotta. A Kérelmezett terhére megállapított jogsértések tekintetében a 
bírságkiszabás jogalapja változatlan tartalommal áll fenn. 

 

 

 

10 

Minderre tekintettel a Hatóság az általános adatvédelmi rendelet 83. cikk (2) bekezdése és az Infotv. 
75/A. §-a alapján mérlegelte az ügy összes körülményét. Tekintettel az ügy körülményeire a Hatóság 
megállapította,  hogy  a  NAIH-3414-12/2021.  számú  eljárás  során  feltárt  jogsértés  esetében  a 
figyelmeztetés nem arányos és visszatartó erejű szankció, ezért bírság kiszabása szükséges. 
 
A Hatóság mindenekelőtt figyelembe vette, hogy a Kérelmezett által elkövetett jogsértés az általános 
adatvédelmi rendelet 83. cikk (5) bekezdés b) pontja szerint a magasabb összegű bírságkategóriába 
tartozó jogsértésnek minősül, mivel az az érintetti jog sérelmével járt. 

A  Hatóság  jelen  eljárásban  az  ítélet  megállapításai  nyomán  figyelembe  vette  továbbá  azt,  hogy  a 
Kérelmezőről  kezelt  és  a  kérelmére  részére  kiadandó  adatok  jogvitás  eljárásban  a  Kérelmezett 
részéről való felhasználása a Kérelmezett olyan joga, amelyet peres félként szabadon gyakorolhat, 
annak – az ítéletnek megfelelően – az adatvédelmi bírság meghatározásakor nincs relevanciája. Így 
a bírságkiszabás körében bírságnövelő körülmények közül ezt a pontot mellőzte.  

A Hatóság a bírságkiszabás során az alábbi körülményeket bírságnövelő körülményként értékelte:  

•  a 

jogsértés  súlyosnak  minősül,  mert  az  adatkezelés  kihatással  volt  a  Kérelmező 
jogviszonyának megszűnésére, és a Kérelmezőnek nem volt tudomása a rá vonatkozó adatok 
kezelésről [GDPR 83. cikk (2) bekezdés a) pont]; 

•  a megállapított adatvédelmi jogsértés a személyes adatok különleges kategóriáit érinti [GDPR 

83. cikk (2) bekezdés g) pont].  

 
A  Hatóság  a  bírságkiszabás  során  az  alábbi  körülményeket  bírságcsökkentő  körülményként 
értékelte: 

•  gondatlanságra  utal  az,  hogy  a  Kérelmezett  téves  jogértelmezéssel  helytelenül  ítélte  meg, 
milyen okok alapozzák meg a hozzáférési jog korlátozását [GDPR 83. cikk (2) bekezdés b) 
pont];  

•  a Kérelmezett első alkalommal sértette meg adatvédelmi hatósági eljárásban megállapítottan 
a  GDPR  rendelkezéseit,  korábban  releváns  jogsértést  nem  követett  el  [GDPR  83.  cikk  (2) 
bekezdés  e)  pont].  Az  5808/2020/V.  ügy  szerinti  jogsértés  vizsgálati  eljárásban  került 
megállapításra, ezért ez jelen ügyben nem volt releváns.  

A Hatóság figyelembe vette továbbá, hogy  

•  a jogsértés egyetlen személyt érintett [GDPR 83. cikk (2) a) pont]; 
•  olyan intézkedés, amelyet az adatkezelő a kár enyhítése érdekében maga tett, az eljárásban 

nem nyert bizonyítást. [GDPR 83. cikk (2) c) pont];  

•  a Kérelmezett eleget tett a Hatóság felé fennálló együttműködési kötelezettségének [GDPR 

83. cikk (2) bekezdés f) pont]. 

A Hatóság a bírságkiszabás során nem tartotta relevánsnak a GDPR 83. cikk (2) bekezdés d), h), i), 
j), k) pontja szerinti körülményeket, mivel azok a konkrét ügy kapcsán nem értelmezhetők.  

A Hatóság tehát a Fővárosi Törvényszék ítéletében foglaltaknak megfelelően azt, hogy a Kérelmezett 
az adatkezelést jogvitás eljárásban a Kérelmező ellenében használta, nem értékelte a Kérelmezett 
terhére  bírságnövelő  körülményként.  Ugyanakkor  az  általános  adatvédelmi  rendelet  83.  cikk  (2) 
bekezdés c) pontjának körében értékelendő szempontot, miszerint tett-e és milyen intézkedéseket az 
adatkezelő  az  érintetett ért  kár  enyhítésében,  a Hatóságnak  továbbra  is figyelembe  kellett  vennie. 
Mivel  ilyen  intézkedés  az  eljárásban  nem  nyert  bizonyítást,  erre  tényre  a  Hatóság  a  bírság 
összegének meghatározásakor tekintettel volt.  

 

 

 

11 

A bírság összegét a Hatóság jogszabályon alapuló mérlegelési jogkörében eljárva határozta meg. A 
bírság az Infotv. 61. § (4) bekezdés b) pontja alapján a költségvetési szervre kiszabható maximális 
bírságösszeg 2,5 %-a. 
 
 
IV. Egyéb kérdések 
 
Az Infotv. 38. § (2) bekezdése szerint a Hatóság feladata a személyes adatok védelméhez, valamint 
a  közérdekű  és  a  közérdekből  nyilvános  adatok  megismeréséhez  való  jog  érvényesülésének 
ellenőrzése és elősegítése, továbbá a személyes adatok Európai Unión belüli szabad áramlásának 
elősegítése. Ugyanezen § (2a) bekezdése szerint az általános adatvédelmi rendeletben a felügyeleti 
hatóság  részére  megállapított  feladat-  és  hatásköröket  a  Magyarország  joghatósága  alá  tartozó 
jogalanyok  tekintetében  az  általános  adatvédelmi  rendeletben  és  e  törvényben  meghatározottak 
szerint a Hatóság gyakorolja. 
 
A Hatóság illetékessége az ország egész területére kiterjed. 
 
A határozat az Ákr. 80-81. §-án és az Infotv. 61. § (1) bekezdésén alapul. A határozat az Ákr. 82. § 
(1) bekezdése alapján a közlésével véglegessé válik. Az Ákr. 112. §-a, 116. § (1) bekezdése, illetve 
a  114.  §  (1)  bekezdése  alapján  a  határozattal  szemben  közigazgatási  per  útján  van  helye 
jogorvoslatnak.  

* * * 

A közigazgatási per szabályait a Kp. határozza meg. A Kp. 12. § (1) bekezdése alapján a Hatóság 
döntésével  szembeni  közigazgatási  per  törvényszéki  hatáskörbe  tartozik,  a  perre  a  Kp.  13.  §  (3) 
bekezdés a) pont aa) alpontja alapján a Fővárosi Törvényszék kizárólagosan illetékes. A Kp. 27. § 
(1) bekezdés b) pontja alapján a törvényszék hatáskörébe tartozó perben a jogi képviselet kötelező. 
A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 
 
A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény 9. § (1) 
bekezdés b) pontja szerint az ügyfél jogi képviselője elektronikus kapcsolattartásra Kérelmezett.  
 
A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás 
tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2)  bekezdésén  alapul.  A 
közigazgatási per illetékének mértékét az illetékekről szóló 1990. évi XCIII. törvény (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet. 

Ha  az  előírt  kötelezettségek  teljesítését  a  Kérelmezett  ügyfél  megfelelő  módon  nem  igazolja,  a 
Hatóság úgy tekinti, hogy a kötelezettségeket határidőben nem teljesítette. Az Ákr. 132. §-a szerint, 
ha  a  Kérelmezett  a  hatóság  végleges  döntésében  foglalt  kötelezésnek  nem  tett  eleget,  az 
végrehajtható.  Az  Ákr.  133.  §-a  értelmében  a  végrehajtást  -  ha  törvény  vagy  kormányrendelet 
másként  nem  rendelkezik  -  a  döntést  hozó  hatóság  rendeli  el.  Az  Ákr.  134.  §-a  értelmében  a 
végrehajtást - ha törvény, kormányrendelet vagy önkormányzati hatósági ügyben helyi önkormányzat 
rendelete  másként  nem  rendelkezik  -  az  állami  adóhatóság  foganatosítja.  Az  Infotv.  61.  §  (7) 
bekezdése  alapján  a  Hatóság  határozatában  foglalt,  meghatározott  cselekmény  elvégzésére, 
meghatározott  magatartásra,  tűrésre  vagy  abbahagyásra  irányuló  kötelezés  vonatkozásában  a 
határozat végrehajtását a Hatóság foganatosítja.  

 

Kelt: Budapest, az elektronikus aláírás szerint 

 

 

 

 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 

12 

Dr. Péterfalvi Attila 

elnök 

c. egyetemi tanár 

 

