 

Ügyszám: NAIH- 1647-6/2022.  
 
Előzmény ügyszám: NAIH-5002/2021. 
 
 

 

 

 

 

 

Tárgy: Határozat 

H A T Á R O Z A T  

 
A Nemzeti Adatvédelmi és Információszabadság Hatóság (a továbbiakban: Hatóság) előtt a [...]-vel 
(székhelye: [...]; cégjegyzékszáma: [...]; adószáma: [...]; a továbbiakban: Társaság) szemben hivatalból 
indult  adatvédelmi  hatósági  eljárásban,  amelyben  a  Hatóság  [...]  érintettnek  (a  továbbiakban: 
Panaszos) ügyféli jogállást biztosított, a Hatóság az alábbi döntéseket hozza: 
 

I.  A  Hatóság  megállapítja,  hogy  a  Társaság  megsértette  az  általános  adatvédelmi  rendelet  (a 

továbbiakban: GDPR) 5. cikk (1) bekezdés f) pontját. 

II.  A Hatóság megállapítja, hogy a Társaság megsértette GDPR 6. cikk (1) bekezdését. 
III.  A Hatóság megállapítja, hogy a Társaság megsértette GDPR 9. cikk (1) bekezdését. 
IV.  A Hatóság megállapítja, hogy a Társaság megsértette a GDPR 15. cikk (1) bekezdését. 
V.  A  Hatóság  az  I-IV.  pontban  megállapított  jogsértések  miatt  a  GDPR  58.  cikk  (2)  bekezdés  b) 

pontja alapján elmarasztalja a Társaságot. 

 
A jelen határozattal szemben közigazgatási úton jogorvoslatnak nincs helye, de az a közléstől számított 30 
napon  belül  a  Fővárosi  Törvényszékhez  címzett  keresetlevéllel  közigazgatási  perben  megtámadható.  A 
keresetlevelet a Hatósághoz kell benyújtani, elektronikusan,1 amely azt az ügy irataival együtt továbbítja a 
bíróságnak. A teljes személyes illetékmentességben nem részesülők számára a közigazgatási per illetéke 
30  000  Ft,  a  per  tárgyi  illetékfeljegyzési  jog  alá  esik.  A  Fővárosi  Törvényszék  előtti  eljárásban  a  jogi 
képviselet kötelező. 
 

I N D O K O L Á S  

 
I. Az eljárás menete 
 
A  Panaszos  jogi  képviselője  útján  2019.  július  8-án  bejelentéssel  fordult  a  lengyel  adatvédelmi 
hatósághoz,  amelyben  a  személyes  adatai,  köztük  egészségügyi  személyes  adatai  Társaság  általi 
jogellenes továbbítását kifogásolta. 
 
A Panaszos álláspontja szerint a személyes adatai továbbítása során sérült a célhoz kötött adatkezelés 
és  az  adattakarékosság  elve.  Kérte,  hogy  az  eljáró  hatóság  kötelezze  a  Társaságot  a  jogellenesen 
kezelt és továbbított személyes adatai törlésére, illetve azon címzettek erről való értesítésére, akikkel 
vagy  amelyekkel  a  személyes  adatokat  közölte.  A  Panaszos  kérte  továbbá  a  Társaság  arra  való 
kötelezését,  hogy  a  panaszkezelés  céljából  gyűjtött  személyes  adatokat  kizárólag  ebből  a  célból 
kezelje. 
 
A  lengyel  adatvédelmi  hatóság  2019.  december  3-án  a  GDPR  56.  cikke  szerinti,  a  főhatóság  és  az 
érintett  hatóságok megállapítására  irányuló  eljárást  kezdeményezett.  Ennek  során  2020.  február  3-án 
megállapításra  került,  hogy  az  ügyben  a  Hatóság  a  főhatóság,  mivel  a  Társaság  szervezetén  belül  a 
személyes  adatok  kezelésének  céljaira  és  eszközeire  vonatkozó  döntéseket  Magyarországon  hozzák 
meg. 
 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap   (2019.09.16) Az űrlap 
az általános nyomtatványkitöltő program ( ÁNYK program) alkalmazásával tölthető ki. 

 

 

 

1 

Az ügyben 2020. március 10-én az általános adatvédelmi rendelet (a továbbiakban: GDPR) 57. cikk (1) 
bekezdés  f)  pontja,  illetve  az  információs  önrendelkezési  jogról  és  az  információszabadságról  szóló 
2011. évi CXII. törvény (a továbbiakban: Infotv.) 38. § (3) bekezdés a) pontja alapján vizsgálat indult. 
 
A Hatóság a bejelentésben foglaltak tisztázása érdekében 2020. március 10-én nyilatkozattételre hívta 
fel a Társaságot. A Társaság 2020. március 16-án vette át a Hatóság megkeresését, 2020. március 24-
én  pedig  határidő  hosszabbítási  kérelemmel  fordult  a  Hatósághoz.  A  Társaság  nyilatkozata  2020. 
április 21-én érkezett meg a Hatósághoz. 
 
A lengyel adatvédelmi hatóság önkéntes kölcsönös segítségnyújtási eljárás keretében  (A61 VMA [...]) 
2020.  június  6-án  tájékoztatta  a  Hatóságot,  hogy  a  Panaszos  az  eljárás  lefolytatása  szempontjából 
releváns  dokumentumokat  nyújtott  be  hozzá  és  megküldte  ezen  dokumentumok  másolatát  a 
Hatóságnak. 
 
A Hatóság 2020. június 22-én a GDPR 61. cikke szerinti önkéntes kölcsönös segítségnyújtási eljárást 
kezdeményezett  (A61  VMA  [...])  a  lengyel  adatvédelmi  hatósággal,  mivel  a  rendelkezésére  álló 
dokumentumok  alapján  további  kérdések  tisztázása  volt  szükséges.  A  lengyel  adatvédelmi  hatóság 
2020. szeptember 24-én tett eleget a Hatóság megkeresésének (A61 VMA [...]). 
 
A  Hatóság  2021.  május  18-án  kelt,  NAIH-5002-1/2021.  számú  végzésében  értesítette  a  Társaságot, 
hogy  az  ügyben  a  vizsgálati  eljárást  lezárta,  és  az  Infotv.  60.  §  (3)  bekezdése  alapján  adatvédelmi 
hatósági  eljárást  indított,  amelynek  tárgyát  a  Panaszos  bejelentésében  foglaltak  képezték.  Ezen 
végzésében a Hatóság a tényállás tisztázása érdekében nyilatkozattételre hívta fel a Társaságot. 
 
A  Hatóság  tényállástisztázó  végzésére  2021.  június  6-án  érkezett  meg  a  Társaság  nyilatkozata 
meghatalmazott jogi képviselője útján. 
 
A  Hatóság  a  NAIH-5002-3/2021.  számú,  2021.  augusztus  11-én  kelt  végzésében  a  Panaszosnak 
ügyféli  jogállást  biztosított,  az  erről  szóló  végzést  a  GDPR  61.  cikke  szerinti  önkéntes  kölcsönös 
segítségnyújtási eljárás keretében, a lengyel hatóság közreműködésével közölte a Panaszossal. 
 
II. A tényállás 
 
A  Panaszos  előadta,  hogy  2019.  április  6-án  a  Társaság  egyik  járatával  repült,  azonban  a  feladott 
poggyásza nem érkezett meg az úticéljára. Ezzel kapcsolatban a Panaszos a Társaság erre szolgáló 
online  felületén  2019.  április  23-án  panaszt  tett  a  Társaságnál,  amely  a  [...]  számot  kapta  (a 
továbbiakban: panasz). A Panaszos előadta, hogy milyen károk érték a poggyásza eltűnése kapcsán, 
amelynek  keretében  kitért  arra,  hogy  milyen  betegségben  szenved,  és  hogy  ezen  betegségre  orvosi 
rendelvényre  kapható  gyógyszereket  szed.  Kitért  arra  is,  hogy  a  feladott  poggyászában  volt  a 
gyógyszere, amelyet így négy napig nem tudott szedni, emiatt bizonyos tünetei visszatértek, amelynek 
okán egy előre nem tervezett kontroll vizsgálatra is el kell mennie. 
 
A  Panaszos  2019.  április  23-án  kelt  panaszára  a  Társaság  a  panasz  kezelésével  kapcsolatos 
tájékoztatását,  az  ahhoz  szükséges  dokumentumok  listáját  2019. április  25-én  12:59  perckor  a  [...]  e-
mail címről küldte el, azonban az ügyfélszolgálati munkatárs ezt a válaszlevelet nem a Panaszos e-mail 
címére, hanem a [x] e-mail címre küldte meg, amely e-mail címmel azt a fiókot regisztrálták, amelyen 
keresztül megvásárlásra került a Panaszos repülőjegye. A tájékoztatás előzményeként a levél magát a 
panaszt is tartalmazta, melynek eredményeként a panasz tartalma továbbításra került a [x] e-mail címet 
használó harmadik személy részére. 
 
A  Panaszos  nyilatkozata  szerint  a  foglalást  a  [...]  nevű  cég  (a  továbbiakban:  [Y])  foglalta  a  Panaszos 
számára egy utazási irodán keresztül, amelyet a Panaszos nem tudott megnevezni. 
 

 

2 

A  Társaság  tájékoztatása  és  az  ennek  alátámasztására  benyújtott  levelezés  másolata  szerint  a 
repülőjegyet  a  [x]  e-mail címmel  regisztrált  felhasználói  fiókkal  foglalták, amely az  [...]  foglalási  (PNR) 
számot kapta. Ezen foglalás a Panaszossal együtt összesen harminc utast tartalmazott.  
 
A  Társaság  nyilvántartása  szerint  a  [x]  e-mail  címmel  regisztrált  [...]  számú  felhasználói  fiók  nem  egy 
utazási irodához tartozó üzleti fiókként került létrehozásra, hanem egy természetes személy fiókjaként 
normál regisztráció útján. A fiók tulajdonosa [...] (lakcíme: [...]). 
 
A  Társaság  az  eljárás  során  utánajárt,  hogy  a  [x]  e-mail  cím  a  [...]  alatt  elérhető  Facebook  oldalon 
közzétett nyilvános információk szerint a lengyel [...] – honlapja: [...] – utazási irodához kapcsolódik. 
 
A  Társaság  gyakorlata  szerint,  amikor  egy  adott  PNR  számban  szereplő  bármely  utas  panaszt  tesz, 
ügy  azt  a  [...]  ügykezelő  rendszerében  a  foglaláshoz  kapcsolja.  Erre  azért  van  szükség,  hogy  az 
utazással  kapcsolatos  panaszt  érdemben  ki  tudja  vizsgálni  az  ügyfélszolgálat  és  szükség  esetén 
intézkedni tudjon a visszatérítés iránt. 
 
Amennyiben  egy  foglaláshoz  panasz  érkezik  be,  az  ügyfélszolgálati  munkatársnak  ellenőriznie  kell, 
hogy  a  panaszt  tevő  utas  szerepel-e  az  adott  foglaláson,  és  ha  igen,  akkor  a  panasz  elintézését 
közvetlenül a panaszossal kell lefolytatnia. 
 
A  konkrét  esetben  az  ügyintéző  figyelmetlenségből  a  foglalást  végző  ügyfél  e-mail  címére  küldte  a 
Panaszosnak  szánt  válaszüzenetet  2019.  április  25-én,  amely  a  panasszal  kapcsolatos  további 
teendőkön  túl  tartalmazta  a  Panaszos  eredeti  panaszbejelentését  is.  Ugyanezen  munkatárs  2019. 
április  29-én  egy  emlékeztető  levelet  is  küldött  a  [x]  e-mail  címre  a  Panaszosnak  címezve,  amelyben 
emlékeztette,  hogy  a  panasz  ügyének  további  intézéshez  szükség  van  az  előző  levélben  foglaltakra 
adott válaszára, és válasz hiányában 11 napon belül lezárja a panaszügyet.  
 
Az  ügyintéző  által  a  [x]  e-mail  címre  küldött  első  levél  a  panasszal  együtt  –  feltehetően  –  az  utazás 
szervezésével megbízott utazási iroda által továbbításra került a [...]-nak ([...]), aki továbbította azt [...]-
nak ([...]), akik a [Y] munkavállalói, és a Panaszos munkatársai. A Panaszos részére a teljes levelezést 
végül [...] továbbította az [...] e-mail címre.  A Panaszos ezt a teljes levelezést továbbította a Társaság 
részére 2019. április 29-én és tájékoztatást kért arról, hogy a Társaság milyen jogalapon továbbította a 
személyes  adatait,  köztük  egészségügyi  adatait  is  harmadik  személyek  részére.  A  Panaszos  ezen 
kérelmét  2019.  május  1-jén  megismételte.  2019.  május  7-én  kelt  levelében  arról  tájékoztatta  a 
Társaságot, hogy a Társaság válaszának hiányában a lengyel adatvédelmi hatósághoz fordul. 
 
A  Társaság  ügyfélszolgálati  munkatársa  2019.  május  14-én  tévesen  arról  tájékoztatta  a  Panaszost, 
hogy mivel egy csoportos utazáson vett részt, a repülőjegy foglalást végző utazási irodának joga van az 
úttal  kapcsolatos  panaszokkal  összefüggő  eljárásokban  részt  venni,  ugyanakkor  a  Panaszos  kérheti, 
hogy a kommunikáció közvetlenül a részére kerüljön megküldésre. 
 
A  Társaság  álláspontja  szerint  az  ügyfélszolgálati  munkatárs 
[...] 
üzletszabályzatának (a továbbiakban: Üzletszabályzat) [...] pontjait, amelyek a foglalást végző személy 
jogairól  és  kötelezettségeiről  rendelkeznek.  Sem  az  Üzletszabályzat,  sem  a  Társaság  az  utazási 
irodákra vonatkozó ÁSZF-e nem tartalmaz olyan rendelkezéseket, hogy a foglalást végző személyt az 
utas által kezdeményezett panaszeljárásban jogok illetnék meg. 
 
Az  ügyfélszolgálati  munkatárs  a  panaszkezelés  során  nem  az  ügyfélszolgálati  kézikönyvnek 
megfelelően járt el. Az ügyfélszolgálati kézikönyv [...] pontja szerint a Panaszostól 2019. április 29-én 
érkező  kérelmet,  amelyben  az  adattovábbítás  jogalapjáról  érdeklődött,  egyéb  adatvédelmi  jellegű 
ügyként kellett volna kezelni és azt továbbítani az adatvédelmi tisztviselő részére. 
 
lefolytatott  belső  vizsgálat  eredményeként  a  Társaság  megállapította,  hogy  az 
Az  ügyben 
ügyfélszolgálati munkatárs általi téves adattovábbítással adatvédelmi incidens következett be, amelyet 

tévesen  értelmezte  a 

 

3 

2020. április 22-én bejelentett a Hatósághoz, amely a NAIH/2020/3601. ügyszámot kapta. A Hatóság a 
GDPR  33-34.  cikkeinek  való  megfelelést  ebben,  a  NAIH/2020/3601.  számú  eljárásban,  hatósági 
ellenőrzés keretében vizsgálta. Ennek során a NAIH-1248/2022. számú iratban megállapította, hogy a 
GDPR 33-34. cikkében foglalt kötelezettségek betartásával kapcsolatban hatósági eljárás lefolytatására 
okot adó körülményt nem tárt fel, így ezen tárgyban az ügy további intézkedést nem igényel. 
 
A  Társaság  adatvédelmi  tisztviselője  2020.  április  23-án  tájékoztatta  a  panaszost,  hogy  részletesen 
kivizsgálta a személyes adatai harmadik személyek részére való továbbításával kapcsolatos panaszát, 
melynek során megállapította, hogy a személyes adatait érintően adatvédelmi incidens következett be, 
amelyet  a  fentiek  szerint  bejelentett  a  Hatóságnak.  A  Társaság  adatvédelmi  tisztviselője  arról  is 
tájékoztatta  a  Panaszost,  hogy  az  ügyfélszolgálatos  munkatársa  tévesen  tájékoztatta  arról,  hogy  a 
foglalást végző személynek bármiféle jogai lennének az egyedi panaszkezelés során. 
 
A Panaszosnak küldött tájékoztató levéllel egyidejűleg  a Társaság felvette a kapcsolatot a címzettel – 
[...] [x] – és kérte, hogy haladéktalanul törölje a részére tévesen megküldött személyes adatokat, illetve 
kérte,  hogy  az  incidensről  értesítse  azokat  a  személyeket  is,  akiknek  a  részére  ő  továbbította  a 
Panaszos személyes adatait tartalmazó e-mailt és szólítsa fel őket annak törlésére. A Társaság kérte 
továbbá, hogy a címzett erősítse meg, hogy a személyes adatokat törölte, azonban 2020. június 24-ig 
nem kapott semmilyen választ a címzettől, illetve utóbb sem tájékoztatta a Hatóságot arról, hogy kapott 
volna a címzettől bármiféle visszajelzést. 
 
A Társaság nyilatkozatában az ügy súlyával és jogi megítélésével kapcsolatban hivatkozott az Európai 
Adatvédelmi  Testület  (a  továbbiakban:  Testület)  nyilvános  konzultációra  bocsátott,  időközben  2021. 
december  14-én  elfogadott  01/2021.  számú  iránymutatására  (Examples  regarding  Data  Breach 
Notification),  ezen  belül  pedig  a  6.2-6.4  számú  példákra,  különösen  pedig  a  6.3.  példára.  Ezen 
példában egészségügy adat bizalmassága sérült két érintett esetében egy tévesen címzett e-mail miatt. 
A  Testület  álláspontja  szerint  bár  sérült  az  egészségügyi  adatok  bizalmassága,  annak  alacsony  a 
valószínűsége, hogy azt az érintettek hátrányára fel lehessen használni – „Even if the information that 
someone  is  lactose  intolerant  is  health  data,  the  risk  thet  this  data  will  be  used  in  a  detrimental  way 
should be considered relatively law.” –, és az incidenst ennek megfelelően szükséges nyilvántartásba 
venni, azonban az alacsony kockázat miatt sem a felügyeleti hatóságot, sem az érintettet nem kötelező 
erről értesíteni.  
 
Összefoglalva  a  Társaság  álláspontja  szerint  ügyintézői  gondatlanságból  beálló  hiba  miatt  sérült  a 
panaszos  egészségügyi  állapotára  vonatkozó  adat  bizalmassága  azzal,  hogy  tévedésből  nem  a 
Panaszos  részére,  hanem  a  foglalást  kezelő  [x]  e-mail  címre  küldte  meg  a  Társaság  a  Panaszosnak 
szánt levelet, ez azonban tényleges kockázattal nem járt a Panaszos jogaira és szabadságaira nézve. 
A  Társaság  az  eset  észlelését  követően  nyomban  intézkedéseket  tett  annak  érdekében,  hogy  az 
incidenssel érintett címzett részére felhívást küldött a tévesen továbbított személyes adatok törlésére, 
valamint felszólította, hogy intézkedjen az adatok törlése iránt azon harmadik felek vonatkozásában is, 
akik részére az incidenssel érintett személyes adatokat esetlegesen továbbította.  
 
Figyelemmel tehát a Testület hivatkozott iránymutatására, az ügy súlyára, az adatkezelés jellegére, az 
incidens  körülményeire,  az  érintettek  számára,  a  kezelt  adatok  jellegére  és  arra,  hogy  a  bizalmasság 
sérüléséből  fakadóan  tényleges  hátrányt  a  jelen  ügy  nem  okozott  az  érintett  Panaszos  jogaira  és 
szabadságaira  nézve,  a  Társaság  álláspontja  szerint  hátrányos  jogkövetkezmény  alkalmazása  nem 
indokolt. 
 
III. A Hatóság megállapításai 
 
III.1. A Panaszos panaszának harmadik személy részére való továbbítása 
 
A  GDPR  4.  cikk  12.  pontja  szerint  az  adatvédelmi  incidens  a  biztonság  olyan  sérülése,  amely  a 
továbbított, tárolt vagy más módon kezelt személyes adatok véletlen vagy jogellenes megsemmisítését, 

 

4 

elvesztését,  megváltoztatását,  jogosulatlan  közlését  vagy  az  adatokhoz  való  jogosulatlan  hozzáférést 
eredményezi.  A  fogalommeghatározásból  eredően  az  adatvédelmi  incidenseknek  különböző  fajtáit 
különböztetjük  meg,  ezek  egyike  a  titoksértés  –  confidentiality  breach  –  amely  a  személyes  adatok 
jogosulatlan vagy véletlen közlését vagy az ilyen adatokhoz való jogosulatlan vagy véletlen hozzáférést 
eredményezi.  A  panasz  tárgyává  tett  ügyben  ilyen,  titoksértéssel  járó  adatvédelmi  incidens  történt, 
mivel  a  Társaság  a  munkavállalójának  figyelmetlenségéből  adódóan  jogosulatlanul  közölte  a 
Kérelmező  személyes  adatait  a  repülőjegye  foglalását  végző  [...]-cel  a  [x]  e-mail  címre  küldött  2019. 
április 25-i levelével, megsértve ezzel a GDPR 5. cikk (1) bekezdés f) pontját.  
 
A  GDPR  4.  cikk  2.  pontja  szerint  a  személyes  adatok  továbbítása,  illetve  közlése  is  adatkezelésnek 
minősül,  így  az  csak  akkor  lehet  jogszerű,  ha  annak  van  a  GDPR  6.  cikk  (1)  bekezdése  szerinti 
jogalapja. Amennyiben az adatkezelés személyes adatok különleges kategóriáit is érinti – jelen esetben 
egészségügyi  adatokat:  milyen  betegségben  szenved,  a  betegségre  orvosi  rendelvényre  kapható 
gyógyszert  szed,  a  gyógyszer  szedésének  elmaradása  miatt  az  állapota  rosszabbodott,  ami  miatt 
felülvizsgálatra kell mennie – akkor az adatkezelőnek rendelkeznie kell a GDPR 6. cikk (1) bekezdése 
szerinti  jogalappal,  illetve  az  adatkezelésnek  meg  kell  felelnie  a  GDPR  9.  cikk  (2)  bekezdésében 
szereplő valamely esetkörnek is. 
 
A  Panaszos  egészégügyi  adatait  is  tartalmazó  panasz  továbbítására  ügyintézői  hibából  került  sor,  az 
nem  volt  előre  megtervezett  adatkezelés.  Az  adatkezelés  természetéből  fakadóan  tehát  nem  volt 
megnevezhető  olyan  jogalap,  amely  ezt  az  adattovábbítást  jogszerűvé  tette  volna,  a  panasza 
továbbításához a Panaszos nem járult hozzá, szerződés vagy jogi kötelezettség teljesítéséhez nem volt 
szükséges és a Társaság jogos érdekét sem szolgálta. A jelen esetben a GDPR 6. cikk (1) bekezdés d) 
és  e)  pontjai  szerinti  jogalapok  alkalmazása  pedig  fogalmilag  kizárt.  Ebből  következik  az  is,  hogy  az 
adatkezelés jogszerűségének megítélése  szempontjából  szükségtelen  a  GDPR  9.  cikk  (2) bekezdése 
szerinti valamely feltétel teljesülésének vizsgálata, mivel az adatkezelés a GDPR 6. cikk (1) bekezdése 
szerinti jogalapok egyikének sem felel meg. 
 
A  fentiekből  kifolyólag  megállapítható,  hogy  a  Társaság  a  munkavállalója  figyelmetlenségéből 
jogellenesen,  megfelelő  jogalap  hiányában  továbbította  a  [x]  e-mail  címre  a  Panaszos  egészségügyi 
adatait  is  tartalmazó  panaszát,  megsértve  ezzel  a  GDPR  6.  cikk  (1)  bekezdését,  illetve  az 
egészségügyi adatok vonatkozásában a GDPR 9. cikk (1) bekezdését is. 
 
A Hatóság álláspontja szerint a Társaság felelőssége csak a 2019. április 23-án a [x] e-mail címre való 
jogellenes  adattovábbítás  kapcsán  állapítható  meg,  az,  hogy  a  címzett  [...]-nak,  majd  ő  [...]-nak 
továbbította a Panaszos személyes adatait tartalmazó e-mailt, akitől végül azt a Panaszos is megkapta, 
már nem tartozik a Társaság felelősségi körébe. 
 
 
III.2. A Panaszos hozzáférési kérelmének elbírálása 
 
A  Panaszos  2019.  április  29-i  azon  levele,  amelyben  arról  kér  tájékoztatást  a  Társaságtól,  hogy  a 
Társaság  milyen  jogalapon  továbbította  az  egészségügyi  adatait  is  tartalmazó  panaszát  harmadik 
személynek, a GDPR 15. cikke szerinti hozzáférési kérelemnek minősül.  
 
A  Társaság  ezen  hozzáférési  kérelemre  a  kérelem  beérkezésétől  számított  egy  hónapon  belül 
válaszolt, azonban az tartalmilag nem  megfelelő, téves, félrevezető tájékoztatást tartalmazott, mivel a 
Társaság  munkatársa  2019.  május  14-én  tévesen  arról  tájékoztatta  a  Panaszost,  hogy  mivel  egy 
csoportos  utazáson  vett  részt,  a  repülőjegy  foglalást  végző  utazási  irodának  joga  van  az  úttal 
kapcsolatos panaszokkal összefüggő eljárásokban részt venni, ugyanakkor a Panaszos kérheti, hogy a 
kommunikáció közvetlenül a részére kerüljön megküldésre. 
 
A  téves  tájékoztatás  tényét  a  Társaság  is  elismerte  a  Hatósághoz  intézett  nyilatkozatában,  illetve  a 
Panaszosnak a [...] e-mail címről írt, 2020. április 23-án kelt levelében. 

 

5 

lépéseket  annak  érdekében,  hogy 

 
Ebből  kifolyólag  a  Hatóság  megállapítja,  hogy  a  Társaság  megsértette  a  GDPR.  15.  cikk  (1) 
bekezdését,  amikor  nem  adott  tájékoztatást  az  adatai  továbbításának  jogalapjáról,  és  ehelyett  téves 
tájékoztatást nyújtott a panaszkezelés folyamatáról. 
 
III.3. A Panaszos személyes adatainak törlése 
 
A Panaszos a lengyel adatvédelmi hatósághoz benyújtott panaszában kérte, hogy a Hatóság kötelezze 
a Társaságot a jogellenesen kezelt személyes adatok törlésére, és kötelezze arra, hogy „tegye meg az 
észszerűen  elvárható 
tájékoztassa  az  adatokat  kezelő 
adatkezelőket, hogy az érintett kérelmezte tőlük a szóban forgó személyes adatokra mutató linkek vagy 
e személyes adatok másolatának, illetve másodpéldányának törlését.” 
 
A  Panaszos  a  bejelentésében  azt  kifogásolta,  hogy  a  Társaság  jogellenesen  biztosított  hozzáférést 
harmadik személynek a Társasághoz intézett panaszában leírt személyes adataihoz, a Hatóság tehát 
kizárólag  ezt  vizsgálta.  A  Társaság  a  Panaszos  panaszának  nem  megfelelő  címzett  –  a  repülőjegy 
foglalását  végző  személy  –  részére  való  továbbításával  követte  el  a  jogsértést,  azaz  a  jogsértés  a 
Panaszos által a panaszban rögzített személyes adatok körére korlátozódott.  
 
A  fogyasztóvédelemről  szóló  1997.  évi  CLV.  törvény  (a  továbbiakban:  Ftv.)  17/A.  §  (7)  bekezdése 
előírja a Társaság részére, hogy a panaszt vagy az arról felvett jegyzőkönyvet az arra adott válasszal 
öt évig őrizze meg, és azt az ellenőrző hatóságoknak kérésükre mutassa be. 
 
Az  Ftv.  előírásai  betartásának  ellenőrzése  érdekében,  ha  a  panasz  megtétele  nem  írásban  történt, 
hanem  például  telefonon  vagy  más  elektronikus  hírközlési  szolgáltatás  felhasználásával,  akkor  a 
vállalkozásnak nem elegendő magát a panaszt rögzítenie, hanem olyan további adatokat is rögzítenie 
kell, amelyek szükségesek annak a megítéléséhez, hogy a panaszt a vállalkozás megfelelően kezelte-
e, és amelyeket egyébként egy írásbeli panasz önmagában tartalmaz. Ezek az adatok a következők: a 
fogyasztó neve, lakcíme; a panasz előterjesztésének helye, ideje, módja; a panasz részletes leírása, a 
bemutatott iratok, dokumentumok és egyéb bizonyítékok jegyzéke.  
 
A Társaság a panasz, és így az abban foglalt adatok kezelésével az Ftv. előírásainak tesz eleget, így 
azokat  a  Társaság  a  GDPR  6.  cikk  (1)  bekezdés  c)  pontja  szerinti  jogi  kötelezettsége  alapján 
jogszerűen kezeli, és azokat a GDPR 17. cikk (3) bekezdés b) pontja alapján nem törölheti az Ftv. által 
meghatározott öt éves megőrzési idő lejártát megelőzően.  
 
A  Társaság  a  jogellenes  adatközlésről  való  tudomásszerzését  követően  2020.  április  23-án  felhívta  a 
címzettet  a  Panaszos  személyes  adatait  tartalmazó  e-mail  törlésére,  illetve  arra,  hogy  az  incidensről 
értesítse  azokat  a  személyeket  is,  akiknek  a  részére  ő  továbbította  a  Panaszos  személyes  adatait 
tartalmazó e-mailt és szólítsa fel őket annak törlésére. 
 
A fentiekből kifolyólag a Hatóság a Panaszos 1. számú panaszának nem ad helyt, tekintettel arra, hogy 
a  Társaság  jogszerűen,  az  Ftv.  által  előírt  jogi  kötelezettsége  alapján  kezeli  a  Panaszos  panaszban 
általa  megadott  személyes  adatait,  így  a  GDPR  17.  cikk  (3)  bekezdés  b)  pontja  alapján  azokat  nem 
törölheti, míg a címzettet felhívta a személyes adatok törlésére. A Hatóság megjegyzi továbbá, hogy az 
eljárása során nem merült fel információ arra nézve, hogy a Társaság az Ftv. 17/A. § (7) bekezdésétől 
eltérő célból kezelné a Panaszos panaszban megadott személyes adatait, emiatt a panasz ezen része 
alaptalan. 
 
A Hatóság megjegyzi továbbá, hogy az 1. számú panasz második fordulata szerinti jogkövetkezmény 
[GDPR  58.  cikk  (2)  bekezdés  g) pont]  – miszerint  a  Hatóság  utasítsa  a  Társaságot  arra,  hogy  „tegye 
meg  az  észszerűen  elvárható  lépéseket  annak  érdekében,  hogy  tájékoztassa  az  adatokat  kezelő 
adatkezelőket, hogy az érintett kérelmezte tőlük a szóban forgó személyes adatokra mutató linkek vagy 
e  személyes  adatok  másolatának,  illetve  másodpéldányának  törlését”  –  a  konkrét  ügy  kapcsán  nem 

 

6 

törléséhez, 

alkalmazható, mivel arra csak akkor kerülhet sor, és csak akkor értelmezhető, ha a személyes adatot 
az  adatkezelő  a  GDPR  17.  cikk  (2)  bekezdése  szerint  nyilvánosságra  hozta,  amilyen  adatkezelés  a 
konkrét ügyben nem történt. 
 
A  Társaság  azonban  azzal,  hogy  értesítette  a  [x]  e-mail  cím  használóját  arról,  hogy  adatvédelmi 
incidens  történt,  és  kérte,  hogy  a  Panaszos  személyes,  köztük  egészségügyi  adatait  tartalmazó, 
részére  jogellenesen  továbbított  e-mailt  törölje,  tartalmilag  eleget  tett  az  1.  számú  panasz  második 
fordulatának, mivel a Hatóság álláspontja szerint a kért intézkedés tulajdonképpen erre irányult. 
 
A Hatóság megjegyzi továbbá, hogy a konkrét ügyben a GDPR 19. cikke szerinti, a személyes adatok 
helyesbítéséhez  vagy 
illetve  az  adatkezelés  korlátozásához  kapcsolódó  értesítési 
kötelezettség  sem  értelmezhető,  tekintettel  arra,  hogy  nem  történt  a  GDPR  16.  cikk,  17.  cikk  (1) 
bekezdése vagy 18. cikk szerinti érintetti joggyakorlás. 
 
III.4. Célhoz kötött adatkezelés és adattakarékosság elvének sérelme 
 
A  lengyel  adatvédelmi  hatósághoz  intézett  nyilatkozatában  a  Panaszos  azt  kérte,  hogy  a  Hatóság 
kötelezze a Társaságot, hogy csak az eredeti panaszkezelési célból kezelje a Panaszos által ebből a 
célból  rendelkezésére  bocsátott  személyes  adatait,  illetve  álláspontja  szerint  az  adatai  továbbítása 
során sérült az adattakarékosság követelménye is. 
 
A  lengyel  adatvédelmi  hatósághoz  intézett  kérelemben  előadottak  alapján  és  a  tényállás  tisztázása 
során nem merült fel arra vonatkozó körülmény vagy információ, hogy a Társaság a  Panaszos által a 
panaszban  rögzített  személyes  adatait  a  panaszkezelési  céltól  eltérő  célból  is  felhasználta  vagy 
bármilyen más módon kezelte volna.  
 
A  Társaság  munkavállalójának  figyelmetlenségéből  adódó,  a  Panaszos  személyes  adatainak  a 
Panaszos repülőjegyét foglaló harmadik személlyel való jogellenes közlése nem veti fel a GDPR 5. cikk 
(1)  bekezdés  b)  pont  szerinti  célhoz  kötött  adatkezelés,  illetve  a  GDPR  5.  cikk  (1)  bekezdés  c)  pont 
szerinti adattakarékosság elvének sérelmét, tekintettel arra, hogy 2019. április 23-i e-mail megírására, 
amelyben  a  Társaság  a  panasszal  kapcsolatos 
illetve  a  csatolandó 
dokumentumokról akarta tájékoztatni a Panaszost, és amelynek előzményeként szerepelt a Panaszos 
panaszlevele, a panasz kezelésével összefüggésben került sor.  
 
Tekintettel  arra,  hogy  a  személyes  adatok  biztonsága  sérült  és  adatvédelmi  incidens  következett  be, 
így  az  adattovábbítás  kapcsán  sem  a  célhoz  kötött  adatkezelés,  sem  az  adattakarékosság  elvének 
érvényesülése nem értelmezhető, hiszen azok tervezett adatkezelést feltételeznek. 
 
A  téves,  nem  megfelelő  címzés  az  adatkezelés  célhoz  kötöttségét,  illetve  az  adattakarékosság 
követelményét  a  Hatóság  álláspontja  szerint  nem  érinti,  ebből  kifolyólag  a  Hatóság  a  Panaszos  2. 
számú panaszának nem ad helyt. 
 
III.5. Jogkövetkezmények 
 
A Hatóság megállapítja, hogy a Társaság megsértette a GDPR 5. cikk (1) bekezdés f) pontját, 6. cikk 
(1)  bekezdését,  a  9.  cikk  (1)  bekezdését  és  a  15.  cikk  (1)  bekezdését.  Ezen  jogsértések  miatt  a 
Hatóság a GDPR 58. cikk (2) bekezdés b) pontja alapján elmarasztalja a Társaságot. 
 
A  Hatóság  nem  tartja  szükségesnek,  hogy  a  GDPR  58.  cikk  (2)  bekezdés  c)  pontjának  megfelelően 
utasítsa a Társaságot a Panaszos hozzáférési kérelmének teljesítésére, mivel egyrészt erre vonatkozó 
kérést  a  Panaszost  nem  adott  elő  a  lengyel  hatósághoz  címzett  beadványában,  másrészt  az  eljárás 
során  megállapításra  került,  hogy  az  adattovábbítás  jogalap  hiányában  történt,  azaz  új,  a  személyes 
adatai kezelésére vonatkozó érdemi információt már nem kapna a Társaságtól.  
 

teendőkről, 

további 

 

7 

 

Abban  a  kérdésben,  hogy  indokolt-e  az  adatvédelmi  bírság  kiszabása,  a  Hatóság  az  általános 
adatvédelmi rendelet 83. cikk (2) bekezdése és az Infotv.75/A. §-a alapján hivatalból mérlegelte az ügy 
összes  körülményét  és  megállapította,  hogy  a  jelen  eljárás  során  feltárt  jogsértés  esetében  nincs 
szükség  adatvédelmi  bírság  kiszabására,  elegendő  intézkedés  a  Társaság  elmarasztalása  az  általa 
elkövetett jogsértések miatt. 
 
A fentiek alapján a Hatóság a rendelkező részben foglaltak szerint döntött. 
 
IV. Egyéb kérdések 
 
A  Hatóság  hatáskörét  az  Infotv.  38.  §  (2) és  (2a)  bekezdése  határozza  meg,  illetékessége  az  ország 
egész területére kiterjed. 
 
A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 82. § (1) 
bekezdése alapján a közlésével véglegessé válik.  
 
Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal és a 
megszüntető végzéssel szemben közigazgatási per útján van helye jogorvoslatnak. 
 
A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével szembeni 
közigazgatási  per  törvényszéki  hatáskörbe  tartozik,  a  perre  a  Kp.  13.  §  (3)  bekezdés  a)  pont  aa) 
alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1)  bekezdés  b) pontja 
alapján a törvényszék hatáskörébe tartozó perben a jogi képviselet kötelező. A Kp. 39. § (6) bekezdése 
szerint  a  keresetlevél  benyújtásának  a  közigazgatási  cselekmény  hatályosulására  halasztó  hatálya 
nincs. 
 
A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  
 
A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A  tárgyalás 
tartása iránti kérelem lehetőségéről szóló tájékoztatás a Kp. 77. § (1)-(2) bekezdésén alapul.  
 
Az egyszerűsített perről szóló tájékoztatás a Kp. 124. § (5) bekezdésén alapul.  
 
A  közigazgatási  per  illetékének  mértékét  az  illetékekről  szóló  1990.  évi  XCIII.  törvény  (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet. 
 
Budapest, 2022. augusztus 15. 
 

Dr. Péterfalvi Attila 

elnök 

c. egyetemi tanár 

 

8 

 

