Ügyiratszám: NAIH/2019/3202/8.

Tárgy: Kérelemnek részben helyt adó határozat,
eljárást részben megszüntető végzés és végzés határidő
túllépéssel összefüggésben

A Nemzeti Adatvédelmi és Információszabadság Hatóság (a
kérelmező (a továbbiakban: Kérelmező) kérelmére személyes
kérésének visszautasítása, továbbá tájékoztatási kötelezettség
adatkezelés tárgyában […] -vel (a továbbiakban: Kérelmezett)
hatósági eljárásban az alábbi döntéseket hozza.

továbbiakban: Hatóság) […]
adatai törlésére vonatkozó
elmulasztása és jogellenes
szemben indult adatvédelmi

I. A Hatóság határozatában a Kérelmező törléséhez való és megfelelő tájékoztatáshoz való joga
megsértésének, továbbá a Kérelmezett jogellenes adatkezelésének megállapítására irányuló
kérelmének
részben helyt ad és
I.1. megállapítja, hogy a Kérelmezett nem tett eleget a Kérelmező személyes adatai törléséhez
való érintetti joga gyakorlására irányult kérelmének, mivel nem törölte a nyilvántartott személyes
adatai közül azokat az adatokat, melyek a jogi igények érvényesítésével kapcsolatos jogszabályok
alapján nem nélkülözhetetlenek, továbbá amelyeket nem a tevékenységére vonatkozó ágazati
jogszabályban megfogalmazott kötelezettsége alapján kezel.
I.2. megállapítja, hogy mivel a Kérelmezett hozzájárulásának visszavonása után jogi igény
érvényesítési céllal megfelelő érdekmérlegelés hiányában jogalap nélkül kezeli a Kérelmezőnek
azon személyes adatait, melyekre a jogi igények érvényesítésére irányuló eljárások
megindításához és lefolytatásához a polgári perrendtartásról szóló 2016. évi CXXX. törvény 7. § 3.
pontja, a fizetési meghagyásos eljárásról szóló 2009. évi L. törvény 20. § (1) bekezdés a) pontja
és a bírósági végrehajtásról szóló 1994. évi LIII. törvény 11. § (2)-(3) bekezdései szerint nincs
szükség, a célhoz kötöttség és az adattakarékosság elvét is megsérti.
I.3.egyúttal megtiltja a jogi igények érvényesítése céljából a Kérelmező telefonszám, e-mail cím
adatának, személyi igazolvány számának, PSZÁF/MNB regiszter számának, foglalkoztatásra
irányuló jogviszonyának kezdetére és végére vonatkozó adatok, képzési adatainak továbbá az
önéletrajzában szereplő olyan adatok kezelését, melyek nem a Kérelmező természetes
személyazonosító adatai, és utasítja a Kérelmezettet, hogy az előzőekben említett adatok közül
azokat, melyeknek kezelésével kapcsolatban nincs jogszabályi kötelezettsége valamennyi
nyilvántartásából törölje, továbbá tájékoztassa megfelelően a Kérelmezőt a személyes adatainak
általános adatvédelmi rendeletnek megfelelő jogalapjának kezeléséről.
II. A Hatóság határozatában a Kérelmezett - tevékenységére vonatkozó ágazati jogszabályban
megfogalmazott - jogi kötelezettsége alapján kezelt, továbbá a jogi igények érvényesítésével
kapcsolatos nélkülözhetetlen személyes adatokkal összefüggően a Kérelmező törlési kérésének
visszautasításának jogellenessége, továbbá a követeléskezelés során az adatok más vállalkozás
részére való továbbításának m, jogellenessége megállapítására irányult kérelmét
elutasítja.

III. A Hatóság a végzésével a hatósági eljárást a 2018. május 25. napját megelőző adatkezelések
vizsgálata tekintetében
megszünteti.
IV. A Hatóság tekintettel arra, hogy túllépte az ügyintézési határidőt, 10.000 Ft-ot, azaz tízezer
forintot a Kérelmezőnek – választása szerint – bankszámlára utalással vagy postai utalvánnyal
megfizet.
***

Az I.3. pontban előírt intézkedések megtételét a Kérelmezettnek az intézkedés megtételétől
számított 15 napon belül kell írásban – az azt alátámasztó bizonyítékok előterjesztésével együtt –
igazolnia a Hatóság felé, így a Kérelmezőnek adott tájékoztatásoknak (teljes terjedelemben) és az
annak feladását igazoló postakönyvmásolatnak a Hatóság részére való megküldésével.
A Hatóság felhívja a Kérelmezett figyelmét, hogy a határozat megtámadására nyitva álló
keresetindítási határidő lejártáig, illetve közigazgatási per esetén a bíróság jogerős határozatáig a
vitatott adatkezeléssel érintett adatok nem törölhetők, illetve nem semmisíthetők meg!
A Hatóság az I. és II. pontban foglalt határozatával és a III. és IV. pontban foglalt végzésével
szemben közigazgatási úton jogorvoslatnak nincs helye, de az a közléstől számított 30 napon
belül a Fővárosi Törvényszékhez címzett keresettel közigazgatási perben megtámadható. A
keresetlevelet a Hatósághoz kell benyújtani, elektronikusan, amely azt az ügy irataival együtt
továbbítja a bíróságnak. A tárgyalás tartása iránti kérelmet a keresetben jelezni kell. A kizárólag az
eljárást megszüntető végzéssel szembeni perben a bíróság az egyszerűsített per szabályai szerint jár
el. A teljes személyes illetékmentességben nem részesülők számára a bírósági felülvizsgálati
eljárás illetéke 30.000 Ft, a per tárgyi illetékfeljegyzési jog alá esik. A Fővárosi Törvényszék előtti
eljárásban a jogi képviselet kötelező.
INDOKOLÁS
I. Tényállás
A Kérelmező 2019. március 28. napján személyesen megjelent a Hatóság előtt és adatvédelmi
hatósági eljárás iránti kérelmet nyújtott be.
A Kérelmező előadta, hogy a Kérelmezettnél munkavégzésre irányuló jogviszonyban állt 2015.
március 31. és december 21. napja között. Kilépése során a csoportvezetőjétől azt a szóbeli
tájékoztatást kapta, hogy a Kérelmezett felé nincs tartozása. A Kérelmező munkaviszonyának
megszűnése után három korábbi ügyfele felmondta a biztosítását, melynek következtében a
Kérelmezőnek a Kérelmezett számára a korábban kapott jutalékot vissza kellett fizetnie. A
Kérelmezett ezt a követelését a mai napig fenntartja. A Kérelmező a Kérelmezett követelését nem
ismeri el. A Kérelmezett a követeléskezelés során megbízottakat vett igénybe ([…]).
A Kérelmező szerint a Kérelmezett több személy/követeléskezelő részére jogtalanul adta ki a
személyes adatait, melyről őt tudomása szerint előzetesen nem tájékoztatták. Az adatkezelőtől
többször kért tájékoztatást azzal kapcsolatban, hogy kinek kerültek továbbításra a személyes
adatai, azonban a kérdésére konkrét választ nem kapott.
A Kérelmező állítása szerint a Kérelmezettel kötött – foglalkoztatásra irányuló – szerződésében
sem kapott megfelelő tájékoztatást. A Kérelmező kérte a kérelmében, hogy a Hatóság állapítsa
2

meg a jogellenes adatkezelést, továbbá azt, hogy nem kapott megfelelő tájékoztatást, tiltsa meg
az adatok jogellenes továbbítását, utasítsa az adatkezelőt, hogy teljesítse az érintetti jogaira
irányult kérelmét.
A Kérelmező a kérelméhez az alábbi iratokat mellékelte másolatban:
-

-

-

[...] 2017. december 8. kelt arra vonatkozó tájékoztatása, hogy már nem tart nyilván
követelést a Kérelmezővel szemben,
[…] D 6290346 és D 6450587 vonalkódú tájékoztatása,
Kérelmező Kérelmezettnek írt 2018. 11. 26., 2018. 12. 17. és 2019. 01. 03. napján kelt
tájékoztatást kérő levelei, melyben egyrészt tájékoztatja arról, hogy a követelést nem ismeri
el, továbbá, amiben a személyes adatai továbbításával kapcsolatban kér tájékoztatást,
Kérelmező Kérelmezettnek írt 2019. 02. 28. napján kelt levele, melyben tájékoztatja arról,
hogy a követelést továbbra sem ismeri el,
Kérelmezett Kérelmezőnek 2018. október 25., 2018. december 04. és 2019. február 8.
napján írt levelei, melyekben az adatfeldolgozókkal kapcsolatban, továbbá a törlési
kérelemmel kapcsolatban küldött tájékoztatást,
[…] […] számú jegyzőkönyve.

A Hatóság felhívására a Kérelmezett nyilatkozott arról, hogy másik adatkezelő részére nem
továbbította a Kérelmező személyes adatait, csupán adatfeldolgozók részére történt
adattovábbítás az alábbiak szerint:
-

2018. augusztus 30. napján a […] részére

-

2016. május 10. napján a […] részére

A Kérelmezett becsatolta a fent említett követeléskezelőkkel kötött alábbi szerződések másolatát:
-

[…]-vel 2017. március 20. napján kelt megbízási keretszerződés és annak módosítása,
továbbá ehhez kapcsolódóan követeléskezelési eljárásrend, rendszeres negyedéves
jelentés adattartalma, nyilvántartási rend, felszólító levél és sms szöveg minta, telefonos
script, kifogás kezelés, eljárás részletfizetés engedélyezésre, ügycsoportok,
meghatalmazás, banki átutalás részletező, díjazás,

-

[…]-vel 2015. október 16. napján kötött megbízási keretszerződés, továbbá ehhez
kapcsolódóan követeléskezelési eljárásrend, rendszeres negyedéves jelentés
adattartalma, nyilvántartási rend, felszólító levél és sms szöveg minta, telefonos script,
kifogás kezelés, eljárás részletfizetés engedélyezésre, ügycsoportok, meghatalmazás,
banki átutalás részletező, díjazás.

A Kérelmezett nyilatkozata szerint a fentiekben említett cégek önálló döntési jogosultsággal az
adatkezelés tekintetében nem rendelkeztek.
A fentieken túl a Kérelmezett becsatolta a Kérelmezővel folytatott levelezése másolatát, melyek
2018. május 25-e után az alábbiak voltak:
- Kérelmező 2018. szeptember 30., október 18., november 05., december 17. napján, 2019.
január 3., 21. napján kelt levelei,
- Kérelmezett 2018. október 25., december 04. napján, 2019. január 9., február 8. napján
kelt levele.

3

A Kérelmezett nyilatkozata szerint a személyes adatok forrása a Kérelmező volt, először 2015.
február 20. napján, amikor az első interjúra érkezett. Ezt követően a képzési keretszerződés
aláírásának napján, 2015. március 27. napján, majd a közvetítői megbízási szerződés megkötése
érdekében 2015. március 31-én bocsátott a Kérelmezett rendelkezésére személyes adatokat.
A Kérelmezett nyilatkozata szerint a személyes adatok kezelésének jogalapja egyrészt a
jogszabályon alapuló jogi kötelezettség teljesítése a megbízási szerződés fennállása alatt,
másrészt a jogos érdeke. A Kérelmezett a személyes adatok kezelésére vonatkozó – 2018. május
16. napján készült - érdekmérlegelési tesztet a Hatóságnak megküldte. Az érdekmérlegelési teszt
alapján az érintett kezelt adatai a következők: név, lakcím, telefonszám, születési hely, idő, anyja
neve, e-mail cím, adószám, egyéni vállalkozói nyilvántartási szám, személyi igazolvány szám,
kliens szám, PSZÁF/MNB regiszter szám, bankszámlaszám, képzési adatok, önéletrajzban
szereplő adatok, jogviszony kezdete, vége, licenszek, követelés esetén jutaléktartozás, számlák,
számlákon szereplő adatok, papíralapú dokumentumokban szereplő adatok (pl. megbízási
szerződés, felszólító levél).
A […] D 6290346 vonalkódú – 2018. november 11. napján kelt - levelében arról tájékoztatta a
Kérelmezőt, hogy a Kérelmezett adatfeldolgozójaként jár el, a D 6450587 vonalkódú – 2019.
február 11. napján kelt – levelében arról értesítette a Kérelmezőt, hogy a megbízási szerződésük
alapján az ügykezelési idejük lejárt, ezért a továbbiakban nincs jogosultságuk eljárni.
A Hatóság a nyilvános cégadatokból megállapította, hogy a […] 2018. május 15. napjától […] -re
változtatta az elnevezését.
A Kérelmező 2018. május 25-e után első ízben 2018. szeptember 30. napján írt a Kérelmezettnek,
melyben a behajtó cégek részére történt adattovábbítást kifogásolta.
A tájékoztatást kérő levelére a Kérelmezett első ízben a 2018. október 18. és 25. napján kelt
levelében válaszolt, melyben a Kérelmező 2018. október 4. napján érkezett levelére hivatkozott,
miszerint „A 2018. október 04-én ügyfélszolgálatunkra érkezett megkeresésében személyes
adatainak törlését kérte.” A Kérelmezőt ebben a levélben arról tájékoztatta a Kérelmezett, hogy az
általuk megbízott követeléskezelők adatfeldolgozókként járnak el, és az adatfeldolgozó
igénybevételéhez nem szükséges az érintett hozzájárulása. A Kérelmezett arra is hivatkozott, hogy
a közte és a Kérelmező között fennállt megbízási szerződésben a szerződés megszűnésének
jogkövetkezményeiről szóló összefoglalóban is feltüntették, hogy a Kérelmezett a
követeléskezelési eljárás során harmadik felet vesz igénybe, továbbá arról tájékoztatta a
Kérelmezett a Kérelmezőt, hogy a megadott személyes adatait nem áll módjukban törölni a
természetes személyeknek a személyes adatok kezelése tekintetében történő védelméről és az
ilyen adatok szabad áramlásáról, valamint a 95/46/EK irányelv hatályon kívül helyezéséről szóló
2016/679 (EU) rendelet (a továbbiakban: általános adatvédelmi rendelet) 17. cikk (3) bekezdés b)
és e) pontja alapján.
A Kérelmező a Kérelmezettnek írt - 2018. 11. 26. napján kelt - levelében jelezte, hogy nem ismeri
el a követelést, továbbá helyteleníti, hogy más követeléskezelő részére továbbította a személyes
adatait. A 2018. 12. 17. napján kelt levelében a Kérelmező tájékoztatást is kért a személyes adatai
továbbításával kapcsolatban, ezt a tájékoztatás kérését a 2019. 01.03. napján írt levelében
megismételte a Kérelmező. A Kérelmezett a Kérelmezőt a 2018. december 04., 2019. január 9. és
2019. február 8. napján kelt leveleiben arról tájékoztatta, hogy a 2018. október 25. napján kelt
levelében írtakat fenntartja.

4

II. Alkalmazott jogszabályi rendelkezések
A természetes személyeknek a személyes adatok kezelése tekintetében történő
védelméről és az ilyen adatok szabad áramlásáról, valamint a 95/46/EK irányelv hatályon kívül
helyezéséről szóló (EU) 2016/679 rendelet (a továbbiakban: általános adatvédelmi rendelet)
hatálya alá tartozó adatkezelésre az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) 2. § (2) bekezdése
szerint az általános adatvédelmi rendeletet az ott megjelölt rendelkezésekben kiegészítésekkel kell
alkalmazni.
Az Infotv. 60. § (1) bekezdése szerint a személyes adatok védelméhez való jog
érvényesülése érdekében a Hatóság az érintett erre irányuló kérelmére adatvédelmi hatósági
eljárást indít.
Az általános adatvédelmi rendelet eltérő rendelkezése hiányában a kérelemre indult
adatvédelmi hatósági eljárásra az általános közigazgatási rendtartásról szóló 2016. évi CL. törvény
(a továbbiakban: Ákr.) rendelkezéseit kell alkalmazni az Infotv-ben meghatározott eltérésekkel.
Az általános adatvédelmi rendelet 2. cikk (1) bekezdése szerint a rendeletet kell alkalmazni a
személyes adatok részben vagy egészben automatizált módon történő kezelésére, valamint
azoknak az adatoknak a nem automatizált kezelésére, amelyek valamely nyilvántartási rendszer
részét képezik, vagy amelyeket egy nyilvántartási rendszer részévé kívánnak tenni.
Az általános adatvédelmi rendelet (47) preambulumbekezdése alapján, ha az adatkezelés
jogalapja a jogos érdek, akkor előzetesen érdekmérlegelést kell elvégezni, melynek keretében
többek között meg kell határozni a jogos érdeket, az érintettre gyakorolt hatást, továbbá azt, hogy
az adatkezelés szükséges, illetve arányos-e, valamint mérlegelni kell, hogy a jogos érdek vagy
pedig az érintetti jog-e a magasabb rendű.
Az általános adatvédelmi rendelet 5. cikk (1) bekezdés alapján a személyes adatok:
a) kezelését jogszerűen és tisztességesen, valamint az érintett számára átlátható módon kell
végezni („jogszerűség, tisztességes eljárás és átláthatóság”);
Az általános adatvédelmi rendelet 5. cikk (1) bekezdés b) pontja alapján a személyes adatok
gyűjtése csak meghatározott, egyértelmű és jogszerű célból történjen, és azokat ne kezeljék
ezekkel a célokkal össze nem egyeztethető módon. („célhoz kötöttség”).
Az általános adatvédelmi rendelet 5. cikk (1) bekezdés c) pont alapján a személyes adatok az
adatkezelés céljai szempontjából megfelelőek és relevánsak kell, hogy legyenek, és a
szükségesre kell korlátozódniuk („adattakarékosság”).
Az általános adatvédelmi rendelet 5. cikk (2) bekezdés alapján az adatkezelő felelős az (1)
bekezdésnek való megfelelésért, továbbá képesnek kell lennie e megfelelés igazolására
(„elszámoltathatóság”).
Az általános adatvédelmi rendelet 6. cikk (1) bekezdés alapján a személyes adatok kezelése
kizárólag akkor és annyiban jogszerű, amennyiben legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő
…
f) az adatkezelés az adatkezelő vagy egy harmadik fél jogos érdekeinek érvényesítéséhez
szükséges, kivéve, ha ezen érdekekkel szemben elsőbbséget élveznek az érintett olyan érdekei
5

vagy alapvető jogai és szabadságai, amelyek személyes adatok védelmét teszik szükségessé,
különösen, ha az érintett gyermek.
Az általános adatvédelmi rendelet 6. cikk (4) bekezdés ha az adatgyűjtés céljától eltérő célból
történő adatkezelés nem az érintett hozzájárulásán vagy valamely olyan uniós vagy tagállami
jogon alapul, amely szükséges és arányos intézkedésnek minősül egy demokratikus
társadalomban a 23. cikk (1) bekezdésében rögzített célok eléréséhez, annak megállapításához,
hogy az eltérő célú adatkezelés összeegyeztethető-e azzal a céllal, amelyből a személyes
adatokat eredetileg gyűjtötték, az adatkezelő többek között figyelembe veszi:
a) a személyes adatok gyűjtésének céljait és a tervezett további adatkezelés céljai közötti
esetleges kapcsolatokat;
b) a személyes adatok gyűjtésének körülményeit, különös tekintettel az érintettek és az
adatkezelő közötti kapcsolatokra;
c) a személyes adatok jellegét, különösen pedig azt, hogy a 9. cikk szerinti személyes adatok
különleges kategóriáinak kezeléséről van-e szó, illetve, hogy büntetőjogi felelősség
megállapítására és bűncselekményekre vonatkozó adatoknak a 10. cikk szerinti kezeléséről van-e
szó;
d) azt, hogy az érintettekre nézve milyen esetleges következményekkel járna az adatok
tervezett további kezelése;
e) megfelelő garanciák meglétét, ami jelenthet titkosítást vagy álnevesítést is.
Az általános adatvédelmi rendelet 12. cikk (1) bekezdés alapján az adatkezelő megfelelő
intézkedéseket hoz annak érdekében, hogy az érintett részére a személyes adatok kezelésére
vonatkozó, a 13. és a 14. cikkben említett valamennyi információt és a 15-22. és 34. cikk szerinti
minden egyes tájékoztatást tömör, átlátható, érthető és könnyen hozzáférhető formában, világosan
és közérthetően megfogalmazva nyújtsa, különösen a gyermekeknek címzett bármely információ
esetében. Az információkat írásban vagy más módon - ideértve adott esetben az elektronikus utat
is - kell megadni. Az érintett kérésére szóbeli tájékoztatás is adható, feltéve, hogy más módon
igazolták az érintett személyazonosságát.
Az általános adatvédelmi rendelet 12. cikk (2) bekezdése alapján az adatkezelő elősegíti az
érintett 15-22. cikk szerinti jogainak a gyakorlását. A 11. cikk (2) bekezdésében említett esetekben
az adatkezelő az érintett 15-22. cikk szerinti jogai gyakorlására irányuló kérelmének a teljesítését
nem tagadhatja meg, kivéve, ha bizonyítja, hogy az érintettet nem áll módjában azonosítani.
Az általános adatvédelmi rendelet 12. cikk (3) bekezdése alapján az adatkezelő indokolatlan
késedelem nélkül, de mindenféleképpen a kérelem beérkezésétől számított egy hónapon belül
tájékoztatja az érintettet a 15-22. cikk szerinti kérelem nyomán hozott intézkedésekről. Szükség
esetén, figyelembe véve a kérelem összetettségét és a kérelmek számát, ez a határidő további két
hónappal meghosszabbítható. A határidő meghosszabbításáról az adatkezelő a késedelem
okainak megjelölésével a kérelem kézhezvételétől számított egy hónapon belül tájékoztatja az
érintettet. Ha az érintett elektronikus úton nyújtotta be a kérelmet, a tájékoztatást lehetőség szerint
elektronikus úton kell megadni, kivéve, ha az érintett azt másként kéri.
Az általános adatvédelmi rendelet 12. cikk (4) bekezdése alapján ha az adatkezelő nem tesz
intézkedéseket az érintett kérelme nyomán, késedelem nélkül, de legkésőbb a kérelem
beérkezésétől számított egy hónapon belül tájékoztatja az érintettet az intézkedés elmaradásának
okairól, valamint arról, hogy az érintett panaszt nyújthat be valamely felügyeleti hatóságnál, és
élhet bírósági jogorvoslati jogával.
Az általános adatvédelmi rendelet 13. cikk (3) bekezdése alapján, ha az adatkezelő a
személyes adatokon a gyűjtésük céljától eltérő célból további adatkezelést kíván végezni, a
6

további adatkezelést megelőzően tájékoztatnia kell az érintettet erről az eltérő célról és a (2)
bekezdésben említett minden releváns kiegészítő információról.
Az általános adatvédelmi rendelet 17. cikk (1) bekezdés b) pontja alapján az érintett jogosult
arra, hogy kérésére az adatkezelő indokolatlan késedelem nélkül törölje a rá vonatkozó személyes
adatokat, az adatkezelő pedig köteles arra, hogy az érintettre vonatkozó személyes adatokat
indokolatlan késedelem nélkül törölje, ha az érintett visszavonja a 6. cikk (1) bekezdésének a)
pontja értelmében az adatkezelés jogalapját képező hozzájárulását, és az adatkezelésnek nincs
más jogalapja.
Az általános adatvédelmi rendelet 58. cikk (2) bekezdés b), c) és i) pont alapján a felügyeleti
hatóság korrekciós hatáskörében eljárva:
b) elmarasztalja az adatkezelőt vagy az adatfeldolgozót, ha adatkezelési tevékenysége
megsértette e rendelet rendelkezéseit;
c) utasítja az adatkezelőt vagy az adatfeldolgozót, hogy teljesítse az érintettnek az e rendelet
szerinti jogai gyakorlására vonatkozó kérelmét;
i) a 83. cikknek megfelelően közigazgatási bírságot szab ki, az adott eset körülményeitől
függően az e bekezdésben említett intézkedéseken túlmenően vagy azok helyett.
Az általános adatvédelmi rendelet 17. cikk (3) bekezdés alapján az (1) és (2) bekezdés nem
alkalmazandó, amennyiben az adatkezelés szükséges:
...
e) jogi igények előterjesztéséhez, érvényesítéséhez, illetve védelméhez.
Az általános adatvédelmi rendelet 21. cikk (1) bekezdés alapján az érintett jogosult arra, hogy a
saját helyzetével kapcsolatos okokból bármikor tiltakozzon személyes adatainak a 6. cikk (1)
bekezdésének e) vagy f) pontján alapuló kezelése ellen, ideértve az említett rendelkezéseken
alapuló profilalkotást is. Ebben az esetben az adatkezelő a személyes adatokat nem kezelheti
tovább, kivéve, ha az adatkezelő bizonyítja, hogy az adatkezelést olyan kényszerítő erejű jogos
okok indokolják, amelyek elsőbbséget élveznek az érintett érdekeivel, jogaival és szabadságaival
szemben, vagy amelyek jogi igények előterjesztéséhez, érvényesítéséhez vagy védelméhez
kapcsolódnak.
Az általános adatvédelmi rendelet 21. cikk (4) bekezdés alapján az (1) és (2) bekezdésben
említett jogra legkésőbb az érintettel való első kapcsolatfelvétel során kifejezetten fel kell hívni
annak figyelmét, és az erre vonatkozó tájékoztatást egyértelműen és minden más információtól
elkülönítve kell megjeleníteni.
Az általános adatvédelmi rendelet 83. cikk (1) bekezdés alapján valamennyi felügyeleti hatóság
biztosítja, hogy e rendeletnek a (4), (5), (6) bekezdésben említett megsértése miatt az e cikk
alapján kiszabott közigazgatási bírságok minden egyes esetben hatékonyak, arányosak és
visszatartó erejűek legyenek.
Az általános adatvédelmi rendelet 83. cikk (2) bekezdés alapján a közigazgatási bírságokat az
adott eset körülményeitől függően az 58. cikk (2) bekezdésének a)-h) és j) pontjában említett
intézkedések mellett vagy helyett kell kiszabni. Annak eldöntésekor, hogy szükség van-e
közigazgatási bírság kiszabására, illetve a közigazgatási bírság összegének megállapításakor
minden egyes esetben kellőképpen figyelembe kell venni a következőket:
a) a jogsértés jellege, súlyossága és időtartama, figyelembe véve a szóban forgó adatkezelés
jellegét, körét vagy célját, továbbá azon érintettek száma, akiket a jogsértés érint, valamint az
általuk elszenvedett kár mértéke;
b) a jogsértés szándékos vagy gondatlan jellege;

7

c) az adatkezelő vagy az adatfeldolgozó részéről az érintettek által elszenvedett kár enyhítése
érdekében tett bármely intézkedés;
d) az adatkezelő vagy az adatfeldolgozó felelősségének mértéke, figyelembe véve az általa a
25. és 32. cikk alapján foganatosított technikai és szervezési intézkedéseket;
e) az adatkezelő vagy az adatfeldolgozó által korábban elkövetett releváns jogsértések;
f) a felügyeleti hatósággal a jogsértés orvoslása és a jogsértés esetlegesen negatív hatásainak
enyhítése érdekében folytatott együttműködés mértéke;
g) a jogsértés által érintett személyes adatok kategóriái;
h) az, ahogyan a felügyeleti hatóság tudomást szerzett a jogsértésről, különös tekintettel arra,
hogy az adatkezelő vagy az adatfeldolgozó jelentette-e be a jogsértést, és ha igen, milyen
részletességgel;
i) ha az érintett adatkezelővel vagy adatfeldolgozóval szemben korábban - ugyanabban a
tárgyban - elrendelték az 58. cikk (2) bekezdésében említett intézkedések valamelyikét, a szóban
forgó intézkedéseknek való megfelelés;
j) az, hogy az adatkezelő vagy az adatfeldolgozó tartotta-e magát a 40. cikk szerinti jóváhagyott
magatartási kódexekhez vagy a 42. cikk szerinti jóváhagyott tanúsítási mechanizmusokhoz;
valamint
k) az eset körülményei szempontjából releváns egyéb súlyosbító vagy enyhítő tényezők,
például a jogsértés közvetlen vagy közvetett következményeként szerzett pénzügyi haszon vagy
elkerült veszteség.
Az általános adatvédelmi rendelet 18. cikk (2) bekezdés alapján ha az adatkezelés az (1)
bekezdés alapján korlátozás alá esik, az ilyen személyes adatokat a tárolás kivételével csak az
érintett hozzájárulásával, vagy jogi igények előterjesztéséhez, érvényesítéséhez vagy
védelméhez, vagy más természetes vagy jogi személy jogainak védelme érdekében, vagy az
Unió, illetve valamely tagállam fontos közérdekéből lehet kezelni.
Az általános adatvédelmi rendelet 83. cikk (5) bekezdés alapján az alábbi rendelkezések
megsértését - a (2) bekezdéssel összhangban - legfeljebb 20 000 000 EUR összegű közigazgatási
bírsággal, illetve a vállalkozások esetében az előző pénzügyi év teljes éves világpiaci forgalmának
legfeljebb 4%-át kitevő összeggel kell sújtani, azzal, hogy a kettő közül a magasabb összeget kell
kiszabni:
a) az adatkezelés elvei - ideértve a hozzájárulás feltételeit - az 5., 6., 7. és 9. cikknek
megfelelően;
b) az érintettek jogai a 12-22. cikknek megfelelően.
Az Infotv. 2. § (2) bekezdés alapján személyes adatoknak az (EU) 2016/679 európai parlamenti
és tanácsi rendelet (a továbbiakban: általános adatvédelmi rendelet) hatálya alá tartozó
kezelésére az általános adatvédelmi rendeletet a III-V. és a VI/A. Fejezetben, valamint a 3. § 3., 4.,
6., 11., 12., 13., 16., 17., 21., 23-24. pontjában, a 4. § (5) bekezdésében, az 5. § (3)-(5), (7) és (8)
bekezdésében, a 13. § (2) bekezdésében, a 23. §-ban, a 25. §-ban, a 25/G. § (3), (4) és (6)
bekezdésében, a 25/H. § (2) bekezdésében, a 25/M. § (2) bekezdésében, a 25/N. §-ban, az 51/A.
§ (1) bekezdésében, az 52-54. §-ban, az 55. § (1)-(2) bekezdésében, az 56-60. §-ban, a 60/A. §
(1)-(3) és (6) bekezdésében, a 61. § (1) bekezdés a) és c) pontjában, a 61. § (2) és (3)
bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. §-ban,
a 75. § (1)-(5) bekezdésében, a 75/A. §-ban és az 1. mellékletben meghatározott kiegészítésekkel
kell alkalmazni.
Az Infotv. 61. § (6) bekezdés alapján a határozat megtámadására nyitva álló keresetindítási
határidő lejártáig, illetve közigazgatási per indítása esetén a bíróság jogerős határozatáig a vitatott
adatkezeléssel érintett adatok nem törölhetők, illetve nem semmisíthetők meg.

8

A személyazonosító jel helyébe lépő azonosítási módokról és az azonosító kódok használatáról
szóló 1996. évi XX. törvény (a továbbiakban: Szaz tv.) 4. § (4) bekezdés alapján természetes
személyazonosító adat a polgár
a) családi és utóneve, születési családi és utóneve,
b) születési helye,
c) születési ideje és
d) anyja születési családi és utóneve.
A biztosítókról és a biztosítási tevékenységről szóló 2003. évi LX. törvény (a továbbiakban: Bit)
49. § (2) bekezdés alapján a biztosító az általa alkalmazott vagy megbízott biztosításközvetítést
végző természetes személyekről, vagy, ha a közvetítői tevékenységgel gazdálkodó szervezetet
bízott meg, akkor erről a gazdálkodó szervezetről, illetve az ennél a szervezetnél közvetítő
tevékenységet végző természetes személyről köteles nyilvántartást vezetni. A nyilvántartás
részletes szabályait az 5. számú melléklet 2. pontja tartalmazza. A biztosító köteles e
nyilvántartásban az 5. számú melléklet 2. pontjában [az A) b) és f), valamint a B) b) alpont
kivételével] meghatározott adatokban bekövetkezett változásokat a Felügyeletnek 30 napon belül
bejelenteni.
A Bit 49. § (3) bekezdés alapján a közvetlenül biztosításközvetítést végző természetes személyek
nyilvántartásának dokumentumait (bűnügyi nyilvántartó szerv által kiállított hatósági bizonyítvány,
végzettséget igazoló oklevél másolata) a biztosító minden egyes, vele jogviszonyban álló
biztosításközvetítést végző természetes személy vonatkozásában köteles a jogviszony
megszűnését követő 5 évig megőrizni.
5. számú melléklet a Bithez
2. A biztosítók, illetve a független biztosításközvetítők által, az általuk foglalkoztatott
biztosításközvetítőkről vezetett nyilvántartás a következőket tartalmazza (a biztosításközvetítő
adataiban, a közvetítői jogviszony tartama alatt bekövetkezett változások nyomon követésével és
dokumentálásával:
A) A biztosításközvetítést végző természetes személyek nyilvántartása
a) a biztosításközvetítői tevékenységet végző természetes személy neve, születési helye,
születési ideje, anyja neve, lakcíme,
b) nyilvántartási száma és annak kelte,
c) azon állam vagy államok neve, amelyekben a biztosításközvetítői tevékenységet folytatja,
d) ha a biztosításközvetítő természetes személy tevékenységét egy függő biztosításközvetítő
gazdálkodó szervezet keretében végzi, akkor
da) ennek a gazdálkodó szervezetnek a neve,
db) a gazdálkodó szervezet nyilvántartási száma,
dc) a gazdálkodó szervezettel fennálló jogviszony kezdete és vége, a jogviszony megnevezése,
e) a biztosításközvetítői tevékenység jellege (független, függő),
f) a biztosítóval vagy a független biztosításközvetítővel
fa) fennálló jogviszony kezdete és vége, a jogviszony megnevezése,
fb) fennálló jogviszony keretében a biztosítónak vagy a független biztosításközvetítőnek végzett
tevékenység részletes meghatározása,
fc) fennállott jogviszony esetleges korlátozása, a jogviszony megszüntetésének oka, körülményei,
g) a biztosító megbízásából eljáró közvetítő esetén a közvetített termékek 1. és 2. számú
mellékletek szerinti ágazati besorolása,
9

h) a végzettség típusa (felsőfokú végzettség vagy külön jogszabályban meghatározott
szakképesítés), az ezt igazoló dokumentum másolata, megfelelő végzettség hiányában az ennek
megszerzéséhez előírt határidő,
i) a biztosítótól, illetve független biztosításközvetítőtől kilépett biztosításközvetítő természetes
személytől bevont közvetítői igazolvány,
j) bűnügyi nyilvántartó szerv által kiállított hatósági bizonyítvány.
III. Döntés
III.1. Vizsgált adatkezelési időszak
A jelen eljárásban a Hatóság a kérelmezett adatkezelés vonatkozásában csak a 2018. május 25.
napját követő adatkezeléssel összefüggésben tett megállapításokat, tehát az Ákr. 47. § (1)
bekezdés a) pontja alapján a Hatóság az adatvédelmi hatósági eljárást a 2018. május 25-e előtti
időszak adatkezelésének vizsgálatára irányuló részében megszüntette, mivel a kérelem nem felelt
meg az Infotv. 60. § (2) bekezdésben foglalt feltételeknek, hiszen a kérelmezett adatkezelési
időszak ezen részében az általános adatvédelmi rendelet még nem volt alkalmazandó, így annak
vonatkozásában a Hatósághoz adatvédelmi hatósági eljárás iránti kérelem sem nyújtható be, ezért
az alábbi adatkezeléseket nem vizsgálta a Hatóság:
III.1.1.A […] részére kifogásolt adattovábbítás
A Kérelmező által kifogásolt – […] részére történt adattovábbítással megvalósult - adatkezelés,
2018. május 25. napja előtt történt, mivel a Kérelmezett úgy nyilatkozott, hogy 2016. május 10.
napján továbbította a személyes adatokat a […]-nek, továbbá ezt támasztja alá a Kérelmező által
becsatolt a […] 2017. december 8. kelt arra vonatkozó tájékoztatása, miszerint már nem tart
nyilván követelést a Kérelmezővel szemben.
III.1.2. Kérelmező tájékoztatása a foglalkoztatására irányuló jogviszony létesítésekor,
megszűnésekor és Kérelmezett adatkezelése jogi kötelezettsége alapján és jogi igény
érvényesítésre hivatkozással
A Kérelmezett a Kérelmezővel 2015. március 31. és december 21. napja között állt
foglalkoztatásra irányuló jogviszonyban, majd ezen időszak után is kezelte és kezeli a Kérelmező
személyes adatait jogi kötelezettségének teljesítésére, továbbá jogi igények érvényesítésének
céljára hivatkozással. Ebből az általános adatvédelmi rendelet hatályba lépéséig tartó időszakot a
Hatóság nem vizsgálta.
III.2. 2018. május 25-ét követő adatkezelési időszakra vonatkozó megállapítások
III. 2.1.[…] mint követeléskezelés céllal igénybevett megbízott
A Kérelmezett eljárás során tett nyilatkozatai és a becsatolt iratok szerint a [….], majd a
névváltozás után a […] a Kérelmező ügyében a Kérelmezett megbízottjaként járt el.
A követeléskezeléssel kapcsolatos feladatok átadása és az engedményezés esetén is az általános
adatvédelmi rendelet 6. cikk (1) bekezdés f) pontra, azaz az adatkezelő jogos érdekére
hivatkozással átadhatók a személyes adatok harmadik személynek, így a követeléskezeléssel
megbízottnak is, tehát az ilyen célú adatátadás az általános adatvédelmi rendelet rendelkezései
alapján nem tekinthető jogellenes adatkezelésnek.

10

A fentiekre tekintettel a Hatóság megállapította, hogy a Kérelmezett által a […] részére történt
követeléskezelési adattovábbítás a követeléskezeléshez szükséges adatok tekintetében nem
minősül jogellenesnek.
III. 2.2. Kérelmezett adatkezelésének jogellenessége
A Kérelmezett a 2018. október 25. napján kelt levelében a Kérelmezőt tájékoztatta arról, hogy a
személyes adatai törlésére vonatkozó kérelmét nem teljesíti hivatkozással az általános
adatvédelmi rendelet 17. cikk (3) bekezdés b) és e) pontjára, tekintettel arra, hogy az adatok
szükségesek a Kérelmezettre előírt jogi kötelezettség teljesítése érdekében, illetve jogi igények
előterjesztéséhez, érvényesítéséhez, illetve védelméhez.
III.2.2.1. Kérelmezett adatkezelése jogi kötelezettsége alapján
A Kérelmezett által hivatkozott 2003. évi LX. törvény 48. § (3)-(5) bekezdése, továbbá a 49. § (2)
bekezdése 2016. január 1-jétől hatálytalan, azonban a Kérelmező foglalkoztatásakor még
hatályban volt 49. § (3) bekezdése alapján a jogviszony megszűnését követő 5 évig, azaz 2020.
december 21. napjáig köteles megőrizni az alábbi adatokat:
- a biztosításközvetítői tevékenységet végző természetes személy neve, születési helye, születési
ideje, anyja neve, lakcíme,
- nyilvántartási száma és annak kelte,
- azon állam vagy államok neve, amelyekben a biztosításközvetítői tevékenységet folytatja,
- ha a biztosításközvetítő természetes személy tevékenységét egy függő biztosításközvetítő
gazdálkodó szervezet keretében végzi, akkor
• ennek a gazdálkodó szervezetnek a neve,
• a gazdálkodó szervezet nyilvántartási száma,
• a gazdálkodó szervezettel fennálló jogviszony kezdete és vége, a jogviszony
megnevezése,
- a biztosításközvetítői tevékenység jellege (független, függő),
- a biztosítóval vagy a független biztosításközvetítővel
•
•
•

fennálló jogviszony kezdete és vége, a jogviszony megnevezése,
fennálló
jogviszony
keretében
a
biztosítónak
vagy
a
független
biztosításközvetítőnek végzett tevékenység részletes meghatározása,
fennállott jogviszony esetleges korlátozása, a jogviszony megszüntetésének oka,
körülményei,

- a biztosító megbízásából eljáró közvetítő esetén a közvetített termékek 1. és 2. számú
mellékletek szerinti ágazati besorolása,
- a végzettség típusa (felsőfokú végzettség vagy külön jogszabályban meghatározott
szakképesítés), az ezt igazoló dokumentum másolata, megfelelő végzettség hiányában az ennek
megszerzéséhez előírt határidő,
- a biztosítótól, illetve független biztosításközvetítőtől kilépett biztosításközvetítő természetes
személytől bevont közvetítői igazolvány,

11

- bűnügyi nyilvántartó szerv által kiállított hatósági bizonyítvány.
III.2.2.2. Kérelmezett adatkezelése jogi igények előterjesztéséhez, érvényesítésére való
hivatkozással
Tekintettel arra, hogy a Kérelmezett olyan követelést tart nyilván a Kérelmezővel szemben, mellyel
kapcsolatban sem a Kérelmezett, sem a Kérelmező nem csatolt be olyan bírósági döntést, mely
megállapítaná, hogy az nem áll fenn, ezért a Kérelmezett által nyilvántartott követelésre tekintettel
az általános adatvédelmi rendelet 6. cikk (1) bekezdés f) pont alapján a Kérelmezett adatkezelése
jogszerű lehet azon személyes adatok tekintetében, melyek szükségesek jogi igények
előterjesztéséhez, érvényesítéséhez, védelméhez.
A Hatóság álláspontja szerint azonban – jogi igények érvényesítése céljából - nem minden, a
Kérelmezett által kezelt személyes adat szükséges, tehát a törlési kérelem elutasításának
indokaként nem mindegyik esetében hivatkozható az általános adatvédelmi rendelet 17. cikk (3)
bekezdés e) pontja.
A jogi igények érvényesítéséhez az alábbi személyes adatok szükségesek:
-

A polgári perrendtartásról szóló 2016. évi CXXX. törvény (a továbbiakban: Pp.) 7. § 3.
pontja szerint azonosító adatok természetes személy esetén: lakóhely (lakóhely hiányában
tartózkodási hely), kézbesítési cím (ha lakóhelytől vagy tartózkodási helytől eltér), születési
hely és idő, anyja neve. A Pp. 170. § (1) bekezdés b) pontja szerint a keresetlevél bevezető
részében fel kell tüntetni a felek nevét, perbeli állását, a felperes azonosító adatait, az
alperes ismert azonosító adatait, legalább lakóhelyét. Ezt a felsorolást egészíti ki a polgári
perben és a közigazgatási bírósági eljárásban alkalmazandó nyomtatványokról szóló
21/2017 (XII.22.) IM rendelet 1. mellékletének 1.4. pontja az alperes születési nevével.

-

A fizetési meghagyásos eljárásról szóló 2009. évi L. törvény 20. § (1) bekezdés a) pont
alapján az adósok személyes adatai közül a fizetési meghagyásos eljárás megindításához
szükség van a kötelezett nevére, a Pp. szerinti azonosító adataira, de legalább a
lakóhelyére.

-

A bírósági végrehajtásról szóló 1994. évi LIII. törvény 11. § (2)-(3) bekezdései határozzák
meg, hogy a végrehajtást kérő mely személyes adatokat köteles közölni a végrehajtási
kérelem benyújtásakor. Ezen adatok a következők: adós neve, azonosításához szükséges
adatok (születési hely, idő, anyja neve), az ügy körülményeitől függően az adós lakóhelye,
munkahelye és a végrehajtás alá vonható vagyontárgyának helye, illetve ingatlanvégrehajtás esetén az ingatlan-nyilvántartási adatok. Ezen adatok birtokában a bírósági
végrehajtó le tudja folytatni a végrehajtási eljárást.

A fentiekre hivatkozással a Hatóság álláspontja szerint az érdekmérlegelési tesztben felsorolt
személyes adatok közül a telefonszám, az e-mail cím, adószám, egyéni vállalkozói nyilvántartási
szám, személyi igazolvány szám, kliens szám, PSZÁF/MNB regiszter szám, bankszámlaszám,
képzési adatok, licenszek, továbbá a Kérelmező önéletrajzában szereplő adatai nem szükségesek
a jogi igények érvényesítéséhez.
III.2.2.3.A Kérelmező személyes adatainak igényérvényesítés, követeléskezelés célú kezelésének
jogalapja a hozzájárulás visszavonását követően
III.2.2.4.A Kérelmezett nyilatkozata szerint „A Kérelmező személyes adatainak forrása a
Kérelmező volt, legelőször 2015. február 20. napján, amikor az első interjúra érkezett. Ezt
12

követően a képzési keretszerződés aláírásának napján, 2015. március 27. napján, majd a
közvetítői megbízási szerződés megkötése érdekében 2015. március 31-én bocsátott a
Kérelmezett rendelkezésére személyes adatokat.”
A Kérelmezett nyilatkozata szerint a Kérelmező megbízási jogviszony megszűnésekor (2015.
december 15. napján) kapott tájékoztatást, azt követően már csak a törlési kérelemmel
kapcsolatosan benyújtott érintetti kérelmeire válaszolt a Kérelmezett. A jogviszony megszűnésekor
arról tájékoztatták a Kérelmezőt, hogy a korábban megadott hozzájárulás alapján, amennyiben
tartozása keletkezik, abban az esetben az alábbi adatai továbbíthatók, tehát kezelhetők
igényérvényesítési céllal:
-

név
állandó lakcím
telefonszám
e-mail
születési dátum
anyja neve
vállalkozói igazolvány száma
követelésre vonatkozó adatok, üzleti kapcsolat adatai

A Kérelmezett által becsatolt – 2018. május 16. napján készült - érdekmérlegelésben a fentiekben
meghatározott adatkörön túl a kezelt adatok közé sorolta a Kérelmezett adószámát, személyi
igazolvány számát, PSZÁF/MNB regiszter számát, bankszámlaszámát képzési adatokat,
önéletrajzban szereplő adatokat is.
III.2.2.5.A hozzájáruláson alapuló adatkezelés esetében figyelemmel kell lenni az általános
adatvédelmi rendelet 5. cikk 11. pontjára, mely szerint a hozzájárulás egyik fogalmi eleme az
önkéntesség, a saját elhatározáson alapuló döntés. Ez az információs önrendelkezési jog azt
jelenti, hogy - jogszabályban elrendelt adatkezelések kivételével - személyes adataival mindenki
maga rendelkezik, mindenki maga határoz arról, hogy személyes adatait másnak megadja-e, vagy
sem, így nem csak a hozzájárulás megadásáról, hanem annak indokolási kötelezettség nélküli
visszavonásáról is dönthet.
Az információs önrendelkezési jog természetéből adódóan az érintettnek joga van ahhoz, hogy a
hozzájárulásával kezelt adatok törlését kérje.
A Kérelmező 2018. október 4. napján a Kérelmezetthez érkezett levelében az kérte, hogy a
Kérelmezett a személyes adatait törölje, tehát a személyes adatai kezeléséhez adott
hozzájárulását visszavonta.
Az általános adatvédelmi rendelet 17. cikk (1) bekezdésének b) pontja alapján a személyes
adatokat a hozzájárulás visszavonását követően törölni kell, ha az adatkezelésnek nincs más
jogalapja.
A Kérelmezettnek nincs törvényi felhatalmazása a Kérelmező személyes adatainak kezelésére,
viszont az adatok kezelését a Kérelmezett folytatni kívánja, tehát amennyiben az érintett
visszavonja a hozzájárulását, akkor a törlés megtagadásakor más jogalapra kell hivatkoznia.
A Kérelmezett az elutasító döntésében a hozzájárulás visszavonását követő adatkezelésének
jogalapjaként az általános adatvédelmi rendelet 6. cikk (1) bekezdésének f) pontjára hivatkozott,
továbbá közölte, hogy az adatkezelés jogi igények előterjesztéséhez, érvényesítéséhez, illetve
védelméhez szükséges.
13

Az általános adatvédelmi rendelet 17. cikk (3) bekezdésének e) pontja alapján a személyes adatok
további megőrzése, kezelése az érintett adattörlési kérelme ellenére jogszerűnek tekinthető az
esetben, ha arra jogi igények előterjesztéséhez, érvényesítéséhez, illetve védelméhez valóban
szükség van.
III.2.2.6. Telefonszám, e-mail cím, adószám, képzési adatok és az önéletrajzban szereplő személyes
adatok kezelésének jogalapja a hozzájárulás visszavonását követően
A telefonszám, az e-mail cím, adószám, továbbá az önéletrajzban szereplő személyes adatok
túlmutatnak azon az adatkörön, melyek a jogi igények érvényesítéséhez szükségesek. Az
önéletrajzban szereplő olyan személyes adatok is feltüntetésre kerülnek általában mint végzettségi
adatok, esetenként családi állapot, érdeklődési kör, stb., amelyek jogi igények érvényesítésekor
irrelevánsak, így azok kezelése a célhoz kötöttség és adattakarékosság alapelvének nem felelnek
meg. A jogi igény érvényesítéséhez ezen adatok közül csak a természetes személyazonosító adatok
kezelése felel meg a célhoz kötöttség és az adattakarékosság elvének.
A telefonszám, e-mail cím, adószám, képzési adatok, továbbá az önéletrajzban szereplő természetes személyazonosító - adatok kezelése csak az általános adatvédelmi rendelet
előírásainak megfelelően kezelhető, jogszerű jogalapra hivatkozással és célhoz kötöttség
alapelvét figyelembe véve. A Kérelmezett ezen adatokkal kapcsolatos - jogi igények
előterjesztéséhez szükséges - adatkezelése jogszabályi felhatalmazás és érintetti hozzájárulás
hiányában csak jogos érdek alapján kezelhetők, melyre a Kérelmezett a Hatóságnak küldött
nyilatkozatában is hivatkozott az annak igazolására készített érdekmérlegelésének becsatolásával.
III.2.2.7.A jogos érdek jogalap fennállásának igazolása, érdekmérlegelés
A jogos érdek jogalap fennállásának megállapításához az adatkezelőnek érdekmérlegelést kell
végeznie az általános adatvédelmi rendelet (47) preambulumbekezdésére is figyelemmel.
A Kérelmezett a nyilatkozatához csatolta az érdekmérlegelését. Az érdekmérlegelés nem
tartalmazta a Kérelmezett nyilatkozatában említettek alátámasztását, tehát azt, hogy az
érdekmérlegelésben felsorolt adatkör - a Kérelmező természetes személyazonosító adatain kívül „jogi igények előterjesztéséhez, illetve védelméhez szükséges.“
A Hatóság álláspontja, hogy az érdekmérlegelésben felsorolt adatkör - természetes
személyazonosító adatokat kivéve - jogérvényesítéshez szükségessége nem áll fenn.
A Kérelmező érdekmérlegelésben felsorolt adatainak kezelése – a természetes személyazonosító
adatait és lakcímét kivéve - a követelés behajtásához és az esetleges jogi eljárásokhoz, továbbá a
Kérelmezővel történő kapcsolattartáshoz nem elengedhetetlenül szükséges, hiszen a Kérelmezett
a Kérelmezővel történő kapcsolattartásához a Kérelmező lakcímadatát kezeli, továbbá a követelés
végrehajtására irányuló eljárások kezdeményezésekor ezeknek az adatoknak a feltüntetését a
jogszabályok sem követelik meg.
Tekintettel arra, hogy a fentiekben említett adatok kezelését a Kérelmezett számára törvény nem
írja elő, továbbá – az alábbiakban kifejtettek miatt – megfelelő érdekmérlegelés hiányában azok az
általános adatvédelmi rendelet 6. cikk (1) bekezdés f) pontja alapján nem kezelhetők. A
Kérelmezett azzal, hogy a Kérelmező kérelmének nem tett úgy eleget, és a fentiekben említett
adatok közül nem törölte azokat, melyek kezelésére jogalappal nem rendelkezik, megsértette az
általános adatvédelmi rendelet 17. cikk (1) bekezdés b) pontját, mert nem biztosította a Kérelmező
törléshez való jogának érvényesülését.

14

A Hatóság a Kérelmezett érdekmérlegelésével kapcsolatosan az alábbi alapvető hiányosságokat
emeli ki:
III.2.2.7.1. A becsatolt „Érdekmérlegelési teszt jogi igények érvényesítése tárgyában” dokumentum
két részből áll, az egyik 2018. május 16-i keltezésű és az adatkezelő, adatkezelési tevékenység,
adatkezelés célja, adatkezelés időtartama, adatfeldolgozó, adatfeldolgozó tevékenysége,
adattovábbítás más adatkezelőhöz, adatok tárolása, érintett és érintett adatai részt tartalmazza, a
hozzá kapcsolt másik rész, mely 2015. október 16. napján kelt, az elvégzett érdekmérlegelést
tartalmazza. Az utóbbi – tényleges - érdekmérlegelés több rendelkezésében a 2018. május 25.
napjától már nem alkalmazható jogszabályi hivatkozásokat ( Infotv. 6. § (5) bekezdés a) és b) pont,
Infotv. alapelvei, és a 95/46/EK irányelvre történő hivatkozásokat (7. cikk f) pont) is tartalmaz.
A Hatóság álláspontja szerint a Kérelmező telefonszám, e-mail cím adatának, személyi igazolvány
számának, PSZÁF/MNB regiszter számának, képzési adatainak, továbbá az önéletrajzában
szereplő olyan adatok, melyek a jogi igények érvényesítéséhez nem szükségesek.
A Kérelmező természetes személyazonosító adatainak, lakcímének kezelése a fentiekben említett
adatok törlését követően is biztosítja a jogi igényérvényesítés lehetőségét.
III.2.2.7.2. Az érdekmérlegelés nem említi, hogy az első oldalán felsorolt adatok külön-külön miért
szükségesek, így az adatok kezelésének szükségességét sem támasztja alá.
A jogi igények érvényesítése előtti behajtási szakaszban a Hatóság álláspontja szerint a
Kérelmezett postai úton is felveheti a kapcsolatot az adóssal, és ezen az úton is megelőzhető a
jogi eljárás, arra is tekintettel, hogy az esetleges egyezség is papír alapon kerül megkötésre. Az
érintettnek lehetővé kell tenni, hogy választhassa az írásbeli kapcsolattartást is, ha nem kíván
telefonhívásokat és SMS üzeneteket fogadni.
Az érdekmérlegelésben nincs olyan adatkezelői érdek, mely az érintett törléshez való jogával
szemben elsődlegességet élvezne. A Kérelmezett érdekmérlegelése sem említ olyan adatkezelői
érdeket, mely megelőzhetné az érintett magánszférájának védelméhez fűződő jogát a jogi igények
érvényesítéséhez valóban nélkülözhetetlen, a Kérelmező természetes személyazonosító adatain
túli személyes adatai kezelése tekintetében.
A Kérelmezett azon megállapítása az érdekmérlegelésben miszerint „álláspontunk igazolása
érdekében minden az adott ügyben felmerülő kérdés bizonyítása érdekében szükséges adatot
bizonyítékként csatolnunk kell” nem támasztja alá a Kérelmező telefonszám, e-mail cím adatának,
személyi igazolvány számának, PSZÁF/MNB regiszter számának, képzési adatainak, továbbá az
önéletrajzában szereplő olyan adatai kezelésének szükségességét, melyek a Kérelmezett
követelésének jogosságát nem támasztják alá egy esetleges igényérvényesítési eljárásban.
Az általános adatvédelmi rendelet 5. cikk (1) bekezdés c) pont szerinti „adattakarékosság“ elvének
figyelembe vételével kell a Kérelmezettnek eljárnia a személyes adat kezelése során. A Hatóság
álláspontja szerint a Kérelmezettnek a követelés igényérvényesítéséhez nem nélkülözhetetlen
személyes adatokat törölnie kellett volna, mert ezzel a Kérelmezett az „adattakarékosság“ elvében
írt kötelezettségének is eleget tenne.
A fentiekre hivatkozással a Hatóság megállapította, hogy a Kérelmezett adatkezelése a 6. cikk (1)
bekezdés szerinti jogalapok fennállásának hiánya miatt jogellenes, továbbá nem felel meg a
célhoz kötöttség és a szükségesség („adatakarékosság“) elvének sem, ezért az általános
adatvédelmi rendelet 5. cikk (1) bekezdés b) és c) pontjának rendelkezésébe is ütközik.

15

III.2.3.Kérelmezett tájékoztatási kötelezettsége
II.2.3.1. A Kérelmező 2018. május 25. napját követően a 2018. 09. 30., 2018. 11. 05., 26., 2018.
12. 17. és 2019. 01. 03., 21. napján kelt leveleiben kért tájékoztatást a Kérelmezettől a személyes
adatai kezelésével kapcsolatban.
A Kérelmezett a Kérelmezőt 2018. október 18., 25., 2018. december 04., 2019. január 9. napján,
és 2019. február 8. napján kelt leveleiben tájékoztatta a személyes adatai kezelésével
kapcsolatban, illetve a törlési kérelme elutasításáról.
A Kérelmezett a 2018. október 25. napján kelt levelében tájékoztatta a Kérelmezőt, hogy a […]
részére átadták a személyes adatait követeléskezelési célból, az adatfeldolgozó igénybevételéhez
az érintett hozzájárulására nincs szükség, továbbá a személyes adatai törlésére vonatkozó
kérelmet nem teljesítik hivatkozással az általános adatvédelmi rendelet 17. cikk (3) bekezdés b) és
e) pontjára, tekintettel arra, hogy azok szükségesek a Kérelmezettre előírt jogi kötelezettség
teljesítéséhez, illetve jogi igények előterjesztéséhez, érvényesítéséhez, illetve védelméhez. Az ezt
követően érkezett, ugyanerre irányult érintetti kérelmekre külön nem válaszolt, csak arról
értesítette a Kérelmezőt a 2018. december 04., 2019. január 9. és 2019. február 8. napján kelt
leveleiben, hogy a 2018. október 25. napján kelt levelében írtakat fenntartja.
A fentiek alapján a Hatóság megállapította, hogy a Kérelmezett az általános adatvédelmi rendelet
12. cikk (3) bekezdésében előírt határidőt betartva válaszolt az érintetti kérelemre, azonban a
tájékoztatás nem volt megfelelő, mivel nem volt kielégítő az alábbiak miatt:
A Kérelmezett 2018. október 25. napján kelt levelében adott válaszában nem jelölte meg a
jogszabályi hivatkozást, mely alapján köteles kezelni a Kérelmező személyes adatait, továbbá az
általános adatvédelmi rendelet 12. cikk (4) bekezdésében előírtakról sem nyújtott tájékoztatást,
azaz arról, hogy a Kérelmező panaszt nyújthat be a Hatóságnál, és élhet bírósági jogorvoslati
jogával.
A Kérelmezett nyilatkozata szerint a közvetítői szerződésben, továbbá a megbízási jogviszony
megszűnésekor adtak tájékoztatást az adatkezeléséről, melyek az általános adatvédelmi rendelet
hatályba lépését megelőző tájékoztatások voltak. A Kérelmezett az általános adatvédelmi rendelet
hatályba lépése után az érintetti kérelmekre küldött válaszlevelében nem tájékoztatta a
Kérelmezettet az általános adatvédelmi rendelet 21. cikk szerinti tiltakozás jogáról.
Az átláthatóságnak az adatkezelés teljes folyamata során érvényesülnie kell. Az érintett számára
transzparensnek kell lennie, hogy mely személyes adatait mely adatkezelők, hogyan, milyen
célból, milyen jogalapra, illetve a jelen esetben mely jogszabályi kötelezettségre hivatkozással
kezelik.
A fentiek alapján a Hatóság megállapította, hogy a Kérelmezett az általános adatvédelmi rendelet
5. cikk (1) bekezdés a) pontban megfogalmazott átláthatóság elvét és az általános adatvédelmi
rendelet 21. cikk (4) bekezdését is megsértette.
A fentiekre vonatkozóan tehát megállapítható, hogy a Kérelmezett a megfelelő tájékoztatással
kapcsolatos kötelezettségét elmulasztotta teljesíteni.
II.2.3.2.A Kérelmezett nyilatkozata szerint a Kérelmező megbízási jogviszony megszűnésekor
(2015. december 15. napján) kapott tájékoztatást, azt követően már csak a törlési kérelemmel
kapcsolatosan benyújtott érintetti kérelmeire válaszolt a Kérelmezett. A jogviszony megszűnésekor
arról tájékoztatták a Kérelmezőt, hogy a korábban adott hozzájárulás alapján, amennyiben

16

tartozása keletkezik, abban az esetben az alábbi adatai továbbíthatók, tehát kezelhetők
igényérvényesítési céllal:
-

név
állandó lakcím
telefonszám
e-mail
születési dátum
anyja neve
vállalkozói igazolvány száma
követelésre vonatkozó adatok, üzleti kapcsolat adatai

A Kérelmezett által becsatolt – 2018. május 16. napján készült - érdekmérlegelésben a fentiekben
meghatározott adatkörön túl a kezelt adatok közé sorolta a Kérelmező adószámát, személyi
igazolvány számát, PSZÁF/MNB regiszter számát, bankszámlaszámát képzési adatokat,
önéletrajzban szereplő adatokat is.
Mivel a Kérelmezettel fennállt jogviszonya megszűnése után a Kérelmezett külön adatvédelmi
tájékoztatást nem kapott, csak a törlésre vonatkozó érintetti kérelmei visszautasításáról, ezért a
Hatóság megállapította, hogy arról nem tájékoztatta a Kérelmezett a Kérelmezőt, hogy a
jogviszonya megszűnéséről szóló dokumentumban felsorolt adatokon kívül még az
érdekmérlegelésében említett további adatait kezeli követeléskezelési céllal.
Az általános adatvédelmi rendelet 6. cikk (4) bekezdése lehetővé teszi, hogy a személyes
adatokat az adatkezelés eredeti céljától eltérő egyéb célból kezelje az adatkezelő, feltéve, hogy az
adatkezelés összeegyeztethető az adatkezelés eredeti céljával, amelyre a személyes adatokat
eredetileg gyűjtötték. Ebben az esetben az adatkezelőnek több szempontot figyelembe kell vennie,
melyek közül az általános adatvédelmi rendelet a 6. cikk (4) bekezdése példálózó felsorolásban
kiemeli azokat a körülményeket, amelyek mérlegelését a legfontosabbnak tartja.
Jelen ügyben megállapítható, hogy a Kérelmezett az eredeti adatkezelési céltól eltérő egyéb célból
(igényérvényesítés) is kezeli a Kérelmező jogviszony megszűnésekor kapott tájékoztatóban
említetteken túl az érdekmérlegelésben említett további személyes adatait is.
Ezen cél tekintetében alkalmaznia kellett volna az általános adatvédelmi rendelet 6. cikk (4)
bekezdésében foglaltakat, és meg kellett volna állapítania, hogy az adatkezelés eredeti és ettől
eltérő célja összeegyeztethető-e. A Kérelmezett ezt a mérlegelést nem végezte el, ezért a
jogalapot ezen adatkezelési cél vonatkozásban sem igazolta.
Amennyiben ezen szempontok alapján a Kérelmezett arra a következtésre jutott volna, hogy
összeegyeztethető az új céllal az adatkezelése, abban az esetben az új adatkezelési célról és
ehhez kapcsolódóan minden releváns információról a Kérelmezőt az általános adatvédelmi
rendelet 13. cikk (3) bekezdése alapján tájékoztatnia kellett volna. Nem összeegyeztethető
adatkezelési célok esetén pedig az új célú adatkezelés nyilvánvalóan nem végezhető, mivel
megfelelő, érvényes jogalap nem áll fenn.
A Hatóság megállapította, hogy a Kérelmezett a fentiek alapján megsértette az általános
adatvédelmi rendelet 6. cikk (4) bekezdésében és 13. cikk (3) bekezdésében foglaltakat.
III.3. Jogkövetkezmények
A Hatóság a Kérelmező kérelmének részben helyt ad és az általános adatvédelmi rendelet 58. cikk
(2) bekezdés b) pontja alapján elmarasztalja a Kérelmezettet, mert az adatkezelési tevékenysége
17

megsértette az általános adatvédelmi rendelet 5. cikk (1) bekezdés a), b) és c) pontját, 6. cikk (1)
bekezdését, 6. cikk (4) bekezdését,12. cikk (1), (4) bekezdését, 13. cikk (3) bekezdését, 21. cikk
(4) bekezdését, 17. cikk (1) bekezdését.
A Hatóság az általános adatvédelmi rendelet 58. cikk (2) bekezdés c) pont alapján utasítja a
Kérelmezettet, hogy a jogi igények érvényesítése céljából ne kezelje a Kérelmező telefonszám, email cím adatának, adószámának, személyi igazolvány számának, PSZÁF/MNB regiszter
számának, képzési adatainak továbbá az önéletrajzában szereplő adatait, és utasítja a
Kérelmezettet, hogy az előzőekben említett adatok közül azokat, melyeknek kezelésével
kapcsolatban nincs jogszabályi kötelezettsége valamennyi nyilvántartásából törölje, továbbá
tájékoztassa az általános adatvédelmi rendelet 12. cikk (1), (4) bekezdésének, továbbá 21. cikk (4)
bekezdésében írtaknak megfelelően a Kérelmezőt a törlési kérelmével kapcsolatban a jogszabályi
kötelezettség alapján kezelt személyes adatai vonatkozásában. A tájékoztatás és az adattörlés
tényét, valamint azt, hogy a törlésről a Kérelmezőt is értesítette, igazolja a Hatóságnak.
A fentiek alapján a Hatóság a rendelkező részben foglaltak szerint döntött.
IV. Egyéb kérdések
A Hatóság hatáskörét az Infotv. 38. § (2) és (2a) bekezdése határozza meg, illetékessége az egész
ország területére kiterjed.

Az Ákr. 112. §-a, és a 116. § (1) bekezdése, illetve a 114. § (1) bekezdése alapján a határozattal
szemben közigazgatási per útján van helye jogorvoslatnak.
***
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (2) bekezdés a) pontja alapján a Hatóság
döntésével szembeni közigazgatási per törvényszéki hatáskörbe tartozik, a perre a Kp. 13. § (11)
bekezdése alapján a Fővárosi Törvényszék kizárólagosan illetékes. A polgári perrendtartásról
szóló 2016. évi CXXX. törvénynek (a továbbiakban: Pp.) – a Kp. 26. § (1) bekezdése alapján
alkalmazandó – 72. §-a alapján a törvényszék hatáskörébe tartozó perben a jogi képviselet
kötelező. Kp. 39. § (6) bekezdése szerint – ha törvény eltérően nem rendelkezik – a keresetlevél
benyújtásának a közigazgatási cselekmény hatályosulására halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény 9. §
(1) bekezdés b) pontja szerint az ügyfél jogi képviselője elektronikus kapcsolattartásra kötelezett.
A keresetlevél benyújtásának idejét és helyét a Kp. 39. § (1) bekezdése határozza meg. A
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén
alapul. A közigazgatási per illetékének mértékét az illetékekről szóló 1990. évi XCIII. törvény
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.
Ha az előírt kötelezettségek teljesítését a Kérelmezett megfelelő módon nem igazolja, a Hatóság
úgy tekinti, hogy a kötelezettségeket határidőben nem teljesítette. Az Ákr. 132. §-a szerint, ha a
Kérelmezett a Hatóság végleges döntésében foglalt kötelezésének nem tett eleget, az
végrehajtható. A Hatóság határozata az Ákr. 82. § (1) bekezdése szerint a közléssel véglegessé
18

válik. Az Ákr. 133. §-a értelmében a végrehajtást – ha törvény vagy kormányrendelet másként nem
rendelkezik – a döntést hozó hatóság rendeli el. Az Ákr. 134. § -a értelmében a végrehajtást – ha
törvény, kormányrendelet vagy önkormányzati hatósági ügyben helyi önkormányzat rendelete
másként nem rendelkezik – az állami adóhatóság foganatosítja. Az Infotv. 60. § (7) bekezdése
alapján a Hatóság határozatában foglalt, meghatározott cselekmény elvégzésére, meghatározott
magatartásra, tűrésre vagy abbahagyásra irányuló kötelezés vonatkozásában a határozat
végrehajtását a Hatóság foganatosítja.
A hatóság az eljárás során túllépte az Infotv. 60/A.§ (1) bekezdése szerinti százhúsz napos
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek.
Az Ákr 46. § (1) bekezdés a) pont alapján a hatóság a kérelmet visszautasítja, ha az eljárás
megindításának jogszabályban meghatározott feltétele hiányzik, és e törvény ahhoz más
jogkövetkezményt nem fűz.
Az Ákr. 47. § (1) bekezdés a) pontja kimondja, hogy a hatóság az eljárást megszünteti, ha a
kérelem visszautasításának lett volna helye, annak oka azonban az eljárás megindulását követően
jutott a hatóság tudomására.

Budapest, 2019. szeptember 04.

Dr. Péterfalvi Attila
elnök
c. egyetemi tanár

19

