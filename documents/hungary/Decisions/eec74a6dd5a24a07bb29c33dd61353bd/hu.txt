 

Iktatószám:  NAIH/3944-[…]/2021. 

Tárgy: kérelmet elutasító határozat 

 

HATÁROZAT 

A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
(székhelye:  […])  által  képviselt  […]  kérelmező  (születési  hely  és  idő:  […],  a  továbbiakban: 
Kérelmező) 2021.04.06. napján  beérkezett kérelmére a Nemzeti Népegészségügyi Központ 
(székhely: 1097 Budapest, Albert Flórián út 2-6., a továbbiakban: Kérelmezett) adatkezelése 
tárgyában indított adatvédelmi hatósági eljárásban az alábbi döntést hozza: 

A Hatóság a Kérelmezőnek a Kérelmezettel szembeni, meghatározott iratanyag másolatban 
történő kiadására irányuló kérelmét 

e l u t a s í t j a .  

A jelen határozattal szemben közigazgatási úton jogorvoslatnak helye nincs, de az a közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet elektronikusan, a Hatósághoz kell benyújtani, amely 
azt  az  ügy  irataival  együtt  továbbítja  a  bíróságnak.  Tárgyalás  tartása  iránti  kérelmet  a 
keresetlevélben lehet kérni. A teljes személyes illetékmentességben nem részesülők számára 
a bírósági felülvizsgálati eljárás illetéke 30 000 Ft, a per tárgyi illetékfeljegyzési jog alá esik. A 
Fővárosi Törvényszék előtti eljárásban a jogi képviselet kötelező. 

 
 

INDOKOLÁS 

 
 
I. Az eljárás menete, tényállás tisztázása 
 
I.1.  A  Kérelmező  a  Hatósághoz  2021.04.06.  napján  beérkezett  kérelmében  előadta,  hogy 
édesanyja, néhai […] (a továbbiakban: Elhunyt) […]–[…] között a […]ban (a továbbiakban: 
Kórház) egészségügyi ellátásban részesült. 
 
A  Kérelmező  kifejtette,  hogy  az  ellátás  szakmai  megfelelőségével  kapcsolatban  az  Állami 
Népegészségügyi  és  Tisztiorvosi  Szolgálat  (a  továbbiakban:  ÁNTSZ)  vizsgálatát  kérte, 
amely ezen kérelem alapján a 2013. évi CLXV. törvény (a továbbiakban: Panasztv.) szerinti 
eljárást  folytatott  le.  A  Hatósághoz  benyújtott  kérelem  és  annak  mellékletei  alapján  ez  az 
eljárás, - amelynek keretében szakértőként a […] (a továbbiakban: Szakértő I.) bevonására 
is  sor  került  –  […]  között  zajlott  le.  Az  eljárás  eredménye  alapján  az  ÁNTSZ  a  Kórházzal 
szemben  hatósági  eljárás  hivatalbóli  megindításáról  döntött,  amely  […]  között  volt 
folyamatban. A kérelem és mellékletei hivatkoznak továbbá egy a Kórház és a Kérelmező 
között lezajlott perre is, amelynek keretében egy másik szakértői vélemény is készült. 
A  Hatósághoz  benyújtott 
iratok  alapján,  a  bírósági  eljárás  keretében  az  ÁNTSZ 
megkeresésére a következők szerint került sor: […] napján kelt iratával a bíróság kérte az 
ÁNTSZ-től  az  […]  számú  irat  megküldését.  Az  ÁNTSZ  válaszul  megküldte  az  […]  és  […] 
iktató főszámon található ügyiratokat. Ez az iratanyag a bírósághoz […] napján érkezett meg. 

………………………………………………………………………………………………… 
 
1055 Budapest 
Falk Miksa utca 9-11. 
 

ugyfelszolgalat@naih.hu 
www.naih.hu 

Tel.: +36 1 391-1400 
Fax: +36 1 391-1410 

A Hatósághoz benyújtott iratok alapján, […] napján kelt levelével a Kérelmező megkereste 
az Emberi Erőforrások Minisztériumát (a továbbiakban: EMMI), hogy a panaszának ismételt 
kivizsgálását kérje. Az EMMI a […] napján kelt válaszában a Kérelmezőt tájékoztatta arról, 
hogy  a  Panasztv.  vonatkozó  rendelkezései  alapján  nem  áll  módjában  ismételt  vizsgálatot 
lefolytatni, a bíróság pedig a kért iratokat megkapta, így további lépéseket a kérelem alapján 
az EMMI nem tesz. 
 
Az  EMMI  […]  napján  kelt  jegyzőkönyvében  rögzítettek  alapján,  a  Kérelmező  egyrészt 
tájékoztatást  kért  az  ott  felsorolt  kérdésekről,  másrészt  kérte,  hogy  a  Kórháztól  bekért 
egészségügyi dokumentációt másolatban bocsássák a rendelkezésére. 
A  jegyzőkönyv  alapján  arról  a  Kérelmezőt  helyben  tájékoztatták,  hogy  Panasztv.  szerinti 
eljárásban  nincs  lehetőség  iratbetekintésre.  A  jegyzőkönyvben  rögzítettekkel  kapcsolatos 
válaszát az EMMI a […] napján kelt levelében közölte. Ez tartalmilag a tájékoztatás kérésre 
reagált, a másolati dokumentáció kiadására vonatkozó részben a válasz a Kérelmező kérését 
nem érintette. 
 
A  Hatósághoz  benyújtott  iratokból  kiolvasható,  hogy  a  Kérelmező  2020.[…]  hónapban 
kérelemmel fordult a Kérelmezetthez, amely kérelmet a Kérelmezett a […, a továbbiakban: 
előzményirat] számú iratában válaszolt meg. 
 
2021.[…]  napján  a  Kérelmező  a  Kérelmezetthez  ismét  kérelmet  nyújtott  be,  amire  a 
Kérelmezett […] napján kelt levelében válaszolt. A Kérelmező a Hatósághoz csak az utóbbi 
iratot,  a  Kérelmezett  válaszát  csatolta  be.  Ezen válaszában  a  Kérelmezett jelezte,  hogy  a 
[fentebb előzményiratként hivatkozott …] számú iratában írtakat fenntartja, kifejtette továbbá, 
hogy  az  abban  foglalt  részletes  tájékoztatás  részeként  közölte,  hogy  a  Panasztv. 
iratbetekintésre  nem  ad  lehetőséget,  a  hatósági  eljárásban  pedig  bár  iratbetekintésre  van 
lehetőség, a Kérelmező abban az eljárásban nem minősül ügyfélnek. A Kérelmezett azt is 
előadta, hogy a tárgyi válasza a Panasztv. szerinti eljárás és a hatósági eljárás iratanyagaira 
vonatkozóan  értelmezendő  és  nem  érinti  a  Kérelmező  azon  jogát,  amely  a  Kórházzal 
szemben az egészségügyről szóló 1997. évi CLIV. törvény (a továbbiakban: Eütv.) alapján 
áll  fenn,  továbbá  azon jogát  sem,  amely  a  bírósági  eljárás  iratanyagába  való  betekintésre 
vonatkozóan a Kérelmezőt szintén megilleti. 
Kérelmezett  ezen  válasza  alapján,  mind  a  hozzá  2020.[…]  hónapban  benyújtott,  mind  a 
2021.[…]  napján  kelt  kérelmezői  kérelem  arra  irányult,  hogy  Kérelmezett  másolati 
példányban adja át az […] iktatószámú, […] hivatkozási számú eljárás iratanyagát, különösen 
a  Szakértő I.  számára  kiadott  iratanyagot.  Ezzel összefüggésben  a  Kérelmezett  arra  is rá 
kívánt mutatni a tárgyi válaszában, hogy a […] hivatkozási szám számára nem azonosítható, 
de  az  […]  iktatószám  igen.  Utóbbi  a  Kérelmezett  álláspontja  szerint  a  Panasztv.  szerinti 
eljárás és az azt követő hatósági eljárás iratanyagát azonosítja együttesen. 
 
A Kérelmező a Hatósághoz intézett kérelmében kifejtette, hogy a két szakértő (a Szakértő I. 
és  a  bírósági  eljárásba  bevont  szakértő)  az  álláspontja  szerint  egymástól  eltérő 
szakvéleményt  adott,  ami  számára  kérdésessé  teszi,  hogy  a  szakvéleményeket  azonos 
dokumentáció  alapján  készítették-e  el.  A  Kérelmező  előadta,  hogy  emiatt  szeretné 
megismerni,  hogy  a  Kórház  milyen  dokumentációt  küldött  az  ÁNTSZ-nek.  Ezzel 
összefüggésben  a  Kérelmező  hangsúlyozta,  hogy  a  bírósági  eljárás  keretében 
iratbetekintésen részt vett, de az számára nem tette világossá, hogy a dokumentáció mely 
részét vizsgálta az ÁNTSZ. 
 
A Kérelmező kifejtette továbbá, hogy szeretné másolatban megkapni a Kérelmezettől az […] 
iktatószámú,  […]  hivatkozási  számú  eljárás  iratanyagát,  különösen  a  Szakértő  I.  számára 
kiadott  iratanyagot.  Állítása  szerint  ez  utóbbi  kérését  a  Kérelmezett  három  alkalommal 

 

2 

utasította  el  (iktatószámok:  […],  […],  […]),  annak  ellenére,  hogy  ezen  kérését  álláspontja 
szerint  az  Eütv.  24.§  (9)  bekezdése  megalapozza.  Ennek  igazolására  a  Kérelmező  a 
Hatósághoz becsatolta az alábbi iratokat: 
 

- 
- 
- 

[iktatószám…], kelt […] napján; 
[iktatószám…], kelt […] napján; 
[iktatószám…], kelt […] napján. 

jogát 

kívánja 

szerinti 

Emellett 

hivatkozott 

érvényesíteni. 

 
A  Kérelmező  a  Hatósághoz  becsatolta  továbbá  a  Kórház  által  kibocsátott  […]  számú 
dokumentumot is, amely állítása szerint a bírósági eljárásban ismertté vált iratok ismeretében 
nem  tükrözi  valósan  a  Kórház  rendelkezésre  álló  dokumentációt,  mivel  a  per  során  a 
Kérelmező találkozott ebben a listában nem megjelölt dokumentumokkal is. 
 
I.2. A Hatóság a kérelem hiányosságaira tekintettel az  általános közigazgatási rendtartásról 
szóló  2016.  évi  CL.  törvény  (a  továbbiakban:  Ákr.)  44.  §-a  alapján  a  NAIH/[…].  számú 
végzésében  a  Kérelmezőt  a  végzés  kézhezvételétől  számított  15  napos  határidővel 
hiánypótlásra hívta fel. 
 
A  Kérelmező  a  hiánypótlásra  adott  válaszában  hangsúlyozta,  hogy  az  Eütv.  24.§  (9) 
bekezdése 
az 
információszabadságról szóló 2011. évi CXII. törvény (a továbbiakban: Infotv.) 25.§ (2) és (3) 
bekezdéseire, mivel a Kérelmező az Elhunyt gyermeke (az utóbbi állítás igazolására csatolta 
az Elhunyt halotti anyakönyvi kivonatát másolati példányban). 
Válaszában kifejtette, hogy az álláspontja szerint a Kérelmezett az adatkezelő, aki megítélése 
szerint megsérti  mind  az  Eütv.  24.§ (9)  bekezdése,  mind  az  Infotv.  25.§ (2)-(3)  bekezdései 
szerinti  kötelezettségeit,  amikor  megtagadja  az  iratok  kiadását.  A  feltételezett  jogsértés 
igazolására  a  Kérelmező  csatolta  egyes  megküldött 
leveleit  és  az  ezekre  kapott 
válaszleveleket  (Kérelmező  Kérelmezettnek  címzett  […]  napján  kelt  levele,  Kérelmező 
Kérelmezettnek  címzett  […]  napján  kelt  levele,  Kérelmezett  Kérelmezőnek  címzett  […] 
iktatószámú levele és további, az eredeti kérelemhez is csatolt levelek). 
A Kérelmező hangsúlyozta, hogy a természetes személyeknek a személyes adatok kezelése 
tekintetében történő védelméről és az ilyen adatok szabad áramlásáról, valamint a 95/46/EK 
irányelv  hatályon  kívül  helyezéséről  szóló  2016/679  (EU)  rendeletnek  (a  továbbiakban: 
„GDPR” vagy „általános adatvédelmi rendelet”) 58. cikk (2) bekezdés c) pontja alapján kéri a 
teljes iratanyag kiadását. 
 
II. Alkalmazott jogszabályi rendelkezések 
 
A GDPR 4. cikk 1. pontja alapján „személyes adat”: azonosított vagy azonosítható természetes 
személyre („érintett”) vonatkozó bármely információ; azonosítható az a természetes személy, 
aki  közvetlen  vagy  közvetett  módon,  különösen  valamely  azonosító,  például  név,  szám, 
helymeghatározó  adat,  online  azonosító  vagy  a  természetes  személy  testi,  fiziológiai, 
genetikai,  szellemi,  gazdasági,  kulturális  vagy  szociális  azonosságára  vonatkozó  egy  vagy 
több tényező alapján azonosítható. 
 
A  GDPR  4.  cikk  2.  pontja  alapján 
„adatkezelés”:  a  személyes  adatokon  vagy 
adatállományokon automatizált vagy nem automatizált módon végzett bármely művelet vagy 
műveletek összessége, így a gyűjtés, rögzítés, rendszerezés, tagolás, tárolás, átalakítás vagy 
megváltoztatás,  lekérdezés,  betekintés,  felhasználás,  közlés,  továbbítás,  terjesztés  vagy 
egyéb  módon  történő  hozzáférhetővé  tétel  útján,  összehangolás  vagy  összekapcsolás, 
korlátozás, törlés, illetve megsemmisítés. 
 

 

3 

A GDPR hatálya alá tartozó adatkezelésre az Infotv. 2. § (2) bekezdése szerint az általános 
adatvédelmi rendeletet az ott megjelölt rendelkezésekben meghatározott kiegészítésekkel kell 
alkalmazni. 
 
Az  Infotv.  60.  §  (1)-(2)  bekezdései  alapján  a  személyes  adatok  védelméhez  való  jog 
érvényesülése érdekében a Hatóság az érintett erre irányuló kérelmére adatvédelmi hatósági 
eljárást  indít  és  hivatalból  adatvédelmi  hatósági  eljárást  indíthat.  Az  adatvédelmi  hatósági 
eljárás  megindítása 
iránti  kérelem  az  általános  adatvédelmi  rendelet  77.  cikk  (1) 
bekezdésében, valamint a 22. § b) pontjában meghatározott esetben nyújtható be. 
 
A GDPR 77. cikk (1) bekezdése alapján az egyéb közigazgatási vagy bírósági jogorvoslatok 
sérelme nélkül, minden érintett jogosult arra, hogy panaszt tegyen egy felügyeleti hatóságnál 
- különösen a szokásos tartózkodási helye, a munkahelye vagy a feltételezett jogsértés helye 
szerinti  tagállamban  -,  ha  az  érintett  megítélése  szerint  a  rá  vonatkozó  személyes  adatok 
kezelése megsérti e rendeletet. 
Az  általános  adatvédelmi  rendelet  eltérő  rendelkezése  hiányában  a  kérelemre  indult 
adatvédelmi  hatósági  eljárásra  az  Ákr.  rendelkezéseit  kell  alkalmazni  az  Infotv.-ben 
meghatározott eltérésekkel. 
 
Az  Ákr.  35.  §  (1)  bekezdése  szerint  a  kérelem  az  ügyfél  olyan  írásban  vagy  személyesen 
előterjesztett  nyilatkozata,  amellyel  hatósági  eljárás  lefolytatását,  illetve  a  hatóság  döntését 
kéri jogának vagy jogos érdekének érvényesítése érdekében. 
 
Az Ákr. 36.§ (1) bekezdése alapján, ha jogszabály további követelményt nem állapít meg, a 
kérelem  tartalmazza  az  ügyfél  és  képviselője  azonosításához  szükséges  adatokat  és 
elérhetőségét. 
 
Az Ákr. 38.§ alapján, a kérelmet tartalma szerint kell elbírálni akkor is, ha az nem egyezik az 
ügyfél által használt elnevezéssel. 
 
Az Infotv. 60. § (5) bekezdése értelmében az adatvédelmi hatósági eljárás megindítása iránti 
kérelem az Ákr.-ben meghatározottakon túl tartalmazza 
 

-  a feltételezett jogsértés megjelölését, 
-  a feltételezett jogsértést megvalósító konkrét magatartás vagy állapot leírását, 
-  a 

jogsértést  megvalósító 

feltételezett 

adatkezelő, 

illetve 

adatfeldolgozó 

azonosításához szükséges, a kérelmező rendelkezésére álló adatokat 

-  a  feltételezett  jogsértéssel  kapcsolatos  állításokat  alátámasztó  tényeket  és  azok 

bizonyítékait 

-  a megjelölt jogsértés orvoslása iránti döntésre vonatkozó határozott kérelmet. 

 
Az Ákr. 44. § alapján, ha a kérelem a jogszabályban foglalt követelményeknek nem felel meg 
az  eljáró  hatóság  határidő  megjelölésével,  a  mulasztás  következményeire 
történő 
figyelmeztetés  mellett  –  ha  törvény  vagy  kormányrendelet  másként  nem  rendelkezik  –  egy 
ízben hiánypótlásra hívja fel a kérelmezőt. 
A GDPR 55. cikk (1) bekezdése alapján a felügyeleti hatóság a saját tagállamának területén 
illetékes a GDPR alapján ráruházott feladatok végzésére és hatáskörök gyakorlására. 
 
A GDPR 57. cikk (1) bekezdés a) pontja alapján a tagállami adatvédelmi hatóságok feladata, 
hogy nyomon kövessék és kikényszerítsék a GDPR alkalmazását. 
 

 

4 

Az  Infotv.  38.§  (2)-(2a)  bekezdései  alapján  a  Hatóság  feladata  a  személyes  adatok 
védelméhez, valamint a közérdekű és a közérdekből nyilvános adatok megismeréséhez való 
jog érvényesülésének ellenőrzése és elősegítése, továbbá a személyes adatok Európai Unión 
belüli  szabad  áramlásának  elősegítése.  Az  általános  adatvédelmi  rendeletben  a  felügyeleti 
hatóság  részére  megállapított  feladat-  és  hatásköröket  a  Magyarország  joghatósága  alá 
tartozó  jogalanyok  tekintetében  az  általános  adatvédelmi  rendeletben  és  az  Infotv.-ben 
meghatározottak szerint a Hatóság gyakorolja.  
A Hatóság illetékessége az ország egész területére kiterjed. 
 
A GDPR (27) preambulumbekezdése szerint ezt a rendelet nem kell alkalmazni az elhunyt 
személyekkel  kapcsolatos  személyes  adatokra. A  tagállamok  számára  lehetővé  kell  tenni, 
hogy az elhunyt személyek személyes adatainak kezelését szabályozzák. 
 
Az  Infotv.  25.§  (2)-(3)  bekezdései  szerint,  ha  az  érintett  nem  tett  az  (1)  bekezdésnek 
megfelelő  jognyilatkozatot,  a  Polgári  Törvénykönyv  szerinti  közeli  hozzátartozója  annak 
hiányában  is  jogosult  a  14.  §  c)  pontjában,  az  általános  adatvédelmi  rendelet  hatálya  alá 
tartozó adatkezelési műveletek esetén az általános adatvédelmi rendelet 16. és 21. cikkében, 
valamint - ha az adatkezelés már az érintett életében is jogellenes volt vagy az adatkezelés 
célja az érintett halálával megszűnt - a 14. § d) és e) pontjában, az általános adatvédelmi 
rendelet hatálya alá tartozó adatkezelési műveletek esetén az általános adatvédelmi rendelet 
17. és 18. cikkében meghatározott, az elhaltat életében megillető jogokat érvényesíteni az 
érintett halálát követő öt éven belül. Az érintett jogainak e bekezdés szerinti érvényesítésére 
az  a  közeli  hozzátartozó  jogosult,  aki  ezen  jogosultságát  elsőként  gyakorolja.  Az  érintett 
jogait  az  Infotv.  25.§  (1)  vagy  (2)  bekezdés  alapján  érvényesítő  személyt  e  jogok 
érvényesítése  -  így  különösen  az  adatkezelővel  szembeni,  valamint  a  Hatóság,  illetve 
bíróság előtti eljárás - során az e törvény által az érintett részére megállapított jogok illetik 
meg és kötelezettségek terhelik. 
 
Az  Eütv.  24.§  (2)  bekezdése  alapján,  a  betegnek  a  rá  vonatkozó  személyes  adataival 
kapcsolatos jogaira a természetes személyeknek a személyes adatok kezelése tekintetében 
történő  védelméről  és  az  ilyen  adatok  szabad  áramlásáról,  valamint  a  95/46/EK  rendelet 
hatályon  kívül  helyezéséről  (általános  adatvédelmi  rendelet)  szóló,  2016.  április  27-i  (EU) 
2016/679  európai  parlamenti  és  tanácsi  rendelet,  és  az  egészségügyi  és  a  hozzájuk 
kapcsolódó  személyes  adatok  kezeléséről  és  védelméről  szóló  törvény  rendelkezései 
irányadóak. 
 
Az Eütv. 24.§ (9)-(12) bekezdései az alábbiakat tartalmazzák: 
(9) A beteg életében, illetőleg halálát követően házastársa, egyeneságbeli rokona, testvére, 
valamint  élettársa  -  írásos  kérelme  alapján  -  akkor  is  jogosult  az  egészségügyi  adat 
megismerésére, ha 
a) az egészségügyi adatra 
aa) a házastárs, az egyeneságbeli rokon, a testvér, illetve az élettárs, valamint leszármazóik 
életét, egészségét befolyásoló ok feltárása, illetve 
ab) az aa) pont szerinti személyek egészségügyi ellátása céljából van szükség; és 
b) az egészségügyi adat más módon való megismerése, illetve az arra való következtetés 
nem lehetséges. 
(10)  A  (9)  bekezdés  szerinti  esetben  csak  azoknak  az  egészségügyi  adatoknak  a 
megismerése  lehetséges,  amelyek  a  (9)  bekezdés  a)  pontja  szerinti  okkal  közvetlenül 
összefüggésbe  hozhatók.  Az  egészségügyi  adatokra  vonatkozó  tájékoztatást  a  beteg 
kezelőorvosa, illetve az egészségügyi szolgáltató orvosszakmai vezetője adja meg, az orvosi 
tájékoztatásra  vonatkozó  előírásoknak  megfelelően,  -  szükség  esetén  -  a  kérelmező 
kezelőorvosával való szakmai konzultáció alapján. 

 

5 

(11) A beteg halála esetén törvényes képviselője, közeli hozzátartozója, valamint örököse - 
írásos kérelme alapján  - jogosult a halál okával összefüggő vagy összefüggésbe hozható, 
továbbá  a  halál  bekövetkezését  megelőző  gyógykezeléssel  kapcsolatos  egészségügyi 
adatokat  megismerni,  az  egészségügyi  dokumentációba  betekinteni,  valamint  azokról 
kivonatot, másolatot készíteni, illetve - első alkalommal térítésmentesen, valamint - minden 
további másolat tekintetében - az egészségügyi és a hozzájuk kapcsolódó személyes adatok 
kezeléséről  és  védelméről  szóló  törvény  szerint  meghatározott  módon  a  saját  költségére 
másolatot kapni. 
(12)  Az  egészségügyi  adatok  kezelésének  és  védelmének  részletes  szabályait  az 
egészségügyi és a hozzájuk kapcsolódó személyes adatok kezeléséről és védelméről szóló 
törvény állapítja meg. 
 
Az  egészségügyi  és  a  hozzájuk  kapcsolódó  személyes  adatok  kezeléséről  és  védelméről 
szóló  1997.  évi  XLVII.  törvény  (a  továbbiakban:  Eüak.)  3/A.§  alapján,  az  elhunyt  személy 
elhalálozásának  körülményeire  és  a  halál  okára  vonatkozó,  valamint  az  elhunyt  személyre 
vonatkozó  egészségügyi  dokumentációban 
foglalt  személyes  adat  kezelésére  az 
egészségügyi adat és az egészségügyi dokumentációban foglalt személyes adat kezelésére 
vonatkozó kötelező európai uniós jogi aktusban vagy jogszabályban foglalt szabályokat kell 
alkalmazni. 
 
Az Eüak. 7.§ (5)-(7) bekezdései az alábbiakat tartalmazzák: 
(5) A beteg életében, illetőleg halálát követően az érintett házastársa, egyeneságbeli rokona, 
testvére,  valamint  élettársa  -  írásbeli  kérelme  alapján  -  akkor  is  jogosult  a  (3)  bekezdés 
szerinti jog gyakorlására, ha 
a) az egészségügyi adatra 
aa) a házastárs, az egyeneságbeli rokon, a testvér, illetve az élettárs, valamint leszármazóik 
életét, egészségét befolyásoló ok feltárása, illetve 
ab) az aa) pont szerinti személyek egészségügyi ellátása céljából 
van szükség, és 
b) az egészségügyi adat más módon való megismerése, illetve az arra való következtetés 
nem lehetséges. 
(6)  Az  (5)  bekezdés  szerinti  esetben  csak  azoknak  az  egészségügyi  adatoknak  a 
megismerése  lehetséges,  amelyek  az  (5)  bekezdés  a)  pontja  szerinti  okkal  közvetlenül 
összefüggésbe hozhatóak. 
(7) Az érintett halála esetén törvényes képviselője, közeli hozzátartozója, valamint örököse - 
írásos kérelme alapján  - jogosult a halál okával összefüggő vagy összefüggésbe hozható, 
továbbá  a  halál  bekövetkezését  megelőző  gyógykezeléssel  kapcsolatos  egészségügyi 
adatokat  megismerni,  az  egészségügyi  dokumentációba  betekinteni,  illetve  azokról  -  első 
alkalommal  -  térítésmentesen,  valamint  minden  további  másolat  tekintetében  -  a  (3) 
bekezdés szerinti módon - másolatot kapni. 
 
Az Eütv. 3.§ e) és f) pontjai az alábbiakat tartalmazzák:  
E törvény alkalmazásában 
e) egészségügyi szolgáltatás: az egészségügyi államigazgatási szerv által kiadott működési 
engedély  birtokában  vagy  - 
törvényben  meghatározott  esetben  -  az  egészségügyi 
államigazgatási  szerv  által  történő  nyilvántartásba  vétel  alapján  végezhető  egészségügyi 
tevékenységek  összessége,  amely  az  egyén  egészségének  megőrzése, 
továbbá  a 
megbetegedések megelőzése, korai felismerése, megállapítása, gyógykezelése, életveszély 
elhárítása,  a  megbetegedés  következtében  kialakult  állapot  javítása  vagy  a  további 
állapotromlás  megelőzése  céljából  a  beteg  vizsgálatára  és  kezelésére,  gondozására, 
ápolására, egészségügyi rehabilitációjára, a fájdalom és a szenvedés csökkentésére, továbbá 
a  fentiek  érdekében  a  beteg  vizsgálati  anyagainak  feldolgozására  irányul,  ideértve  a 

 

6 

gyógyszerekkel,  a  gyógyászati  segédeszközökkel,  a  gyógyászati  ellátásokkal  kapcsolatos 
külön jogszabály szerinti tevékenységet, valamint a mentést és a betegszállítást, a szülészeti 
ellátást,  az  emberi  reprodukcióra  irányuló  különleges  eljárásokat,  a  művi  meddővétételt,  az 
emberen  végzett  orvostudományi  kutatásokat,  továbbá  a  halottvizsgálattal,  a  halottakkal 
kapcsolatos  orvosi  eljárásokkal,  -  ideértve  az  ehhez  kapcsolódó  -  a  halottak  szállításával 
összefüggő külön jogszabály szerinti tevékenységeket is; 
f)  egészségügyi  szolgáltató:  a  tulajdoni  formától  és  fenntartótól  függetlenül  minden, 
egészségügyi szolgáltatás nyújtására és az egészségügyi államigazgatási szerv által kiadott 
működési engedély alapján jogosult egyéni egészségügyi vállalkozó, jogi személy vagy jogi 
személyiség nélküli szervezet. 
 
Az Eütv. 4.§ alapján a törvény hatálya kiterjed a Magyarország területén 
a) tartózkodó természetes személyekre, 
b) működő egészségügyi szolgáltatókra, 
c) folytatott egészségügyi és egészségfejlesztési tevékenységekre. 
 
III. Döntés 
 
III.1. A hiánypótlás teljesítése 
 
III.1.1. A Hatósághoz becsatolt egyes iratokban foglaltak alapján nem volt egyértelmű, hogy 
az eredeti kérelem mely iratanyagra, azaz mely adatkezelésben meglévő adatokra irányult (a 
Kórház  által  kezelt  egészségügyi  dokumentációra,  a  Kérelmezett  által  kezelt  iratanyagra,  a 
bíróság által kezelt iratanyagra, stb.). 
 
Ezáltal  az  sem  volt  tisztázott,  hogy  a  Kérelmező  pontosan  mely  általa  gyakorolható  jognak 
kíván  érvényt  szerezni  (Infotv.  25.§  szerinti  jognak,  ágazati  jogszabály  alapján  fennálló 
tájékoztatási jognak, személyes érintetti jognak, stb.) és azt kivel szemben kell érvényesítenie. 
Az előbbivel kapcsolatban nem volt világos, hogy a Kérelmező által gyakorolni kívánt jog, a 
GDPR  hatálya  alá  tartozik-e  és  érvényesítésére  a  Kérelmező  a  GDPR  hatályba  lépését 
követően igazolhatóan kísérletet tett-e az adatkezelővel szemben. Így, nem volt megítélhető 
az  a  kérdés,  hogy  az  adott  jog  érvényesíthető-e  a  Hatóság  előtt  kérelemre  induló  hatósági 
eljárásban. Elképzelhető olyan jog, amely bár megilleti a Kérelmezőt, nem alkalmazható rá a 
GDPR,  ezáltal  nem  terjed  ki  rá  a  Hatóság  hatásköre.  A  Kérelmezett  államigazgatási 
tevékenysége  keretében  keletkezett  iratokba  való  iratbetekintési  kérelem  elbírálásának 
felülvizsgálata  például  nem  tartozik  a  Hatóság  hatáskörébe.  Az  is  lehetséges,  hogy  a 
Kérelmezőnek  egy  olyan  joga,  amelyre  a  GDPR  alkalmazandó  a  vonatkozó  feltételek 
megvalósulásának hiányában nem gyakorolható (ilyen például, ha az Infotv. 25.§-ban felsorolt 
követelmények egy ott meghatározott joggal kapcsolatban nem teljesülnek). 
Az utóbbi, vagyis az adatkezelő meghatározása, különösen azon keresztül vált bizonytalanná, 
hogy bár megfogalmazásában a kérelem alapvetően a Kérelmezett ellen irányult, a Kérelmező 
által hivatkozott különböző jogok eltérő adatkezelések vonatkozásában eltérő adatkezelőket 
köteleznek,  tehát  valójában  nem  volt  egyértelmű,  hogy  ténylegesen  is  a  Kérelmezett-e  a 
gyakorolni kívánt jog szerinti adatkezelő. 
 
A  kérelem  nem  tartalmazta  megfelelően  az  Infotv.  60.§  (5)  bekezdése  szerinti  kötelező 
tartalmi  elemeket,  mert  ezen  információkat  az  érvényesíteni  kívánt  jog  vonatkozásában 
kellett volna megadni, ami a kérdéses jog megfelelő meghatározása hiányában eleve nem 
teljesülhetett. Így a Kérelmező kérelme e tekintetben nem tartalmazta a feltételezett jogsértés 
megjelölését,  az  azt  megvalósító  magatartás  vagy  állapot  megjelölését,  az  adatkezelő 
megjelölését,  a  Kérelmező  állításait  alátámasztó  bizonyítékokat  és  a  Hatóság  döntésére 
irányuló határozott kérelmet. 

 

7 

III.1.2. A fentiekre figyelemmel a Hatóság megállapította, hogy a Kérelmező eredeti kérelme 
egyrészt nem felelt meg az Infotv. 60.§ (2) bekezdésében foglalt követelményeknek, másrészt 
a kérelem az Ákr. 36.§ (1) bekezdés és az Infotv. 60.§ (5) bekezdés szerinti kötelező elemeket 
nem tartalmazta. 
 
III.1.3. A Kérelmező határidőn belül válaszolt a hiánypótlási felhívásra. A válaszában kifejezte, 
hogy az Eütv. 24.§ (9) bekezdése szerinti jogát kívánja érvényesíteni, illetve az Infotv. 25.§ (2) 
és (3) bekezdéseire is hivatkozott, hangsúlyozva, hogy egyértelműen a Kérelmezettet tekinti 
adatkezelőnek.  Álláspontja  szerint  a  Kérelmezett  a  megjelölt  iratanyag  másolatát  a  fenti 
jogszabályok alapján köteles lenne kiadni a Kérelmezőnek, így ennek megtagadásában látja 
a feltételezett jogsértést, a konkrét jogsértő magatartást pedig abban, hogy a kért iratanyag 
kiadását  a  Kérelmezett  megtagadta.  A  Hatóság  döntésére  irányuló  határozott  kérelme 
tekintetében a Kérelmező kifejtette, hogy az iratanyag másolatának kiadását a GDPR 58. cikk 
(2) bekezdés c) pontjára hivatkozva kéri. 
A  hiánypótlási  felhívást  tartalmazó  végzés  adatkezelés  meghatározásának  pontosítására 
vonatkozó  2.  kérdését  (kórházi,  bírósági,  hatósági  adatkezelés)  a  Kérelmező  a  hiánypótlási 
felhívásra  adott  válaszában  csak  indirekt  módon  válaszolta  meg,  amikor  „a  teljes  iratanyag 
kiadására” irányuló kérelmével kapcsolatban a Kérelmezettet jelölte meg adatkezelőként és a 
csatolt  mellékletekben  az  […]  iktatószámú,  […]  hivatkozási  számú  eljárás  iratanyagára, 
különösen  a  Szakértő  I.  számára  kiadott  iratanyagra  hivatkozott  a  Kérelmezettnek  címzett 
megkereséseiben. 
 
A Kérelmező az iktatószámon és hivatkozási számon kívül, az iratanyagot egyéb ismérvekkel 
ezúttal sem írta le. Az eredeti kérelemhez csatolt iratok alapján, a Kérelmezett a hivatkozási 
számot  korábban  nem  tudta  értelmezni,  az  iktatószám  alatt  pedig  a  Panasztv.  szerinti  és  a 
hatósági eljárás iratanyagát együttesen értette. 
 
III.2. A kérelem értékelése 
 
III.2.1. Az Infotv. 60.§ (2) bekezdés szerint az adatvédelmi hatósági eljárás megindítása iránti 
kérelem  az  általános  adatvédelmi  rendelet  77.  cikk  (1)  bekezdésében,  valamint  a  22.  §  b) 
pontjában meghatározott esetben nyújtható be. 
 
A GDPR 77. cikk (1) bekezdése alapján az egyéb közigazgatási vagy bírósági jogorvoslatok 
sérelme nélkül, minden érintett jogosult arra, hogy panaszt tegyen egy felügyeleti hatóságnál 
- különösen a szokásos tartózkodási helye, a munkahelye vagy a feltételezett jogsértés helye 
szerinti  tagállamban  -,  ha  az  érintett  megítélése  szerint  a  rá  vonatkozó  személyes  adatok 
kezelése megsérti e rendeletet. 
 
Ha  az  érintett  elhunyt,  akkor  halálával  az  ő  személyes  érintetti  minősége  megszűnt,  így 
számára  a  GDPR  és  az  Infotv.  szerinti  jogvédelem  nem  gyakorolható,  hiszen  elhunyt 
személyre ezen jogszabályok hatálya nem terjed ki. 
 
A  GDPR  alapján  elfogadott  Infotv.  25.§  (1)-(2)  bekezdései  alapján  az  elhunytat  életében 
megillető  egyes  érintetti  jogok  gyakorlására  jogosult  személy  kifejezetten  érintetti  jogokat 
érvényesíthet az ott meghatározott terjedelemben és feltételek szerint. Az érintett jogait az (1) 
vagy  (2)  bekezdés  alapján  érvényesítő  személyt  e  jogok  érvényesítése  -  így  különösen  az 
adatkezelővel szembeni, valamint a Hatóság, illetve bíróság előtti eljárás - során az Infotv. által 
az érintett részére megállapított jogok illetik meg és kötelezettségek terhelik. Ebben a körben 
tehát  az  érintetti  jogok  érvényesítésekor  a  GDPR  és  az  Infotv.  rendelkezései  megfelelően 
alkalmazandóak. 
 

 

8 

Előfordul, hogy a jogalkotó valamely személy számára jogot keletkeztet arra, hogy egy elhunyt 
személy  adatait  saját  jogán  megismerje.  Ezen  jogok  érvényesítése  az  ágazati  jogszabály 
alkalmazásával  történik.  Ilyenkor  hangsúlyozottan  nem  érintetti  jog  gyakorlásáról  van  szó, 
tehát a GDPR és az Infotv. szabályainak alkalmazására kizárólag akkor és annyiban kerülhet 
sor, amennyiben a jogalkotó kifejezetten előírta a GDPR és Infotv. szabályainak alkalmazását 
az  adott  jogosultság  érvényesítéséhez  kapcsolódóan.  Ilyen  ágazati  jogszabály  található 
például az Eütv.-ben vagy az Eüak-ban. 
 
III.2.2.  Erre  tekintettel  értelmezve  a  Kérelmező  hiánypótlásra  adott  azon  válaszát,  amely 
szerint  a  kérelme  az Infotv.  25.§  (2)-(3)  bekezdéseiben  és  az  Eütv.  24.§  (9)  bekezdésében 
foglalt jogok érvényesítését célozzák, a Hatóság a következő megállapításokat tette: 
 

jogoknál  szűkebbek, 

III.2.2.1. Az adatvédelemre vonatkozó főbb szabályokat 2018. május 25-ig hazánkban az 
Infotv.  tartalmazta,  ezen  időponttól  kezdődően  a  GDPR,  kötelezően  és  közvetlenül 
alkalmazandó.  Az  Infotv.  hatálya  az  élő  (természetes)  személyekre  terjed  ki,  a  GDPR 
pedig kifejezetten kimondja, hogy hatálya az elhunyt személyekre nem terjed ki, egyúttal 
lehetővé teszi, hogy a tagállamok az elhunyt személyek személyes adatainak kezelését 
szabályozzák. (GDPR (27) preambulumbekezdés: Ezt a rendelet nem kell alkalmazni az 
elhunyt személyekkel kapcsolatos személyes adatokra. A tagállamok számára lehetővé 
kell tenni, hogy az elhunyt személyek személyes adatainak kezelését szabályozzák.) 
 
A GDPR-ban szereplő ezen felhatalmazással élve a magyar jogalkotó az Infotv.-be iktatta 
a  25.§  szerinti  rendelkezéseket,  amely  bizonyos  korlátozásokkal  az  elhaltat  életében 
megillető  egyes  érintetti  jogok  érvényesítését  biztosítja.  Hangsúlyozni  kell  ugyanakkor, 
hogy  ezek  az  Infotv.  25.§  alapján  gyakorolható  érintetti  jogok  az  érintettet  életében 
megillető 
terjedelmük  korlátozott  és  érvényesíthetőségük 
feltételekhez kötött. 
 
Az  Infotv.  25.§-a  ezért  nem  úgy  fogható  fel,  mint  egy  olyan  rendelkezés,  amely  a 
Kérelmezőnek  az  Elhunyt  nevében  történő  eljárási  jogosultságát  általánosságban 
alapozza  meg,  hanem  olyan  rendelkezésként,  amely  az  Elhunytat  életében  megillető 
egyes érintetti jogainak gyakorlására a Kérelmezőt bizonyos mértékig felhatalmazza. 
 
Az itt felsorolt érintetti jogok között a hozzáférési jog kifejezetten nem szerepel, tehát erre 
hivatkozva a Kérelmező semmilyen így értelmezett adatkezelésben meglévő személyes 
adat megismerésére nem jogosult. 
 
A  Hatóság  itt  egyben  arra  is  rá  kíván  mutatni,  hogy  az  e  körben  gyakorolható  jogok 
kötelezettje  az  a  személy  lenne,  akit  az  Elhunytat  életében  megillető  érintetti  jog 
vonatkozásában  adatkezelőnek  kell  tekinteni.  Vagyis  akkor  tudna  a  Kérelmező  a 
Kérelmezettel szemben Infotv. 25.§ szerinti jogot gyakorolni, ha az Elhunyt életében lett 
volna  olyan  adatkezelés,  amelyben  az  Elhunyt  személyes  adatait  a  Kérelmezett 
adatkezelőként kezelte. 
A  kérelem  nem  hivatkozott  olyan,  az  Elhunytat  életében  megillető  érintetti  jogokra, 
amelyek vonatkozásában a Kérelmezett (vagy jogelődje) lett volna az adatkezelő. Egyben 
az  is  megállapítható,  hogy  ezzel  a  jogszabályi  rendelkezéssel  összefüggésben  a 
Kérelmező a Kérelmezettől eltérő, másik adatkezelőt és e tekintetben figyelembe vehető 
adatkezelést  sem  jelölt  meg  konkrétan,  továbbá  nem  jelölt  meg  olyan  joggyakorlási 
szándékot,  amely  a  hivatkozott  rendelkezésben  biztosítva  van  (például  törlési  jog, 
helyesbítési jog, stb.). 
 
Végül  ide  vonatkozóan  azt  is  le  kell  szögezni,  hogy  az  Infotv.  25.§-a  szerinti  jogok 

 

9 

gyakorlását a jogalkotó az elhunyt halálától számított 5 éves határidőhöz kapcsolta, így a 
jelen  esetben  –  ha  minden  vonatkozó  jogszabályi  feltétel  teljesülne  is  –  az  Elhunyt 
sajnálatosan bekövetkezett elhalálozásának […] napi dátumára tekintettel az Infotv. 25.§-
a  jelenleg  már  akkor  sem  lenne  alkalmazható,  ezáltal  ez  a  rendelkezés  a  Kérelmező 
számára jogérvényesítés alapja nem lehet. 
 
III.2.2.2.  A  Kérelmező  azon  érintetti  jogai,  amelyek  őt  saját  jogon  illetik  meg,  a  saját 
személyes adataival kapcsolatos adatkezelésekkel összefüggésben állhatnak fenn. 
A  kérelem  nem  hivatkozott  olyan  érintetti  jog  gyakorlására  vonatkozó  igényre,  amely 
tekintetében a Kérelmező maga lenne az érintett, nem jelölt meg olyan panaszt, amely a 
Kérelmező saját személyes adatai kezelésével kapcsolatos. 
 
III.2.2.3. Néhány jogszabály tartalmaz elhunytak adataira vonatkozó ágazati jogszabályi 
rendelkezéseket (pl.: a biztosítási tevékenységről szóló 2014. évi LXXXVIII. törvény 143.§ 
(3) bekezdés, az egészségügyi és a hozzájuk kapcsolódó személyes adatok kezeléséről 
és  védelméről  szóló  1997.  évi  XLVII.  törvény  3/A  §,  stb.)  és  amennyiben  az  adott 
rendelkezésre a jogalkotó a GDPR-t mögöttesen alkalmazhatóvá tette, az adott jog lehet 
kérelemre induló hatósági eljárás tárgya. A Kérelmező e körben hivatkozott az Eütv. 24.§ 
(9) bekezdésére, mint általa gyakorolni kívánt jogra. 
 
Az  Eütv.  24.§  (2)  bekezdése  alapján,  a  betegnek  a  rá  vonatkozó  személyes  adataival 
kapcsolatos  jogaira  a  természetes  személyeknek  a  személyes  adatok  kezelése 
tekintetében  történő  védelméről  és  az  ilyen  adatok  szabad  áramlásáról,  valamint  a 
95/46/EK  rendelet  hatályon  kívül  helyezéséről  (általános  adatvédelmi  rendelet)  szóló, 
2016.  április  27-i  (EU)  2016/679  európai  parlamenti  és  tanácsi  rendelet,  és  az 
egészségügyi  és  a  hozzájuk  kapcsolódó  személyes  adatok  kezeléséről  és  védelméről 
szóló törvény (Eüak.) rendelkezései irányadóak. 
 
Az  Eütv.  24.§  az  egészségügyi  dokumentáció  megismerésének  jogával  kapcsolatos 
rendelkezéseket  tartalmaz.  Ezen  belül  rendelkezik  bizonyos  az  elhunytak  adatainak 
megismerésére  vonatkozó  jogokról  is  (Eütv.  24.§  (9)-(12)  bekezdések),  egyben  a  24.§ 
(12) bekezdésében kimondja, hogy az egészségügyi adatok kezelésének és védelmének 
részletes szabályait az Eüak. állapítja meg. 
 
Az  Eüak.  37.  §  (3)  bekezdése  alapján  az  Eüak.  előírásait  alkalmazni  kell  a  meghalt 
személyre vonatkozó egészségügyi adatok esetén is. 
 
Az Eüak. 37. § (1) bekezdése alapján az Eüak.-ban foglalt rendelkezéseket az Infotv.-nyel 
együtt, azzal összhangban kell értelmezni és alkalmazni. 
 
Az  Eüak.  3/A.§  alapján  az  elhunyt  személy  elhalálozásának  körülményeire  és  a  halál 
okára  vonatkozó,  valamint  az  elhunyt  személyre  vonatkozó  egészségügyi 
dokumentációban  foglalt  személyes  adat  kezelésére  az  egészségügyi  adat  és  az 
egészségügyi  dokumentációban  foglalt  személyes  adat  kezelésére  vonatkozó  kötelező 
európai uniós jogi aktusban vagy jogszabályban foglalt szabályokat kell alkalmazni. 
 
Az  Eütv.  és  az  Eüak.  több  egymással  összhangban  lévő  rendelkezése  is  keletkeztet 
tájékoztatáshoz  való  jogot  elhunytak  adatainak  megismerésére.  Ezek  vonatkozó 
rendelkezései  alapján  az  elhunytra  vonatkozó  egyes  adatokról  tájékoztatási  igény 
alapvetően két irányból merülhet fel:  
 

 

10 

Egyrészt – az Eüak. 7.§ (5) bekezdésével összhangban – elképzelhető egy olyan helyzet, 
hogy az Eütv. 24.§ (9) bekezdése szerinti jogosultnak az aa) pont szerinti személy életét, 
egészségét befolyásoló ok feltárása, illetve egészségügyi ellátása céljából van szüksége 
az elhunyt valamely egészségügyi adatára, figyelembe véve, hogy az egészségügyi adat 
más módon nem szerezhető be. 
 
Másrészt – az Eüak. 7.§ (7) bekezdésével összhangban – az Eütv. 24.§ (11) bekezdése 
szerinti  személy  jogosult  az  elhunyt  vonatkozásában  a  halál  okával  összefüggő  vagy 
összefüggésbe  hozható,  továbbá  a  halál  bekövetkezését  megelőző  gyógykezeléssel 
kapcsolatos egészségügyi adatokról, illetve egészségügyi dokumentációról tájékoztatást 
kapni.  Ennek  alapján  indoklás  nélkül,  egészségügyi  érintettség  hiányában  is  joga  van 
ezen adatok megismerésére és arra, hogy a kapcsolódó dokumentumokba betekintsen, 
ezekről másolatot kapjon. 
 
Lényeges, hogy a két esetkör, két különböző adatkört fed le: 
Előbbi  esetében  az  érintettség  meghivatkozása mellett  a  jogosult  kérhet  bármely  olyan 
egészségügyi  adatot,  amely  a  cél  szempontjából  releváns.  Itt  tehát  az  egészségügyi 
érintettség szempontjából szűkül a kiadható adatok köre. 
Utóbbi  esetben  az  adatkört  a  jogszabály  megadja,  ez  a  halál  okával  összefüggő  vagy 
összefüggésbe  hozható,  továbbá  a  halál  bekövetkezését  megelőző  gyógykezeléssel 
kapcsolatos  egészségügyi  adatok  körére  szűkül.  E  körben  viszont  az  adatkezelőnek 
egészségügyi  érintettség  hiányában  is  tájékoztatást,  betekintési  lehetőséget,  adott 
esetben másolatot kell biztosítania a jogosult számára az egészségügyi dokumentációban 
foglalt releváns adatokról, dokumentumokról. 
 
Mindezek  alapján  amikor  a  Kérelmező  az  Eütv.  24.§  (9)  bekezdése  szerinti  joga 
gyakorlása érdekében nyújt be kérelmet, akkor azzal – az Eütv. 24.§ (2) bekezdése, az 
Eüak. 3/A.§ és az Eüak. 7.§ (5) bekezdésére is figyelemmel –, egy olyan jogra hivatkozik, 
amelyre a GDPR mögöttesen alkalmazandó. 
Ennek megfelelően ennek a jognak az érvényesítésére a Kérelmező tud kérelemre induló 
hatósági eljárásért kérelmet benyújtani. 
 
Ugyanakkor,  az  Eütv.  (és  az  Eüak.)  világosan  megfogalmazza,  hogy  milyen  feltételek 
mellett gyakorolható ez a jog és a kérelem ezeknek a feltételeknek a megvalósulását nem 
igazolta, azokról még állításokat sem tett. 
Nincs sem a kérelemben, sem a hiánypótlásban olyan kijelentés, amely arra utalna, hogy 
a Kérelmező a jogszabályban felsorolt hozzátartozók valamelyikének életét, egészségét 
befolyásoló ok feltárása miatt vagy egészségügyi ellátásával összefüggő okból kívánna 
valamely  adatot  megismerni,  illetve,  hogy  erre  bármelyik  jogérvényesítési  kísérletekor 
hivatkozott volna. 
 
Az Eütv. 24.§ (9) bekezdése alkalmazásának további akadálya, hogy annak a Kérelmezett 
nem a kötelezettje (ld. Eütv. 24.§ (10) bekezdése, Eütv. 3.§ e) és f) pontjai, Eütv. 4.§). A 
Kérelmezett  nem  minősül  az  Eütv.  3.§  e)  és  f)  pontjai  szerinti  egészségügyi 
szolgáltatónak, így az Eütv. 4.§ értelmében nem tartozik a törvény hatálya alá, rá tehát az 
Eütv. 24.§ (9) bekezdése semmilyen kötelezettséget nem keletkeztet. Az Eütv. 24.§ (9) 
bekezdése  szerinti  kötelezettség  kötelezettje  az  Eütv.  24.§  (10)  bekezdése  szerint 
állapítható meg: 
Ennek alapján az egészségügyi adatokra vonatkozó tájékoztatást a beteg kezelőorvosa, 
illetve  az  egészségügyi  szolgáltató  orvosszakmai  vezetője  adja  meg,  az  orvosi 
tájékoztatásra  vonatkozó  előírásoknak  megfelelően,  -  szükség  esetén  -  a  kérelmező 
kezelőorvosával való szakmai konzultáció alapján. 

 

11 

Bár a rendelkezésre álló információk alapján a Kérelmező nem tett kísérletet az Eütv. 24.§ 
(11) bekezdése és az Eüak. 7.§ (7) bekezdése szerinti jogának gyakorlására, a Hatóság 
tájékoztatni  kívánja  a  Kérelmezőt  arról,  hogy  ezt  a  jogát  a  Kórházzal  szemben 
egyértelműen gyakorolhatja, ami azt jelenti, hogy ezáltal hozzáférhet a Kórház által kezelt, 
az  Elhunyt  egészségügyi  ellátásával  összefüggésben  keletkezett  egészségügyi 
dokumentációban lévő valamennyi ide vonatkozó adathoz, irathoz. 
Az Infotv. 25.§-ban foglalt rendelkezésekkel ellentétben, a Kérelmezőnek ez a joga nincs 
időkorláthoz kötve, azzal írásbeli kérelem alapján jelenleg is élhet. 
 
III.2.2.4. Nem megismételve a fent részletezett okokat, a kérdést a hivatkozott iratanyag 
szempontjából megközelítve is megállapítható, hogy a Kérelmező hozzáférési jogát sem 
az  Infotv.  25.§  (2)-(3)  bekezdései,  sem  az  Eütv.  24.§  (9)  bekezdése  nem  tudják 
alátámasztani,  azok  a  kérdéses  információk  megismerésére  vonatkozó  jogot  a  jelen 
esetben eleve nem tudnak megalapozni. 
 
A  Kérelmezett  államigazgatási  tevékenysége  keretében  keletkezett  iratokba  való 
betekintési  kérelem  elbírálásának  felülvizsgálata  továbbá  nem  tartozik  a  Hatóság 
hatáskörébe. Ilyen iratokban szereplő személyes adatok közül a Kérelmező a GDPR 15. 
cikke alapján csak a saját adataihoz férhet hozzá, az Elhunyt adataihoz nem. 

 
IV. Egyéb kérdések 
 
IV.1. A Hatóság az eljárás során túllépte az Infotv. 60/A.§ (1) bekezdése szerinti százötven 
napos ügyintézési határidőt, ezért az Ákr. 51.§ (1) bekezdés b) pontja alapján tízezer forintot 
fizet a Kérelmezőnek – választása szerint – bankszámlára utalással vagy postai utalvánnyal. 
 
IV.2. A Hatóság jelen döntése az Ákr. 80-81.§-án és az Infotv. 61. § (1) bekezdésén alapul. 
A döntés az Ákr. 82. § (1) bekezdése alapján a közlésével véglegessé válik. Az Ákr. 112. §-
a, és 116. § (1) bekezdés és (4) bekezdés d) pontja, illetve a 114. § (1) bekezdése alapján a 
döntéssel szemben közigazgatási per útján van helye jogorvoslatnak. 
 

* * * 

A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni  közigazgatási  per  törvényszéki  hatáskörbe  tartozik,  a  perre  a  Kp.  13.  §  (3) 
bekezdése a) pont aa) alpontja alapján a Fővárosi Törvényszék kizárólagosan illetékes. A 
Kp.  27.§  (1)  bekezdés  b)  pontja  alapján  a  törvényszék  hatáskörébe  tartozó  perben  a  jogi 
képviselet kötelező. Kp. 39. § (6) bekezdése szerint – ha törvény eltérően nem rendelkezik 
–  a  keresetlevél  benyújtásának  a  közigazgatási  cselekmény  hatályosulására  halasztó 
hatálya nincs. 
 
A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény (a továbbiakban: Pp.) 604. § szerint alkalmazandó, az elektronikus ügyintézés és a 
bizalmi  szolgáltatások  általános  szabályairól  szóló  2015.  évi  CCXXII. 
törvény  (a 
továbbiakban: E-ügyintézési tv.) 9. § (1) bekezdés b) pontja szerint az ügyfél jogi képviselője 
elektronikus kapcsolattartásra kötelezett. 
 
A keresetlevél benyújtásának idejét és helyét a Kp. 39. § (1) bekezdése határozza meg.  
A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az  illeték előzetes megfizetése 
alól  az  Itv.  59.  §  (1)  bekezdése  és  62.  §  (1)  bekezdés  h)  pontja  mentesíti  az  eljárást 
kezdeményező felet. 

 

12 

Az Infotv. 38. § (2) bekezdése szerint a Hatóság feladata a személyes adatok védelméhez, 
valamint  a  közérdekű  és  a  közérdekből  nyilvános  adatok  megismeréséhez  való  jog 
érvényesülésének  ellenőrzése  és  elősegítése,  továbbá  a  személyes  adatok  Európai  Unión 
belüli  szabad  áramlásának  elősegítése.  Ugyanezen  §  (2a)  bekezdése  szerint  az  általános 
adatvédelmi rendeletben a felügyeleti hatóság részére megállapított feladat- és hatásköröket 
a  Magyarország  joghatósága  alá  tartozó  jogalanyok  tekintetében  az  általános  adatvédelmi 
rendeletben és e törvényben meghatározottak szerint a Hatóság gyakorolja. 

A Hatóság illetékessége az ország egész területére kiterjed. 
 
 
Budapest, 2021.12.22. 

 
 
 
 

 

Dr. Péterfalvi Attila 

elnök 

c. egyetemi tanár 

13 

