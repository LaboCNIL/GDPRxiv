Ügyszám: NAIH/2020/4228
Tárgy: Kérelem elutasítása

A Nemzeti Adatvédelmi és Információszabadság Hatóság (a továbbiakban: Hatóság) […] a
kérelmezőnek (lakcíme: […]) a képviseletében eljáró […] Ügyvédi Iroda (eljáró ügyvéd: […])
székhelye: […] a továbbiakban: Kérelmező) 2020. május 11-én kelt levelében írt, és postai úton a
Hatósághoz 2020. május 21-én beérkezett beadványa alapján a […] kérelmezettel (székhelye: […],
a továbbiakban: Kérelmezett) szemben 2020. május 22. napján indult adatvédelmi hatósági
eljárásában meghozta az alábbi
HATÁROZATOT
A Hatóság a kérelmet elutasítja.
A jelen határozattal szemben közigazgatási úton jogorvoslatnak nincs helye, de az a közléstől
számított 30 napon belül a Fővárosi Törvényszékhez címzett keresetlevéllel közigazgatási perben
megtámadható. A keresetlevelet a Hatósághoz elektronikusan kell benyújtani, amely azt az ügy
irataival együtt továbbítja a bíróságnak. A teljes személyes illetékmentességben nem részesülők
számára a bírósági felülvizsgálati eljárás illetéke 30.000 Ft, a per tárgyi illeték-feljegyzési jog alá
esik. A Fővárosi Törvényszék előtti eljárásban a jogi képviselet kötelező.
INDOKOLÁS
I. Az eljárás menete és a tényállás tisztázása
A Kérelmező a Hatósághoz 2020. május 21. napján érkezett kérelmében előadta, hogy a
Kérelmezett internetes tartalomszolgáltatóként működteti a […] címen elérhető […] blog-ot. E
tartalomszolgáltatás keretében jelent meg és érhető el jelenleg is (az alábbi internetcímen: […] a
„Budai luxusvillába költöztek a kormánypropagandából meggazdagodott […] reklámcégei drónvideó” című írás, amelynek videó melléklete egyebek mellett, a Kérelmező tulajdonában álló,
[…] úti ingatlanról, annak elhelyezkedéséről, belső területeiről közöl drónfelvételt (a továbbiakban:
drónvideó), kifejezetten megjelölve azt, hogy az ábrázolt ingatlan a Kérelmező tulajdonában áll. A
drónvideó alapvetően a Kérelmező tulajdonában álló ingatlan közterületről nem látható részeit,
belső udvarát, kertjét, annak kialakítását, a kert belső részeit, a kihelyezett kerti bútorokat és az
épület egyéb, közterületről nem látható, az intimitás megóvása érdekében magas fákkal takart
felületeit mutatja be nagy felbontásban.
Az Európai Parlament és a Tanács (EU) 2016/679 Rendeletének a természetes személyeknek a
személyes adatok kezelése tekintetében történő védelméről és az ilyen adatok szabad
áramlásáról, valamint a 95/46/EK rendelet hatályon kívül helyezéséről (a továbbiakban: Rendelet)
4. cikkének 1. pontja szerint „személyes adat”: azonosított vagy azonosítható természetes
személyre („érintett”) vonatkozó bármely információ; azonosítható az a természetes személy, aki
közvetlen vagy közvetett módon, különösen valamely azonosító, például név, szám,

helymeghatározó adat, online azonosító vagy a természetes személy testi, fiziológiai, genetikai,
szellemi, gazdasági, kulturális vagy szociális azonosságára vonatkozó egy vagy több tényező
alapján azonosítható.
A Kérelmező álláspontja szerint az ingatlanának közterületről nem látható részei, azok kialakítása,
elhelyezkedése, kiépítése; összességében a felvételeken láthatóvá váló, a Kérelmező
tulajdonában álló ingatlan minden olyan részlete, mely egyébként közterületről nem látható a
Kérelmezővel egyértelműen összefüggésbe hozható információ, azaz megfelel a Rendelet
„személyes adat” fogalmának.
Úgy véli, hogy a Rendelet 6. cikk (1) bekezdésében felsorolt, az adatkezelés jogszerűségét
megalapozó feltételek1 egyike sem áll fenn, így a drónvideó tartalmát képező személyes adatok
kezelése jogellenes. Következésképpen a Kérelmezett nem jogosult ezen személyes adatok
gyűjtésére, rögzítésére, rendszerezésére, tagolására, tárolására, felhasználására, továbbítására,
terjesztésére vagy egyéb módon történő hozzáférhetővé tételére, sem pedig a Rendelet 4. cikk 2.
pontjában meghatározott egyéb adatkezelési műveletek2 végzésére. Ennek ellenére a drónvideó
jelenleg is elérhető a […] blog-on, a fent meghatározott internetcímen.
A Kérelmező beadványához másolatban csatolta a jogi képviselője útján, a Kérelmezetthez
intézett, a megítélése szerint jogellenes adatkezeléssel kapcsolatos, 2020. február 17-én kelt
tiltakozását, hivatkozva a Rendelet 21. cikk (1) bekezdésében rögzítettekre3, mert a Kérelmező
álláspontja szerint a jelen esetben nem áll(t) fenn olyan kényszerítő erejű jogos ok, amely az
adatkezelést indokolja. Ezen túlmenően, a Rendelet 17. cikk (1) bekezdésének c) és d) pontjára4
hivatkozva felszólította a Kérelmezettet, hogy a Kérelmezőre vonatkozó személyes adatokat, azaz
a drónvideót, annak teljes tartalmát haladéktalanul törölje, továbbá a Rendelet 17. cikk (2)
bekezdésében meghatározott érintetti jogosultsággal5 élve - a törlés mellett - felszólította arra is,
Rendelet 6. cikk - Az adatkezelés jogszerűsége
(1) A személyes adatok kezelése kizárólag akkor és annyiban jogszerű, amennyiben legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a szerződés megkötését
megelőzően az érintett kérésére történő lépések megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett feladat
végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen érdekekkel
szemben elsőbbséget élveznek az érintett olyan érdekei vagy alapvető jogai és szabadságai, amelyek személyes adatok védelmét
teszik szükségessé, különösen, ha az érintett gyermek.
Az első albekezdés f) pontja nem alkalmazható a közhatalmi szervek által feladataik ellátása során végzett adatkezelésre.
2
Rendelet 4. cikk 2. pont – Fogalommeghatározások
„adatkezelés”: a személyes adatokon vagy adatállományokon automatizált vagy nem automatizált módon végzett bármely művelet vagy
műveletek összessége, így a gyűjtés, rögzítés, rendszerezés, tagolás, tárolás, átalakítás vagy megváltoztatás, lekérdezés, betekintés,
felhasználás, közlés továbbítás, terjesztés vagy egyéb módon történő hozzáférhetővé tétel útján, összehangolás vagy összekapcsolás,
korlátozás, törlés, illetve megsemmisítés;
3 Rendelet 21. cikk – A tiltakozáshoz való jog
(1) Az érintett jogosult arra, hogy a saját helyzetével kapcsolatos okokból bármikor tiltakozzon személyes adatainak a 6. cikk (1)
bekezdésének e) vagy f) pontján alapuló kezelése ellen, ideértve az említett rendelkezéseken alapuló profilalkotást is. Ebben az
esetben az adatkezelő a személyes adatokat nem kezelheti tovább, kivéve, ha az adatkezelő bizonyítja, hogy az adatkezelést olyan
kényszerítő erejű jogos okok indokolják, amelyek elsőbbséget élveznek az érintett érdekeivel, jogaival és szabadságaival szemben,
vagy amelyek jogi igények előterjesztéséhez, érvényesítéséhez vagy védelméhez kapcsolódnak.
4
Rendelet 17. cikk - A törléshez való jog („az elfeledtetéshez való jog”)
(1) Az érintett jogosult arra, hogy kérésére az adatkezelő indokolatlan késedelem nélkül törölje a rá vonatkozó személyes adatokat, az
adatkezelő pedig köteles arra, hogy az érintettre vonatkozó személyes adatokat indokolatlan késedelem nélkül törölje, ha az alábbi
indokok valamelyike fennáll:
c) az érintett a 21. cikk (1) bekezdése alapján tiltakozik az adatkezeléseó ellen, és nincs elsőbbséget élvező jogszerű ok az
adatkezelésre, vagy az érintett a 21. cikk (2) bekezdése alapján tiltakozik az adatkezelés ellen;
d) a személyes adatokat jogellenesen kezelték;
5
Rendelet 17. cikk - A törléshez való jog („az elfeledtetéshez való jog”)
1

2

hogy tegyen meg minden elvárható lépést - ideértve a technikai intézkedéseket is - annak
érdekében, hogy tájékoztassa az adatokat kezelő egyéb adatkezelőket, hogy a Kérelmező
kérelmezte a szóban forgó személyes adatokra, azaz a drónvideóra mutató linkek vagy e
személyes adatok másolatának, illetve másodpéldányának törlését egyúttal arra is, hogy 15 napon
belül adjon részletes tájékoztatást arról, hogy milyen intézkedéseket tett a 17. cikk (2)
bekezdésében meghatározott kötelezettségeinek teljesítése érdekében.
A fentiek alapján a Kérelmező azt kérte a Hatóságtól, hogy
a.) kötelezze az Kérelmezettet arra, hogy a Kérelmezőre vonatkozó személyes adatokat, azaz
a drónvideot, annak teljes tartalmát haladéktalanul törölje;
b.) kötelezze továbbá a Kérelmezettet arra is, hogy tegyen meg minden elvárható lépést ideértve a technikai intézkedéseket is - annak érdekében, hogy tájékoztassa a Kérelmező
személyes adatait kezelő egyéb adatkezelőket, hogy a Kérelmező kérelmezte a szóban
forgó személyes adatokra, azaz a drónvideóra mutató linkek vagy e személyes adatok
másolatának, illetve másodpéldányának törlését;
c.) kötelezze a Kérelmezettet arra is, hogy 15 napon belül adjon részletes tájékoztatást arról,
hogy milyen intézkedéseket tett a b.) pont alatti kötelezettségeinek teljesítése érdekében;
d.) az általános közigazgatási rendtartásról szóló 2016. évi CL. törvény (a továbbiakban: Ákr.)
129. § (1) bekezdése alapján kötelezze a Kérelmezettet a Kérelmezőnek a jelen eljárásban
való részvételével és képviseletével kapcsolatban felmerülő valamennyi eljárási költsége
viselésére.
A Kérelmezett (a Kérelmező által mellékletben csatolt, fent hivatkozott felszólítására adott 2020.
február 19-én kelt érdemi válaszában rögzített) álláspontja szerint, a Kérelmező személyes adatait
a Rendelet 6. cikk (1) bekezdés f) pontja szerinti jogos érdekből kezeli. Úgy véli, a jogos érdek mint minden, közügyek megvitatásával és közpénzek felhasználásával szorosan összefüggő, a
közéleti vita lefolytatásához nem nélkülözhető személyes adat tekintetében - a közvélemény
egészének és tagjainak a közügyek szabad és tájékozott megvitatásához fűződő jogos érdeke,
valamint a Kérelmezettnek, mint médiaszolgáltatónak a sajtószabadság és a véleménynyilvánítás
szabadsága által is védett, a tájékoztatáshoz fűződő jogos érdeke.
Megítélése szerint a közzététel értelemszerűen egyben az érintett személyes adat újságírási célú
felhasználásának is minősül, arra a Rendelet 85. cikke6 is vonatkozik, azaz a személyes adatok
Rendelet szerinti védelméhez való jogot a tagállamok, így Magyarország is köteles a
(2) Ha az adatkezelő nyilvánosságra hozta a személyes adatot, és az (1) bekezdés értelmében azt törölni köteles, az elérhető
technológia és a megvalósítás költségeinek figyelembevételével megteszi az észszerűen elvárható lépéseket – ideértve technikai
intézkedéseket – annak érdekében, hogy tájékoztassa az adatokat kezelő adatkezelőket, hogy az érintett kérelmezte tőlük a szóban
forgó személyes adatokra mutató linkek vagy e személyes adatok másolatának, illetve másodpéldányának törlését.
6

Rendelet 85. cikk
A személyes adatok kezelése és a véleménynyilvánítás szabadságához és a tájékozódáshoz való jog
(1) A tagállamok jogszabályban összeegyeztetik a személyes adatok e rendelet szerinti védelméhez való jogot a véleménynyilvánítás
szabadságához és a tájékozódáshoz való joggal, ideértve a személyes adatok újságírási célból, illetve tudományos, művészi vagy
irodalmi kifejezés céljából végzett kezelését is.
(2) A személyes adatok újságírási célból, illetve tudományos, művészi vagy irodalmi kifejezés céljából végzett kezelésére vonatkozóan
a tagállamok kivételeket vagy eltéréseket határoznak meg a II. fejezet (elvek), a III. fejezet (az érintett jogai), a IV. fejezet (az adatkezelő
és az adatfeldolgozó), az V. fejezet (a személyes adatok harmadik országokba vagy nemzetközi szervezetek részére történő
továbbítása), a VI. fejezet (független felügyeleti hatóságok), a VII. fejezet (együttműködés és egységesség) és a IX. fejezet (az
adatkezelés különös esetei) alól, ha e kivételek vagy eltérések szükségesek ahhoz, hogy a személyes adatok védelméhez való jogot
össze lehessen egyeztetni a véleménynyilvánítás szabadságához és a tájékozódáshoz való joggal.
(3) A tagállamok értesítik a Bizottságot azon jogi rendelkezésekről, amelyeket a (2) bekezdés alapján elfogadtak, továbbá
haladéktalanul értesítik a Bizottságot az említett jogi rendelkezéseket érintő későbbi módosító jogszabályokról, illetve módosításokról.

3

véleménynyilvánítás szabadságához és a tájékozódáshoz való joggal összeegyeztetni. Ehhez a
tagállamok számára a Rendelet 85. cikk (2) bekezdése ezen adatkezelések tekintetében
lényegében általános, a Rendelet minden anyagi jogi szabályához képest biztosított eltérési
lehetőséget állapít meg, nem érintve ugyanakkor az érintetteket megillető jogorvoslati
jogosultságokat.
Az összehangolási kötelezettségből és a nemzeti jognak meghagyott eltérési lehetőségből
természetesen az is következik, hogy a Rendelet nem írja felül a hazai alkotmánybírósági
gyakorlatban és az Emberi Jogok Európai Bírósága gyakorlatában a közéleti vita és a
magánszféra elhatárolásával összefüggésben rögzített elveket.
Mindezek alapján a Kérelmezett, mint adatkezelő cikkeinek közzétételét, és a személyes adatok
érintettjei által a közzétett tartalmakkal kapcsolatban előterjesztett kérelmek teljesítését, egyaránt a
véleménynyilvánítás szabadsága és a tájékozódáshoz való jog magyar jogrendben érvényesülő
tartalmának, és a személyes adatokhoz való jognak az összehangolásával végzi.
Álláspontja szerint a Kérelmező a cikkben szereplő személyes adatok közül, a Kérelmező
tulajdonában álló villáról készült légifelvételnek, mint a Kérelmező személyes adatának a
közzététele ellen tiltakozik, azzal, hogy „az Érintett ingatlanának a közterületről nem látható részei,
azok kialakítása, elhelyezkedése, kiépítése; összességében a felvételeken láthatóvá váló, az
Érintett tulajdonában álló ingatlan minden olyan részlete, mely egyébként közterületről nem
látható, az Érintettel egyértelműen összefüggésbe hozható információ”, azaz megfelel a Rendelet
személyes adat fogalmának.
Rögzíti, hogy „a cikkből ugyanakkor egyértelműen kiderül (és az Ön levelében sem szerepel ezt
vitató megállapítás), hogy az érintett ingatlant mint a […] Kft. és a […] Kft., azaz két, összesen
közel 80 milliárd forint árbevételt elért gazdasági társaság székhelyét mutatta be a cikk és a
közzétett videófelvétel. Az, hogy az ingatlan történetesen nem a cégek, hanem a cégeket is
tulajdonló Kérelmező tulajdonában van, az ingatlannyilvántartás bárki által hozzáférhető és
lekérdezhető információ. Közzétételét jelen esetben az tette indokolttá és egyben jogszerűvé, hogy
ennek az információnak az ismeretében köthető össze a cégek sikere (és egyben a Kérelmező
személyes gazdagodása) az ingatlanok feltételezhetően igen jelentős értékével. Amennyiben
ugyanis az ingatlannak más, a cégekhez és a tulajdonosi körhöz nem kapcsolódó személy lenne a
tulajdonosa, úgy egy potenciálisan csak bérelt ingatlan bemutatása nyilvánvalóan jóval kevesebbet
mondana el a Kérelmező, a […] Kft. és a […] Kft. vagyoni helyzetéről. Márpedig egy döntően
közbeszerzések elnyerésével a magyar üzleti életben is ritka gyorsasággal gazdagodó cégcsoport,
illetve tulajdonosuk vagyoni helyzetével kapcsolatos információk nehezen megkérdőjelezhető
módon a közéleti vitában való megvitathatóság körébe tartoznak.”
Megítélése szerint, minthogy a kérdéses ingatlan nem magánlakás célját szolgálja, az arról készült
- egyébként semmilyen emberi aktivitást meg nem örökítő, az épület és a telek méretének,
rendezettségének érzékeltetésén túl semmilyen egyéb információt nem hordozó, a Google
Mapsen hozzáférhető műholdképnél kizárólag a térhatás, a kamera mozgásából fakadó
életszerűség és a felvétel frissessége miatt többet mondó - felvétel tartalma álláspontja szerint
csak nagyon-nagyon tág értelmezés mellett lenne személyes adatnak minősíthető, hiszen abból a
cikkben közzétett tulajdonosi minőség meglétén túl semmilyen egyéb következtetés nem vonható
le sem a Kérelmezett személyére, sem másra nézve.
A fentieken túl a Kérelmezett – bár nem ismerte el, hogy a drónvideó a Kérelmező személyes
adata lenne, lefolytatta a Kérelmező által kért adatkezelői vizsgálatot.
4

Ennek alapja elsődlegesen - jogos érdekből történő adatkezelésről lévén szól - a Rendelet 21. cikk
(1) bekezdése, amely szerint a személyes adat a tiltakozást követően akkor kezelhető tovább, ha
az adatkezelő bizonyítja, hogy az adatkezelést olyan kényszerítő erejű jogos okok indokolják,
amelyek elsőbbséget élveznek az érintett érdekeivel, jogaival és szabadságaival szemben.
Álláspontja szerint e feltétel fennállását a következő, részben köztudomású, részben a közzétett
cikk és videófelvétel által önmagában bizonyított, részben pedig a közhiteles cég-, illetve
ingatlannyilvántartás által igazolt tények bizonyítják:
„ a)
a […] Kft. és a […] Kft. kiemelkedően fontos, szinte kizárólagos szerepet töltenek be a
kormányzati kommunikáció üzeneteinek „médiába öntésében”, a választópolgárokhoz való
eljuttatásában és a kormányzati fizetett tartalmakat közzétevő médiatartalom-szolgáltatók és
egyéb vállalkozások finanszírozásában, így megkerülhetetlen tényezői a magyar politikai rendszer
és a nyilvánosság működésének,
b)
a […] Kft. és a […] Kft. az elmúlt években az a) pont szerinti tevékenységi körében
összesen mintegy 90 milliárd forintnyi közpénzből finanszírozott megbízást kapott,
c)
a […] Kft. és a […] Kft. összesített éves árbevétele a fentiekkel összefüggésben 2014-től
2018-ig néhány százmillióról 80 milliárd forintra, együttes adózott nyereségük néhány millióról
közel 11 milliárd forintra nőtt,
d)
az a-c) pont alatti körülmények együttesen bizonyítják, hogy a tájékoztatáshoz fűződő
kiemelt fontosságú érdek, hogy a […] Kft. és a […] Kft.., illetve az őket tulajdonló Kérelmező
vagyoni helyzetéről a nyilvánosság tájékoztatást kaphasson, illetve az ezt elősegítő állami
döntéseket a cégek és a Kérelmező vagyoni helyzetével kapcsolatos alapvető információk
birtokában értékelhesse,
e)
a videón szereplő, Budapest […] , természetben Budapest, […] szám alatt található ingatlan
egyedüli tulajdonosa az ingatlannyilvántartás szerint a Kérelmező; az ingatlan jogi jellege a
tulajdoni lap szerint: „kivett lakóház, udvar és egyéb épület és kereskedelmi egység és vendéglátó
egység és szolgáltató egység”; az ingatlan címe azonos a […] Kft. és a […] Kft. székhelyével,
f)
a közzétett videófelvétel semmilyen emberi aktivitást nem örökít meg, az épület és a telek
méretének, rendezettségének érzékeltetésén túl semmilyen egyéb információt nem hordoz,
g)
az e-f) pontok alatti körülmények együttesen bizonyítják, hogy a Kérelmező személyes
adatokhoz fűződő jogai a felvétel közzétételével érdemben nem sérültek, az érintettnek a közéleti
vita körébe nem tartozó magánéletét a felvétel semmilyen módon nem mutatja be,
h)
a d) és a g) pont alatti következtetések alapján a közzététel elsőbbséget élvez az érintett
jogainak védelmével szemben, a felvétel közzététele pedig a cikkben szereplő információkat és az
ingatlanról közterületről készült képet mint illusztrációt kiegészítve azért volt elengedhetetlenül
szükséges (és alapozza meg az adatkezelés indokának kényszerítő erejét), mert a felvétel volt
képes a kérdéses ingatlan kiemelkedően jó fekvését és exkluzivitását mint a közlés szempontjából
kiemelkedő jelentőségű körülményeket megfelelően érzékeltetni a közönség számára.
A törlésre vonatkozó kérést a Rendelet 17. cikke alapján is megvizsgálva annak azért nem adunk
helyt, mert a felvétel közlése a 17. cikk (3) bekezdés a) 7pontja szerinti körbe tartozik, azaz a
közzététel a véleménynyilvánítás szabadságához és a tájékozódáshoz való jog gyakorlása
céljából a 3. pontban már részletesen kifejtett okokból szükséges.”
Mindezek alapján, a Kérelmezett arról tájékoztatta a Kérelmezőt, hogy a kért felvételeket a cikkből
nem törli.
7

Rendelet - 17. cikk A törléshez való jog („az elfeledtetéshez való jog”)
(3) Az (1) és (2) bekezdés nem alkalmazandó, amennyiben az adatkezelés szükséges:
a) a véleménynyilvánítás szabadságához és a tájékozódáshoz való jog gyakorlása céljából;

5

II. Alkalmazott jogszabályi rendelkezések
A Rendelet 2. cikk (1) bekezdése alapján a Rendeletet kell alkalmazni a személyes adatok
részben vagy egészben automatizált módon történő kezelésére, valamint azoknak a személyes
adatoknak a nem automatizált módon történő kezelésére, amelyek valamely nyilvántartási
rendszer részét képezik, vagy amelyeket egy nyilvántartási rendszer részévé kívánnak tenni.
Infotv. 2. § (2) bekezdése szerint a Rendeletet az ott megjelölt rendelkezésekben foglalt
kiegészítésekkel kell alkalmazni.
A Rendelet 4. cikk 2. pontja rögzíti, hogy az adatkezelés a személyes adatokon vagy
adatállományokon automatizált vagy nem automatizált módon végzett bármely művelet vagy
műveletek összessége, így a gyűjtés, rögzítés, rendszerezés, tagolás, tárolás, átalakítás vagy
megváltoztatás, lekérdezés, betekintés, felhasználás, közlés továbbítás, terjesztés vagy egyéb
módon történő hozzáférhetővé tétel útján, összehangolás vagy összekapcsolás, korlátozás, törlés,
A Rendelet 6. cikk (1) bekezdés f) pontja értelmében a személyes adatok kezelése kizárólag akkor
és annyiban jogszerű, amennyiben legalább az alábbiak egyike teljesül: […] f) az adatkezelés az
adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen
érdekekkel szemben elsőbbséget élveznek az érintett olyan érdekei vagy alapvető jogai és
szabadságai, amelyek személyes adatok védelmét teszik szükségessé, különösen, ha az érintett
gyermek.
A Rendelet 12. cikk (3) bekezdése értelmében az adatkezelő indokolatlan késedelem nélkül, de
mindenféleképpen a kérelem beérkezésétől számított egy hónapon belül tájékoztatja az érintettet
a 15-22. cikk szerinti kérelem nyomán hozott intézkedésekről. Szükség esetén, figyelembe véve a
kérelem összetettségét és a kérelmek számát, ez a határidő további két hónappal
meghosszabbítható. A határidő meghosszabbításáról az adatkezelő a késedelem okainak
megjelölésével a kérelem kézhezvételétől számított egy hónapon belül tájékoztatja az érintettet.
Ha az érintett elektronikus úton nyújtotta be a kérelmet, a tájékoztatást lehetőség szerint
elektronikus úton kell megadni, kivéve, ha az érintett azt másként kéri.
A Rendelet 17. cikk (1) bekezdése szerint az érintett jogosult arra, hogy kérésére az adatkezelő
indokolatlan késedelem nélkül törölje a rá vonatkozó személyes adatokat, az adatkezelő pedig
köteles arra, hogy az érintettre vonatkozó személyes adatokat indokolatlan késedelem nélkül
törölje, ha az alábbi indokok valamelyike fennáll: a) a személyes adatokra már nincs szükség és
abból a célból, amelyből azokat gyűjtötték vagy más módon kezelték; c) az érintett a 21. cikk (1)
bekezdése alapján tiltakozik az adatkezelése ellen, és nincs elsőbbséget élvező jogszerű ok az
adatkezelésre, vagy az érintett a 21. cikk (2) bekezdése alapján tiltakozik az adatkezelés ellen; d)
a személyes adatokat jogellenesen kezelték; e) a személyes adatokat az adatkezelőre
alkalmazandó uniós vagy tagállami jogban előírt jogi kötelezettség teljesítéséhez törölni kell;
A Rendelet 17. cikk (3) bekezdés a) pont értelmében az (1) és (2) bekezdés nem alkalmazandó,
amennyiben az adatkezelés szükséges: a) a véleménynyilvánítás szabadságához és a
tájékozódáshoz való jog gyakorlása céljából: […].
A Rendelet 77. cikk (1) bekezdése rögzíti, az egyéb közigazgatási vagy bírósági jogorvoslatok
sérelme nélkül, minden érintett jogosult arra, hogy panaszt tegyen egy felügyeleti hatóságnál –
különösen a szokásos tartózkodási helye, a munkahelye vagy a feltételezett jogsértés helye
6

szerinti tagállamban –, ha az érintett megítélése szerint a rá vonatkozó személyes adatok
kezelése megsérti e rendeletet.
A Rendelet 85. cikk (1) bekezdése hangsúlyozza, a tagállamok jogszabályban összeegyeztetik a
személyes adatok e rendelet szerinti védelméhez való jogot a véleménynyilvánítás
szabadságához és a tájékozódáshoz való joggal, ideértve a személyes adatok újságírási célból,
illetve tudományos, művészi vagy irodalmi kifejezés céljából végzett kezelését is.
A Rendelet 85. cikk (2) bekezdése szerint a személyes adatok újságírási célból, illetve
tudományos, művészi vagy irodalmi kifejezés céljából végzett kezelésére vonatkozóan a
tagállamok kivételeket vagy eltéréseket határoznak meg a II. fejezet (elvek), a III. fejezet (az
érintett jogai), a IV. fejezet (az adatkezelő és az adatfeldolgozó), az V. fejezet (a személyes adatok
harmadik országokba vagy nemzetközi szervezetek részére történő továbbítása), a VI. fejezet
(független felügyeleti hatóságok), a VII. fejezet (együttműködés és egységesség) és a IX. fejezet
(az adatkezelés különös esetei) alól, ha e kivételek vagy eltérések szükségesek ahhoz, hogy a
személyes adatok védelméhez való jogot össze lehessen egyeztetni a véleménynyilvánítás
szabadságához és a tájékozódáshoz való joggal.
A Rendelet (65) preambulum-bekezdés […] Ugyanakkor a személyes adatok további megőrzése
jogszerűnek tekinthető, ha az a véleménynyilvánítás és a tájékozódás szabadságához való jog
gyakorlása, valamely jogi kötelezettségnek való megfelelés, illetőleg közérdekből végzett feladat
végrehajtása vagy az adatkezelőre ruházott közhatalmi jogosítvány gyakorlása miatt, vagy a
népegészségügy területét érintő közérdekből, közérdekű archiválás céljából, tudományos és
történelmi kutatási célból vagy statisztikai célból, vagy jogi igények előterjesztéséhez,
érvényesítéséhez, illetve védelméhez szükséges.
A Rendelet (153) preambulum-bekezdése kiemeli, a tagállamok jogának össze kell egyeztetnie a
véleménynyilvánítás és a tájékozódás - ideértve az újságírói, a tudományos, a művészi, illetve az
irodalmi kifejezés - szabadságára vonatkozó szabályokat a személyes adatok védelmére
vonatkozó, e rendelet szerinti joggal. Helyénvaló, hogy a kizárólag a személyes adatoknak az
újságírás, a tudományos, a művészi vagy az irodalmi kifejezés céljából végzett kezelése eltérés
tárgyát képezze vagy mentesüljön az e rendelet egyes rendelkezéseiben szereplő követelmények
alól, ha ez ahhoz szükséges, hogy a személyes adatok védelméhez való jogot a
véleménynyilvánítás szabadságához és tájékozódáshoz való joggal összeegyeztessék, amelyet a
Charta 11. cikke biztosít. Ez alkalmazandó különösen a személyes adatok audiovizuális területen,
valamint a hírarchívumokban és sajtókönyvtárakban történő kezelésére. Következésképpen a
tagállamok jogalkotási intézkedések elfogadásával határozzák meg az ezen alapvető jogok közötti
egyensúly érdekében a szükséges kivételeket és eltéréseket. A tagállamok kivételeket és
eltéréseket fogadnak el az általános elvek, az érintett jogai, az adatkezelő és adatfeldolgozó, a
személyes adatoknak harmadik országokba vagy nemzetközi szervezetek részére történő
továbbítása, a független felügyeleti hatóságok, az együttműködés és az egységes alkalmazás,
illetve az egyedi adatkezelési helyzetek tekintetében. Ha ezek a kivételek vagy eltérések a
tagállamok között különböznek, az adatkezelőre alkalmazandó tagállami jogot kell alkalmazni. A
véleménynyilvánítás szabadságához való jog minden demokratikus társadalomban fennálló
jelentőségének figyelembevétele érdekében az e szabadsághoz tartozó olyan fogalmakat, mint az
újságírás, tágan kell értelmezni.
Az Infotv. 3. § 6. pontja értelmében a közérdekből nyilvános adat a közérdekű adat fogalma alá
nem tartozó minden olyan adat, amelynek nyilvánosságra hozatalát, megismerhetőségét vagy
hozzáférhetővé tételét törvény közérdekből elrendeli
7

Az Infotv. 38. § (2) bekezdése szerint a Hatóság feladata a személyes adatok védelméhez,
valamint a közérdekű és a közérdekből nyilvános adatok megismeréséhez való jog
érvényesülésének ellenőrzése és elősegítése, a Hatóság feladatait és hatáskörét a Rendelet 57.
cikk (1) bekezdése, 58. cikk (1) – (3) bekezdés és az Infotv. 38. § (2) – (4) bekezdése határozza
meg részletesen.
Az Infotv 60. § (1) és (2) bekezdése rögzíti, a személyes adatok védelméhez való jog
érvényesülése érdekében a Hatóság az érintett erre irányuló kérelmére adatvédelmi hatósági
eljárást indít és hivatalból adatvédelmi hatósági eljárást indíthat. Az adatvédelmi hatósági eljárás
megindítása iránti kérelem a Rendelet 77. cikk (1) bekezdésében, valamint a 22. § b) pontjában
meghatározott esetben nyújtható be.
A Rendelet eltérő rendelkezése hiányában a kérelemre indult adatvédelmi hatósági eljárásra az
Ákr. rendelkezéseit kell alkalmazni az Infotv.-ben meghatározott eltérésekkel.
Az Infotv. 61. § (1) bekezdés a) pontja rögzíti, az adatvédelmi hatósági eljárásban hozott
határozatában a Hatóság a) a 2. § (2) és (4) bekezdésében meghatározott adatkezelési
műveletekkel összefüggésben a Rendeletben meghatározott jogkövetkezményeket alkalmazhatja.
Ákr. 17. § értelmében a hatóság a hatáskörét és illetékességét az eljárás minden szakaszában
hivatalból vizsgálja. Ha valamelyik hiányát észleli, és kétsége kizáróan megállapítható az ügyben
illetékességgel rendelkező hatóság, az ügyet átteszi, ennek hiányában a kérelmet visszautasítja,
vagy az eljárást megszünteti.
Az Ákr. 46. § (1) bekezdés a) pontja alapján a hatóság a kérelmet visszautasítja, ha az eljárás
megindításának jogszabályban meghatározott feltétele hiányzik, és e törvény ahhoz más
jogkövetkezményt nem fűz.
Az Ákr 47. § (1) bekezdés a) pontja értelmében a hatóság az eljárást megszünteti, ha a kérelem
visszautasításának lett volna helye, annak oka azonban az eljárás megindítását követően jutott a
hatóság tudomására.
Az Ákr. 112. §-a, 16. § (1) bekezdése, illetve a 114. § (1) bekezdése alapján a határozattal
szemben közigazgatási per útján van helye jogorvoslatnak.
A sajtószabadságról és a médiatartalmak alapvető szabályairól szóló 2010. évi CIV. törvény 10. §
szerint mindenkinek joga van arra, hogy megfelelően tájékoztassák a helyi, az országos és az
európai közélet ügyeiről, valamint Magyarország polgárai és a magyar nemzet tagjai számára
jelentőséggel bíró eseményekről. A médiarendszer egészének feladata a hiteles, gyors, pontos
tájékoztatás ezen ügyekről és eseményekről.
III. A Kérelmező személyes adatai törlésére irányuló kérelemről szóló döntés
A Hatóság az Ákr. 17. §-a értelmében hatáskörét, illetékességét az eljárás minden szakaszában
vizsgálja. Az Infotv. 38. § (2) bekezdése szerint a Hatóság feladata a személyes adatok
védelméhez, valamint a közérdekű és a közérdekből nyilvános adatok megismeréséhez való jog
érvényesülésének ellenőrzése és elősegítése, a Hatóság feladatát a Rendelet 57. cikk (1)
bekezdése, 58. cikk (1) – (3) bekezdés, illetve az Infotv. 38. § (2) – (4) bekezdése határozza meg.
Ebből kifolyólag a Hatóság a személyiségi jogok érvényesülése és ezek esetleges korlátai

8

tárgyában hatáskörrel nem rendelkezik, kizárólag a személyes adatok törlésének kérdését ítélheti
meg.
A Rendelet 17. cikkében rögzített, törléshez való jog („az elfeledtetéshez való jog”) – más érintetti
jogokhoz hasonlóan – nem abszolút, így azt megfelelő garanciák esetén, korlátozásoknak lehet
alávetni. A megalapozatlan vagy túlzó kérelem teljesítése megtagadható, illetve az uniós vagy a
nemzeti jog is korlátozhatja az elfeledést. Mindazonáltal az általános Rendelet is meghatároz
bizonyos esetköröket, amikor a törlési kötelezettség nem érvényesül: a további adatkezelés
jogszerűnek tekinthető, amennyiben az mások alapvető jogainak és szabadságának
gyakorlásához (…) szükséges. Ezek egyike a véleménynyilvánítás szabadsága és a
tájékozódáshoz való jog.
A szabad véleménynyilvánításhoz való jog a demokratikus jogállam egyik kiemelt alapértéke,
amelynek jelentőségét mind az Európai Unió Alapjogi Chartája mind pedig az Európai Unió
Működéséről szóló Szerződés elismeri. E jog szavatolja, hogy az egyén a gondolatait, véleményét
szabadon megfogalmazza és kifejtse, így pedig hozzájárul a különböző nézetek és eszmék
szabad áramlásához. A véleménynyilvánítás szabadsága magában foglalja a tájékozódáshoz való
jogot, azaz az információk fogadásának és közlésének szabadságát is. Ez alapján az egyén
általánosságban jogosult a modern technológiák adta keretek között bármilyen adatot
megszerezni, valamint továbbítani vagy nyilvánosságra hozni. E jog így felöleli – többek között –
az internet szabadságát, a sajtószabadságot, valamint a közérdekű és a közérdekből nyilvános
adatok megismerésének és terjesztésének jogát, vagyis az információszabadságot.
Az említett jogok és szabadságok alapját képező információk törlésének korlátlan lehetősége
nyilvánvalóan kiüresítené, sértené e jogosultságokat. Az elfeledtetéshez való jog, illetve a
véleménynyilvánítás szabadsága és a tájékozódáshoz való jog gyakorlása között ezért megfelelő
egyensúlyt kell teremteni. Ennek biztosítása elsősorban a nemzeti hatóságokra és bíróságokra
hárul.8
A személyes adat fogalmi eleme - egyebek mellett -, hogy az adat, információ alapján a
természetes személy azonosított vagy azonosítható legyen. A személyes adat fogalmi elemeinek
értelmezéséhez a személyes adatok feldolgozása vonatkozásában az egyének védelméről és az
ilyen adatok szabad áramlásáról szóló 95/46/EK európai parlamenti és tanácsi irányelv (a
továbbiakban: Irányelv) 29. cikke által létrehozott, a természetes személyeknek a személyes
adatok feldolgozása tekintetében való védelmével foglalkozó munkacsoport (jelenleg: Európai
Adatvédelmi Testület) 4/2007 számú véleménye ad iránymutatást. [A vélemény a természetes
személyeknek a személyes adatok kezelése tekintetében történő védelméről és az ilyen adatok
szabad áramlásáról, valamint a 95/46/EK rendelet hatályon kívül helyezéséről szóló európai
parlament és tanács 2016/679 rendeletének (általános adatvédelmi rendelet, GDPR) 94. cikk (2)
bekezdése értelmében jelenleg is hatályos.] A véleményben kifejtett szakmai álláspont szerint, a
természetes személyt „azonosítottnak" tekinthetjük, ha a személyek egy csoportján belül elkülönül
a csoport valamennyi egyéb tagjától. A természetes személy akkor „azonosítható", ha ennek
megtétele lehetséges. Az azonosíthatóság tehát egy küszöbfeltétel, amely meghatározza, hogy az
információ személyes adatnak minősül-e.9
Az adatok akkor minősülnek személyes adatnak, ha azonosított vagy azonosítható természetes
személyre, az érintettre vonatkoznak. Annak megállapítására, hogy a természetes személy
azonosítható-e, az adatkezelőnek vagy más személynek minden olyan észszerű eszközt – például
8

9

Magyarázat a GDPR-ról 186-187. oldal - Wolters Kluwer Hungary (Budapest 2008)
A Kúriának mint felülvizsgálati bíróságnak a Pfv.IV.20.954/2018/6. számú ítélete

9

a megjelölést – figyelembe kell vennie, amelyek segítségével a természetes személy közvetlenül
vagy közvetetten azonosítható.
A Hatóság álláspontja szerint a Kérelmező által kifogásolt felvétel különös tekintettel arra, hogy a
drónvideón szereplő ingatlan nem a Kérelmező lakóhelye, azon kizárólag az épített környezet, a
telek, annak elhelyezkedése, és a rajta álló épület látható, továbbá a felvételen nem szerepel, így
azon nem is azonosítható sem a Kérelmező sem más természetes személy, illetve – függetlenül
attól, hogy a felvétel nem közterületről készült – az ingatlanról sem vonható le semminemű a
Kérelmező vagy más személyét, megítélését, jogát vagy jogos érdekét (hátrányosan) befolyásoló
egyéb következtetés, az nem sorolható a Hatóság által védeni rendelt személyes adatok körébe.
A kifogásolt drónvideót tartalmazó cikk egyéb állításait, így a Kérelmező tulajdonában álló
gazdasági társaságok üzleti és kormányzati kapcsolatait, tevékenységük volumenét,
eredményességük nagyságrendjét a Kérelmező nem kifogásolta. Nem kifogásolta azt sem, hogy a
drónvideón látható ingatlan megvásárlásával összefüggésben a nevét, illetve az ingatlan
megvásárlásának a tényét, a tulajdonában álló gazdasági társaságok székhelycímként
hivatkozását, a telek méretét vagy elhelyezkedését a Kérelmezett ugyanabban az írásban
nyilvánosságra hozta.
Az Alkotmánybíróság már több határozatában is elvi éllel rögzítette, hogy gyakorlatában10 a
véleménynyilvánítás szabadsága kiemelten védett alkotmányos érték. A demokratikus
jogállamokban ugyanis alapvető követelmény, hogy a társadalom valamennyi polgára szabadon
fejthesse ki gondolatait, szabadon válhasson a közvélemény alakítójává. A társadalmi és politikai,
vagyis a közéleti viták szabadsága és sokszínűsége nélkül ugyanis nincsen szabad közvélemény
és nincsen demokratikus jogállam {7/2014. (III. 7.) AB határozat, Indokolás [39]}. Az
Alkotmánybíróság már korai gyakorlatában hangsúlyozta, hogy a szabad véleménynyilvánítás a
demokratikus közvélemény kialakításának és fenntartásának kiemelt garanciája, amely egyben a
pluralizmuson alapuló társadalom nélkülözhetetlen forrása. Történelmi tapasztalat ugyanis, hogy
„mindannyiszor, amikor a véleménynyilvánítás szabadságát korlátozták, sérelmet szenvedett a
társadalmi igazságosság, az emberi kreativitás, csökkent az emberben rejlő képességek
kibontakozásának lehetősége. A káros következmények nem csupán az individuum, hanem a
társadalom életében is megmutatkoztak és az emberiség fejlődésének sok szenvedéssel járó
zsákutcájához vezettek. Az eszmék, nézetek szabad kifejtése, a mégoly népszerűtlen vagy sajátos
elképzelések szabad megnyilvánulása a fejlődni képes és valóban eleven társadalom létezésének
alapfeltétele” [30/1992. (V. 26.) AB határozat, ABH 1992, 167, 170–171].
Az Alkotmánybíróság következetes gyakorlata szerint a véleménynyilvánítás szabadsága kettős
igazolással bír {7/2014. (III. 7.) AB határozat, Indokolás [23]}. A véleménynyilvánítás
szabadságának alkotmányos határait ezért úgy kell meghatározni, hogy azok a véleményt
nyilvánító személy alanyi joga mellett a közvélemény kialakulásának, illetve szabad alakításának
az érdekét is figyelembe vegyék {3001/2018. (I. 10.) AB határozat, Indokolás [20]}
Az Alkotmánybíróság több mint két évtizede következetesen követett értelmezése szerint a
véleménynyilvánítás szabadsága akkor követel kiemelt védelmet „amikor közügyeket és a
közhatalom gyakorlását, a közfeladatot ellátó, illetve a közéletben szerepet vállaló személyek
tevékenységét érinti. [...] A demokratikus társadalom létezésének és fejlődésének nélkülözhetetlen
eleme [ugyanis] a közügyek vitatása, amely feltételezi a különböző politikai nézetek, vélemények

10

Az Alkotmánybíróság 3145/2018 (V.7.) AB Határozata

10

kinyilvánítását, a közhatalom működésének bírálatát” [36/1994. (VI. 24.) AB határozat, ABH 1994,
219, 228.; lásd még: 57/2001. (XII. 5.) AB határozat, ABH 2001, 484, 494.]
Erre tekintettel az Alkotmánybíróság gyakorlatában jellemzően a politikai jellegű közéleti szólások
szabad kinyilvánítását tekinti a véleménynyilvánítás szabadsága legbensőbb védelmi körének {pl.
5/2015. (II. 25.) AB határozat, Indokolás [28]}. Ezekben az esetekben a véleménynyilvánítási
szabadságból fakadó alkotmányjogi mércét különös szigorral szükséges érvényre juttatni, vagyis
az ilyen jellegű szólások erősebb védelmet élveznek, és korlátozásuk csak a legszűkebb körben
nyerhet igazolást {7/2014. (III. 7.) AB határozat, Indokolás [45]}.
Ennek megfelelően hangsúlyozza az EJEB is gyakorlatában, hogy a véleménynyilvánítási
szabadság elsősorban a közügyekkel kapcsolatos véleménynyilvánításokat védi. Ezzel
összefüggésben már régóta töretlen gyakorlata a bíróságnak, hogy az állam (közhatalom)
működésére vonatkozó – politikai véleménynyilvánítások – kiemelt védelmet élveznek, mert ez a
szabadság a demokratikus társadalom egyik alappillére. Hozzátette ehhez az EJEB azt is, hogy az
ilyen véleménynyilvánítás mind a társadalmi haladásnak, mind az egyén kibontakozásának
alapvető feltétele. [Handyside kontra Egyesült Királyság (5493/72), 1976. december 7., 49.
bekezdés] Erre tekintettel a politikai véleménynyilvánítást korlátozó szempontokat megszorítóan
kell értelmezni [Dichand és mások kontra Ausztria (29271/95), 2002. február 26., 37-38. bekezdés;
Cholakov kontra Bulgária (20147/06), 2013. október 1., 29. bekezdés].
Az Alkotmánybíróság hivatkozott határozataiban megjelenő szempontok az EJEB gyakorlatában is
érvényesülnek. Az EJEB ugyanis több ítéletében rámutatott, hogy az EJEE 10. cikke által védett
véleménynyilvánítás szabadsága nem csak a politikai jellegű vitákra vonatkozik, hanem a
jogvédelem kiterjed minden, a társadalmat érintő egyéb kérdések megvitatásának szabadságára is
[Thorgeirson kontra Izland (13778/88), 1992. június 25., 61. bekezdés]. A politikai
szólásszabadság különös védelmét ezért minden esetben alkalmazni kell, amikor a vitatott
véleménynyilvánítás valamely társadalmi, vagy helyi közösséget érintő kérdésben, a közügyek
megvitatása során hangzik el. [pl. Bladet Tromso kontra Norvégia [GC] (21980/93), 1999. május
20., 58–60. bekezdés, 73. bekezdés; Klein kontra Szlovákia (72208/01), 2006. október 31., 47–48.
bekezdés; Cihan Öztürk kontra Törökország (17095/03), 2009. június 9., 27–28. bekezdés; Karsai
kontra Magyarország (5380/07), 2009. decem- ber 1., 35. bekezdés] Ezekben az ügyekben a
vitában érintett személyek a közügyek vitathatósága okán válnak közszereplővé.
[35] Az Alkotmánybíróság tehát – egyezően az EJEB gyakorlatában megjelenő szempontokkal –
elismerte gyakorlatában, hogy „valamennyi közéleti párbeszéd igényt tarthat a közéleti vitákat és a
közügyek vitatását megillető alapjogi védelemre” {14/2017. (VI. 30.) AB határozat, Indokolás [27]}.
(...) az Alkotmánybíróság és az EJEB gyakorlata alapján tehát a véleménynyilvánítás szabadsága
nem az érintett személy státuszának a függvénye, vagyis önmagában nem dönti el az
alkalmazandó alkotmányossági mérce kiválasztását. Tény ugyanakkor, hogy egyes esetekben a
személyi minőség meghatározó jelentőséggel bír. Az Alkotmánybíróság ezért hangsúlyozza egyes
határozataiban [pl. 1/2015. (I. 6.) AB határozat], hogy a közhatalmat gyakorlók és a közszereplő
politikusok esetében státuszuk alapján jellemzően megállapítható, hogy a tevékenységüket,
személyiségüket ért kritikák a közügyek vitatásához tartoznak. Ugyanakkor még e személyek
esetén sem hagyható figyelmen kívül annak vizsgálata, hogy a konkrét bírálat valóban a közügyek,
vagy a közérdeklődésre számot tartó kérdések szabad vitatásához kapcsolódik-e, illetve hogy –
amennyiben indokolt a vizsgálat – sérti-e az emberi méltóságot a nyilvános közlés.

11

Az eljáró bíróságoknak ezért elsősorban azt kell vizsgálniuk, hogy az eljárásban érintett személyt
érintő közlés bármilyen módon kötődik-e közvitához (lásd: Indokolás [39] bekezdés és köv.).
Abban az esetben pedig, ha megállapítható, hogy a vizsgált közlés közügyek vagy a közélet egyéb
kérdéseinek megvitatásához kapcsolódik, és az érintettek e közéleti vitában közszereplői
minőségben vesznek részt (Indokolás [44] bekezdés és köv.), függetlenül attól, hogy az érintett
közhatalmat gyakorló személy, vagy más státuszú személy, az Alaptörvény IX. cikk (1) bekezdése
alapján fokozott tűrési kötelezettség terheli a vele szemben megfogalmazott kritikával, bírálattal
szemben. E tűrési kötelezettség részben a közlés tartalmához (tényállítás, értékítélet) igazodik
(Indokolás [52] bekezdés és köv.).
(...) [77] 2.2. Az elsőfokú bíróság a peres felek személyi minőségének vizsgálatakor annak a
szempontnak tulajdonított döntő jelentőséget, hogy az indítványozó „az ország egyik legismertebb,
legjelentősebb médiaszemélyisége, ezért közszereplőnek minősül”. Az alperes vonatkozásában is
megállapította, hogy olyan kiemelkedő és ismert médiaszemélyiség, akinek társadalmi megítélése
elsősorban munkásságától és életvitelétől függ.
[78] A másodfokú bíróság – egyetértve az elsőfokú bíróság ítéletében kifejtett indokokkal – szintén
nem annak tulajdonított döntő jelentőséget, hogy az indítványozó közhatalmat gyakorló személy-e,
vagy közszereplő politikus-e, hanem azt értékelte, hogy a médiában tevékenykedő, széles körben
ismert személyként az indítványozó tevékenységét érintő kritika széles társadalmi érdeklődést,
közéleti vitát vált ki.
[79] Mindezek alapján az Alkotmánybíróság megállapította, hogy a bíróságok az Indokolás [44]–
[51] bekezdéseiben bemutatott alkotmányjogi szempontokat lényegében kifejezésre juttatták.
Valóban meghatározó jelentősége annak van, hogy az indítványozó egy széles körben ismert
személy, aki az általa készített és országosan jelentős nézettséggel rendelkező műsorokban
fontos társadalmi kérdéseket mutat be, jelentősen befolyásolva ezáltal egy-egy területen a közéleti
kérdések megvitatását. A személyi minősége vizsgálata során ezért ki kell emelni azt is, hogy az
általa önként vállat média tevékenysége, és ezáltal a közélet önként vállalt alakítása folytán kell a
személyét ért kritikai megjegyzéseket az átlagosnál fokozottabban tűrnie. Így válik a konkrét
helyzetben egyedi közszereplővé, amely nem azonos a kiemelt közszereplői (közhatalmi
jogosítvánnyal rendelkező személyek, közszereplő politikusok) minőséggel.
A fentieket összefoglalva, a Kérelmező ingatlanberuházásáról, illetve fejlesztéséről/felújításáról
tájékoztató híradás igazolja a Kérelmezettnek a Rendelet 17. cikk (3) bekezdésének a) pontjára
alapozott adatkezelését.
Természetesen a drónok használatával kapcsolatban több jogi kérdés is felmerül, egyebek mellett
számos adatvédelmi kérdés is egyértelmű rendezésre vár. Átfogó jogszabály még mindig nem
született Magyarországon, így a Hatóság a drónokkal megvalósított adatkezelésekkel
kapcsolatban 2014. november 14-én, ajánlásban foglalta össze a különböző célú (állam-,
kereskedelmi, illetve magáncélú) drónhasználathoz kapcsolódó legfontosabb adatvédelmi
szempontokat, egyúttal ismételt javaslatot tett a jogalkotásra.
Az ajánlásban hangsúlyozta, hogy „ (...) önmagában nem a drónok használata jelent adatvédelmi
problémát, hanem a drónokra szerelhető kiegészítőkkel megvalósuló atipikusnak mondható
adatkezelés. A legfőbb eltérés az eddigi adatkezelésektől az, hogy még a rendeltetésszerű
használat is nagyon erős behatolást jelenthet a személyek a magánszférájába, hiszen az eszköz
képes arra, hogy válogatás nélkül gyűjtsön adatokat mindenről, ami a látókörébe kerül, amely
látókör az eddigi hasonló technológiák használati tapasztalataival összevetve szokatlanul széles
12

és igen gyorsan változtatható. A drón, ha nincs rá irányadó szabályozás követhetetlen és
kikerülhetetlen (szemben egy helikopterre szerelt kamerával, vagy egy fix vagyonvédelmi
kamerarendszerrel), képes arra, hogy mozgó személyeket, tárgyakat kövessen, anélkül, hogy erre
az érintettek felfigyelnének. Ezen új technológia segítségével az adatkezelő könnyen képessé
válhat rejtett megfigyelésre, hiszen a megfigyelést lehetővé tévő szállító eszköz (a drón) egészen
kis méretű is lehet, nehezen, vagy egyáltalán nem észlelhető és gyors, sok esetben észrevétlen
helyváltoztatásra képes. Megállapítható, hogy a sport- és modellrepülőktől, légballonoktól és
egyéb repülő eszközöktől, azokra potenciálisan rögzíthető képfelvevőkhöz képest a drónok
funkciói és tulajdonságai nagymértékben eltérnek, amely miatt kijelenthető, hogy a drón
technológia minőségében újat hoz a régebbi technológiákhoz képest. A drón által megvalósított
adatkezelés ezeken felül teljesen automata rendszerben történik, így menet közben nehéz, vagy
lehetetlen változtatni rajta. Szintén fontos eltérést mutat azon jellemzője is, hogy az egy-egy
repülés során rögzíthető adatmennyiség és adatok fajtáinak széles skálája az eredeti céltól eltérő,
így akár készletező adatgyűjtésre is alkalmassá teszi ezen új technológiát. A drón által
megvalósított adatkezelés a levegőben megy végbe, vagy olyan adat a tárgya, amelyet a
levegőből, eddig szokatlan magasságból, pozícióból vettek fel, és amelyek gyűjtését az adatalany
legtöbbször nem is érzékeli, de ha még tudomást is szerez róla, nem tudja, az érinttet jogait kivel
szemben kell, lehet gyakorolnia. Kijelenthető, hogy ezen új technológia nem megfelelő használata
lehetőséget nyújt az egyének magánszférájának nagyarányú megsértésére és a technológia
puszta léte is a magánszféra határainak kitolódása irányába hat, elsősorban azáltal, hogy a drón a
levegőből, nagy távolságból képes személyes adatokat gyűjteni, így olyan területeken is számolnia
kell az állampolgároknak legintimebb magánszférájuk elleni hatásokkal, ahol eddig nem
számítottak ilyen beavatkozásra.”
IV. Egyéb kérdések
A Hatóság hatáskörét az Infotv. 38. § (2) és (2a) bekezdése határozza meg, illetékessége az
ország egész területére kiterjed.
Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal
szemben közigazgatási per útján van helye jogorvoslatnak.
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (2) bekezdés a) pontja alapján a Hatóság
döntésével szembeni közigazgatási per törvényszéki hatáskörbe tartozik, a perre a Kp. 13. § (11)
bekezdése alapján a Fővárosi Törvényszék kizárólagosan illetékes. A Kp. 27. § (1) bekezdése
szerint a törvényszék hatáskörébe tartozó perben a jogi képviselet kötelező. A Kp. 39. § (6)
bekezdése szerint a keresetlevél benyújtásának a közigazgatási cselekmény hatályosulására
halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény (a
továbbiakban: E-ügyintézési tv.) 9. § (1) bekezdés b) pontja szerint az ügyfél jogi képviselője
elektronikus kapcsolattartásra kötelezett.
A Hatóság döntésével szemben, keresetlevél benyújtásának idejét és helyét a Kp. 39. § (1)
bekezdése határozza meg. A tárgyalás tartása iránti kérelem lehetőségéről szóló tájékoztatás a
Kp. 77. § (1)-(2) bekezdésén alapul. A közigazgatási per illetékének mértékét az illetékekről szóló
1990. évi XCIII. törvény (továbbiakban: Itv.) 45/A. § (1) bekezdése határozza meg. Az illeték

13

előzetes megfizetése alól az Itv. 59. § (1) bekezdése és 62. § (1) bekezdés h) pontja mentesíti az
eljárást kezdeményező felet.
Budapest, 2020. június 10.
Dr. Péterfalvi Attila
elnök
c. egyetemi tanár

14

