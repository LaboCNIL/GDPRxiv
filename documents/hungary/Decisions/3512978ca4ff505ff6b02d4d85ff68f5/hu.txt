 

 
Ügyszám: NAIH-4771-1/2021 
Előzmény:  NAIH/2020/3476      
Ügyintéző: […] 
 
 

     

 

 
 

 
 

  Tárgy: kérelemnek részben helyt adó határozat 
     

H A T Á R O Z A T 

 
  
A Nemzeti Adatvédelmi és Információszabadság Hatóság (a továbbiakban: Hatóság) […] kérel-
mezőnek ([...]; a továbbiakban: Kérelmező) a róla és tőle felvett, vele kapcsolatba hozható és a róla 
készült szakvélemény kimunkálásához felhasznált adatok, bele értve a pszichodiagnosztikai adat-
állomány, vizsgálati jegyzőkönyvek és hangfelvételek (a továbbiakban együtt: a kérelmező szemé-
lyes adatai) kiadása tárgyában a […]-vel ([…], cégjegyzékszám: […]; a továbbiakban: Kérelmezett) 
szemben indult adatvédelmi hatósági eljárásban az alábbi döntéseket hozza. 
 
A Hatóság határozatában a Kérelmező által előterjesztett kérelemnek 

 

részben helyt ad. 

 
I.  Megállapítja, hogy a Kérelmezett nem tett eleget a Kérelmező saját személyes adataihoz való 
hozzáférési joga gyakorlására irányult kérelmének, ezzel megsértette a természetes személyeknek 
a  személyes  adatok  kezelése  tekintetében  történő  védelméről  és  az  ilyen  adatok  szabad 
áramlásáról, valamint a 95/46/EK irányelv hatályon kívül helyezéséről szóló (EU) 2016/679 rendelet 
(a továbbiakban: GDPR ) 12. cikk (4) bekezdését és 15. cikk (3) bekezdését.  
 
II.  Utasítja a Kérelmezettet, hogy jelen határozat véglegessé válásától számított 15 (tizenöt) napon 
belül adja át a Kérelmezőnek kizárólag az ő szakértői vizsgálatán róla és tőle felvett, a róla készült 
szakvélemény kimunkálásához felhasznált adatok, bele értve a pszichodiagnosztikai adatállomány, 
vizsgálati jegyzőkönyvek és hangfelvételek  másolatát. 
 
[…] 
 
IV. A Hatóság tekintettel arra, hogy túllépte az ügyintézési határidőt, végzéssel elrendeli a Hatóság 
részéről  10.000,  -  Ft,  -  azaz  tízezer  forint  megfizetését  a  Kérelmezőnek  –  választása  szerint  – 
bankszámlára utalással vagy postai utalvánnyal.  
 
Jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított 30 napon belül a Fővárosi Törvényszékhez címzett keresetlevéllel közigazgatási perben 
megtámadható. A keresetlevelet  a Hatósághoz kell benyújtani, elektronikusan1, amely azt az ügy 
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni 
kell. A teljes személyes illetékmentességben nem részesülők számára a közigazgatási per illetéke 
30.000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban a jogi 
képviselet kötelező.  
 

I N D O K O L Á S 

 
 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap   (2019.09.16) Az űrlap az általános 
nyomtatványkitöltő program ( ÁNYK program) alkalmazásával tölthető ki. 
 
………………………………………………………………………………………………………… 

1055 Budapest 

Falk Miksa utca 9-11. 

 
 

Tel.: +36 1 391-1400 

Fax: +36 1 391-1410 

ugyfelszolgalat@naih.hu 

www.naih.hu 

 

2 

I. Az eljárás menete és a tényállás tisztázása 
 
A Kérelmező 2020.04.16-án kérelmet nyújtott be a Hatósághoz, amelyben előadta, hogy sikertelenül 
fordult Kérelmezetthez annak érdekében, hogy a Győri Járásbíróság 2018.07.16. napján kelt […]. 
sz. kirendelő végzése alapján végzett szakértői vizsgálat során Kérelmezett által elkészített szakvé-
lemény kimunkáláshoz felhasznált, róla és tőle felvett, vele kapcsolatba hozható adatot, bele értve 
a pszichodiagnosztikai adatállományt, vizsgálati jegyzőkönyveket és hangfelvételeket (a továbbiak-
ban együtt: a Kérelmező személyes adatai) a Kérelmezett küldje meg részére és így tegye számára 
megismerhetővé.  
 
A Kérelmezett 2020.04.02. napján kelt levelében tájékoztatta Kérelmezőt, hogy az igazságügyi szak-
értői működésről szóló 31/2008. (XII.31.) IRM rendelet  20/B. § (5) bekezdése alapján a szakértői 
vizsgálat  során keletkezett adatokat csak a törvény által feljogosított személy  – így különösen az 
ügyben kirendelt másik szakértő - ismerheti meg. A tájékoztatás ezt meghaladóan tartalmazta, hogy 
amennyiben bármely kirendelő hatóság arra fogja kötelezni a Kérelmezettet, hogy a kirendelő vég-
zés alapján elvégzett szakértői munka során keletkezett adatokat egy megnevezett, az ügyben ki-
rendelt igazságügyi szakértő kollégának kiadja, azt a törvény betartása mellett fogja megtenni. 
 
A Kérelmező kérte, hogy a Hatóság a Kérelmezettet utasítsa az általa kért adatai kiadására, megis-
merésének lehetővé tételére, különös figyelemmel arra is, hogy adatai kiadását, megismerhetővé 
tételét a Kérelmezett megtagadta. A Kérelmező ezt meghaladóan kérte, hogy a Hatóság kötelezze 
a Kérelmezettet a Kérelmezőnek jelen adatvédelmi hatósági eljárásban felmerült költségei megtérí-
tésére. 
 
Az ügyben az információs önrendelkezési jogról és az információszabadságról szóló 2011. évi CXII. 
törvény (a továbbiakban: Infotv.). 60. § (1) bekezdése alapján a személyes adatok védelméhez való 
jog érvényesülése érdekében az érintett erre irányuló kérelmére adatvédelmi hatósági eljárást indult. 
 
A  Hatóság  a  tényállás  tisztázása  érdekében  tájékoztatást,  nyilatkozatot  és  a  vonatkozó 
dokumentumok megküldését kérte a Kérelmezettől arról, hogy milyen jogszabályi indokokkal került 
sor a Kérelmező saját személyes adatai tárgyában előterjesztett érintetti joggyakorlásra vonatkozó 
kérelmének  elutasítására,  kérte  az  adatkezelés  tárgyát  képező  szakértői  vizsgálatra  irányult 
kirendelő végzés és az annak nyomán elkészített szakvélemény másolatának megküldését, továbbá 
nyilatkozattételre  hívta  fel  a  Kérelmezettet,  hogy  a  Kérelmező  személyes  adatait  tartalmazó 
dokumentumok  kiadására  irányuló  kérelem  elutasításáról  való  döntése  meghozatala  érdekében 
megkereste-e a Győri Járásbíróságot az igazságügyi szakértőkről szóló 2016. évi XXIX. törvény 42. 
§  (5)  bekezdése  szerint,  továbbá  kapott-e  utasítást  a  Kérelmező  hozzáférési  joga  gyakorlásával 
kapcsolatos kérelmében foglaltak teljesítésének megtagadására. 
 
A Kérelmezett 2020.06.29. napján kelt nyilatkozatában (NAIH/2020/3476/3. sz. irat) kifejtette, hogy 
a Győri Járásbíróság 2018.07.16. napján kelt [..] sz. szakértői kirendelő végzése (a továbbiakban: 
kirendelő  végzés)  alapján  egyesített  igazságügyi  szakértői  lelet  és  vélemény  került  kiadásra.  A 
Kérelmezőnek adott válaszában az igazságügyi szakértői működésről szóló 31/2008. (XII.31.) IRM 
rendelet  (a  továbbiakban:  IRM  R.)  20/B.  §  (5)  bekezdésében  foglaltakra  hivatkozott,  csatolta  a 
kirendelő végzés, a Kérelmező 2020.03.26. napján kelt kérelme, a kérelmezett 2020.04.02. napján 
kelt  válasza  és  a  Kérelmezett  által  készített,  2018.11.09.  napján  kelt  […]  szakértői  ügyszámú 
szakvélemény (a továbbiakban: szakvélemény) másolatát. A Kérelmezett előadta, hogy nem kereste 
meg a kirendelő járásbíróságot, tekintettel arra, hogy a  R. 20/B. § (5) bekezdése alapján nem az 
ügyben kirendelt másik szakértő kezdeményezte az adatok kiadását és a NAIH/2018/426/V. ügyirata 
a  szakértő  kompetenciáját  állapítja  meg  a  személyes  adata  és  a  szakértői  adat  közötti 
különbségtételben. 
 
A Hatóság 6. alszámú tényállástisztázó végzésében arról kért tájékoztatást a Kérelmezettől, hogy 
merült-e fel arra vonatkozóan adat a vizsgálata során, hogy a Kérelmező tekintetében, a rá vonatkozó 

 

 

 

3 

egészségügyi dokumentáció megismerése korlátozásának elrendelése szükséges és a korlátozásra az 
egészségügyről szóló 1997. évi CLIV. törvény (a továbbiakban: Eütv.) 193. §-a alapján sor került-e. 
 
A  Kérelmezett  2020.08.06.  napján  kelt  nyilatkozata  szerint  a  kirendelő  végzés  alapján  a  hatályos 
jogszabályok és szakértői módszertani útmutatások alapján egyesített igazságügyi szakértői lelet és 
vélemény került kiadásra. Az elvégzett szakértői vizsgálat során a kérelmező tekintetében kizárólag 
szakértői adatokat nyertek, egészségügyi adat nem keletkezett (NAIH/2020/3476/7. sz. irat). 
 
A Hatóság 9. alszámú tényállástisztázó végzésben arról kért tájékoztatást a Tatabányai Törvény-
széktől, hogy merült-e fel arra vonatkozóan adat az első fokon eljárt bíróság eljárása során, hogy a 
Kérelmező tekintetében, a rá vonatkozó egészségügyi dokumentáció megismerése korlátozásának 
elrendelése szükséges és a korlátozásra az egészségügyről szóló 1997. évi CLIV. törvény (a továb-
biakban: Eütv.) 193. §-a alapján2 sor került-e, a szakértői vélemény teljes terjedelemben vagy kor-
látozással került megküldésre a Kérelmező részére, továbbá megkereste-e a Kérelmezett vagy an-
nak ügyvezetője a kirendelő Győri Járásbíróságot a Kérelmező különleges személyes adatai kiadá-
sára vonatkozó, 2020.03.26. napján kelt kérelme teljesíthetőségének ügyében. 
 
A Tatabányai Törvényszék által 2020.09.09. napján adott tájékoztatás szerint a szakvéleményt az 
alperes – jelen adatvédelmi hatósági eljárás Kérelmezője - teljes terjedelemben megkapta, átvette. 
A Kérelmező alperes több beadványában kérte, hogy a bíróság szerezze be az egyesített szakértői 
véleményhez tartozó teljes szakértői leletanyagot, amely nem csupán a Kérelmezőre, hanem a szak-
értői vizsgálattal érintett valamennyi személyre vonatkozó leletanyagot tartalmazta volna. A  Győri 
Járásbíróság csupán arra hívta fel a szakértőt, hogy a Kérelmező beadványában foglaltakra tegyen 
észrevételt. A leletanyag megküldésére konkrét felhívást nem bocsátott ki a szakértő felé. A Győri 
Járásbíróság végzésére akként nyilatkozott, hogy az egyesített szakértői vélemény tartalmazza a 
Rorschach teszt leleti részét (annak számadatait). A teljes leletanyag megküldésére nem került sor 
sem a Kérelmező, sem a vizsgálattal érintett személyek tekintetében. Az elsőfokú eljárás iratai között 
nem lelhető fel a Kérelmezett vagy annak ügyvezetője által kibocsátott megkeresés arra vonatko-
zóan, hogy teljesíthető-e a Kérelmező alperes különleges személyes adatai kiadására vonatkozó, 
2020.03.26. napján kelt kérelme (NAIH/2020/3476/10. sz. irat). 
 
A  Tatabányai  Törvényszék  a  tájékoztatást  2020.09.14.  napján kiegészítette  és  annyiban  pontosí-
totta, hogy a Győri Járásbíróság […] sz. végzésében felhívta a szakértőt, hogy az egyesített szak-
véleményhez  kapcsolódó  teljes  leletállományt  küldje  meg  a  bíróságnak,  de  annak  megküldésére 
ténylegesen nem került sor az elsőfokú eljárás során, egyebekben a korábbi tájékoztatásában fog-
laltakat fenntartotta (NAIH/2020/3476/11. sz irat). 
 
A  Hatóság  a  bizonyítási  eljárás  befejezését  követően  iratbetekintési  jog  gyakorlásának  lehetősé-
gére, továbbá nyilatkozattételre hívta fel a Kérelmezőt és a Kérelmezettet. 
 
A Hatóság határozata meghozatalának napjáig iratbetekintés iránti kérelmet a Kérelmező terjesztett 
elő, melyet a Hatóság teljesített (NAIH/2020/3476/15. sz. irat). 
 
A Kérelmező 16. alszámon iktatott nyilatkozatában analógiaként kérte alkalmazni a Hatóság koráb-
ban, ugyanilyen tárgyban hozott NAIH/2019/211/7. és NAIH/2020/593/7. sz. döntéseit.  
 
A Kérelmező nyilatkozatában kifejtett álláspontja szerint a vizsgálat teljes leletanyagát a Szaktv. 47. 
§-a, a 10. sz. módszertani levél, továbbá az IRM R. 10. §-a előírásai értelmében megismerhetővé 
kell tenni a szakértőnek a felek, a bíróság, ill. a kirendelő hatóság számára, azaz a szakvélemény 
kimunkálásához felhasznált minden adatot közölnie kell és nem teheti a szakvéleményt ellenőrizhe-

2 Eütv. 193. § A pszichiátriai beteg esetében kivételesen korlátozható a betegnek az  egészségügyi dokumentáció megismeréséhez 
való  joga,  ha  alapos  okkal  feltételezhető,  hogy  a  beteg  gyógyulását  nagymértékben  veszélyeztetné,  vagy  más  személy  személyiségi 
jogait sértené az egészségügyi dokumentáció megismerése. A korlátozás elrendelésére kizárólag orvos jogosult. 

 

 

 

 

4 

tetlenné azzal, hogy ezen adatokat nem közli. A Kérelmező szerint - a kérelmezetti állásponttal el-
lentétben  –  egészségügyi  adat  is  keletkezett  az  ügyben,  mert  klinikai  szakpszichológia  vizsgálat 
történt az IRM R. 20. §-a alapján és mint olyant az Eütv. 103.§-a kategorizál is. A Kérelmező nyilat-
kozata szerint a Tatabányai Törvényszék a Győri Járásbíróság ítéletét hatályon kívül helyezte. 
 
A Hatóság 17. alszámon iktatott megkeresésére a Győri Járásbíróság megküldte a […] sz. ítéletét 
és a Tatabányai Törvényszék […] sz. végzését. 
 

[…] 
 
II. Alkalmazandó jogszabályi előírások 
 
A GDPR 2. cikk (1) bekezdése alapján jelen adatkezelésre a GDPR-t kell alkalmazni.  
 
A GDPR jelen ügyben releváns rendelkezései a következők: 
 
A  GDPR  4.  cikk  1.  pontja  szerint  személyes  adat  az  „azonosított  vagy  azonosítható  természetes 
személyre („érintett”) vonatkozó bármely információ […]” 
 
GDPR  4.  cikk  2.  „adatkezelés”:  a  személyes  adatokon vagy  adatállományokon  automatizált vagy 
nem  automatizált  módon  végzett  bármely  művelet  vagy  műveletek  összessége,  így  a  gyűjtés, 
rögzítés,  rendszerezés,  tagolás,  tárolás,  átalakítás  vagy  megváltoztatás,  lekérdezés,  betekintés, 
felhasználás, közlés, továbbítás, terjesztés vagy egyéb módon történő hozzáférhetővé tétel útján, 
összehangolás vagy összekapcsolás, korlátozás, törlés, illetve megsemmisítés; 
 
GDPR  4.  cikk 7. „adatkezelő”: az a természetes vagy jogi személy, közhatalmi szerv, ügynökség 
vagy  bármely  egyéb  szerv,  amely  a  személyes  adatok  kezelésének  céljait  és  eszközeit  önállóan 
vagy  másokkal  együtt  meghatározza;  ha  az  adatkezelés  céljait  és  eszközeit  az  uniós  vagy  a 
tagállami  jog  határozza  meg,  az  adatkezelőt  vagy  az  adatkezelő  kijelölésére  vonatkozó  különös 
szempontokat az uniós vagy a tagállami jog is meghatározhatja; 
 
A GDPR 5. cikk (1) bekezdés a) pontja szerint „a személyes adatok kezelését jogszerűen és tisz-
tességesen, valamint az érintett számára átlátható módon kell végezni („jogszerűség, tisztességes 
eljárás és átláthatóság”)” 
 
A GDPR 12. cikk (3) bekezdése szerint „Az adatkezelő indokolatlan késedelem nélkül, de minden-
féleképpen a kérelem beérkezésétől számított egy hónapon belül tájékoztatja az érintettet a 15-22. 
cikk szerinti kérelem nyomán hozott intézkedésekről. Szükség esetén, figyelembe véve a kérelem 
összetettségét  és  a  kérelmek  számát,  ez  a  határidő  további  két  hónappal  meghosszabbítható.  A 
határidő meghosszabbításáról az adatkezelő a késedelem okainak megjelölésével a kérelem kéz-
hezvételétől számított egy hónapon belül tájékoztatja az érintettet. Ha az érintett elektronikus úton 
nyújtotta be a kérelmet, a tájékoztatást lehetőség szerint elektronikus úton kell megadni, kivéve, ha 
az érintett azt másként kéri.” 
 
A  GDPR  12.  cikk  (4)  bekezdése  alapján,  „ha  az  adatkezelő  nem  tesz  intézkedéseket  az  érintett 
kérelme nyomán, késedelem nélkül, de legkésőbb a kérelem beérkezésétől számított egy hónapon 
belül tájékoztatja az érintettet az intézkedés elmaradásának okairól, valamint arról, hogy az érintett 
panaszt nyújthat be valamely felügyeleti hatóságnál, és élhet bírósági jogorvoslati jogával”, az (5) 
bekezdés szerint a 13. és 14. cikk szerinti információkat és a 15-22. és 34. cikk szerinti tájékoztatást 
és intézkedést díjmentesen kell biztosítani.  
 
A GDPR 15. cikk (3) bekezdése szerint „az adatkezelő az adatkezelés tárgyát képező személyes 
adatok másolatát az érintett rendelkezésére bocsátja. Az érintett által kért további másolatokért az 

 

 

 

5 

adatkezelő az adminisztratív költségeken alapuló, észszerű mértékű díjat számíthat fel. Ha az érin-
tett elektronikus úton nyújtotta be a kérelmet, az információkat széles körben használt elektronikus 
formátumban kell rendelkezésre bocsátani, kivéve, ha az érintett másként kéri”.  
 
A  GDPR  23.  cikk  (1)  bekezdés  i)  pontja  szerint  „az  adatkezelőre  vagy  adatfeldolgozóra  alkalma-
zandó uniós vagy tagállami jog jogalkotási intézkedésekkel korlátozhatja a 12-22. cikkben és a 34. 
cikkben foglalt, valamint a 12-22. cikkben meghatározott jogokkal és kötelezettségekkel összhang-
ban  lévő  rendelkezései  tekintetében  az  5.  cikkben  foglalt  jogok  és kötelezettségek  hatályát,  ha  a 
korlátozás tiszteletben tartja az alapvető jogok és szabadságok lényeges tartalmát, valamint az aláb-
biak  védelméhez  szükséges  és  arányos  intézkedés  egy  demokratikus  társadalomban:  az  érintett 
védelme vagy mások jogainak és szabadságainak védelme.” 
 
A GDPR 58. cikk (2) bekezdése szerint „A felügyeleti hatóság korrekciós hatáskörében eljárva: 
b) elmarasztalja az adatkezelőt vagy az adatfeldolgozót, ha adatkezelési tevékenysége megsér-
tette e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet sze-
rinti jogai gyakorlására vonatkozó kérelmét; 
d) utasítja az adatkezelőt vagy az adatfeldolgozót, hogy adatkezelési műveleteit - adott esetben 
meghatározott módon és meghatározott időn belül - hozza összhangba e rendelet rendelkezései-
vel;” 

A GDPR 77. cikk (1) szerint  „Az egyéb közigazgatási vagy bírósági jogorvoslatok sérelme nélkül, 
minden  érintett  jogosult  arra,  hogy  panaszt  tegyen  egy  felügyeleti  hatóságnál  -  különösen  a 
szokásos tartózkodási helye, a munkahelye vagy a feltételezett jogsértés helye szerinti tagállamban 
-, ha az érintett megítélése szerint a rá vonatkozó személyes adatok kezelése megsérti e rendeletet.” 

A  GDPR  hatálya  alá  tartozó  adatkezelésre  az  Infotv.  2.  §  (2)  bekezdése  szerint  a  GDPR-t  az  ott 
megjelölt rendelkezésekben kiegészítésekkel kell alkalmazni. Az Infotv. 60. § (2) bekezdése szerint 
adatvédelmi  hatósági  eljárás  megindítása  iránti  kérelem  a  GDPR  77.  cikk  (1)  bekezdésében 
meghatározott esetben nyújtható be. 
 
Az  Infotv.  60.  §  (1)  bekezdése  szerint  „a  személyes  adatok  védelméhez  való  jog  érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít”. 
 
A  GDPR  eltérő  rendelkezése  hiányában  a  kérelemre  indult  adatvédelmi  hatósági  eljárásra  az 
általános  közigazgatási  rendtartásról  szóló  2016.  évi  CL.  törvény  (a  továbbiakban:  Ákr.) 
rendelkezéseit kell alkalmazni az Infotv.-ben meghatározott eltérésekkel.  
 
Infotv. 61. § (1) a) pontja szerint az adatvédelmi hatósági eljárásban hozott határozatában a Hatóság 
a GDPR hatálya alá tartozó adatkezelési műveletekkel összefüggésben a GDPR-ban meghatározott 
jogkövetkezményeket alkalmazhatja. 
 
Az  általános  adatvédelmi  rendelet  58.  cikk  (2)  bekezdés  b),  c)  és  d)  pontjai  alapján  a  felügyeleti 
hatóság korrekciós hatáskörében eljárva elmarasztalja az adatkezelőt vagy az adatfeldolgozót, ha 
adatkezelési tevékenysége megsértette e rendelet rendelkezéseit; utasítja az adatkezelőt vagy az 
adatfeldolgozót,  hogy  teljesítse  az  érintettnek  az  e  rendeletszerinti  jogai  gyakorlására  vonatkozó 
kérelmét;  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben  meghatározott  módon  és  meghatározott  időn  belül  –  hozza  összhangba  e  rendelet 
rendelkezéseivel. Az Infotv. 75/A. § alapján a Hatóság az általános adatvédelmi rendelet 83. cikk 
(2)-(6)  bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen azzal, hogy a személyes adatok kezelésére vonatkozó – jogszabályban vagy az Európai 
Unió kötelező jogi aktusában meghatározott – előírások első alkalommal történő megsértése esetén 
a jogsértés orvoslása iránt az általános adatvédelmi rendelet 58. cikkével összhangban – elsősorban 
az adatkezelő vagy adatfeldolgozó figyelmeztetésével intézkedik. 

 

 

 

6 

 
Az Infotv 75/A. §-a szerint a Hatóság a GDPR 83. cikk (2)-(6) bekezdésében foglalt hatásköreit az 
arányosság  elvének  figyelembevételével  gyakorolja,  különösen  azzal,  hogy  a  személyes  adatok 
kezelésére vonatkozó - jogszabályban vagy az Európai Unió kötelező jogi aktusában meghatározott 
- előírások első alkalommal történő megsértése esetén a jogsértés orvoslása iránt  – a GDPR 58. 
cikkével  összhangban  -  elsősorban  az  adatkezelő  vagy  adatfeldolgozó  figyelmeztetésével 
intézkedik. 
 
Az  igazságügyi  szakértőkről  szóló  2016.  évi  XXIX.  törvény  (a  továbbiakban:  Szaktv.)  40.  §  (2) 
bekezdése szerint „a szakértőt a tevékenysége során tudomására jutott tényekre és adatokra nézve 
titoktartási kötelezettség terheli, az ügyre vonatkozó tényekről és adatokról csak a hatóság, továbbá 
az adatok kezelésére jogosult más szerv vagy személy részére nyújthat tájékoztatást”. 
 
A  Szaktv.  42.  §  (5)  bekezdése  szerint:  „A  szakértő  az  információs  önrendelkezési  jogról  és  az 
információszabadságról szóló törvény szerint az érintettet megillető, a szakértő által kezelt adatokra 
vonatkozó  tájékoztatás  kiadását  megtagadja  a  kirendelő  vagy  megbízó  bűncselekmények 
megelőzése vagy üldözése, továbbá az érintett vagy mások jogainak védelmének érdekében tett 
utasítására.” [2018.VII.1-2019.I.31. közötti szövegállapot] 
 
A Szaktv. 42. §-a szerint: 
„(1) A szakértő a tevékenysége során általa kezelt személyes adatok kezelését - ha törvény más-
képp nem rendelkezik - a kirendelés befejezését vagy megbízás teljesítését követően haladéktalanul 
korlátozza. 

(2) A befejezett kirendelést vagy megbízást követően a szakértő az általa az (1) bekezdés szerint 
korlátozottan  kezelt  személyes  adatokat 
fegyelmi 
megfelelőségének,  valamint  jogszabályszerűségének  ellenőrizhetősége  céljából  a  korlátozástól 
számított  tíz  évig  tárolja,  és  azokat kizárólag  a  hatóság,  a megbízó,  az  igazságügyi  szakértőkkel 
szembeni  fegyelmi  eljárás,  valamint  az  igazságügyi  szakértő  értékelését  megalapozó  eljárás 
lefolytatására jogosult, valamint a személyes adatok kezelésére jogosult más szerv vagy személy 
részére továbbíthatja. 

tevékenysége  szakmai,  módszertani, 

(5) A szakértő az általa kezelt adatok tekintetében érintett személyes adataihoz való hozzáférési 
jogának gyakorlását megtagadja a kirendelő vagy megbízó bűncselekmények megelőzése vagy ül-
dözése, továbbá az érintett vagy mások jogainak védelmének érdekében tett utasítására. 

(6)  Az  (5)  bekezdés  szerinti  adatnak  minősül  a  szakértőnek  átadott  adat,  a  vizsgálat  alatt 
keletkezett adat, az adatok forrása, az adatkezelés célja, jogalapja, időtartama, az adatfeldolgozó 
neve,  címe  és  az  adatkezeléssel  összefüggő  tevékenység,  továbbá  -  az  érintett  személyes 
adatainak  továbbítása  esetén  -  az  adattovábbítás  jogalapja  és  címzettje.”  [2020.I.1.  napjától 
hatályos szövegállapot] 
 
A Szaktv. 45. § (2) bekezdése szerint „a kirendelésnek tartalmaznia kell: 
    l) - indokolt esetben - a hatóság arra vonatkozó utasítását, hogy a szakértő az érintett részére az 
általa 
az 
információszabadságról  szóló  törvény  szerinti  tájékoztatást  megtagadni  köteles.”  [2018.VII.1-
2019.I.31. közötti szövegállapot] 
 
A Szaktv. 45. § (2) bekezdése szerint „a kirendelésnek tartalmaznia kell: 

önrendelkezési 

információs 

vonatkozó, 

adatokra 

kezelt 

jogról 

és 

az 

l) - indokolt esetben - a hatóság arra vonatkozó utasítását, hogy a szakértő az érintettnek az általa 
kezelt  személyes  adataihoz  való  hozzáférési  jogának  gyakorlását megtagadni  köteles,“ [2020.I.1. 
napjától hatályos szövegállapot] 
 
Az igazságügyi szakértői működésről szóló 31/2008. (XII. 31.) IRM rendelet (a továbbiakban: IRM 
R.) a klinikai és mentálhigiéniai felnőtt- és gyermek szakpszichológiai vizsgálat címszó alatt a 20/A. 
§ (3) bekezdésében úgy rendelkezik, hogy „a vizsgálat  során a szakértő a vizsgált személy vagy 
annak törvényes képviselője írásos beleegyezése esetén hangfelvételt készíthet.” 

 

 

 

7 

 
Az IRM R. 20/B. § (5) bekezdése szerint „a szakértő a klinikai és mentálhigiéniai felnőtt- és gyermek 
szakpszichológiai vizsgálat során keletkezett adatok megőrzése során az igazságügyi szakértőkről 
szóló  törvény,  valamint  az  információs  önrendelkezési  jogról  és  az  információszabadságról  szóló 
törvény alapján jár el. A vizsgálat során keletkezett adatokat csak a törvény által arra feljogosított 
személy - így különösen az ügyben kirendelt másik szakértő - ismerheti meg.“ 
  
Az  egészségügyről  szóló  1997.  évi  CLIV.  törvény  (a  továbbiakban:  Eütv.)  193.  §-a  szerint:  „A 
pszichiátriai  beteg  esetében  kivételesen  korlátozható  a  betegnek  az  egészségügyi  dokumentáció 
megismeréséhez  való 
feltételezhető,  hogy  a  beteg  gyógyulását 
nagymértékben  veszélyeztetné,  vagy  más  személy  személyiségi  jogait  sértené  az  egészségügyi 
dokumentáció megismerése. A korlátozás elrendelésére kizárólag orvos jogosult.” 
 
Ákr. 51. § Ha a hatóság 

joga,  ha  alapos  okkal 

b) az ügyintézési határidőt túllépi - és függő hatályú döntés meghozatalának nem volt helye – 
az eljárás lefolytatásáért illetéknek vagy díjnak megfelelő összeget, ennek hiányában tízezer fo-

rintot megfizet a kérelmező ügyfélnek, aki mentesül az eljárási költségek megfizetése alól is. 

Ákr. 124. § Eljárási költség mindaz a költség, ami az eljárás során felmerül. 

Ákr. 125. § (1) Ha törvény eltérően nem rendelkezik, az eljárás költségeit az viseli, akinél azok fel-
merültek. 

(2) Az eljárás résztvevője viseli a jogellenes magatartásával okozott költségeket. 
 

Ákr. 126. § (2) A jogvitás eljárásban a hatóság az eljárási költségek viselésére kötelezi 

a) a kérelem elutasítása esetén a kérelmező ügyfelet, 
b) a kérelemnek helyt adó döntés esetén az ellenérdekű ügyfelet. 
(3) Ha a határozat a kérelemnek részben ad helyt, a hatóság az eljárási költség arányos viselésére 

kötelezi a kérelmező ügyfelet és az ellenérdekű ügyfelet. 

 

Az eljárási költségekről, az iratbetekintéssel összefüggő költségtérítésről, a költségek megfizetésé-
ről, valamint a költségmentességről szóló 469/2017. (XII. 28.) Korm. rendelet (a továbbiakban: Költ-
ségr.) 1. § (1) bekezdés 10. pontja szerint a közigazgatási hatósági eljárásban eljárási költség: az 
ügyfél, valamint az eljárás egyéb résztvevője részéről felmerült levelezési, dokumentumtovábbítási 
költség. 
 
III. A Hatóság döntése során figyelembe vett bizonyítékok és azok értékelése:  
 
A  Hatóság  jelen  adatvédelmi  hatósági  eljárásban  bizonyítékként  vette  figyelembe  a  Kérelmezett 
2020.06.29. napján kelt nyilatkozatát (NAIH/2020/3476/3. sz. irat), Győri Járásbíróság 2018.07.16. 
napján kelt […] sz. szakértői kirendelő végzését (a továbbiakban: kirendelő végzés), a Kérelmezett 
által  készített,  2018.11.09.  napján  kelt  […]  szakértői  ügyszámú  szakvéleményt  (a  továbbiakban: 
szakvélemény), a Kérelmező 2020.03.26. napján kelt kérelmét, a kérelmezett 2020.04.02. napján 
kelt válaszát, a Győri Járásbíróság és a Tatabányai Törvényszék által jelen eljárás során a Hatóság 
megkeresésére  adott  tájékoztatásokat,  a  Győri  Járásbíróság  […]  sz.  ítéletét  és  a  Tatabányai 
Törvényszék 1. […] sz. végzését […]  
 
A  Hatóság  eljárása  annak  eldöntésére  irányult,  hogy  a  Kérelmezett  jogszerűen  tagadta-e  meg  a 
Kérelmezőnek  a  GDPR  15.  cikkében  foglalt  hozzáférési  jogának  gyakorlására  irányuló  kérelme 
teljesítését a Kérelmező saját személyes adatainak vonatkozásában.  
 
A  Hatóság  a  kérelmet  tartalma  szerint  bírálta  el.  A  hozzáférési  jogra  vonatkozó  kérelem  -  a  16. 
alszámú iratban megjelölt analóg esetekre való hivatkozás miatt -  az igazságügyi szakértői vizsgálat 
alapjául szolgáló, a kizárólag Kérelmezőről és tőle felvett, vele kapcsolatba hozható és a róla készült 

 

 

 

8 

felhasznált  adatokra, 

szakvélemény  kimunkálásához 
(beleértve  a  pszichodiagnosztikai 
adatállományt), vizsgálati jegyzőkönyvekre és hangfelvételekre vonatkozott, tehát a Kérelmezetthez 
benyújtott  adatkérés  tárgya  nem  az  elkészült  szakértői  vélemény  volt,  hanem  a  Kérelmező  saját 
személyes adatai.  
 
IV. Megállapítások 
 
IV.1. A Kérelmező saját személyes adatai  
 
A szakértői vizsgálat során történő hangfelvétel készítésének jogalapja az érintett hozzájárulása, a 
31/2008. (XII. 31.) IRM rendelet 20/A. § (3) bekezdésének megfelelően.  
 
Egy természetes személy által elmondottak hangfelvétel útján történő rögzítése a GDPR fogalom-
meghatározása szerint adatkezelésnek, a rögzített hang az érintett személyes adatának minősül.  
 
A  GDPR  meghatározása  szerint  adatkezelő  az,  aki  az  adatkezelés  céljait  és  eszközeit 
meghatározza,  a  definíció  szerint  ezt  tagállami  jog  is  megteheti.  A  hazai  jogszabály,  a  Szaktv. 
adatkezelőként definiálja a szakértőt a szakvélemény és az elkészítése alapjául szolgáló anyagok 
tekintetében. [Szaktv. 40. § (1) bekezdés, 42. § (1)-(3) bekezdés, (5)-(6) bekezdés].  
 
A  vizsgált  ügyben  adatkezelőnek  a  Kérelmezett  tekintendő  amiatt,  mert  a  szakértői  vizsgálatot 
elrendelő  bírósági  végzés  a  […].-t  jelölte  ki  a  szakértői  vizsgálat  elvégzésére,  mint  igazságügyi 
szakértői  társaságot.  […]  a  Kérelmezett  képviseletére  jogosult  ügyvezetője,  tehát  annak  a  jogi 
személynek  (cégnek)  a  nevében  jár  el,  amely  adatkezelői  minőségében  felelős  az  adatvédelmi 
előírások  betartásáért.  A  bíróság  társszakértő  bevonását  is  engedélyezte  az  ügyben.  A 
szakvélemény  egyesített  szakértői  véleményt  tartalmaz,  melyet  […]  igazságügyi  pszichológus 
szakértő, […] igazságügyi orvosszakértő és […] igazságügyi orvosszakértő írtak alá. 
 
A Szaktv. 42. § (6) bekezdése szerint  a szakértő által kezelt adatok többek között a szakértőnek 
átadott adat és a vizsgálat alatt keletkezett adat. 
 
Egy szakértő adatkezelése sajátos annyiban, hogy az adatkezelést az a bírósági, hatósági végzés 
alapozza meg, amely a szakértőt kirendeli, és a szakértő ehhez a kirendeléshez van kötve. A Szaktv. 
nem határozza meg tételesen a kezelt adatok körét – ezt a feladat jellegéből adódóan nem is tudja 
megtenni – és a szakértő által kezelt adatként határozza meg a vizsgálat során felvett adatokat.  
 
 
Azon adatok, melyeket a Kérelmező a vizsgálat során maga adott meg (teszt, kérdőív kitöltése során 
adott válaszai, az általa elmondottak vizsgálati jegyzőkönyvben rögzítetten, hangfelvétel adatai, stb.) 
egyértelműen az érintett személyes adatának minősülnek.  
 
A  GDPR  15.  cikke  a  hozzáférés  joga  körében  részletezi  az  adatkezelésről  kérelemre  adandó 
tájékoztatást, a 15. cikk (3) bekezdése értelmében az érintett az adatokról történő másolat kérésére 
is jogosult. Jelen esetben a Kérelmező a szakértő által kezelt, a Kérelmező igazságügyi szakértői 
vizsgálata  során  a  Kérelmezőről  és  tőle  felvett,  vele  kapcsolatba  hozható  és  a  róla  készült 
szakvélemény  kimunkálásához 
felhasznált  adatokat,  beleértve  a  pszichodiagnosztikai 
adatállományt,  vizsgálati  jegyzőkönyveket  és  hangfelvételeket  kérte.  Tehát  a  hozzáférési  jog 
gyakorlásának  tárgya  nem  a  szakvélemény  volt,  amely  a  szakértő  által  levont  következtetéseket 
tartalmazza, hanem az érintett által megadott adatok.  
 
A szakvélemény alapjául szolgáló anyagok tekintetében a Kérelmezett szakértői társaság a fentiek 
szerint  adatkezelőnek  minősül,  s  mint  ilyen,  adatkezelési  kérdésekben  önálló  döntési  joggal 
rendelkezik. Az érintetti jogok érvényesítését az adatkezelőnek kell biztosítania.  
 

 

 

 

9 

A Szaktv. 42. § (2) bekezdésében rögzített adattovábbítási kör nem zárja ki az érintett részére történő 
jogérvényesítést  a  saját  adatai  vonatkozásában.  Az  adatkezelő  az  érintettnek  a  saját  adatait 
fogalmilag  részére  nem  továbbítja,  hanem  a  hozzáférés  joga  keretében  az  adatokhoz  való 
hozzáférést biztosítja, kérés esetén másolat formájában.   
 
A Szaktv. 40. § (2) bekezdésében foglalt titoktartás pedig más szervek és személyek felé áll fenn, 
értelemszerűen nem minősülhet titoknak az érintett által megadott adat vele szemben. Az érintett a 
saját maga által megadott adatoknak a gazdája, aki a titoktartás alóli felmentést is megadhatja, vele 
szemben  a  titoktartás  nem  értelmezhető. A  Szaktv.  40.  §  (2)  bekezdése  arról  rendelkezik,  kinek 
adható  az  adatokról  tájékoztatás  a  titoktartás  keretében,  míg  az  érintettet  a  saját  maga  által 
megadott adatok tekintetében nem tájékoztatási, hanem hozzáférési jog illeti meg. 
 
Az érintettet tehát a hozzáférési joga keretében a GDPR 15. cikk (3) bekezdése alapján megilleti a 
másolat igénylésének joga. Az érintett jogérvényesítése a 12. cikk (5) bekezdésében, valamint a 15. 
cikk  (4)  bekezdésben  foglaltak  szerint  korlátozható. A  15.  cikk  (4)  bekezdése  alapján  a  másolat 
igénylésének joga nem érintheti hátrányosan mások jogait és szabadságait.  
 
A GDPR 23. cikk (1) bekezdés i) pontja lehetőséget biztosít a tagállamoknak, hogy jogalkotás útján 
korlátozást vezessenek be a jogérvényesítésre vonatkozó szakaszok alkalmazása tekintetében az 
érintett vagy mások jogainak védelme érdekében. A Szaktv. 42. § (5) bekezdése a rendelet 23. cikk 
(1) bekezdés e) pontjának megfelelő korlátozásnak minősül.  
 
A  szakértő  csak  indokolt  esetben,  a  kirendelő  hatóság,  bíróság  kirendelő  végzésében  adott 
utasítására  tagadhatja  meg  az  érintett  hozzáférési  jogának  gyakorlását  a  GDPR  15.  cikk  (4) 
bekezdése  alapján,  ahogyan  a  Szaktv.  42.  §  (5)  bekezdése  előírja.  Ennek  hiányában  az  érintett 
információs önrendelkezési alapjoga nem korlátozható.  
 
A  Győri  Járásbíróság  kirendelő  végzése  nem  tartalmazott  a  Szaktv.  42.  §  (5)  bekezdése  szerinti 
korlátozó rendelkezést, a Kérelmezett NAIH/2020/3476/3. sz. iratban tett nyilatkozata szerint nem 
kereste  meg  a  kirendelő  bíróságot  a  Kérelmező  kérelmének  teljesíthetősége  tárgyában.  A 
Tatabányai Törvényszék által adott tájékoztatás szerint a Kérelmező alperes a szakvéleményt teljes 
terjedelemben  megkapta,  átvette,  továbbá  az  elsőfokú  eljárás  iratai  között  sem  lelhető  fel  a 
Kérelmezett  vagy  annak  ügyvezetője  által  kibocsátott  megkeresés  arra  vonatkozóan,  hogy  a 
kérelem  teljesíthető-e.  A  Kérelmezett  információs  önrendelkezési  jogának  korlátozására  utaló 
peradatot sem a Győri Járásbíróság ítélete, sem a Tatabányai Törvényszék hatályon kívül helyező 
végzése nem tartalmazott. 
 
A  Hatóság  itt  kívánja  megjegyezni,  hogy  -  a  Kérelmező  16.  alszámon  iktatott  nyilatkozatával 
szemben – a hatályon kívül helyező végzés szerint nem a Kérelmezett által készített szakvélemény, 
hanem az első fokon eljárt bíróság által lefolytatott szakértői bizonyítás volt hiányos, és nem azért 
mert a leletállományt nem csatolták a szakértői véleményhez, hanem mert az első fokú bíróság nem 
értékelte  a  perben  korábban  beszerzett  szakértői  véleményeket  és  nem  vizsgálta,  hogy  azok 
ellentmondásban  állnak-e  a  Kérelmezett  által  előterjesztett  szakvéleménnyel,  megkérdőjelezik-e 
annak  megalapozottságát.  A  végzés  indokolása  azt  is  rögzíti,  hogy  a  szakértői  véleményben 
rögzíteni  kell  a  tesztvizsgálatok  alapján  szerzett  adatokat,  azonban  nem  szükséges  maguknak  a 
teszteknek,  így  a  teljes  leletállománynak  a  szakértői  véleményhez  csatolása,  erre  alapítottan  a 
szakértői vélemény tartalmi hiányossága nem állapítható meg (NAIH/2020/3476/18. alszámú irat 2. 
melléklet [53], [56] bekezdések). 
 
Mindezen tényekből a Hatóság azt a következtetést vonta le, hogy nem áll fenn olyan körülmény, 
amely a Kérelmező hozzáférési jogával kapcsolatos kérelmének teljesíthetőségét kizárná és amely 
alapján a kérelem teljesítését - a Kérelmező saját személyes adataival kapcsolatban előterjesztett 
hozzáférési joga gyakorlásával összefüggésben - meg lehet tagadni. 
 

 

 

 

10 

A Hatóság rámutat, hogy az IRM R. 20/A. § (3) bekezdése alapján a vizsgálat során a szakértő a 
vizsgált  személy  vagy  annak törvényes képviselője írásos  beleegyezése  esetén  hangfelvételt  ké-
szíthet.  A  büntető  törvénykönyvről  szóló  2012.  évi  C.  törvény  459.  §  12.  pont  e)  alpontja  szerint 
közfeladatot ellátó személynek minősül a bírósági vagy más hatósági eljárásban a szakértő. Azaz 
ezen eljárásokban a szakértő közfeladatot  lát el, szakértői minőségben tűnik fel, így a közfeladat 
ellátása során általa mondottakat nem magánszemélyként közli. Ebből következően az érintetti jog-
gyakorlás biztosítása erre hivatkozással sem tagadható meg.  
 
A  Hatóság  mindezek  alapján  megállapítja,  hogy  a  Kérelmezett  által  végzett  azon  intézkedéssel, 
amelynek  során  a  Kérelmező  saját  személyes  adataira  vonatkozó  hozzáférési  kérelmét  nem 
teljesítette, megsértette a GDPR 15. cikk (3) bekezdését.  
 
Jelen vizsgált esetben a Kérelmezett a Kérelmező 2020.03.26. napján kelt hozzáférési kérelmére a 
GDPR 12. cikkének (3) bekezdésében meghatározott időn belül - 2020.04.02. napján - választ adott, 
és tájékoztatta arról, milyen okból nem teljesítette a hozzáférési kérelmet. A Hatóság rámutat, hogy 
az IRM  R.  20/B.  §  (5)  bekezdése szerinti  „különösen”  fordulatból  nem  következik,  hogy  kizárólag 
kirendelt másik szakértő jogosult a vizsgálat során keletkezett adatok megismerésére, mert a saját 
személyes adatai tekintetében az érintettet megilleti a hozzáférési jog, saját személyes adatát az 
érintett jogosult kezelni mind a GDPR, mind pedig a Szaktv. 42. § (2) bekezdése alapján. 
 
Ugyanakkor  ezzel  egyidejűleg  nem  tájékoztatta  az  érintettet  a  GDPR  12.  cikk  (4)  bekezdésében 
meghatározottakról,  amely  szerint  az  érintett  a  kérelem  nem  teljesítése  miatt  a  Hatósághoz 
fordulhat,  vagy  élhet  a  bírósági  jogérvényesítés  jogával.  Emiatt  a  Hatóság  megállapítja,  hogy  a 
Kérelmezett megsértette a GDPR 12. cikk (4) bekezdésében foglaltakat.  
 
A Hatóság a megállapított jogsértésekre tekintettel a határozat rendelkező részének II. pontjában a 
GDPR  58.  cikk  (2)  bekezdés  c)  pontja  alapján  utasította  a  Kérelmezettet  a  Kérelmező  szakértői 
vizsgálatán a róla és tőle felvett, a róla készült szakvélemény kimunkálásához felhasznált adatok, 
beleértve  a  pszichodiagnosztikai  adatállomány,  vizsgálati  jegyzőkönyvek  és  hangfelvételek 
másolatának kiadásával történő teljesítésére.  
 
[…] 
 
V. Jogkövetkezmények: 
 
V.1.  A  Hatóság  a  Kérelmező  kérelmének  részben  helyt  ad  és  a  GDPR  58.  cikk  (2)  bekezdés  b) 
pontja alapján elmarasztalja Kérelmezettet, mert megsértette  a GDPR 12. cikk (4) bekezdését és 
15. cikk (3) bekezdését.  
 
A Hatóság a GDPR 58. cikk (2) bekezdés c) pontja alapján utasítja Kérelmezettet, hogy teljesítse a 
Kérelmező hozzáférési kérelmét, küldje meg részére a Kérelmező szakértői vizsgálatán a kizárólag 
róla  és  tőle  felvett,  vele  kapcsolatba  hozható  és  a  róla  készült  szakvélemény  kimunkálásához 
felhasznált  adatok,  bele  értve  a  pszichodiagnosztikai  adatállomány,  vizsgálati  jegyzőkönyvek  és 
hangfelvételek másolatát és ennek megtörténtének tényét igazolja a Hatóság felé. 
 
V.2.  A  Hatóság  álláspontja  szerint  a  Kérelmezettnek  az  érintetti  joggyakorlással  összefüggő 
intézkedési kötelezettségének elmulasztása a kirendelt szakértők általános gyakorlatára vezethető 
vissza, amely a kirendelő bíróság utasításától teszi függővé az érintetti kérelem teljesíthetőségét. A 
Hatóság  tapasztalata  több  szakértői  adatkezelés  vizsgálata  után  úgy  körvonalazható,  hogy  a 
kirendelt igazságügyi szakértők általánosságban nincsenek tisztában azzal, hogy adatkezelőként – 
a  konkrét  esetben  a  kirendelt  igazságügyi  szakértői  társaságnak  -  maguknak  kell  teljesíteni  az 
érintettek  adatkezeléssel  kapcsolatos  kérelmeit  a  szakértői  vizsgálat  során  felvett  adatok 
tekintetében  –  különös  tekintettel  a  GDPR  15.  cikk  (3)  bekezdésében  foglalt  másolat-adási 
kötelezettségre – és minden esetben a kirendelőhöz utasítják a kérelmezőt. A Hatóság ezen hibás 

 

 

 

11 

gyakorlat megváltoztatását kívánja elérni többek között az ezen határozatban kifejtettekkel.  
 
V.3. A Hatóság az eljárás során túllépte az Infotv. 60/A § (1) bekezdése szerinti százötven napos 
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek. 
 
VI. Egyéb kérdések 
 
A Hatóság a GDPR 57. cikk (1) bekezdés e) pontja alapján tájékoztatást ad, hogy a személyes adatok 
védelméhez  való  jog  megsértése  esetén  fennáll  a  Ptk.  2:43.  §  és  a  2:52.  §-a  alapján  sérelemdíj 
megfizetése érdekében a bírósághoz fordulás lehetősége.  
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az ország 
egész területére kiterjed. 
 
A határozat az Ákr. 80-81. §-án és az Infotv. 61. § (1) bekezdésén alapul. A határozat az Ákr. 82. § 
(1) bekezdése alapján a közlésével véglegessé válik. Az Ákr. 112. §-a, 116. § (1) bekezdése, illetve 
a  114.  §  (1)  bekezdése  alapján  a  határozattal  szemben  közigazgatási  per  útján  van  helye 
jogorvoslatnak.  
 

* * * 

 
A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont aa) alpontja alapján a Fővárosi Törvényszék kizárólagosan illetékes. A Kp. 27. § (1) bekezdés 
b) pontja alapján a törvényszék hatáskörébe tartozó perben a jogi képviselet kötelező. A Kp. 39. § 
(6)  bekezdése  szerint  a  keresetlevél  benyújtásának  a  közigazgatási  cselekmény  hatályosulására 
halasztó hatálya nincs. 
 
A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény 9. § 
(1) bekezdés b) pontja szerint az ügyfél jogi képviselője elektronikus kapcsolattartásra kötelezett.  
 
A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás 
tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2)  bekezdésén  alapul.  A 
közigazgatási per illetékének mértékét az illetékekről szóló 1990. évi XCIII. törvény (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet. 
 
Ha az előírt kötelezettségek teljesítését a kötelezett ügyfél megfelelő módon nem igazolja, a Hatóság 
úgy  tekinti,  hogy  a  kötelezettségeket  határidőben  nem  teljesítette.  Az  Ákr.  132.  §-a  szerint,  ha  a 
kötelezett a hatóság végleges döntésében foglalt kötelezésnek nem tett eleget, az végrehajtható. 
Az  Ákr.  133.  §-a  értelmében  a  végrehajtást  -  ha  törvény  vagy  kormányrendelet  másként  nem 
rendelkezik  -  a  döntést hozó  hatóság rendeli  el.  Az  Ákr.  134.  §-a  értelmében  a  végrehajtást  -  ha 
törvény,  kormányrendelet  vagy  önkormányzati  hatósági  ügyben  helyi  önkormányzat  rendelete 
másként  nem  rendelkezik  -  az  állami  adóhatóság  foganatosítja.  Az  Infotv.  61.  §  (7)  bekezdése 
alapján  a  Hatóság  határozatában  foglalt,  meghatározott  cselekmény  elvégzésére,  meghatározott 
magatartásra,  tűrésre  vagy  abbahagyásra  irányuló  kötelezés  vonatkozásában  a  határozat 
végrehajtását a Hatóság foganatosítja. 
 
Budapest, 2021. május  10. 
 
                                                                                                                         Dr. Péterfalvi Attila 
                                                                                                                     elnök, c. egyetemi tanár 

 

 

