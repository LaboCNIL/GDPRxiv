Ügyszám: NAIH/2020/1866/5.
NAIH/2019/2314.

Tárgy: jogsértést megállapító határozat
HATÁROZAT

A Nemzeti Adatvédelmi és Információszabadság Hatóság (a továbbiakban: Hatóság) előtt a Magyar
Adósságrendező Zártkörűen Működő Részvénytársasággal (székhelye: 1023 Budapest, Bécsi út 35. 6. emelet 71., a továbbiakban: Kötelezett) szemben hivatalból indult adatvédelmi hatósági
eljárásban, amelyben a Hatóság a Kötelezett adatkezelésének az információs önrendelkezési
jogról és információszabadságról szóló 2011. évi CXII. törvény (a továbbiakban: Infotv.), valamint a
természetes személyeknek a személyes adatok kezelése tekintetében történő védelméről és az
ilyen adatok szabad áramlásáról, valamint a 95/46/EK irányelv hatályon kívül helyezéséről szóló
2016/679 (EU) rendelet (a továbbiakban: GDPR) rendelkezéseinek való megfelelését vizsgálta, a
Hatóság az alábbi döntéseket hozza:
A Hatóság a határozatában
I. megállapítja, hogy a Kötelezett
(1) jogalap nélkül kezelt és kezel személyes adatokat, ezért a 2018. május 25-e előtti időszakra
vonatkozó adatkezelésével megsértette az Infotv. 5. § (1) bekezdését, a 2018. május 25-e
utáni időszakra vonatkozóan a GDPR 6. cikk (1) bekezdését,
(2) az adatkezelés megkezdése előtt nem nyújtott megfelelő tájékoztatást személyes adatok
kezeléséről, továbbá nem szerezte be minden személyes adat vonatkozásában az érintettek
egyértelmű, kifejezett hozzájárulását, ezért a 2018. május 25-e előtti időszakra vonatkozó
adatkezelésével megsértette a törvényes és tisztességes adatkezelés elvét, azaz az Infotv.
4. § (1) bekezdését, továbbá az Infotv. 3. § 3. pont b) alpontját és az Infotv. 20. § (2)
bekezdését, a 2018. május 25-e utáni időszakra vonatkozóan a GDPR 5. cikk (1) bekezdése
a) pontját, azaz a „jogszerűség, tisztességes eljárás és átláthatóság” elvét, továbbá a GDPR
12. cikk (1) bekezdését és a GDPR 13. cikk (1) bekezdését,
(3) nem készített adatkezelési nyilvántartást és adatfeldolgozói szerződést, mellyel a 2018.
május 25-e előtti időszakra vonatkozó adatkezelésével megsértette az Infotv. 10. § (4)
bekezdését, a 2018. május 25-e utáni időszakra vonatkozóan a GDPR 28. cikkét és a 30.
cikk (1) bekezdését.
II. A Hatóság elrendeli a - Magyar Nemzeti Bank által a piacfelügyeleti eljárásában lefoglalt
iratokban fellelhető - jogalap nélkül kezelt személyes adatok kezelésének korlátozását.
III. A Hatóság megtiltja, hogy a Kötelezett a vele szemben indított hatósági eljárásokkal
összefüggésben történő kezelésén kívül felhasználja a jogalap nélkül kezelt személyes adatokat.
IV. A Kötelezettet az általa végzett jogellenes adatkezelés miatt a Hatóság
5.000. 000 Ft, azaz ötmillió forint
adatvédelmi bírság
megfizetésére kötelezi.

2

A hatósági eljárás során eljárási költség nem merült fel, ezért annak viseléséről nem
rendelkezett a Hatóság.
A bírságot a bírósági felülvizsgálat kezdeményezésére irányadó keresetindítási határidő
lejártától számított 15 napon belül a Hatóság központosított bevételek beszedése célelszámolási
forintszámlája (10032000-01040425-00000000 Központosított beszedési számla IBAN: HU83
1003 2000 0104 0425 0000 0000) javára kell megfizetni. Az összeg átutalásakor a
NAIH/2020/1866. BÍRS. számra kell hivatkozni.
Ha a Kötelezett a bírságfizetési kötelezettségének határidőben nem tesz eleget, késedelmi
pótlékot köteles fizetni. A késedelmi pótlék mértéke a törvényes kamat, amely a késedelemmel
érintett naptári félév első napján érvényes jegybanki alapkamattal egyezik meg. A bírság és a
késedelmi pótlék meg nem fizetése esetén a Hatóság elrendeli a határozat végrehajtását, a bírság
és a késedelmi pótlék adók módjára történő behajtását. A bírság és a késedelemi pótlék adók
módjára történő behajtását a Nemzeti Adó- és Vámhivatal végzi.
A jelen határozattal szemben közigazgatási úton jogorvoslatnak nincs helye, de az a közléstől
számított 30 napon belül a Fővárosi Törvényszékhez címzett keresetlevéllel közigazgatási perben
megtámadható. A keresetlevelet a Hatósághoz kell benyújtania elektronikusan, amely azt az ügy
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni
kell. A teljes személyes illetékmentességben nem részesülők számára a bírósági felülvizsgálati
eljárás illetéke 30 000 Ft, a per tárgyi illetékfeljegyzési jog alá esik. A Fővárosi Törvényszék előtti
eljárásban a jogi képviselet kötelező.
A Hatóság a jelen határozatot a Hatóság honlapján a Kötelezett azonosító adatainak
megjelölésével közzéteszi.

INDOKOLÁS

I. Az eljárás menete és a tényállás tisztázása
I.1.A Magyar Nemzeti Bank (székhely: 1054 Budapest, Szabadság tér 9.; a továbbiakban: MNB)
értesítette a Hatóságot a Kötelezettel szemben hivatalból folytatott piacfelügyeleti eljárásáról és
azzal kapcsolatban tudomására jutott személyes adatok kezelésével kapcsolatos jogsérelem
bekövetkezésére utaló körülményekről a Magyar Nemzeti Bankról szóló 2013. évi CXXXIX.
törvény 44. § (1) bekezdésére hivatkozással.
Az MNB munkatársai 2018. szeptember 13. napján helyszíni ellenőrzést foganatosítottak a
Kötelezettnél, ahol megtalálható volt számos, a tevékenységéhez köthető dokumentum, amelyet
az MNB zár alá vett.
Az MNB a Hatósághoz tett bejelentésével együtt továbbította a Kötelezettől lefoglalt iratok
másolatát, melyek az alábbi iratokat és személyes adatokat tartalmazta:
-

Megbízási szerződések elnevezésű dokumentumok (a továbbiakban: Megbízási
szerződés), melyekben az adósok megbízzák a Kötelezettet, illetve a Kötelezettel

3

-

munkavégzésre irányuló jogviszonyban álló személyeket, hogy „adósságrendezési, ún.
egyéb tanácsadási tevékenységet” végezzen, „melynek keretében az ügyfelek
adósságának csökkentése, illetve optimalizálása érdekében a Megbízott, az általa
ismertetett adósságrendezési megoldások közül az Ügyfél számára leginkább megfelelő
módot kiválassza, az Ügyfél érdekeit képviselve a hitelezőkkel tárgyaljon, egyezségkötést,
megfelelő pénzügyi szolgáltatók bevonásával követelésvásárlást készítsen elő, továbbá
szükség esetén érdekképveseletét biztosítsa.”
bankokkal, követeléskezelőkkel kötött egyezségek, illetve az ezzel kapcsolatos
levelezések, dokumetációk, meghatalmazások,
tulajdoni lapok, földhivatali határozatok,
jövedelmi helyzettel kapcsolatos iratok (munkáltatói igazolások, közüzemi számlák,
bankszámlakivonatok),
egészségügyi adatok (leletek, orvosi szakvélemények) méltányossági kérelmekhez,
végrehajtási eljárásokkal kapcsolatos iratok,
kölcsönszerződések, illetve azok felmondásai, engedményezésről szóló iratok,
elszámolások kölcsönszerződésekkel kapcsolatban,
hitelezőkkel szembeni folytatott peres eljárások iratai,
Pénzügyi Békéltető Testület határozatai.

A megbízási szerződésekkel az adósok a Kötelezettet vagy a Kötelezettel munkavégzésre irányuló
jogviszonyban álló személyeket (meghatalmazás alapján) arra jogosították fel, hogy az egyes
pénzügyi intézményekkel kötött korábbi szerződéseik módosítása céljából helyettük és nevükben
eljárjanak.
A zár alá vett iratokból mintegy 300 magyar természetes személy azonosítható, akik vagy
rendelkeztek a Kötelezettel kötött megbízási szerződéssel, vagy a Kötelezetthez kötődő
természetes személy részére adtak meghatalmazást. Az iratok a mintegy 300 magyar természetes
személyhez köthető iratok, azaz a fentiekben felsoroltaknak megfelelően a Kötelezettel kötött
megbízási szerződéseik, kölcsön – és hitelszerződéseik, azok elszámolásai, azok felmondásai,
illetve azokra vonatkozó engedményezési szerződések, a hitelezőikkel kötött egyezségek,
ingatlanjaik tulajdoni lapja és azokhoz kapcsolódóan földhivatali határozatok, munkáltatói
igazolásaik, közüzemi számláik, a természetes személyekkel szemben folytatott végrehajtási
eljárások, illetve peres eljárásaik.
Az iratokban fellelhető személyazonosító és lakcím adatok, jövedelmi és vagyoni helyzetre,
munkahelyre, hitelezőkkel szembeni peres és egyéb – elsősorban végrehajtási - eljárásokra
vonatkozó adatok az Infotv. 3. § 2. pontja és a GDPR 4. cikk 1. pontja szerinti személyes adatok,
továbbá az egészségügyi állapotra vonatkozó információk, leletek az Infotv. 3. § 3. pontja és a
GDPR 4. cikk 15. pont alapján egészségügyi adatok.
A Hatóság a fenti adatkezelés vizsgálatával kapcsolatban indokoltnak látta, hogy hivatalból
hatósági ellenőrzést indítson arra tekintettel, hogy a Kötelezett tevékenységével érintettek száma
feltehetően nagy, és a rendelkezésre álló adatok nem voltak elegendőek annak megítéléséhez,
hogy a Kötelezett maradéktalanul eleget tett-e az Infotv.-ben foglalt és a GDPR-ben foglalt
kötelezettségeinek. A 2019. augusztus 8. napján NAIH/2019/2314. számon, indított hatósági
ellenőrzést lezárta a Hatóság, és 2019. október 9. napján hivatalból adatvédelmi hatósági eljárást
indított a Kötelezettel szemben.
I.2.A Kötelezett tevékenységének bemutatása
A Kötelezett a nyilvános cégadatok szerint 2016. október 24. napjától végezte tevékenységét,
főtevékenységként a 2017. 04. 06. napjától egyéb pénzügyi kiegészítő tevékenységet.

4

A Kötelezett a honlapján is népszerűsítette az általa nyújtott szolgáltatást, mely szerint
meghatározott díj ellenében az adósok megbízásából és nevében eljárva folytat tárgyalást a
különböző pénzügyi intézményekkel azért, hogy azok módosítsák az ügyfelekkel megkötött
korábbi szerződéseket. A Kötelezett azonban ezt a pénzügyi közvetítői, alkuszi tevékenységét
MNB engedélye nélkül végezte, továbbá a honlapján adatkezelési tájékoztatóval nem rendelkezett.
I.3. Megbízási szerződés
A lefoglalt iratok között található megbízási szerződések elnevezésű dokumentumok, melyek az
érintettek és a Kötelezett között létrejött megbízási jogviszonyt szabályozták, az ügyfelek
következő személyes adatait tartalmazzák: név, születési név, lakóhely, személyi igazolvány
szám/adószám, ügyfél elérhetőségei (telefonszám, e-mail cím, levelezési cím).
A Megbízási szerződés elnevezésű dokumentumban a felek adatain, a szolgáltatás, díj
meghatározásán, a 7. pontban, az úgynevezett “Titokvédelmi rendelkezések és
versenykorlátozások” részben írtakon kívül személyes adatok kezelésével kapcsolatban
részlegesen találhatók rendelkezések, de ebben a részben sem kifejezetten erről találhatók
rendelkezések.
Megbízási szerződés 7. pontjának szövege:
“7.1.Ha a Felek az információt nem minősítik kifejezetten másképp, jelen szerződés
előkészítésével,
megkötésével,
teljesítésével,
módosításával,
illetve
megszűnésével
összefüggésben átadott vagy ismertté vált, a szerződéssel kapcsolatos valamennyi információ
(ideértve a szóbeli a közlés útján megismert információkat is) az adathordotózól és a megjelenési
formától függetlenül a Felek üzleti titkának minősül. Az Ügyfél és a Megbízott a másik Fél
hozzájárulása nélkül – jogszabályok által meghatározott kivételektől eltekintve – a jelen szerződés
tartalmát, illetve a másik fél üzleti titkát, nem teheti hozzáférhetővé, illetve nem hozhatja harmadik
fél tudomására, a jelen szerződéstől eltérő célra nem használhatja fel.
7.2. Ügyfél kijelenti, hogy a jelen szerződéskötéshez vezető tárgyalások során tett jognyilatkozatai
a valóságnak megfelelnek, a Megbízott tevékenységéhez szükséges mértékben, teljes körűen
tartalmazza az üggyel kapcsolatos adatait. Ügyfél kifejezetten hozzájárul, hogy Megbízott a
számára átadott adatokat a jelen szerződésben foglalt célok teljesítése érdekében a szükséges
mértékben és ideig kezelje, azokról másolatot készítsen és azokat közreműködőinek ugyanezen
feltételek mellett átadja.
7.3. Megbízott részére átadott adatokat és dokumentumokat a jelen szerződés megszűnését
követő 5 évig megőrzi. Az őrzési idő letelte után a részére átadott dokumentumokat az Ügyfél
részére a központi ügyintézés helyén kiadja. Amennyiben Ügyfél a dokumentumokért nem
jelntkezik, azokat Megbízott megsemmisíti.”
I.4.A Hatóság a NAIH/2019/2314/5. számú végzésében tényállás tisztázása érdekében
nyilatkozattételre hívta fel a Kötelezettet, melyre hivatkozással a Kötelezett az alábbi tájékoztatást
küldte:
A nyilvános cégadatok szerint is Bagi-Albert Mona Hortenzia a vezető tisztségviselő (a
továbbiakban: vezető tisztségviselő), ennek ellenére a vezető tisztségviselő arra hivatkozott, hogy
mivel […], 2017. nyarától […] látja el a vezető tisztségviselői feladatokat teljes körű
meghatalmazás alapján. A meghatalmazás másolata nem került a Hatóság részére megküldésre.
A vezető tisztségviselő továbbá nyilatkozott arról is, hogy a fentiek miatt nem áll a rendelkezésére
minden információ. A nyilatkozat szerint 2018 nyarán kezdték meg a GDPR rendelkezéseinek

5

bevezetését, majd az év második felében adatvédelmi szaktanácsadót és auditort is felkértek
ennek kivitelezésére, aki felmérte a Kötelezett hiányosságait, és javaslatot tett az adatvédelmi
előírásoknak történő megfelelés kialakítására, azonban a Kötelezettnek nem állt a rendelkezésére
sem erőforrás, sem személyzet a tényleges kivitelezésére.
A Kötelezett nem rendelkezik/rendelkezett adatkezelési tájékoztatóval, a személyes adatokról
külön nyilvántartást nem vezet/vezetett.
Adatfeldolgozóként a google drive szolgáltatását vette igénybe a Kötelezett, továbbá az
alvállalkozói végeztek adatfeldolgozói tevékenységet, akik feladatai az ügyfelekkel történő
kommunikáció, szerződéskötéshez szükséges adatok begyűjtése. Adatfeldolgozói szerződésekkel
nem rendelkezik a Kötelezett.
A 2018. szeptember 13. napján indult MNB piacfelügyeleti vizsgálata során egy helyszíni
ellenőrzésen az MNB munkatársai a Kötelezett dokumentumai nagy részét zár alá vették, majd
2019.március 05. napján kézhez vette a Kötelezett az MNB eltiltó végzését. Ennek következtében
a Kötelezett a csőd szélére került és fizetésképtelenné vált. Jelenleg a Kötelezettnek nincs
alkalmazottja, tevékenységet nem végez, tárgyi eszközei értékesítésre kerültek, a
dokumentumokat archiválták.
A Kötelezettel kapcsolatba került ügyfelek adatai három csoportba bonthatók. Egyik a számviteli és
a szerződéskötéshez szükséges adatok, melyeket a számvitelről szóló törvény rendelkezései
alapján kell megőrízni. Az adatok másik csoportja a szerződésszerű teljesítéséhez, a szakmai
tevékenységhez kapcsolódó adatok (így többek között a kölcsönszerződések, fizetési
felszólítások, felmondás, végrehajtási eljárásban kapott dokumentumok). Az adatok harmadik
csoportja a Kötelezett szolgáltatása között keletkezett dokumentumok.
I.5.A Hatóság a NAIH/2020/2314/7. számú végzésében a tényállás tisztázása érdekében újra
nyilatkozattételre hívta fel a Kötelezettet, mivel a Kötelezett korábbi nyilatkozata ismeretében
további adatkezelési körülmények vizsgálata vált indokolttá. A Hatóság felhívására a Kötelezett az
alábbi tájékoztatást küldte:
A Kötelezett munkavállalóinak személyes adatai kezelésével kapcsolatban a GDPR bevezetése
előtti adatkezelési gyakorlatot folytatták a GDPR hatálybalépése után is. A munkavállalók
személyes adataihoz kizárólag a cégvezetés, valamint a könyvelő-bérszámfejtő fért hozzá, illetve a
személyzeti kérdésekkel foglalkozó irodavezető. A Kötelezett azt is nyilatkozta, hogy ezek
adatvédelmi szabályozásban nem kerültek rögzítésre.
A Kötelezett nyilatkozata szerint a megbízók személyes adatait a hozzájárulásukkal kezelték, mivel
a megbízók azokat önkéntesen küldték meg, tisztában voltak azzal, hogy ezek az adatok
felhasználásra kerülnek.
I.6. A Hatóság megkereste az MNB-t, mivel az MNB nyilvánosan elérhető H-P-J-1/2020.
határozatából értesült arról, hogy a Kötelezettel szemben hivatalból folytatott piacfelügyeleti
eljárásban az MNB határozatot hozott, melyben az MNB azonnali hatállyal megtiltotta, hogy a
Kötelezett az MNB engedélye nélkül pénzügyi szolgáltatását végezzen. A Hatóság az általános
közigazgatási rendtartásról szóló 2016. évi CL. törvény (a továbbiakban: Ákr.) 25. § (1) bekezdés b)
pontja alapján kérte az MNB-től, hogy küldje meg H-P-J-1/2020. határozata (a továbbiakban: MNB
határozata) másolatát. Az MNB megállapította, hogy a Kötelezett az alkuszi tevékenységet
pénzügyi szolgáltatási tevékenység végzésére jogosító engedély nélkül végezte, ezért a az MNB
határozatával azonnal hatállyal megtiltotta, hogy a Kötelezett az MNB engedélye nélkül pénzügyi
szolgáltatási tevékenységet végezzen, továbbá az engedélye nélkül végzett tevékenységével
összefüggésben piacfelügyeleti bírság megfizetésére kötelezte.

6

II. Az ügyben alkalmazandó jogszabályi rendelkezések
II.1.2018. május 25. napját követő adatkezelésre:
A természetes személyeknek a személyes adatok kezelése tekintetében történő védelméről és az
ilyen adatok szabad áramlásáról, valamint a 95/46/EK irányelv hatályon kívül helyezéséről szóló
2016/679 (EU) rendelet (a továbbiakban: GDPR) 2. cikk (1) bekezdése alapján a jelen ügy szerinti
adatkezelésre a GDPR-t kell alkalmazni.
Az Infotv. 2. § (2) bekezdése szerint a GDPR-t az ott megjelölt rendelkezésekben foglalt
kiegészítésekkel kell alkalmazni.
GDPR jelen ügyben releváns rendelkezései a következők:
GDPR 4. cikk 1. pontja alapján „személyes adat”: azonosított vagy azonosítható természetes
személyre („érintett”) vonatkozó bármely információ; azonosítható az a természetes személy, aki
közvetlen vagy közvetett módon, különösen valamely azonosító, például név, szám,
helymeghatározó adat, online azonosító vagy a természetes személy testi, fiziológiai, genetikai,
szellemi, gazdasági, kulturális vagy szociális azonosságára vonatkozó egy vagy több tényező
alapján azonosítható;
GDPR 4. cikk 7. pontja alapján „adatkezelő”: az a természetes vagy jogi személy, közhatalmi
szerv, ügynökség vagy bármely egyéb szerv, amely a személyes adatok kezelésének céljait és
eszközeit önállóan vagy másokkal együtt meghatározza; ha az adatkezelés céljait és eszközeit az
uniós vagy a tagállami jog határozza meg, az adatkezelőt vagy az adatkezelő kijelölésére
vonatkozó különös szempontokat az uniós vagy a tagállami jog is meghatározhatja;
GDPR 4. cikk 8. pont alapján „adatfeldolgozó”: az a természetes vagy jogi személy, közhatalmi
szerv, ügynökség vagy bármely egyéb szerv, amely az adatkezelő nevében személyes adatokat
kezel;
GDPR 4. cikk 11. pont alapján „az érintett hozzájárulása”: az érintett akaratának önkéntes, konkrét
és megfelelő tájékoztatáson alapuló és egyértelmű kinyilvánítása, amellyel az érintett nyilatkozat
vagy a megerősítést félreérthetetlenül kifejező cselekedet útján jelzi, hogy beleegyezését adja az
őt érintő személyes adatok kezeléséhez;
GDPR 4. cikk 15. pont alapján „egészségügyi adat”: egy természetes személy testi vagy
pszichikai egészségi állapotára vonatkozó személyes adat, ideértve a természetes személy
számára nyújtott egészségügyi szolgáltatásokra vonatkozó olyan adatot is, amely információt
hordoz a természetes személy egészségi állapotáról;
GDPR 5 .cikk (1) a)-c) pont alapján a személyes adatok:
a) kezelését jogszerűen és tisztességesen, valamint az érintett számára átlátható módon kell
végezni („jogszerűség, tisztességes eljárás és átláthatóság”);
b) gyűjtése csak meghatározott, egyértelmű és jogszerű célból történjen, és azokat ne kezeljék
ezekkel a célokkal össze nem egyeztethető módon; a 89. cikk (1) bekezdésének megfelelően nem
minősül az eredeti céllal össze nem egyeztethetőnek a közérdekű archiválás céljából, tudományos
és történelmi kutatási célból vagy statisztikai célból történő további adatkezelés („célhoz
kötöttség”);
c) az adatkezelés céljai szempontjából megfelelőek és relevánsak kell, hogy legyenek, és a
szükségesre kell korlátozódniuk („adattakarékosság”);

7

GDPR 5. cikk (2) bekezdés alapján az adatkezelő felelős az (1) bekezdésnek való megfelelésért,
továbbá képesnek kell lennie e megfelelés igazolására („elszámoltathatóság”).
GDPR 6. cikk (1) bekezdés a), b), c), f) pont és (3) bekezdés: A személyes adatok kezelése
kizárólag akkor és annyiban jogszerű, amennyiben legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő
kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél,
vagy az a szerződés megkötését megelőzően az érintett kérésére történő lépések megtételéhez
szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez
szükséges, kivéve, ha ezen érdekekkel szemben elsőbbséget élveznek az érintett olyan érdekei
vagy alapvető jogai és szabadságai, amelyek személyes adatok védelmét teszik szükségessé,
különösen, ha az érintett gyermek.
(3) Az (1) bekezdés c) és e) pontja szerinti adatkezelés jogalapját a következőknek kell
megállapítania:
a) az uniós jog, vagy
b) azon tagállami jog, amelynek hatálya alá az adatkezelő tartozik.
Az adatkezelés célját e jogalapra hivatkozással kell meghatározni, illetve az (1) bekezdés e)
pontjában említett adatkezelés tekintetében annak szükségesnek kell lennie valamely közérdekű
vagy az adatkezelőre ruházott közhatalmi jogosítvány gyakorlásának keretében végzett feladat
végrehajtásához. Ez a jogalap tartalmazhat az e rendeletben foglalt szabályok alkalmazását
kiigazító rendelkezéseket, ideértve az adatkezelő általi adatkezelés jogszerűségére irányadó
általános feltételeket, az adatkezelés tárgyát képező adatok típusát, az érintetteket, azokat a
jogalanyokat, amelyekkel a személyes adatok közölhetők, illetve az ilyen adatközlés céljait, az
adatkezelés céljára vonatkozó korlátozásokat, az adattárolás időtartamát és az adatkezelési
műveleteket, valamint egyéb adatkezelési eljárásokat, így a törvényes és tisztességes adatkezelés
biztosításához szükséges intézkedéseket is, ideértve a IX. fejezetben meghatározott egyéb
konkrét adatkezelési helyzetekre vonatkozóan. Az uniós vagy tagállami jognak közérdekű célt kell
szolgálnia, és arányosnak kell lennie az elérni kívánt jogszerű céllal.
GDPR preambulumbekezdés (39) alapján a személyes adatok kezelésének jogszerűnek és
tisztességesnek kell lennie. A természetes személyek számára átláthatónak kell lennie, hogy a
rájuk vonatkozó személyes adataikat hogyan gyűjtik, használják fel, azokba hogy tekintenek bele
vagy milyen egyéb módon kezelik, valamint azzal összefüggésben, hogy a személyes adatokat
milyen mértékben kezelik vagy fogják kezelni. Az átláthatóság elve megköveteli, hogy a személyes
adatok kezelésével összefüggő tájékoztatás, illetve kommunikáció könnyen hozzáférhető és
közérthető legyen, valamint hogy azt világosan és egyszerű nyelvezettel fogalmazzák meg. Ez az
elv vonatkozik különösen az érintetteknek az adatkezelő kilétéről és az adatkezelés céljáról való
tájékoztatására, valamint az azt célzó további tájékoztatásra, hogy biztosított legyen az érintett
személyes adatainak tisztességes és átlátható kezelése, továbbá arra a tájékoztatásra, hogy az
érintetteknek jogukban áll megerősítést és tájékoztatást kapni a róluk kezelt adatokról. A
természetes személyt a személyes adatok kezelésével összefüggő kockázatokról, szabályokról,
garanciákról és jogokról tájékoztatni kell, valamint arról, hogy hogyan gyakorolhatja az adatkezelés
kapcsán megillető jogokat. A személyes adatkezelés konkrét céljainak mindenekelőtt explicit
módon megfogalmazottaknak és jogszerűeknek, továbbá már a személyes adatok gyűjtésének
időpontjában meghatározottaknak kell lenniük. A személyes adatoknak a kezelésük céljára
alkalmasaknak és relevánsaknak kell lenniük, az adatok körét pedig a célhoz szükséges
minimumra kell korlátozni. Ehhez pedig biztosítani kell különösen azt, hogy a személyes adatok

8

tárolása a lehető legrövidebb időtartamra korlátozódjon. Személyes adatok csak abban az esetben
kezelhetők, ha az adatkezelés célját egyéb eszközzel észszerű módon nem lehetséges elérni.
Annak biztosítása érdekében, hogy a személyes adatok tárolása a szükséges időtartamra
korlátozódjon, az adatkezelő törlési vagy rendszeres felülvizsgálati határidőket állapít meg. A
pontatlan személyes adatok helyesbítése vagy törlése érdekében minden észszerű lépést meg kell
tenni. A személyes adatokat olyan módon kell kezelni, amely biztosítja azok megfelelő szintű
biztonságát és bizalmas kezelését, többek között annak érdekében, hogy megakadályozza a
személyes adatokhoz és a személyes adatok kezeléséhez használt eszközökhöz való jogosulatlan
hozzáférést, illetve azok jogosulatlan felhasználását.
A GDPR 12. cikk (1) bekezdés alapján az adatkezelő megfelelő intézkedéseket hoz annak
érdekében, hogy az érintett részére a személyes adatok kezelésére vonatkozó, a 13. és a 14.
cikkben említett valamennyi információt és a 15–22. és 34. cikk szerinti minden egyes tájékoztatást
tömör, átlátható, érthető és könnyen hozzáférhető formában, világosan és közérthetően
megfogalmazva nyújtsa, különösen a gyermekeknek címzett bármely információ esetében. Az
információkat írásban vagy más módon – ideértve adott esetben az elektronikus utat is – kell
megadni. Az érintett kérésére szóbeli tájékoztatás is adható, feltéve, hogy más módon igazolták az
érintett személyazonosságát.
GDPR 13. cikk (1)-(2) bekezdés alapján ha az érintettre vonatkozó személyes adatokat az
érintettől gyűjtik, az adatkezelő a személyes adatok megszerzésének időpontjában az érintett
rendelkezésére bocsátja a következő információk mindegyikét:
a) az adatkezelőnek és – ha van ilyen – az adatkezelő képviselőjének a kiléte és elérhetőségei;
b) az adatvédelmi tisztviselő elérhetőségei, ha van ilyen;
c) a személyes adatok tervezett kezelésének célja, valamint az adatkezelés jogalapja;
d) a 6. cikk (1) bekezdés f) pontján alapuló adatkezelés esetén, az adatkezelő vagy harmadik fél
jogos érdekei;
e) adott esetben a személyes adatok címzettjei, illetve a címzettek kategóriái, ha van ilyen;
f) adott esetben annak ténye, hogy az adatkezelő harmadik országba vagy nemzetközi szervezet
részére kívánja továbbítani a személyes adatokat, továbbá a Bizottság megfelelőségi
határozatának léte vagy annak hiánya, vagy a 46. cikkben, a 47. cikkben vagy a 49. cikk (1)
bekezdésének második albekezdésében említett adattovábbítás esetén a megfelelő és alkalmas
garanciák megjelölése, valamint az azok másolatának megszerzésére szolgáló módokra vagy az
azok elérhetőségére való hivatkozás.
(2)
Az (1) bekezdésben említett információk mellett az adatkezelő a személyes adatok
megszerzésének időpontjában, annak érdekében, hogy a tisztességes és átlátható adatkezelést
biztosítsa, az érintettet a következő kiegészítő információkról tájékoztatja:
a) a személyes adatok tárolásának időtartamáról, vagy ha ez nem lehetséges, ezen időtartam
meghatározásának szempontjairól;
b) az érintett azon jogáról, hogy kérelmezheti az adatkezelőtől a rá vonatkozó személyes
adatokhoz való hozzáférést, azok helyesbítését, törlését vagy kezelésének korlátozását, és
tiltakozhat az ilyen személyes adatok kezelése ellen, valamint az érintett adathordozhatósághoz
való jogáról;
c) a 6. cikk (1) bekezdésének a) pontján vagy a 9. cikk (2) bekezdésének a) pontján alapuló
adatkezelés esetén a hozzájárulás bármely időpontban történő visszavonásához való jog, amely
nem érinti a visszavonás előtt a hozzájárulás alapján végrehajtott adatkezelés jogszerűségét;
d) a felügyeleti hatósághoz címzett panasz benyújtásának jogáról;
e) arról, hogy a személyes adat szolgáltatása jogszabályon vagy szerződéses kötelezettségen
alapul vagy szerződés kötésének előfeltétele-e, valamint hogy az érintett köteles-e a személyes
adatokat megadni, továbbá hogy milyen lehetséges következményeikkel járhat az adatszolgáltatás
elmaradása;
f) a 22. cikk (1) és (4) bekezdésében említett automatizált döntéshozatal ténye, ideértve a
profilalkotást is, valamint legalább ezekben az esetekben az alkalmazott logikára és arra

9

vonatkozóan érthető információk, hogy az ilyen adatkezelés milyen jelentőséggel, és az érintettre
nézve milyen várható következményekkel bír.
GDPR 58. cikk (2) bekezdés b), d) és i) pont: A felügyeleti hatóság korrekciós hatáskörében
eljárva:
b) elmarasztalja az adatkezelőt vagy az adatfeldolgozót, ha adatkezelési tevékenysége
megsértette e rendelet rendelkezéseit;
d) utasítja az adatkezelőt vagy az adatfeldolgozót, hogy adatkezelési műveleteit – adott esetben
meghatározott módon és meghatározott időn belül – hozza összhangba e rendelet
rendelkezéseivel;
i) a 83. cikknek megfelelően közigazgatási bírságot szab ki, az adott eset körülményeitől függően
az e bekezdésben említett intézkedéseken túlmenően vagy azok helyett;
GDPR 83. cikk (1)-(2) és (5) bekezdés a)-b) pont: (1) Valamennyi felügyeleti hatóság biztosítja,
hogy e rendeletnek a (4), (5), (6) bekezdésben említett megsértése miatt az e cikk alapján
kiszabott közigazgatási bírságok minden egyes esetben hatékonyak, arányosak és visszatartó
erejűek legyenek.
(2) A közigazgatási bírságokat az adott eset körülményeitől függően az 58. cikk (2) bekezdésének
a)–h) és j) pontjában említett intézkedések mellett vagy helyett kell kiszabni. Annak eldöntésekor,
hogy szükség van-e közigazgatási bírság kiszabására, illetve a közigazgatási bírság összegének
megállapításakor minden egyes esetben kellőképpen figyelembe kell venni a következőket:
a) a jogsértés jellege, súlyossága és időtartama, figyelembe véve a szóban forgó adatkezelés
jellegét, körét vagy célját, továbbá azon érintettek száma, akiket a jogsértés érint, valamint az
általuk elszenvedett kár mértéke;
b) a jogsértés szándékos vagy gondatlan jellege;
c) az adatkezelő vagy az adatfeldolgozó részéről az érintettek által elszenvedett kár enyhítése
érdekében tett bármely intézkedés;
d) az adatkezelő vagy az adatfeldolgozó felelősségének mértéke, figyelembe véve az általa a 25.
és 32. cikk alapján foganatosított technikai és szervezési intézkedéseket;
e) az adatkezelő vagy az adatfeldolgozó által korábban elkövetett releváns jogsértések;
f) a felügyeleti hatósággal a jogsértés orvoslása és a jogsértés esetlegesen negatív hatásainak
enyhítése érdekében folytatott együttműködés mértéke;
g) a jogsértés által érintett személyes adatok kategóriái;
h) az, ahogyan a felügyeleti hatóság tudomást szerzett a jogsértésről, különös tekintettel arra,
hogy az adatkezelő vagy az adatfeldolgozó jelentette-e be a jogsértést, és ha igen, milyen
részletességgel;
i) ha az érintett adatkezelővel vagy adatfeldolgozóval szemben korábban – ugyanabban a
tárgyban – elrendelték az 58. cikk (2) bekezdésében említett intézkedések valamelyikét, a szóban
forgó intézkedéseknek való megfelelés;
j) az, hogy az adatkezelő vagy az adatfeldolgozó tartotta-e magát a 40. cikk szerinti jóváhagyott
magatartási kódexekhez vagy a 42. cikk szerinti jóváhagyott tanúsítási mechanizmusokhoz;
valamint
k) az eset körülményei szempontjából releváns egyéb súlyosbító vagy enyhítő tényezők, például a
jogsértés közvetlen vagy közvetett következményeként szerzett pénzügyi haszon vagy elkerült
veszteség.
(5) Az alábbi rendelkezések megsértését – a (2) bekezdéssel összhangban – legfeljebb 20 000
000 EUR összegű közigazgatási bírsággal, illetve a vállalkozások esetében az előző pénzügyi év
teljes éves világpiaci forgalmának legfeljebb 4 %-át kitevő összeggel kell sújtani, azzal, hogy a
kettő közül a magasabb összeget kell kiszabni:

10

a) az adatkezelés elvei – ideértve a hozzájárulás feltételeit – az 5., 6., 7. és 9. cikknek
megfelelően;
b) az érintettek jogai a 12–22. cikknek megfelelően.
Infotv. releváns rendelkezései:
Az Infotv. 60. § (1) bekezdése alapján a személyes adatok védelméhez való jog érvényesülése
érdekében a Hatóság hivatalból adatvédelmi hatósági eljárást indíthat. Az adatvédelmi hatósági
eljárásra az általános közigazgatási rendtartásról szóló 2016. évi CL. törvény (a továbbiakban:
Ákr.) szabályait kell alkalmazni az Infotv.-ben meghatározott kiegészítésekkel és a GDPR szerinti
eltérésekkel.
Az Infotv. 61. § (2) bekezdés a) pont alapján a Hatóság elrendelheti határozatának – az
adatkezelő, illetve az adatfeldolgozó azonosító adatainak közzétételével történő – nyilvánosságra
hozatalát, ha a határozat személyek széles körét érinti.
Az Infotv. 75/A. § alapján a Hatóság a GDPR 83. cikk (2)-(6) bekezdésében foglalt hatásköreit az
arányosság elvének figyelembevételével gyakorolja, különösen azzal, hogy a személyes adatok
kezelésére vonatkozó - jogszabályban vagy az Európai Unió kötelező jogi aktusában
meghatározott - előírások első alkalommal történő megsértése esetén a jogsértés orvoslása iránt –
a GDPR 58. cikkével összhangban - elsősorban az adatkezelő vagy adatfeldolgozó
figyelmeztetésével intézkedik.
II.2. 2018. május 25. napját megelőző adatkezelések (2018. május 25-ig hatályos szöveg)
Az Infotv. 3. § 9. pont alapján adatkezelő: az a természetes vagy jogi személy, illetve jogi
személyiséggel nem rendelkező szervezet, aki vagy amely - törvényben vagy az Európai Unió
kötelező jogi aktusában meghatározott keretek között - önállóan vagy másokkal együtt az adat
kezelésének célját meghatározza, az adatkezelésre (beleértve a felhasznált eszközt) vonatkozó
döntéseket meghozza és végrehajtja, vagy az adatfeldolgozóval végrehajtatja.
Az Infotv. 3. § 2. pont alapján személyes adat: az érintettel kapcsolatba hozható adat – különösen
az érintett neve, azonosító jele, valamint egy vagy több fizikai, fiziológiai, mentális, gazdasági,
kulturális vagy szociális azonosságára jellemző ismeret –, valamint az adatból levonható, az
érintettre vonatkozó következtetés;
Az Infotv. 3. § 3. pont alapján különleges adat: a személyes adatok különleges kategóriáiba tartozó
minden adat, azaz a faji vagy etnikai származásra, politikai véleményre, vallási vagy világnézeti
meggyőződésre vagy szakszervezeti tagságra utaló személyes adatok, valamint a genetikai
adatok, a természetes személyek egyedi azonosítását célzó biometrikus adatok, az egészségügyi
adatok és a természetes személyek szexuális életére vagy szexuális irányultságára vonatkozó
személyes adatok.
Az Infotv. 4. § (1) bekezdés alapján személyes adat kizárólag meghatározott célból, jog gyakorlása
és kötelezettség teljesítése érdekében kezelhető. Az adatkezelésnek minden szakaszában meg
kell felelnie az adatkezelés céljának, az adatok felvételének és kezelésének tisztességesnek és
törvényesnek kell lennie.
Az Infotv. 5. § (1) bekezdés alapján a személyes adat akkor kezelhető, ha
a) ahhoz az érintett hozzájárul, vagy
b) azt….törvény elrendeli.

11

Az Infotv. 5. § (2) bekezdés alapján különleges adat a 6. §-ban meghatározott esetekben, valamint
akkor kezelhető, ha
a) az adatkezeléshez az érintett írásban hozzájárul,
b) a 3. § 3. pont a) alpontjában foglalt adatok esetében az törvényben kihirdetett nemzetközi
szerződés végrehajtásához szükséges, vagy azt az Alaptörvényben biztosított alapvető jog
érvényesítése, továbbá a nemzetbiztonság, a bűncselekmények megelőzése vagy üldözése
érdekében vagy honvédelmi érdekből törvény elrendeli, vagy
c) a 3. § 3. pont b) alpontjában foglalt adatok esetében törvény közérdeken alapuló célból
elrendeli.
Az Infotv. 6. § (1), (4) és (5) bekezdései szerint személyes adat kezelhető akkor is, ha az érintett
hozzájárulásának beszerzése lehetetlen vagy aránytalan költséggel járna, és a személyes adat
kezelése
a) az adatkezelőre vonatkozó jogi kötelezettség teljesítése céljából szükséges, vagy
b) vagy az adatkezelő vagy harmadik személy jogos érdekének érvényesítése céljából
szükséges, és
ezen érdek érvényesítése a személyes adatok védelméhez fűződő jog korlátozásával arányban áll.
Az Infotv. 10. § (4) bekezdés alapján az adatfeldolgozásra vonatkozó szerződést írásba kell
foglalni. Az adatfeldolgozással nem bízható meg olyan szervezet, amely a feldolgozandó
személyes adatokat felhasználó üzleti tevékenységben érdekelt.
Az Infotv. 20. § alapján:
(1) Az érintettel az adatkezelés megkezdése előtt közölni kell, hogy az adatkezelés hozzájáruláson
alapul vagy kötelező.
(2) Az érintettet az adatkezelés megkezdése előtt egyértelműen és részletesen tájékoztatni kell az
adatai kezelésével kapcsolatos minden tényről, így különösen az adatkezelés céljáról és
jogalapjáról, az adatkezelésre és az adatfeldolgozásra jogosult személyéről, az adatkezelés
időtartamáról, arról, ha az érintett személyes adatait az adatkezelő a 6. § (5) bekezdése alapján
kezeli, illetve arról, hogy kik ismerhetik meg az adatokat. A tájékoztatásnak ki kell terjednie az
érintett adatkezeléssel kapcsolatos jogaira és jogorvoslati lehetőségeire is.
III. Döntés:
III.1 A vizsgált adatkezelési időszak és az alkalmazandó jogszabály
A Kötelezett az engedély nélküli tevékenységét 2016. októberétől végezte, a Hatóság hatósági
ellenőrzésre irányuló eljárása 2019. augusztus 08. napján kezdődött, mely 2019. október 9-ig tartott
ezért a vizsgált adatkezelési időszak 2016. októberétől 2019. augusztus 8-ig tartó időszak. Az
adatvédelmi hatósági eljárás 2019. október 9. napján indult hivatalból.
A vizsgált adatkezelés vonatkozásában a 2018. május 25-e előtti időszakra az
Infotv.
rendelkezéseit, a 2018. május 25-e utáni időszakra a GDPR, illetve az Infotv. hatályos
rendelkezéseit kell alkalmazni.
III.2. A Kötelezett tevékenysége és adatkezelői minősége
III.2.1. Az MNB határozatával megállapította, hogy a Kötelezett 2016. októberétől az MNB engedélye
nélkül, üzletszerűen a hitelintézetekről és pénzügyi vállalkozásokról szóló 2013. évi CCXXXVII.
törvény (a továbbiakban: Hpt.) 3. § (1) bekezdés i) pontja szerinti pénzügyi szolgáltatási
tevékenységet végzett, melynek keretében pénzügyi intézményekkel kötött hitel/kölcsönszerződések
módosítása céljából járt el magánszemélyek meghatalmazásai alapján.

12

III.2.2.A Hatóság megállapította, hogy a III.2.1. pontban említett tevékenységével összefüggésben
az adatkezelése célját és eszközeit a Kötelezett önállóan határozta meg, ezért az Infotv. 3. § 9.
pontja és a GDPR 4. cikk 7. pontja alapján önálló adatkezelő, mivel az egyezségkötési eljárások
során a Kötelezett járt el, és képviselte az adósokat, és az ezzel összefüggő személyes adatokat
kezelte, a Kötelezett helyiségében tárolta és felhasználta.
III.3. A Kötelezett adatkezelésével érintett személyes adatok kategóriái és érintettek száma
III.3.1.A Hatóság megállapította, hogy a Kötelezett személyes adatokat, köztük az Infotv. szerinti
különleges adatokat, továbbá a GDPR szerinti egészségügyi adatokat kezel és kezelt.
A különleges adatok és az egészségügyi adatok a Kötelezett ügyfelei által átadott iratokban voltak
fellelhetőek, és az adósok méltányossági kérelmeit támasztották alá. Ezek az iratok többek között
azért kerültek átadásra a Kötelezettnek, mert a Kötelezett ezeket is figyelembe vette azzal
kapcsolatos döntéshozatalánál, hogy eljár-e az adott adós ügyében.
A zár alá vett iratok között összesen mintegy 300 magyar természetes személy azonosítható, akik
vagy rendelkeztek a Kötelezettel kötött megbízási szerződéssel, vagy a Kötelezetthez kötődő
természetes személy részére adtak meghatalmazást, tehát az adatkezeléssel érintettek száma
mintegy 300 fő.
III.4. Adatfeldolgozók Infotv. 10. § (4) bekezdése, továbbá a GDPR 28. cikk (3) bekezdése szerinti
szerződése, továbbá adatkezelési tevékenységek nyilvántartása a GDPR 30. cikk alapján
III.4.1.A Kötelezett nyilatkozata szerint adatfeldolgozókat is igénybe vettek az adatkezelésük során,
azonban ezzel kapcsolatosan adatfeldolgozói szerződést nem készítettek, annak ellenére, hogy az
Infotv. 10. § (4) bekezdése és GDPR 28. cikk (3) bekezdése ezt kifejezetten előírja, ezért a Hatóság
megállapította, hogy a Kötelezett megsértette az Infotv. 10. § (4) bekezdését és a GDPR 28. cikk (3)
bekezdését.
III.4.2. A Kötelezett nyilatkozata szerint adatkezelési tevékenységükről nyilvántartást nem vezettek,
annak ellenére, hogy a GDPR 30. cikke ezt kifejezetten előírja, tekintettel arra, hogy a GDPR 30. cikk
(5) bekezdésében írt kivétel szabály nem alkalmazható, mivel a Kötelezett tevékenysége nem alkalmi
jellegű volt a vizsgált időszakban, ezért a Hatóság megállapította, hogy a Kötelezett megsértette a
GDPR 30. cikk (1) bekezdését.
III.5. Az adatkezelési tájékoztató
A Kötelezett nyilatkozata szerint az érintettek adatait a hozzájárulásukra alapozva kezelik, ezért
külnösen fontos a megfelelő előzetes tájékoztatás.
A Kötelezett a 2019.08.29-én kelt válaszlevelében azt nyilatkozta, hogy „Társaságunk nem
rendelkezett önálló adatkezelési tájékoztóval. Társaságunk fizetésképtelenné válása okán a
GDPR-ra való átállás meghiúsulása miatt a későbbiekben sem került kialakításra. Az adatok
szükségességéről, és felhasználásáról mindössze az ügyfelekkel megkötött megbízási
szerződésekben hivatkoztunk.”
2019.10.29-én kelt válaszlevelében azt közölte, hogy a „2018-ban megújult szabályozásnak, a
GDPR-nak való megfelelést és átállást a cégünk már nem tudta végigvinni, kivitelezni,
finanszírozni …”
Megbízási szerződés 7. pontjának szövege szerint:

13

“7.1.Ha a Felek az információt nem minősítik kifejezetten másképp, jelen szerződés
előkészítésével,
megkötésével,
teljesítésével,
módosításával,
illetve
megszűnésével
összefüggésben átadott vagy ismertté vált, a szerződéssel kapcsolatos valamennyi információ
(ideértve a szóbeli a közlés útján megismert információkat is) az adathordozótól és a megjelenési
formától függetlenül a Felek üzleti titkának minősül. Az Ügyfél és a Megbízott a másik Fél
hozzájárulása nélkül – jogszabályok által meghatározott kivételektől eltekintve – a jelen szerződés
tartalmát, illetve a másik fél üzleti titkát, nem teheti hozzáférhetővé, illetve nem hozhatja harmadik
fél tudomására, a jelen szerződéstől eltérő célra nem használhatja fel.
7.2. Ügyfél kijelenti, hogy a jelen szerződéskötéshez vezető tárgyalások során tett jognyilatkozatai
a valóságnak megfelelnek, a Megbízott tevékenységéhez szükséges mértékben, teljes körűen
tartalmazza az üggyel kapcsolatos adatait. Ügyfél kifejezetten hozzájárul, hogy Megbízott a
számára átadott adatokat a jelen szerződésben foglalt célok teljesítése érdekében a szükséges
mértékben és ideig kezelje, azokról másolatot készítsen és azokat közreműködőinek ugyanezen
feltételek mellett átadja.
7.3. Megbízott részére átadott adatokat és dokumentumokat a jelen szerződés megszűnését
követő 5 évig megőrzi. Az őrzési idő letelte után a részére átadott dokumentumokat az Ügyfél
részére a központi ügyintézés helyén kiadja. Amennyiben Ügyfél a dokumentumokért nem
jelntkezik, azokat Megbízott megsemmisíti.”
III.5.1. 2018. május 25-e előtti időszak
Az előzetes tájékoztatás szabályait az Infotv. 20. § tartalmazza.
Ha a hozzájáruláson alapuló adatkezelés célja az adatkezelővel írásban kötött szerződés előtti
lépésekkel kapcsolatos, továbbá a végrehajtása és a kapcsolattartás, abban az esetben a
szerződésnek tartalmaznia kell minden olyan információt, amelyet a személyes adatok kezelése
szempontjából – e törvény alapján – az érintettnek ismernie kell, így különösen a kezelendő adatok
meghatározását, az adatkezelés időtartamát, a felhasználás célját, az adatok továbbításának a
tényét, címzettjeit, adatfeldolgozó igénybevételének tényét. A szerződésnek félreérthetetlen
módon tartalmaznia kell, hogy az érintett hozzájárul adatainak a szerződésben meghatározottak
szerinti kezeléséhez.
A fent hivatkozott tények, a beszerzett és rendelkezésre álló okirati bizonyítékok és a Kötelezett
nyilatkozata alapján is a Kötelezett dokumentációi közül csak a Megbízási szerződés elnevezésű
dokumentum (a továbbiakban: Megbízási szerződés) tartalmaz adatkezelési tájékoztatást a 7.
pontjában, és az is csak részlegesen, továbbá az érintett hozzájárulása megadására vonatkozó
nyilatkozatot.
A Megbízási szerződés azonban arról nem ad tájékoztatást, hogy a Kötelezett pontosan az érintett
mely személyes adatait kezeli, mivel a lefoglalt iratok között nagyon sok személyes adat lelhető fel,
például jövedelmi helyzettel, egészségügyi adatokkal kapcsolatban is, amelyek kezelésével
kapcsolatban a Megbízási szerződés nem tesz említést. A Megbízási szerződés továbbá nem
fogalmaz egyértelműen, mert az, hogy a személyes adatokat a „közreműködői”-nek továbbíthatja,
nem fogadható el megfelelő tájékoztatásnak, mivel nem nevezi meg, hogy kiket kell
közreműködöknek tekinteni, és ezek a személyek adatfeldolgozónak vagy adatkezelőnek
minősülnek-e.
A tájékoztatás ahhoz szükséges, hogy az érintettek valóban éljenek az információs önrendelkezési
jogukkal, és megfelelő információk birtokában valóban el tudják dönteni, hogy hozzájárulnak-e az
adatkezeléshez. A megbízási szerződésben található hozzájáruló nyilatkozat alárása megfelelő
tájékoztatás hiányában nem jelenti az Infotv. szerinti érvényes hozzájárulás meglétét.

14

A fentiek alapján megállapítható, hogy az Infotv. 20. § követelményeinek nem tesz eleget a
„Megbízási szerződés”, mely az egyedüli olyan dokumentuma a Kötelezett dokumentumai között,
mely részben az adatkezelési szabályokat is tartamaz.
A Hatóság a Kötelezett nyilatkozata, továbbá az az ügyben lefoglalt iratok vizsgálata után
megállapította, hogy a Kötelezett nem nyújtott megfelelő adatkezelési tájékoztatást az
érintetteknek az adatkezelési tevékenységével összefüggésben, ezért megsértette az Infotv. 20. §
(2) bekezdését.
III.5.2. 2018. május 25. napját követő időszak
Ha az érintettre vonatkozó személyes adatokat az érintettől gyűjtik, az adatkezelőnek a személyes
adatok megszerzésének időpontjában a tisztességes és átlátható adatkezelés érdekében az
érintettek részére részletes tájékoztatást kell nyújtania a GDPR 13. cikk (1) bekezdésében írtakról.
A GDPR preambulumbekezdés (39) előírja, hogy az adatkezelésre vonatkozó tájékoztatásnak
átláthatónak kell lennie, melyet megfelelő módon elérhetővé kell tenni az érintettek számára (pl. az
adatkezelő honlapján) figyelemmel a választott jogalapok esetleges többletfeltételeire.
A GDPR 12. cikke határozza meg azon formai követelményeket, amelyekre figyelemmel kell lenniük
az adatkezelőknek, amikor az érintetti joggyakorlást lehetővé teszik, biztosítják, ideértve az érintettek
előzetes tájékoztatását is. Ez alapján az adatkezelőknek a személyes adatok kezelésére vonatkozó
valamennyi információt tömör, átlátható, érthető és könnyen hozzáférhető formában, világosan és
közérthetően kell nyújtaniuk.
A IIII.5.1. pontban alább írtak irányadók a 2018. május 25. napját követő adatkezelés vizsgálatával
összefüggésben is:
A Hatóság megállapításai alapján csak a Megbízási Szerződés tartalmaz a 7. pontjában, és az is
csak részlegesen adatvédelmi rendelkezéseket, továbbá az érintett hozzájárulása megadására
vonatkozó nyilatkozatot. A Megbízási szerződés azonban arról nem ad tájékoztatást az
érintetteknek, hogy a Kötelezett pontosan mely személyes adataikat kezeli, mivel a lefoglalt iratok
között számos és többféle személyes adat lelhető fel, például jövedelmi helyzettel, egészségügyi
adatokkal kapcsolatban is, amelyek kezelésével kapcsolatban a Megbízási szerződés nem tesz
említést. A Megbízási szerződés továbbá nem fogalmaz egyértelműen, mert az, hogy a Kötelezett
a személyes adatokat a „közreműködői”-nek továbbíthatja nem fogadható el megfelelő
tájékoztatásnak, mivel nem nevezi meg, hogy kiket kell közreműködöknek tekinteni, és ezek a
személyek adatfeldolgozónak vagy adatkezelőnek minősülnek-e.
A tájékoztatás ahhoz szükséges, hogy az érintettek valóban éljenek az információs önrendelkezési
jogukkal, és megfelelő információk birtokában valóban el tudják dönteni, hogy hozzájárulnak-e az
adatkezeléshez. Egy hozzájáruló nyilatkozat aláírása megfelelő tájékoztatás hiányában nem jelenti
a GDPR szerinti hozzájárulás meglétét.
A fentiek alapján tehát tekintettel arra, hogy a Kötelezett tevékenysége során egyértelműen
személyes adatokkal (és ezen belül egészségügyi adatokkal) kapcsolatos adatkezelési
tevékenység is folyik, ezért a Kötelezettnek megfelelő, könnyen elérhető tájékoztatást kellett volna
nyújtania az ügyfeleivel történt szerződéskötés alkalmával 2018. május 25. napját követően is.
Tekintettel arra, hogy a Hatóság megállapította a Kötelezett nyilatkozatából, továbbá az MNB által
lefoglalt és a Hatóság által vizsgált iratanyagból, hogy a Kötelezett 2018. május 25. napját

15

követően sem nyújtott megfelelő tájékoztatást az adatkezeléséről az érintetteknek, ezért
megsértette a GDPR 12. cikk (1) bekezdését, 13. cikk (1) bekezdését.
III.6. Adatkezelés jogalapja
III.6.1. 2018. május 25-e előtt
III.6.1.1. Hozzájáruláson alapuló adatkezelés
Az Infotv. 5. § (1) bekezdés a) pont és 3. § 7. pont alapján az adatkezelés lehetséges, amennyiben
az érintett önkéntes, határozott, megfelelő tájékoztatáson alapuló és félreérthetetlen
beleegyezését adta ahhoz, hogy az adatkezelő a személyes adatait kezelje.
Az Infotv. 3. § 7. pontja határozza meg a hozzájárulás fogalmát, mely szerint a hozzájárulás az
érintett kívánságának önkéntes és határozott kinyilvánítása, amely megfelelő tájékoztatáson
alapul. Eszerint tehát a hozzájárulás egyik fontos eleme, hogy az előzetes tájékoztatáson
alapuljon. Tekintettel arra, hogy a Kötelezett nyilatkozata szerint, továbbá a Kötelezettől lefoglalt
iratok alapján azt állapította meg a Hatóság, hogy a Kötelezett nem nyújtott részletes tájékoztatást,
mivel a Megbízási szerződés 7. pontja csak részleges tájékoztatásnak minősíthető a személyes
adatok kezelésével összefüggésben, ezért az Infotv. 3. § 7. pontban meghatározott „előzetes
tájékoztatás” követelménye nem teljesült, tehát a hozzájárulásra hivatkozással nem kezelhette a
Kötelezett az érintettek Megbízási szerződésben meg nem nevezett személyes adatain túl további
személyes adatait, így az érintett jövedelmi helyzetére, továbbá az Infotv. 3. § 3. pont b) szerinti
különös adatokat, mely az érintett egészségügyi állapotára vonatkozó adatok, sem kezelhette
jogszerűen.
A Megbízási szerződésben írtak szerint:
„Ügyfél kifejezetten hozzájárul, hogy Megbízott a számára átadott adatokat a jelen szerződésben
foglalt célok teljesítése érdekében a szükséges mértékben és ideig kezelje, azokról másolatot
készítsen és azokat közreműködőinek ugyanezen feltételek mellett átadja˝.
A Megbízási Szerződés 2. pontja határozza meg a szerződés tárgyát, mely szerint az ügyfél
meglévő hitelügyletéből eredő adósságának csökkentése érdekében hitelezőkkel tárgyaljon,
egyezséget kössön. A Hatóság megállapította, hogy még az adatkezelési célról sincs egyértelmű
tájékoztatás, csak áttételesen a szerződés tárgyából vezethető le.
A Kötelezett nyilatkozata szerint a megbízók személyes adatait a hozzájárulásukkal kezelték, mivel
a megbízók azokat önkéntesen küldték meg, tisztában voltak azzal, hogy ezek az adatok
felhasználásra kerülnek. Ezzel az állásponttal a Hatóság nem ért egyet, mivel a hozájárulás az
Infotv. fent említett rendelkezései alapján csak akkor fogadható el, ha egyértelmű és kifejezett
módon történik, tehát a Megbízási szerződésben nem említett egyéb személyes adatok
kezeléséhez nem kért a Kötelezett kifejezett hozzájárulást.
Tekintettel arra, hogy a Kötelezett nem nyújtott megfelelő tájékoztatást az érintettek személyes
adatainak kezelésével összefüggésben, továbbá nem minden személyes adat vonatkozásában
szerezte be az egyértelmű, kifejezett hozzájárulást, ezért a Hatóság megállapította, hogy a
Kötelezett adatkezelése megsértette az Infotv. 4. § (1) bekezdését, azaz a törvényes és
tisztességes adatkezelés elvét, továbbá az Infotv. 5. § (1) bekezdését az Infotv. 3. § 3. pont b)
pontját is.

16

III.6.2. 2018. május 25. napja után
A Kötelezett vezető tisztségviselője arról nyilatkozott, hogy 2018 nyarán kezdték meg a GDPR
rendelkezéseinek bevezetését, majd az év második felében adatvédelmi szaktanácsadót és
auditort is felkértek ennek kivitelezésére, aki felmérte a Kötelezett hiányosságait, és javaslatot tett
az adatvédelmi előírásoknak történő megfelelés kialakítására, azonban a Kötelezettnek nem állt a
rendelkezésére sem erőforrás, sem személyzet a tényleges kivitelezésére.
A fentiekkel összhangban a Hatóság továbbá azt is megállapította a lefoglalt iratok
tanulmányozása alapján, hogy a Megbízási szerződést nem módosította a Kötelezett a 2018.
május 25. napjától alkalmazandó GDPR rendelkezéseinek történő megfelelés céljából.
A GDPR (171) preambulumbekezdése értelmében a rendelet alkalmazandóvá válásának időpontja
előtt megkezdett adatkezeléseket összhangba kellett hozni a rendelettel. Amennyiben
hozzájáruláson alapuló adatkezelésről van szó, és a hozzájárulás megfelel a rendeletben előírt
feltételeknek, úgy nem kell ismételten az érintett engedélyét kérni ahhoz, hogy az adatkezelő
folytathassa az adatkezelést. Amennyiben a hozzájárulás nem felelt meg a rendelet
követelményeinek – különösen a 7. és 8. cikkben foglalt feltételeknek -, úgy új hozzájárulást
kell(ett) beszerezni az érintettektől.
III.6.2.1. Hozzájárulás alapján történő adatkezelés
A Megbízási szerződés az ügyfelek következő adatait tartalmazza: név, születési név, lakóhely,
személyi igazolvány szám/adószám, ügyfél eléretőségei (telefonszám, e-mail cím, levelezési cím),
továbbá a lefoglalt iratok között az ügyfelek vagyoni, jövedelmi helyzetére vonatkozó személyes
adatok, különleges személyes adatok, szerződéseik voltak fellelhetők.
A GDPR 6. cikk (1) bekezdés a) pontja alapján a fentiekben említett személyes adatok kezelése
esetében is alapvető feltétel a GDPR 4. cikk 11. pont alapján, hogy az érintettek megfelelő
információval rendelkezzenek az adatkezelési körülményekkel összefüggésben a hozzájárulás
megadásával kapcsolatos döntés meghozatala előtt, továbbá egyértelműen nyilvánítsák ki a
hozzájárulásukat.
Az Adatvédelmi Munkacsoport szerint is „az érintett egyénnek világos és érthető módon, pontos és
teljes körű tájékoztatást kell adnia valamennyi […] releváns kérdésről, például a feldolgozott
adatok természetéről, a feldolgozás céljáról, a lehetséges adattovábbítás címzettjeiről, valamint az
érintettek jogairól.” (Munkadokumentum az elektronikus egészségügyi nyilvántartásban tárolt,
egészségi állapotra vonatkozó személyes adatok feldolgozásáról, WP 131, Brüsszel, 2007. február
15.)
A jelen határozat indokolásának III.5.2. pontjában is kifejtettekre hivatkozással, a 2018. május 25.
napját követő adatkezelés vonatkozásában is megállapításra került, hogy a Kötelezett nem adott
megfelelő tájékoztatást, csak részlegesen tájékoztatta az érintetteket az adatkezelési
körülményekről a Megbízási szerződésben, ezért a GDPR 4. cikk 11. pontjában írt azon feltétel,
hogy a hozzájárulásnak megfelelő tájékoztatáson kell alapulnia nem érvényesült. Továbbá az is
megállapításra került a jelen határozat 6.1.1. pontjában, hogy nem minden személyes adat
kezeléséhez szerzett be egyértelmű, kifejezett hozzájárulást a Kötelezett, mely a 2018. május 25.
napját követő adatkezelési időszakra vonatkozóan is megállapításra került.
A fentiek miatt a Hatóság megállapította, hogy jogellenesen kezelte a Kötelezett az érintettek
személyes adatait, tehát megsértette a GDPR 6. cikk (1) bekezdését.

17

Azzal, hogy a Kötelezett a „Megbízási szerződés”-ben írt részleges adatkezelési tájékoztatón kívül
semmilyen egyéb adatkezelési tájékoztatóval nem rendelkezett, megsértette a GDPR 5. cikk (1)
bekezdése a) pontjának a rendelkezését is, mivel ezen alapelv szerint a személyes adatok
kezelését jogszerűen és tisztességesen, valamint az érintett számára átlátható módon kell végezni
(„jogszerűség, tisztességes eljárás és átláthatóság”).
III.6.2.2. A személyes adatok különleges kategóriáinak kezelése
A személyes adatok különleges kategóriáinak, azaz az egészségügyi adatok kezelésével
kapcsolatos szabályokat is a GDPR tartalmazza. Ez alapján egyrészt a GDPR 5. cikke értelmében
az adatkezelésnek meg kell felelnie az adatkezelési elveknek, másrészt a 6. cikk szerinti jogalap
valamelyikén kell alapulnia. További jogszerűségi követelményeket a GDPR 9. cikke állapít meg.
A GDPR 9. cikk 1. bekezdése értelmében a természetes személyek egyedi azonosítását célzó
genetikai adatok, valamint az egészségügyi adatok kezelése – főszabály szerint – (még a GDPR
6. cikk szerinti feltételek fennállása mellett is) tilos, az csak a 9. cikk (2) bekezdésében szereplő
valamely feltétel érvényesülése esetén lehet jogszerű.
Azt, hogy ebben az ügyben megvalósul-e a 9. cikk (2) bekezdésében szereplő valamely eset, és
így a 9. cikk (1) bekezdésben foglalt – „különleges adatok” kezelésére vonatkozó általános tilalom
mellőzhető-e –, csak az az adatkezelés összes körülménye és a Kötelezett által megvalósítani
kívánt cél ismeretében dönthető el.
A Kötelezett által a Megbízási szerződés 2. pontjában megjelölt szerződés tárgya alapján a
Kötelezett feladata, hogy az ügyfél meglévő hitelügyletéből eredő adósságának csökkentése
érdekében hitelezőkkel tárgyaljon, egyezséget kössön, tehát ezzel a tevékenységgel kapcsolatos
adatkezelés célja itt kerül megfogalmazásra. Ez alapján a GDPR 9. cikk (2) bekezdésben szereplő
esetek közül az a) pont lehetne alkalmazható a Kötelezett tevékenysége esetében, ami alapján az
egészségügyi adatok csak abban az esetben kezelhetők, ha az érintett ehhez kifejezett
hozzájárulását adta.
Az érintettek egészségügyi adatainak kezelésével összefüggésben is megállapítható, hogy a
GDPR 4. cikk 11. pontjában írt azon feltétel, hogy a hozzájárulásnak megfelelő tájékoztatáson kell
alapulnia nem érvényesült, ezért a Hatóság megállapította, hogy a Kötelezett az érintettek
egészségi adatait is hozzájárulás nélkül, azaz jogalap nélkül kezelte.
III.6.2.3. Szerződés teljesítéséhez szükséges, továbbá számviteli kötelezettség alapján végzett
adatkezelés
A Kötelezett a Hatósághoz küldött nyilatkozatában az adatkezelésével összefüggésben ugyan
nem hivatkozott a GDPR 6. cikk (1) bekezdés b) pont szerinti jogalapra, de a Megbízási szerződés
az alábbi rendelkezéseket tartalmazza:
“Ügyfél kijelenti, hogy a jelen szerződéskötéshez vezető tárgyalások során tett jognyilatkozatai a
valóságnak megfelelnek, a Megbízott tevékenységéhez szükséges mértékben, teljes körűen
tartalmazza az üggyel kapcsolatos adatait. Ügyfél kifejezetten hozzájárul, hogy Megbízott a
számára átadott adatokat a jelen szerződésben foglalt célok teljesítése érdekében a szükséges
mértékben és ideig kezelje, azokról másolatot készítsen és azokat közreműködőinek ugyanezen
feltételek mellett átadja.”
A fentiek alapján a Kötelezett adatkezelése jogszerű lehetne a GDPR 6. cikk (1) bekezdés b)
pontja szerinti jogalapra, azaz arra hivatkozással, hogy az adatkezelés olyan szerződés
teljesítéséhez szükséges, amelyben az érintett az egyik fél.

18

A fentiekkel összefüggésben az is megállapítható, hogy a Kötelezett tevékenységével
kapcsolatban a számvitelről szóló 2000. évi C. törvény is előír bizonylatmegőrzési kötelezettséget,
tehát a Kötelezett ezzel kapcsolatos adatkezelése a GDPR 6. cikk (1) bekezdés c) pont alapján
jogszerű lehet.
A Hatóság a fentiekkel kapcsolatban azonban megállapította, hogy tekintettel arra, hogy az MNB
H-P-J-1/2020. határozata szerint a Kötelezett az alkuszi tevékenységet pénzügyi szolgáltatási
tevékenység végzésére jogosító engedéllyel nem rendelkezve végezte, mely miatt el is tiltotta az
MNB az e tevékenység végzésétől, tehát a Hatóság álláspontja szerint e jogellenesen végzett
tevékenységgel összefüggően végzett adatkezelés és annak célja is jogellenes.
A fentiek alapján a Hatóság megállapította, hogy a Kötelezett a jogellenesen végzett
tevékenységével kapcsolatos adatkezelése során megsértette a GDPR 5. cikk (1) bekezdés a) és
b) pontja rendelkezéseit is, és a tevékenység jogellenességének ténye miatt az adatkezelése nem
tekinthető jogszerűnek a GDPR 6. cikk (1) bekezdés b) és c) pontjára hivatkozással sem.
Az adatkezelés jogszerűségének elengedhetetlen feltétele, hogy annak megfelelő jogalapja
legyen.
A GDPR 6. cikke rendelkezik a személyes adatok kezelésének lehetséges jogalapjairól, azaz azon
esetekről, amikor egy adatkezelés jogszerű lehet, amennyiben a GDPR többi rendelkezésének
megfelel, ilyen jogalap lehet – többek között – az érintett hozzájárulása.
A GDPR nem tartalmaz megkötést a hozzájárulás megvalósulási formájára vonatkozóan, csak az
érvényességéhez szükséges követelményeket – önkéntes, konkrét, megfelelő tájékoztatáson
alapuló, egyértelmű akaratkinyilvánítás, amellyel az érintett nyilatkozat vagy a megerősítést
félreérthetetlenül kifejező cselekedet útján jelzi, hogy beleegyezését adja az őt érintő személyes
adatok kezeléséhez – határozza meg.
Amennyiben tehát az adatkezelés jogalapja a GDPR 6. cikk (1) bekezdés a) pontja szerinti
hozzájárulás, úgy az adatkezelőnek tudnia kell bizonyítani, hogy érvényes hozzájárulást szerzett
az érintettől, az érintett az adatkezeléshez hozzájárulását adta. A Hatóság megállapította, hogy a
Kötelezett nem tudta bizonyítani, hogy az érintettek a GDPR-nak megfelelő hozzájárulásukat adták
a személyes adataik kezeléséhez, ezért a Hatóság azt is megállapította, hogy a Kötelezett a
GDPR 5. cikk (2) bekezdés szerinti elszámoltathatóság elvét is megsértette.
III.7. Jogkövetkezmények
A Hatóság a GDPR 58. cikk (2) bekezdés b) pontja alapján elmarasztalja a Kötelezettet, mert
-

a 2018. május 25. napját megelőző adatkezelésével megsértette az Infotv. 3. § 3. pont b)
alpontját, az Infotv. 4. § (1) bekezdését, az Infotv. 5. § (1) bekezdését, az Infotv. 10. § (4)
bekezdését és az Infotv. 20. § (2) bekezdését, továbbá

-

a 2018. május 25. napját követő adatkezelésével megsértette a GDPR 5. cikk (2)
bekezdését, a GDPR 5. cikk (1) bekezdés a) pontját és b) pontját, a GDPR 6. cikk (1)
bekezdését, a GDPR 12. cikk (1) bekezdését, a GDPR 13. cikk (1) bekezdését, a GDPR
28. cikkét, továbbá a GDPR 30. cikk (1) bekezdését.

A Hatóság a GDPR 58. cikk (2) bekezdés d) pontja alapján utasítja a Kötelezettet, hogy korlátozza
az érintettek személyes adatainak a kezelését, úgy, hogy a Kötelezett csak a vele szemben indított
hatósági eljárásokkal összefüggésben kezelheti az érintettek jogalap nélkül kezelt személyes
adatait.

19

A Hatóság megvizsgálta, hogy indokolt-e a Kötelezettel szemben adatvédelmi bírság kiszabása. E
körben a Hatóság a GDPR 83. cikk (2) bekezdése és az Infotv. 75/A. §-a alapján mérlegelte az
ügy összes körülményét. Tekintettel az ügy körülményeire a Hatóság megállapította, hogy a jelen
eljárás során feltárt jogsértések esetében a figyelmeztetés se nem arányos, se nem visszatartó
erejű szankció, így bírság kiszabása szükséges.
A Hatóság a bírság kiszabása során az alábbi tényezőket vette figyelembe:
A Hatóság mindenekelőtt figyelembe vette, hogy a Kötelezett által elkövetett jogsértések a GDPR
83. cikk (5) bekezdés a) és b) pontja szerint a magasabb összegű bírságkategóriába tartozó
jogsértésnek minősülnek.
A Hatóság a bírságkiszabás során súlyosbító körülményként vette figyelembe az alábbiakat:
•
A jogsértés folyamatos jellegű, az a vizsgált időszakban folyamatosan fennállt, melyből a
Hatóság a bírságkiszabás során csak a GDPR hatályba lépése utáni időszakot, tehát a 2018.
május 25-e utáni időszakot vette figyelembe. [GDPR 83. cikk (2) bekezdés a) pont];
•
A jogsértés az érintettek nagy számát érinti, a felvett személyes adatok kezeléséről nyújtott
nem megfelelő tájékoztatással elkövetett jogsértés, illetve a jogalap nélküli adatkezeléssel érintett
ügyfelek száma kb. 300 fő [GDPR 83. cikk (2) bekezdés a) pont];
•
Személyes adatok kezeléséről való tájékoztatás hiánya súlyos jogsértésnek minősül
[GDPR 83. cikk (2) bekezdés k) pont].
•
A megállapított adatvédelmi jogsértések szándékos jellegűnek minősülnek [GDPR 83. cikk
(2) bekezdés b) pont], valamint érintik a személyes adatok különleges kategóriáit is [GDPR 83.
cikk (2) bekezdés g) pont].
•
A Kötelezett felelősségének mértéke nagy a megállapított jogsértések vonatkozásában,
mivel úgy kezdett bele egy üzleti tevékenységbe, hogy az adatvédelem alapvető elveinek
érvényesülését sem biztosította [GDPR 83. cikk (2) bekezdés d) pont].
•
A Kötelezett által elkövetett jogsértés nem a Kötelezett által történt jelzés, hanem egy
piacfelügyeleti eljárással összefüggésben az MNB jelezése alapján jutott a Hatóság tudomására
[GDPR 83. cikk (2) bekezdés h) pont].
A Hatóság a bírságkiszabás nem tartotta relevánsnak a GDPR 83. cikk (2) bekezdés c), d), f),, i), j)
pontja szerinti körülményeket.
A Kötelezett 2018. évi konszolidált beszámolója szerinti az adózás előtti nyeresége 491 000
Ft.
A Hatóság az Infotv. 61. § (2) bekezdés alapján a határozatot a Kötelezett azonosító adataival
közzéteszi, mivel a határozat személyek széles körét érinti.
A fentiek alapján a Hatóság a rendelkező részben foglaltak szerint döntött.
IV. Egyéb kérdések:
A Hatóság hatáskörét az Infotv. 38. § (2) és (2a) bekezdése határozza meg, illetékessége az
egész ország területére kiterjed.
Az Ákr. 112. §-a, és a 116. § (1) bekezdése, illetve a 114. § (1) bekezdése alapján a határozattal
és a végzéssel szemben közigazgatási per útján van helye jogorvoslatnak.
***

20

A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (1) bekezdése alapján a Hatóság döntésével
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a)
pont aa) alpontja alapján a Fővárosi Törvényszék kizárólagosan illetékes. A Kp. 27. § (1)
bekezdése alapján a törvényszék hatáskörébe tartozó perben jogi képviselet kötelező. A Kp. 39. §
(6) bekezdése szerint a keresetlevél benyújtásának a közigazgatási cselekmény hatályosulására
halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény (a
továbbiakban: E-ügyintézési tv.) 9.§ (1) bekezdés b) pontja szerint az ügyfél jogi képviselője
elektronikus kapcsolattartásra kötelezett.
A keresetlevél benyújtásának helyét és idejét a Kp. 39. § (1) bekezdése határozza meg. A
tárgyalás tartása iránti kérelem lehetőségéről szóló tájékoztatás a Kp. 77. § (1) - (2) bekezdésén
alapul. A közigazgatási per illetékének mértékét az illetékekről szóló 1990. évi XCIII. törvény
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.
Ha az előírt kötelezettsége teljesítését a Kötelezett megfelelő módon nem igazolja, a Hatóság úgy
tekinti, hogy a kötelezettséget határidőben nem teljesítette. Az Ákr. 132. §-a szerint, ha a kötelezett
a hatóság végleges döntésében foglalt kötelezésnek nem tett eleget, az végrehajtható. A Hatóság
határozata az Ákr. 82. § (1) bekezdése szerint a közléssel véglegessé válik. Az Ákr. 133. §-a
értelmében a végrehajtást - ha törvény vagy kormányrendelet másként nem rendelkezik - a
döntést hozó hatóság rendeli el. Az Ákr. 134. §-a értelmében a végrehajtást - ha törvény,
kormányrendelet vagy önkormányzati hatósági ügyben helyi önkormányzat rendelete másként
nem rendelkezik - az állami adóhatóság foganatosítja. Az Infotv. 60. § (7) bekezdése alapján a
Hatóság határozatában foglalt, meghatározott cselekmény elvégzésére, meghatározott
magatartásra, tűrésre vagy abbahagyásra irányuló kötelezés vonatkozásában a határozat
végrehajtását a Hatóság foganatosítja.
Budapest, 2020. július 23.

Dr. Péterfalvi Attila
elnök
c. egyetemi tanár

