 

Iktatószám:  NAIH/1433-1/2023 
Előzmény:   NAIH/4678/2022 
 

Tárgy: kérelemnek helyt adó 
határozat 

HATÁROZAT 

 
 
A Nemzeti Adatvédelmi és Információszabadság Hatóság (a továbbiakban: Hatóság) (…) (…, 
a továbbiakban: Kérelmező) kérelmére (…) (…, a továbbiakban: Kérelmezett) szemben indult 
adatvédelmi hatósági eljárásban a Kérelmező  
 

kérelmének helyt ad 

és az alábbi döntéseket hozza. 

1.  A Hatóság elmarasztalja a Kérelmezettet, mert megsértette a természetes személyeknek 
a személyes adatok kezelése tekintetében történő védelméről és az ilyen adatok szabad 
áramlásáról, valamint a 95/46/EK irányelv hatályon kívül helyezéséről szóló (EU) 2016/679 
rendelet (a továbbiakban: „GDPR” vagy „általános adatvédelmi rendelet”)  

1.1. 15. cikk (3) bekezdését azzal, hogy a Kérelmező hozzáférési kérelmét nem teljesítette; 
1.2. 12.  cikk (1)  bekezdését és  13.  cikk  (1)-(2)  bekezdéseit  azzal,  hogy  a  Kérelmezőnek 

megfelelő adatkezelési tájékoztatást nem nyújtott; 

1.3. 12.  cikk  (2)  bekezdését  azzal,  hogy  nem  segítette  elő  a  Kérelmező  érintetti 

joggyakorlását; 

1.4. 5.  cikk  (1)  bekezdés  a)  és  b)  pontjait  azzal,  hogy  a  vizsgált  adatkezelési  gyakorlata 
nem  volt  átlátható  és  az  adatkezelési  céljai  nem  voltak  meghatározottak  és 
egyértelműek! 

2.  A  Hatóság  utasítja  a  Kérelmezettet,  hogy  a  Kérelmező  GDPR  15.  cikk  (3)  bekezdése 

szerinti hozzáférési kérelmét teljesítse! 

3.  A  Hatóság  utasítja  a  Kérelmezettet,  hogy  a  Kérelmezőnek  nyújtott  szolgáltatásai 
vonatkozásában a GDPR 12. cikk (1) bekezdése és a GDPR 13. cikk (1)-(2) bekezdései 
szerint készítse el és tegye hozzáférhetővé az adatkezelési tájékoztatóját!  

4.  A Hatóság utasítja a Kérelmezettet, hogy a Kérelmezőnek nyújtott szolgáltatásai körében 
folytatott adatkezeléseiben a GDPR 12. cikk (2) bekezdésével összhangban biztosítsa és 
mozdítsa elő az érintetti joggyakorlást!  

5.  A  Hatóság  utasítja  a  Kérelmezettet,  hogy  teljeskörűen  tájékoztassa  a  Kérelmezőt  a 
személyes  adatain  folyamatban  lévő  adatkezelésekről;  megtiltja  a  Kérelmezettnek  a 
Kérelmező személyes adatainak a Kérelmezett „szakmai tevékenysége” céljából történő 
felhasználását, 
indított  hatósági  eljárásokkal 
összefüggésben történő felhasználásukat!  

ide  nem  értve  a  vele  szemben 

6.  A  Hatóság  a  kérelem  adatvédelmi  bírság  kiszabására  vonatkozó  részét  elutasítja, 

ugyanakkor a Kérelmezettet hivatalból 

 

1.000.000,- Ft, azaz egymillió forint 

adatvédelmi bírság 

 
megfizetésére kötelezi. 
...………………………………………………………………………………………………… 
 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

I.  A  fenti  6.  pont  szerinti  adatvédelmi  bírságot  a  bírósági  felülvizsgálat  kezdeményezésére 
irányadó  keresetindítási  határidő  lejártát,  illetve  felülvizsgálat  kezdeményezése  esetén  a 
bíróság  döntését  követő  15  napon  belül  a  Hatóság  központosított  bevételek  beszedése 
célelszámolási 
forintszámlája  (10032000-01040425-00000000  Központosított  beszedési 
számla  IBAN:  HU83  1003  2000  0104  0425  0000  0000)  javára  kell  megfizetni.  Az  összeg 
átutalásakor a NAIH/1433/2023 BÍRS. számra kell hivatkozni.  
 
Ha  a  Kérelmezett  a  bírságfizetési  kötelezettségének  határidőben  nem  tesz  eleget,  a  fenti 
számlaszámra  késedelmi  pótlékot  köteles  fizetni.  A  késedelmi  pótlék  mértéke  a  törvényes 
kamat,  amely  a  késedelemmel  érintett  naptári  félév  első  napján  érvényes  jegybanki 
alapkamattal egyezik meg.  
 
A  bírság  és  a  késedelmi  pótlék  meg  nem  fizetése  esetén  a  Hatóság  elrendeli  a  határozat 
végrehajtását. 
 
II. A fenti 2-3. és 5. pontokban előírt intézkedés megtételét a Kérelmezettnek a jelen határozat 
közlésétől számított 30 napon belül kell írásban – az azt alátámasztó bizonyíték másolatok 
előterjesztésével,  intézkedései  bemutatásával  együtt  –  igazolnia  a  Hatóság  felé,  a  fenti 
iktatószámra hivatkozva.  
 
A  fenti  2-3.  és  5.  pontok  szerinti  kötelezések  nem  teljesítése  esetén  a  Hatóság  elrendeli  a 
határozat végrehajtását.  

*** 

Jelen határozattal szemben közigazgatási úton jogorvoslatnak nincs helye, de az a közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a közigazgatási per illetéke 30.000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező.  

 

INDOKOLÁS 

 
I. A tényállás tisztázása 
 
(1)  I.1. A Kérelmező a Hatósághoz 2021.09.27. napján beérkezett kérelmében előadta, hogy 
súlyos daganatos megbetegedésben szenved és egészségi panaszaival összefüggésben 
korábban igénybe vette a Kérelmezett egyes szolgáltatásait. 

 
(2)  A kérelem alapján, 2021. áprilisában a Kérelmező kérte a Kérelmezett által nyilvántartott 
és  általa  diagnosztizált  összes  egészségügyi  adata,  személyes  adata  kiadását  a 
Kérelmezettől.  A  Kérelmező  álláspontja  szerint,  a  Kérelmezett  a  Kérelmezőnek  a  kért 
személyes  adatai  egy  részét  adatbiztonsági  okra  hivatkozva  nem  adta  ki,  csak  azon 
személyes  adatait  bocsátotta  a  Kérelmező  rendelkezésére,  amelyeket  a  Kérelmezett 
eleve  a  Kérelmezőtől  szerzett  be.  Állítása  szerint  a  jogi  képviselőjén  keresztül  a 
Kérelmező  ismételten  megkereste  a  Kérelmezettet,  de  ez  a  kísérlet  is  eredménytelen 
maradt, a kért adatokat a Kérelmezett nem küldte meg. 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap (2019.09.16.) 
Az űrlap az általános nyomtatványkitöltő program (ÁNYK program) alkalmazásával tölthető ki. 
Az űrlap az alábbi linkről érhető el: https://www.naih.hu/kozig-hatarozat-birosagi-felulvizsgalata 

 

 

2 

(3)  I.2. A Kérelmező ezzel kapcsolatban a Hatósághoz benyújtotta a Kérelmezettel a tárgyban 
folytatott  levelezését.  Ebben  szerepel  egy  e-mailes  levélváltás  a  Kérelmező  és  a 
Kérelmezett  között,  amelyben  2021.04.28.  napján  a  Kérelmező  kérte  a  2020.  április  – 
2020.  szeptember  közötti,  a  „Kérelmezettnél  lévő  anyagai”  e-mailen  vagy  postai  úton 
történő megküldését. Erre válaszul a Kérelmezett még aznap annak pontosítását kérte, 
hogy a Kérelmező milyen anyagokra gondol. A Kérelmező erre adott válasza szerint azon 
anyagok  kiadását  kéri,  amelyeket  a  Kérelmezett  nyilvántartott  róla  ezen  időszak  alatt, 
természetesen egészségügyi vonatkozásban, illetve jelezte, hogy a teljes dokumentációra 
igényt  tart.  A  Kérelmezett  2021.05.04.  napi  válaszában  előadta,  hogy  bizonyos 
„anyagokat”  át  tud  küldeni,  azonban  az  „általuk  feljegyzett  anyagokat”,  „adatbiztonsági 
okokból” nem küldheti meg. Ez az e-mail 6 darab mellékletet tartalmazott. 

 
(4)  A  Kérelmező  csatolt 

továbbá  olyan,  a 

tárgyi  panaszával  részben  összefüggő 
levélváltásokat is, amelyek a Kérelmező jogi képviselője és a Kérelmezett jogi képviselője 
között zajlottak le. Ebből megállapítható, hogy a Kérelmező a jogi képviselőjén keresztül 
egy 2021.05.28. napi levelében is jelezte, hogy a betegségével-kezelésével kapcsolatban 
keletkezett  iratok  kiadását  az  álláspontja  szerint  a  Kérelmezett  jogosulatlanul  tagadta 
meg. 

 
(5)  A  Kérelmező  csatolta  a  Budapest  Főváros  Kormányhivatala  XI.  kerületi  Hivatala  által 
küldött  azon  levelet  is,  amelyben  a  Kérelmezőt  értesítették  a  panaszbejelentése 
kivizsgálásának  eredményéről.  Utóbbi  iratban  a  Kérelmezőt  arról  tájékoztatták,  hogy  a 
Kérelmezett az egészségügyi szolgáltatás nyújtására jogosító működési engedéllyel nem 
rendelkezik, ezért a Kérelmezettel szemben hatósági eljárás indul.  

 
(6)  A Kérelmező az adatkezelési tájékoztatóval kapcsolatban jelezte, hogy annak tartalmát 

nem ismerte meg. 

 
(7)  I.3.  A  Kérelmező  arra  kérte  a  Hatóságot,  hogy  kötelezze  a  Kérelmezettet  a  Kérelmező 
hozzáférési  kérelmének  teljesítésére.  A  Kérelmezett  adja  ki  a  Kérelmezőnek  másolati 
példányban a Kérelmező összes, a Kérelmezett kezelésében lévő személyes adatát, ide 
értve különösen az egészségügyi adatokat, leleteket, akár a Kérelmezett szolgáltatásával, 
diagnosztizálásával összefüggésben keletkeztek azok, akár más állította azokat elő. 
A  Kérelmező  ehhez  kapcsolódóan  előadta,  hogy  a  Kérelmezett  a  diagnosztizálásához 
három különböző gépi eszközt használt és ezen vizsgálatok mindegyikére vonatkozóan 
is kéri a keletkezett személyes adatainak (a vizsgálatok eredményei) teljeskörű kiadását. 

 
(8)  A Kérelmező emellett kérte a Hatóságot, hogy marasztalja el a Kérelmezettet, amiért a 
hozzáférési kérelmet 2021.05.04. napja óta nem teljesíti, az ügy súlyának függvényében 
mérlegelje a bírság kiszabásának lehetőségét és kötelezze a Kérelmezettet arra, hogy a 
kapcsolódó  adatkezelési  gyakorlatát  a  jövőre  nézve  hozza  összhangba  a  hatályos 
jogszabályokkal.  

 
(9) 

I.4. A Hatóság a Kérelmező adatvédelmi hatósági eljárás megindítása iránti kérelmével 
kapcsolatban  a  tényállás  tisztázása  érdekében  a  Kérelmezettnek  megküldte  a 
NAIH/4678-2/2022. ügyiratszámú végzését. Emellett a Hatóság egyes bizonyítékokat a 
NAIH/4678-3/2022. ügyiratszámú feljegyzésben rögzített.  
A  Kérelmezett  a  hivatkozott  végzésre  NAIH/4678-4/2022  és  NAIH/4678-5/2022 
ügyiratszámú válaszaiban az alábbi tájékoztatást adta:  

 
(10)  A  Kérelmezett  NAIH/4678-4/2022  ügyiratszámú,  2022.05.04.  napján  érkezett  válasza 
alapján  a  Kérelmezett  a  Kérelmező  személyes  adatainak  számviteli  célú  kezelésével 
összefüggésben  a  Kérelmező  név  és  lakcím  adatát  kezeli.  Az  adatkezelést  a  (…) 

 

3 

számlázó  programban  végzi,  az  e  célból  történő  adatkezelés  jogalapjaként  a  jogi 
kötelezettség teljesítését jelölte meg. 

 
(11)  A Kérelmezett a szolgáltatásaival összefüggésben előadta, hogy különböző szoftverek, 
eszközök  használata  során,  a  Kérelmező  különböző  személyes  adatait  kezeli:  a  (…) 
szoftverben  (a  továbbiakban:  „D”  szoftver)  a  Kérelmező  nevét,  születési  dátumát  és 
nemét;  a  (…)  szoftverben  (a  továbbiakban:  „N”  szoftver)  a  nevét,  születési  dátumát, 
nemét és lakcímét; a (…) műszerben (a továbbiakban: „S” műszer) pedig nevet és dátum 
adatot  kezel.  Ezeket  a  programokat,  műszereket  a  Kérelmezett  az  általa  végzett 
tevékenységekhez (természetgyógyászati kiegészítő tevékenység, fizikai közérzetjavító 
szolgáltatás)  használja. Ezen  adatkezelések  jogalapjaként  a  Kérelmezett  a szerződés 
teljesítését jelölte meg. 

 
(12)  A  Kérelmezett  előadta  továbbá,  hogy  a  Kérelmező  adatait  a  jogviszony  kezdetén, 
2010.03.18.  napján  vette  fel  egy  „Adatlap”  megnevezésű  dokumentumon.  Ezen 
adatkezelés keretében a Kérelmező nevét, születési dátumát, lakcímét, telefonszámát, 
e-mailcímét  és  állampolgárságát  kezeli.  Ezen  adatkezelés  célját  és  jogalapját  a 
Kérelmezett  a  válaszában  nem  jelölte  meg.  A  Kérelmezett  a  Hatósághoz  az  Adatlap 
másolati példányát nem nyújtotta be. 

 
(13)  A  Kérelmezett  a  kérdéses  adatkezelésekhez  kapcsolódóan  az  őrzési  időt  válaszában 
egységesen  határozta meg  „a  szolgáltatás  alapjául  szolgáló  jogviszony fennállásának 
idejére” hivatkozva. 

 
(14)  A  Kérelmezett  a  válaszában  úgy  nyilatkozott,  hogy  a  Kérelmezőnek  e-mailben  küldte 

meg a Hatósághoz másolatban benyújtott dokumentumokat.  

 
(15)  Állítása szerint, a Kérelmezett a Kérelmezőnek nem adta ki az e-mailen küldött kérésére 
a  „D”  szoftver  „által  készült  ábrás  anyagot”,  mert  ezeket  a  személyes  találkozások 
alkalmával a Kérelmező minden alkalommal kézhez kapta. 

 
(16)  A „N” szoftverben a Kérelmezett állítása szerint nem keletkezik „papíros dokumentáció”, 

mivel az egy „ábrás program”. 

 
(17)  A „S” műszer „által létrehozott dokumentáció” a Kérelmezett állítása szerint mindössze 
egy  felsorolást  tartalmaz.  A  Kérelmezett  a  Kérelmezőnek  ezt  sem  küldte  meg,  mivel 
álláspontja szerint ez egy személyes adatot nem tartalmazó belső munkapéldány. Ezzel 
kapcsolatban  a  Kérelmezett  kifejtette  továbbá,  hogy  a  Kérelmező  kérelmének  ide 
vonatkozó  részét  nem  tudta  értelmezni,  nem  volt  egyértelmű  számára,  hogy  az  mire 
irányul,  és  mivel  a  Kérelmezővel  való  telefonos  kapcsolatfelvételi  kísérlete  sikertelen 
maradt, ezt nem volt módja tisztázni. 

 
(18)  A  Kérelmezett  az  állítása  szerint  a  Hatósághoz  benyújtott  dokumentumok  között 
benyújtotta a „S” műszerből származó „Kérelmezőre vonatkozó belső dokumentációt”, a 
Hatóság számára azonban ilyen csatolmány nem volt azonosítható. 

 
(19)  A  Kérelmezett  a  válaszában  előadta  továbbá,  hogy  álláspontja  szerint  az  adatok 
programba történő betáplálását követően, a fenti programokkal előállított dokumentációk 
személyes adatokat nem tartalmaznak. 

 
(20)  A  Kérelmezett  a  válasza  részeként  benyújtotta  a  2021.04.28.  napján  hatályos 
adatkezelési tájékoztatóját, amely állítása szerint a honlapján (link) elérhető és emellett 

 

4 

előadta, hogy a jogviszony kezdetén kitöltött Adatlap is tartalmaz az állítása szerint az 
adatkezelésre vonatkozó tájékoztatást.  
A Kérelmezett továbbá benyújtott számos olyan a Kérelmezőre vonatkozó egészségügyi 
dokumentumot, amelyeknek vagy nem a Kérelmezett volt az előállítója, kibocsátója vagy 
azok előállításához használt eszköz a dokumentumból nem volt megállapítható.  

 
(21)  A  Kérelmezett  előadta  továbbá,  hogy  a  Kérelmezőnek  küldött  2021.05.04.  napi 
válaszában  az  „adatbiztonsági  ok”  fordulat  téves  volt,  a  valódi  akadályt  az  jelentette, 
hogy  a  Kérelmező  kérelméből  nem  tudta  egyértelműen  megállapítani,  hogy  az  mely 
dokumentumokra  irányul.  Az  „általa  feljegyzett  anyagok”  alatt  pedig  a  Kérelmezőnek 
megküldött  e-mailjében  a  „S”  műszer  munkapéldányát  értette,  amely  „a  nevet  és  az 
aznapi dátumot tartalmazza semmilyen más személyes adatot nem tartalmaz”. 

 
(22)  A  Kérelmezett  álláspontja  szerint  a  Kérelmezőt  a  jelen  eljárás  megindításában  az 
motiválta,  hogy  a  Kérelmezett  szolgáltatásával  elégedetlen  és  előadta,  hogy  a 
Kérelmezőnek emiatt anyagi követelése is volt korábban a Kérelmezett felé. 

 
(23)  A  Kérelmezett  NAIH/4678-5/2022  ügyiratszámú,  2022.05.12.  napján  egy  további 
kiegészítő  választ  is  benyújtott  a  Hatósághoz,  amelynek  részeként  pótlólagosan 
megküldött  néhány 
további  olyan,  a  Kérelmezőre  vonatkozó  egészségügyi 
dokumentumot,  amelyeket  részben  nem  a  Kérelmezett  állított  elő,  részben  nem 
megállapítható,  hogy  mely  eszközzel  állítottak  elő.  A  pótlólagosan  benyújtott 
dokumentumok  között  a  Kérelmezett  Kérelmezőnek  küldött  e-mail  másolatai  nem 
szerepeltek.  

 
(24)  I.5.  A  Kérelmezett  válaszának  és  az  ahhoz  kapcsolódóan  pótlólag  megküldött 
dokumentumoknak  az  ismeretében  a  tényállás  tisztázása  érdekében  a  Hatóság  a 
NAIH/4678-6/2022  ügyiratszámú  végzéssel  a  Kérelmezettnek  további  kérdéseket  tett 
fel. 

 
(25)  A  Kérelmezett  a  NAIH/4678-7/2022  ügyiratszámon  rögzített  válaszában  a  fentiekkel 

kapcsolatosan a Hatóságnak a következő tájékoztatást nyújtotta: 

 

(26)  A  Kérelmezett  benyújtotta  a  Hatósághoz  másolati  példányban  a  Kérelmezővel  a 

tárgyban folytatott levelezését.  

 

(27)  Műszaki  leírást  nem  adott  az  általa  használt  „D”  szoftverről,  „N”  szoftverről  és  „S” 
műszerről  (a  továbbiakban  együtt:  "műszerek"),  de  közölte  azok  gyártóit  és  újból 
nyilatkozott arról, hogy az egyes műszerekben az álláspontja szerint mely adattípusokat 
kezel.  
A  Hatóságnak  a  műszerekkel  végzett  konkrét  adatkezelési  műveletekre  vonatkozóan 
feltett  kérdésére  a  Kérelmezett  előadta,  hogy  a  Kérelmezőnek  –  adott  műszerhez 
kapcsolódóan  megjelölt  adattípus  szerinti  –  személyes  adatait  a  jelzett  műszerekbe 
„felvezeti”, de ezen kívül további adatkezelési műveletet azokkal nem végez. Emellett a 
Kérelmezett előadta, hogy az általa használt műszerek a szolgáltatott személyes adatok 
alapján „összehasonlító jelentéseket is generálnak”. 
 

(28)  A  Kérelmezett  a  Hatósághoz  benyújtotta  a  használt  műszerekhez  kapcsolódóan  a 
Kérelmezőről kezelt adatokat, valamint a Kérelmező Adatlapját és egy képernyőfelvételt 
arról  a  Microsoft  Access  felületről,  amelyen  a  Kérelmező  Adatlap  szerinti  személyes 
adatait nyilvántartja.  
Az Adatlapról kért tájékoztatás szerint a tárgyi dokumentumot a Kérelmezett azért tárolja, 
hogy  ezen  keresztül  a  Kérelmező  azonosíthatóságát  biztosítsa,  illetve  azért,  hogy  a 

 

5 

szerződéses kötelezettségeit teljesíteni tudja, ennek megfelelően álláspontja szerint az 
erre vonatkozó adatkezelés jogalapja a szerződés teljesítése. 
 

(29)  A  Kérelmezett  a  válasza  szerint  a  kezelt  személyes  adatok  (adatlap,  mérési 
eredmények) tárolását a 2006. évtől papíralapon a telephelyi irattárában és a 2008. évtől 
Microsoft  Accessben  végzi.  A  Microsoft  Access  felületről  készített  képernyőmentésen 
egyéb személyes adatai mellett látható a Kérelmező telefonszáma, lakcíme és részben 
az e-mailcíme is.  
 

(30)  A Hatóság őrzési időre vonatkozó kérdésére a Kérelmezett előadta, hogy az őrzési idő 
addig tart, amíg az érintettek a törlést a kezelt adatokra nem kérik, mert a Kérelmezett 
ezen keresztül biztosítja, hogy az érintettek számára az így megőrzött adatokat utóbb ki 
tudja adni („[a Kérelmezett] az ügyfelei adatlapjait és mérési eredményeit (…) addig őrzi, 
amíg megkeresés nem érkezik részükről a törlés iránt. Ezen gyakorlat legfőbb oka, hogy 
az ügyfelek kérésére akár évek múltán is kiadhatóak legyenek a korábban keletkezett 
dokumentumok”).  

 
(31)  I.6. A Hatóság a gyártókról nyújtott tájékoztatás ismeretében feljegyzésben rögzítette a 
Kérelmezett  által  használt  műszerekről  nyilvános  forrásból  hozzáférhető  egyes 
használati útmutatókat, technikai leírásokat, tájékoztatókat.  

 
(32)  A „D” szoftverről elérhető tájékoztató dokumentumok2 szerint a szoftvert a gyártó további 
eszközökkel,  műszerekkel  együtt  szolgáltatja.  Az  így  beszerezhető  termék  („készülék 
szett”  vagy  „delivery  set”)  a  dokumentumok  alapján  alkalmas  arra,  hogy  abba  a 
páciensek  adatait  rögzítsék,  ezeket  az  adatokat  módosítsák,  adatokat  exportáljanak 
vagy  importáljanak.  A  dokumentumok  alapján  a  program  alkalmas  arra,  hogy  azzal 
méréseket végezzenek a páciensen, amelynek az eredményeit a program rögzíti, tárolja, 
továbbá  alkalmas  arra,  hogy  egyes  vizsgálati  adatokon  összehasonlításokat, 
elemzéseket végezzen. A szoftver az adott páciens vizsgálati eredményeit tartalmazza 
(például EKG görbe felvétele és megtekintése, spektrális analízis, komplex analízis, stb.) 
A magyar nyelvű dokumentum szerint ezen vizsgálati eredmények „a páciens élettani 
állapotáról adnak részletes információt”, az angol nyelvű dokumentum vonatkozó része 
szerint  „These  tabs  display  a  detailed  information  on  the  patient’s  functional  state”. 
Mindkét  dokumentumban  szerepel  a  „hosszútávú  megfigyelés”,  illetve  „Long-Term 
Observation” kifejezés, amellyel kapcsolatban a tájékoztatás alapján a szoftver alkalmas 
arra, hogy adott páciens a szoftverrel elkészített vizsgálati eredményeit el is tárolja, így 
biztosítva, hogy a részeredmények hosszabb távon is összehasonlíthatóak legyenek. A 
dokumentumok szerint a szoftverből lehetséges a vizsgálati eredmények kinyomtatása 
vagy CD-re írása.  

 
(33)  A „N” szoftverről elérhető tájékoztató3 szerint a szoftver több szempontból analizálja a 
program  által  használt  adatokat.  A  honlapon  továbbá  arra  vonatkozó  tájékoztatás  is 
szerepel,  hogy  a  vizsgálati  eredmények  megosztása  a  pácienssel  technikailag 
megoldott: „Results are quickly available for review with your clients. You can also give 
them access to log in and see their results online, or you can send them a complete PDF 
report”.4  Ennek  alapján  az  eredmények  megtekintése  megfelelő  hozzáféréssel  akár 
online, akár pdf formátumú riport megküldésével is lehetséges. 

 

 

2 magyar nyelvű: (link); angol nyelvű: (link)  
3 (link)  
4 „Az eredmények gyorsan elérhetővé válnak a páciensekkel történő áttekintéshez. Ön akár hozzáférést is biztosíthat számukra, 
hogy be tudjanak jelentkezni és online megtekinthessék az eredményeiket vagy egy teljes PDF riportot is megküldhet nekik.” 

 

6 

(34)  A „S” műszerről elérhető tájékoztató5 szerint a műszerrel különböző terheltségek mérése 
végezhető  el.  Nem  világos,  hogy  a  vizsgálat  eredményei  hol  jelennek  meg  és  a 
műszerben  rögzíthetőek-e  vagy  abból  importálhatóak-e.  Ugyanakkor,  a  Kérelmezett 
benyújtotta  azon  dokumentumokat  a  Hatósághoz  másolati  példányban,  amelyeket 
állítása  szerint  a  Kérelmezőről  a  kérdéses  eszköz  használatával  állított  elő,  így  ilyen 
dokumentumok keletkeznek, tárolásuk a Kérelmezett adatkezelési folyamatainak része.  

 
(35)  I.7.  A  Hatóság  a  Kérelmezőt  a  NAIH/4678-9/2022  ügyiratszámú  végzésében  és  a 
Kérelmezettet a NAIH/4678-10/2022 ügyiratszámú végzésében egyaránt tájékoztatta a 
bizonyítási eljárás befejezéséről és egyes jogaik gyakorlásának lehetőségéről.  

 
(36)  A  hivatkozott  végzéseket  a  címzettek  a  vonatkozó  kézbesítési  igazolások  alapján 
átvették,  de  az  azokban  meghatározott  határidőn  belül  további  nyilatkozatot  sem  a 
Kérelmező, sem a Kérelmezett nem tett. 

 
II. Alkalmazott jogszabályi rendelkezések 
 
(37)  A GDPR hatálya alá tartozó adatkezelésre az információs önrendelkezési jogról és az 
információszabadságról szóló 2011. évi CXII. törvény (a továbbiakban: Infotv.) 2. § (2) 
bekezdése  szerint  az  általános  adatvédelmi 
rendeletet  az  ott  megjelölt 
rendelkezésekben meghatározott kiegészítésekkel kell alkalmazni. 

(38)  Az  Infotv.  60.  §  (1)-(2)  bekezdései  alapján  a  személyes  adatok  védelméhez  való  jog 
érvényesülése  érdekében  a  Hatóság  az  érintett  erre  irányuló  kérelmére  adatvédelmi 
hatósági  eljárást  indít  és  hivatalból  adatvédelmi  hatósági  eljárást  indíthat.  Az 
adatvédelmi  hatósági  eljárás  megindítása  iránti  kérelem  az  általános  adatvédelmi 
rendelet 77. cikk (1) bekezdésében, valamint az Infotv. 22. § b) pontjában meghatározott 
esetben nyújtható be. 

 
(39)  A  GDPR  77.  cikk  (1)  bekezdése  alapján  az  egyéb  közigazgatási  vagy  bírósági 
jogorvoslatok  sérelme  nélkül,  minden  érintett  jogosult  arra,  hogy  panaszt  tegyen  egy 
felügyeleti hatóságnál - különösen a szokásos tartózkodási helye, a munkahelye vagy a 
feltételezett jogsértés helye szerinti tagállamban -, ha az érintett megítélése szerint a rá 
vonatkozó személyes adatok kezelése megsérti e rendeletet. 

 
(40)  Az  általános  adatvédelmi  rendelet  eltérő  rendelkezése  hiányában  a  kérelemre  indult 
adatvédelmi hatósági eljárásra az általános közigazgatási rendtartásról szóló 2016. évi 
CL.  törvény  (a  továbbiakban:  Ákr.)  rendelkezéseit  kell  alkalmazni  az  Infotv.-ben 
meghatározott eltérésekkel. 

 
(41)  Az Ákr. 35. § (1) bekezdése szerint a kérelem az ügyfél olyan írásban vagy személyesen 
előterjesztett  nyilatkozata,  amellyel  hatósági  eljárás  lefolytatását,  illetve  a  hatóság 
döntését kéri jogának vagy jogos érdekének érvényesítése érdekében. 

 
(42)  Az Ákr. 38.§ alapján, a kérelmet tartalma szerint kell elbírálni akkor is, ha az nem egyezik 

az ügyfél által használt elnevezéssel. 

 
(43)  A  GDPR  4.  cikk  1.  pontja  alapján  „személyes  adat”:  azonosított  vagy  azonosítható 
természetes  személyre  („érintett”)  vonatkozó  bármely  információ;  azonosítható  az  a 
természetes  személy,  aki  közvetlen  vagy  közvetett  módon,  különösen  valamely 
azonosító,  például  név,  szám,  helymeghatározó  adat,  online  azonosító  vagy  a 

5 (link)  

 

 

7 

természetes  személy  testi,  fiziológiai,  genetikai,  szellemi,  gazdasági,  kulturális  vagy 
szociális azonosságára vonatkozó egy vagy több tényező alapján azonosítható. 

 
(44)  A  GDPR  4.  cikk  2.  pontja  alapján  „adatkezelés”:  a  személyes  adatokon  vagy 
adatállományokon automatizált vagy nem automatizált módon végzett bármely művelet 
vagy  műveletek  összessége,  így  a  gyűjtés,  rögzítés,  rendszerezés,  tagolás,  tárolás, 
átalakítás vagy megváltoztatás, lekérdezés, betekintés, felhasználás, közlés továbbítás, 
terjesztés  vagy  egyéb módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés.  

 
(45)  A GDPR 4. cikk 15. pontja alapján „egészségügyi adat”: egy természetes személy testi 
vagy pszichikai egészségi állapotára vonatkozó személyes adat, ideértve a természetes 
személy  számára  nyújtott  egészségügyi  szolgáltatásokra  vonatkozó  olyan  adatot  is, 
amely információt hordoz a természetes személy egészségi állapotáról.  

 
(46)  A GDPR 15. cikk (3) bekezdése alapján, az adatkezelő az adatkezelés tárgyát képező 
személyes  adatok  másolatát  az  érintett  rendelkezésére  bocsátja.  Az  érintett  által  kért 
további  másolatokért  az  adatkezelő  az  adminisztratív  költségeken  alapuló,  észszerű 
mértékű díjat számíthat fel. Ha az érintett elektronikus úton nyújtotta be a kérelmet, az 
információkat  széles  körben  használt  elektronikus  formátumban  kell  rendelkezésre 
bocsátani, kivéve, ha az érintett másként kéri. 

 
(47)  A GDPR 13. cikk (1)-(2) bekezdései alapján:  

d) 

a) 

b) 
c) 

(1)  Ha az érintettre vonatkozó személyes adatokat az érintettől gyűjtik, az adatkezelő 
a  személyes  adatok  megszerzésének  időpontjában  az  érintett  rendelkezésére 
bocsátja a következő információk mindegyikét: 
az  adatkezelőnek  és  -  ha  van  ilyen  -  az  adatkezelő  képviselőjének  a  kiléte  és 
elérhetőségei; 
az adatvédelmi tisztviselő elérhetőségei, ha van ilyen; 
a  személyes  adatok  tervezett  kezelésének  célja,  valamint  az  adatkezelés 
jogalapja; 
a 6. cikk (1) bekezdésének f) pontján alapuló adatkezelés esetén, az adatkezelő 
vagy harmadik fél jogos érdekei; 
adott esetben a személyes adatok címzettjei, illetve a címzettek kategóriái, ha van 
ilyen; 
adott  esetben  annak  ténye,  hogy  az  adatkezelő  harmadik  országba  vagy 
nemzetközi szervezet részére kívánja továbbítani a személyes adatokat, továbbá 
a  Bizottság  megfelelőségi  határozatának  léte  vagy  annak  hiánya,  vagy  a  46. 
cikkben, a 47. cikkben vagy a 49. cikk (1) bekezdésének második albekezdésében 
említett  adattovábbítás  esetén  a  megfelelő  és  alkalmas  garanciák  megjelölése, 
valamint  az  azok  másolatának  megszerzésére  szolgáló  módokra  vagy  az  azok 
elérhetőségére való hivatkozás. 

e) 

f) 

a) 

(2)  Az (1) bekezdésben említett információk mellett az adatkezelő a személyes adatok 
megszerzésének időpontjában, annak érdekében, hogy a tisztességes és átlátható 
adatkezelést  biztosítsa,  az  érintettet  a  következő  kiegészítő  információkról 
tájékoztatja: 
a személyes adatok tárolásának időtartamáról, vagy ha ez nem lehetséges, ezen 
időtartam meghatározásának szempontjairól; 
az  érintett  azon  jogáról,  hogy  kérelmezheti  az  adatkezelőtől  a  rá  vonatkozó 
személyes  adatokhoz  való  hozzáférést,  azok  helyesbítését,  törlését  vagy 
kezelésének korlátozását, és tiltakozhat az ilyen személyes adatok kezelése ellen, 
valamint az érintett adathordozhatósághoz való jogáról; 

b) 

 

8 

c) 

d) 
e) 

f) 

időpontban 

a 6. cikk (1) bekezdésének a) pontján vagy a 9. cikk (2) bekezdésének a) pontján 
alapuló  adatkezelés  esetén  a  hozzájárulás  bármely 
történő 
visszavonásához  való  jog,  amely  nem  érinti  a  visszavonás  előtt  a  hozzájárulás 
alapján végrehajtott adatkezelés jogszerűségét; 
a felügyeleti hatósághoz címzett panasz benyújtásának jogáról; 
arról,  hogy  a  személyes  adat  szolgáltatása  jogszabályon  vagy  szerződéses 
kötelezettségen alapul vagy szerződés kötésének előfeltétele-e, valamint hogy az 
érintett köteles-e a személyes adatokat megadni, továbbá hogy milyen lehetséges 
következményeikkel járhat az adatszolgáltatás elmaradása; 
a  22.  cikk  (1)  és  (4)  bekezdésében  említett  automatizált  döntéshozatal  ténye, 
ideértve a profilalkotást is, valamint legalább ezekben az esetekben az alkalmazott 
logikára  és  arra  vonatkozóan  érthető  információk,  hogy  az  ilyen  adatkezelés 
milyen jelentőséggel, és az érintettre nézve milyen várható következményekkel bír. 

 
(48)  A GDPR 12. cikk (1) bekezdése alapján, az adatkezelő megfelelő intézkedéseket hoz 
annak érdekében, hogy az érintett részére a személyes adatok kezelésére vonatkozó, a 
13.  és  a  14.  cikkben  említett  valamennyi  információt  és  a  15-22.  és  34.  cikk  szerinti 
minden egyes tájékoztatást tömör, átlátható, érthető és könnyen hozzáférhető formában, 
világosan és közérthetően megfogalmazva nyújtsa, különösen a gyermekeknek címzett 
bármely információ esetében. Az információkat írásban vagy más módon - ideértve adott 
esetben az elektronikus utat is - kell megadni. Az érintett kérésére szóbeli tájékoztatás 
is adható, feltéve, hogy más módon igazolták az érintett személyazonosságát. 

 
(49)  A GDPR 12. cikk (2) bekezdése alapján, az adatkezelő elősegíti az érintett 15-22. cikk 
szerinti  jogainak  a  gyakorlását.  A  11.  cikk  (2)  bekezdésében  említett  esetekben  az 
adatkezelő  az  érintett  15-22.  cikk  szerinti  jogai  gyakorlására  irányuló  kérelmének  a 
teljesítését  nem  tagadhatja  meg,  kivéve,  ha  bizonyítja,  hogy  az  érintettet  nem  áll 
módjában azonosítani. 

 
(50)  A  GDPR  5.  cikk  (1)  bekezdés  a)  és  b)  pontjai  szerint,  a  személyes  adatok  kezelését 
jogszerűen és tisztességesen, valamint az érintett számára átlátható módon kell végezni 
(„jogszerűség,  tisztességes  eljárás  és  átláthatóság”);  gyűjtése  csak  meghatározott, 
egyértelmű és jogszerű célból történjen, és azokat ne kezeljék ezekkel a célokkal össze 
nem  egyeztethető  módon;  a  89.  cikk  (1)  bekezdésének  megfelelően  nem  minősül  az 
eredeti céllal össze nem egyeztethetőnek a közérdekű archiválás céljából, tudományos 
és történelmi kutatási célból vagy statisztikai célból történő további adatkezelés („célhoz 
kötöttség”).  

 
(51)  A  GDPR  58.  cikk  (2)  bekezdés  b)-d), f)  és  i)  pontjai  értelmében  a  felügyeleti  hatóság 

korrekciós hatáskörében eljárva: 
b) elmarasztalja az adatkezelőt vagy az adatfeldolgozót, ha adatkezelési tevékenysége 
megsértette e rendelet rendelkezéseit; 
c)  utasítja  az  adatkezelőt  vagy  az  adatfeldolgozót,  hogy  teljesítse  az  érintettnek  az  e 
rendelet szerinti jogai gyakorlására vonatkozó kérelmét; 
d) utasítja az adatkezelőt vagy az adatfeldolgozót, hogy adatkezelési műveleteit – adott 
esetben  meghatározott  módon  és  meghatározott  időn  belül  –  hozza  összhangba  e 
rendelet rendelkezéseivel; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is; 
i) a 83. cikknek megfelelően közigazgatási bírságot szab ki, az adott eset körülményeitől 
függően az e bekezdésben említett intézkedéseken túlmenően vagy azok helyett. 

 

 

9 

(52)  A  GDPR  83.  cikk  (2)  bekezdése  alapján  a  közigazgatási  bírságokat  az  adott  eset 
körülményeitől  függően  az  58.  cikk  (2)  bekezdésének  a)–h)  és  j)  pontjában  említett 
intézkedések mellett vagy helyett kell kiszabni. Annak eldöntésekor, hogy szükség van-
e  közigazgatási  bírság  kiszabására,  illetve  a  közigazgatási  bírság  összegének 
megállapításakor  minden  egyes  esetben  kellőképpen 
figyelembe  kell  venni  a 
következőket: 
a) 

a  jogsértés  jellege,  súlyossága  és  időtartama,  figyelembe  véve  a  szóban  forgó 
adatkezelés  jellegét,  körét  vagy  célját,  továbbá  azon  érintettek  száma,  akiket  a 
jogsértés érint, valamint az általuk elszenvedett kár mértéke; 
a jogsértés szándékos vagy gondatlan jellege; 
az adatkezelő vagy az adatfeldolgozó részéről az érintettek által elszenvedett kár 
enyhítése érdekében tett bármely intézkedés; 
az  adatkezelő  vagy  az  adatfeldolgozó felelősségének  mértéke,  figyelembe  véve 
az  általa  a  25.  és  32.  cikk  alapján  foganatosított  technikai  és  szervezési 
intézkedéseket; 
az  adatkezelő  vagy  az  adatfeldolgozó  által  korábban  elkövetett  releváns 
jogsértések; 
a felügyeleti hatósággal a jogsértés orvoslása és a jogsértés esetlegesen negatív 
hatásainak enyhítése érdekében folytatott együttműködés mértéke; 
a jogsértés által érintett személyes adatok kategóriái; 
az,  ahogyan  a  felügyeleti  hatóság  tudomást  szerzett  a  jogsértésről,  különös 
tekintettel  arra,  hogy  az  adatkezelő  vagy  az  adatfeldolgozó  jelentette-e  be  a 
jogsértést, és ha igen, milyen részletességgel; 
ha  az  érintett  adatkezelővel  vagy  adatfeldolgozóval  szemben  korábban  – 
ugyanabban  a  tárgyban  –  elrendelték  az  58.  cikk  (2)  bekezdésében  említett 
intézkedések valamelyikét, a szóban forgó intézkedéseknek való megfelelés; 
az, hogy az adatkezelő vagy az adatfeldolgozó tartotta-e magát a 40. cikk szerinti 
jóváhagyott magatartási kódexekhez vagy a 42. cikk szerinti jóváhagyott tanúsítási 
mechanizmusokhoz; valamint 
az  eset  körülményei  szempontjából  releváns  egyéb  súlyosbító  vagy  enyhítő 
tényezők,  például  a  jogsértés  közvetlen  vagy  közvetett  következményeként 
szerzett pénzügyi haszon vagy elkerült veszteség. 

b) 
c) 

d) 

e) 

f) 

g) 
h) 

i) 

j) 

k) 

 
(53)  A  GDPR  83.  cikk  (5)  bekezdés  a)  és  b)  pontjai  alapján  az  alábbi  rendelkezések 
megsértését  -  a  (2)  bekezdéssel  összhangban  -  legfeljebb  20  000  000  EUR  összegű 
közigazgatási  bírsággal,  illetve  a  vállalkozások  esetében  az  előző  pénzügyi  év  teljes 
éves világpiaci forgalmának legfeljebb 4%-át kitevő összeggel kell sújtani, azzal, hogy a 
kettő közül a magasabb összeget kell kiszabni: 
a) az adatkezelés elvei - ideértve a hozzájárulás feltételeit - az 5., 6., 7. és 9. cikknek 
megfelelően; 
b) az érintettek jogai a 12-22. cikknek megfelelően. 

 
(54)  Az  Infotv.  75/A.  §  szerint  a  Hatóság  a  GDPR  83.  cikk  (2)-(6)  bekezdésében  foglalt 
hatásköreit  az  arányosság  elvének  figyelembevételével  gyakorolja,  különösen  azzal, 
hogy a személyes adatok kezelésére vonatkozó – jogszabályban vagy az Európai Unió 
kötelező jogi aktusában meghatározott – előírások első alkalommal történő megsértése 
esetén  a  jogsértés  orvoslása  iránt  –  az  általános  adatvédelmi  rendelet  58.  cikkével 
összhangban  –  elsősorban  az  adatkezelő  vagy  adatfeldolgozó  figyelmeztetésével 
intézkedik. 

 
(55)  Az Ákr. 10.§ (1) bekezdése alapján ügyfél az a természetes vagy jogi személy, egyéb 
szervezet, akinek (amelynek) jogát vagy jogos érdekét az ügy közvetlenül érinti, akire 

 

10 

(amelyre) nézve a hatósági nyilvántartás adatot tartalmaz, vagy akit (amelyet) hatósági 
ellenőrzés alá vontak. 
A jelen eljárásban, mivel a kérelmezett hatósági döntés a Kérelmezett adatkezelő jogát 
vagy jogos érdekét közvetlenül érinti, a Kérelmezett az Ákr. 10.§ (1) bekezdése szerint 
– ellenérdekű – ügyfélként vesz részt. 

 
(56)  Az  Infotv.  60/A.§  (1)  bekezdése  alapján  az  adatvédelmi  hatósági  eljárásban  az 
ügyintézési  határidő  százötven  nap,  amely  határidőbe  nem  számít  bele  a  tényállás 
tisztázásához  szükséges  adatok  közlésére  irányuló  felhívástól  az  annak  teljesítéséig 
terjedő idő. 

 
(57)  Az Ákr. 51.§ (1) bekezdés b) pontja alapján, ha a hatóság az ügyintézési határidőt túllépi, 
az eljárás lefolytatásáért fizetendő illetéknek vagy az illetékekről szóló törvény szerinti 
közigazgatási  hatósági  eljárásokért,  vagy 
jellegű  szolgáltatások 
igénybevételért  fizetett  igazgatási  szolgáltatási  díjnak  (a  továbbiakban:  díj)  megfelelő 
összeget, ennek hiányában tízezer forintot megfizet a kérelmező ügyfélnek, aki mentesül 
az eljárási költségek megfizetése alól is. 

igazgatási 

 
III. Döntés 
 
III.1. Hozzáférési kérelem (GDPR 15. cikk (3) bekezdés) 
 
(58)  A  Hatóság  megállapította,  hogy  a  Kérelmezettnek  a  Kérelmező  személyes  adatain 

végzett szakmai jellegű adatkezelései az alábbiak szerint csoportosíthatóak: 

 

- 
- 
- 

Adatlap; 
a Kérelmező által átadott egészségügyi adatok; 
a Kérelmezett szakmai tevékenysége során keletkezett személyes adatok. 

 
(59)  A Kérelmező kifejezetten amiatt fordult a Hatósághoz, mert az utóbbiakat nem tudta a 

hozzáférési kérelme alapján megkapni a Kérelmezettől.  
 

(60)  A Kérelmezett tételes felsorolást adott az általa a szakmai tevékenysége során használt 
műszerekről.  A  Kérelmezett  nyilatkozatai  nem  terjedtek  ki  arra,  hogy  a  kérdéses 
műszerek  használatával  konkrétan  milyen  adatkezelési  műveleteket  végez  (rögzítés, 
feldolgozás,  tárolás,  stb.).  Ugyanakkor,  előadta,  hogy  az  egyes  műszerekbe  az  általa 
felsorolt adattípusokat „felvezeti” és ezek „összehasonlító jelentéseket is generálnak”. A 
Kérelmezőről  így  előállított  és  a  Kérelmező  részére  át  nem  adott  dokumentumokat 
másolati példányban a Kérelmezett a Hatósághoz benyújtotta.  
 

(61)  A Kérelmezett nem vitatta, hogy az ezen dokumentumok átadására irányuló kérelmezői 
kérelemnek  nem  tett  eleget.  Megadta  ennek  az  álláspontja  szerinti  okait,  valamint 
hangsúlyozta, hogy a kérdéses személyes adatokat az erre vonatkozó törlési kérelem 
benyújtásáig őrzi, mégpedig azzal a céllal, hogy az érintett - jelen esetben a Kérelmező 
- kérésére azokat át tudja adni.  

 
(62)  A  Kérelmezett  által  megfogalmazott  elutasítási  okokkal  kapcsolatban  a  Hatóság  az 

alábbi megállapításokat teszi: 

(63)  A „D” programmal kapcsolatban a Kérelmezett azt állította, hogy ezeket az adatokat a 
vizsgálatok  alkalmával  a  Kérelmező  megkapta.  Ezt  az  állítását  bizonyítékokkal  nem 
támasztotta  alá,  de  a  jelen  esetben  ennek  nincs  is  jelentősége.  A  „D”  programmal 
kapcsolatos  ok  nem  releváns,  mert  erre  tekintettel  a  hozzáférési  kérelem  teljesítése 
semmiképp sem tagadható meg jogszerűen.  

 

11 

A vizsgálat alkalmával történő leletkiadás nem érintetti joggyakorlás eredménye, ilyenkor 
a Kérelmezett pusztán a saját általános ügyviteli gyakorlatát követi. Mivel a vizsgálatok 
alkalmával nem a Kérelmező érintetti kérelme nyomán került sor a másolatok kiadására, 
ez  a  GDPR  alapján  nem  minősül  a  hozzáférési  kérelem  első  alkalommal  történő 
teljesítésének.  Érdemes  megjegyezni,  hogy  a  hozzáférési  kérelem  benyújtásával  az 
érintettek  ezen  joga  egyébként  sem  üresedik  ki,  így  –  csak  elméletileg  –  még  újbóli 
hozzáférési  kérelem  esetén  sem  lehetne  a  másolatok  kiadását  arra  hivatkozva 
megtagadni, hogy a Kérelmezett korábban azokat már átadta.  
A  programmal  kapcsolatban  elérhető  műszaki  leírások  alapján  az  adatok  Kérelmező 
részére történő átadásának technikai akadálya nincs és ilyen akadályra a Kérelmezett 
sem hivatkozott.  

 
(64)  A  „N”  program  vonatkozásában  a  Kérelmezett  érdemi  indokot  nem  jelölt  meg,  a 
hozzáférési  kérelem 
tekintetben  semmivel  nem 
támasztotta  alá.  A  programmal  kapcsolatban  elérhető  műszaki  leírások  alapján  az 
adatok  Kérelmező  részére  történő  átadásának  technikai  akadálya  nincs  és  ilyen 
akadályra a Kérelmezett sem hivatkozott.  

teljesítésének  megtagadását  e 

 
(65)  A „S” műszerhez kapcsolódóan a Kérelmezett azt állította, hogy a műszerből az adatokat 
nem  tudta  kinyerni,  emellett  e  tekintetben  arra  is  hivatkozott,  hogy  a  Kérelmező 
kérelméből  nem  volt  egyértelmű,  hogy  az  konkrétan  mely  adatmásolatok  kiadására 
vonatkozik.  Mivel  a  Hatóság  kérésére  a  dokumentum  benyújtásának  a  Kérelmezett 
eleget tudott tenni, erre nyilvánvalóan korábban is képes lett volna. Ha nem egyértelmű, 
hogy  a  Kérelmező  e  tekintetben  mely  adatok  kiadását  kéri,  akkor  vagy  lépéseket  kell 
tenni  a  kérelem  egyértelműsítésére  vagy  minden  adat  másolatát  át  kell  adni,  ami  itt 
felmerülhet.  Mindezt  figyelembe  véve  a  jelzett  indokok  a  hozzáférési  kérelem 
teljesítésének akadályát a „S” műszerrel kapcsolatban sem támasztották alá. 

„energetikai 

integrátorok 

(például  az 

 
(66)  Ezen okok mellett a Kérelmezett a Hatóság felé tett első nyilatkozatában előadta azt is, 
hogy álláspontja szerint a műszerek használatával előállított dokumentumok személyes 
adatokat nem tartalmaznak. Ugyanakkor, a Kérelmezett Hatóságnak adott válaszai, az 
általa  benyújtott  dokumentumok  és  a  műszerek  nyilvános  forrásból  elérhető  technikai 
leírásai alapján ez nem igazolt.  
A „N” programban kifejezetten a Kérelmező nevéhez kapcsoltan vannak feltüntetve a rá 
vonatkozó  2020.07.17.  napi  értékek 
- 
referenciaadatok”);  a  „N”  program  egyik  nézetében  továbbá  kifejezetten  szerepel  a 
Kérelmező nevéhez kapcsolódóan egy külön oszlopban a „legutóbbi mérés időpontja” 
dátum adat. 
A  „S”  műszer  dokumentációiban  szerepelnek  például  gyógyhatású  készítmények 
Kérelmezőnek  szánt  aktuális  adagolási  ajánlásai,  helyenként  információ  a  Kérelmező 
személyes panaszairól.  
A  „D”  programmal  előállított  dokumentáció  tartalmazza  a  Kérelmező  különböző 
dátumokon  végzett  azonos  típusú  mérési  eredményeinek  összehasonlításait;  a 
2022.04.19.  napi  dokumentációban  kifejezetten  nevesítik  a  Kérelmezőt,  akinek  – 
egyebek  mellett  például  az  EKG  adatait,  elektromos  aktivitás  splintérkép  adatát, 
funkcionális  állapotjelzők  adatait,  stb.  –  a  dokumentum  különböző  dátumok  szerinti 
összehasonlító áttekintésben mutatja be.  
Mindezek  alapján,  a  Kérelmezőről  a  műszerekkel  előállított  dokumentáció  benyújtott 
másolati  példányaiból  is  megállapítható,  hogy  azok  tartalmaznak  a  Kérelmezőre 
vonatkozó személyes adatokat.  
Emellett  a  kérdéses  műszereket  a  Kérelmezett  egyértelműen  nem  csak  arra  a  célra 
használta,  hogy  azokba  az  általa  megjelölt  adattípusokat  „felvezesse”  (erre  a  célra 
elegendő lenne egy adathordozásra alkalmas bármilyen eszköz is), hanem arra is, hogy 

 

12 

meghatározott  adatokat  a  műszerek  használatával  értékeljen,  elemezzen. 
Megjegyzendő,  hogy  a  Kérelmezett  által 
felvezetett  adattípusként  megjelölt 
adattípusoknál,  jóval  több  adattípust  tartalmaznak  ezek  a  dokumentumok  (vö:  a  jelen 
határozat indokolásának fenti (11) bekezdése). 

 
(67)  A  Kérelmező  adatainak  a  műszerekbe  való felvezetésével,  a  műszerek  használatával 
létre,  amelyek  a  Kérelmezőre  vonatkozó 
olyan  adatok,  dokumentumok 
információkat  tartalmaztak,  tehát  a  GDPR  4.  cikk  1.  pontja  értelmében  személyes 
adatnak  minősülnek  és  a  GDPR-ban  biztosított  érintetti  jogait  a  Kérelmező  ezek 
vonatkozásában gyakorolhatja.  

jöttek 

 
(68)  Az Adatlap alapján egyértelmű, hogy a Kérelmező azonosítására, valamint e-mail címe 
azonosítására  a  Kérelmezett  képes  volt,  továbbá  a  Kérelmezőnek  több  elérhetőségét 
ismerte,  így  nem  vehető  figyelembe  azon  állítása  sem,  mely  szerint  a  hozzáférési 
kérelem 
telefonos 
kapcsolatfelvételi  kísérlet  volt.  (Utóbbira  a  Kérelmezett  csak  a  „S”  műszerrel 
kapcsolatban hivatkozott.) Ha a Kérelmezett meg tudta írni a Kérelmezőnek e-mailben, 
hogy „adatbiztonsági okokból” elutasítja az érintetti kérelme teljesítését, akkor lett volna 
mód e-mailben feltenni a számára azon tisztázó kérdéseket is, amelyeket telefonon akart 
neki feltenni a Kérelmezett.  

többszöri  sikertelen 

-  akadálya  a 

teljesítésének 

-  egyik 

 
(69)  A Kérelmezett hivatkozott e-mailjének a leírt tartalma („az általunk feljegyzett anyagokat, 
adatbiztonsági okokból nem küldhetem el neked”) nagy mértékben tér el attól ahogyan 
a Hatóság felé tett válaszában a Kérelmezett annak értelmezéséről nyilatkozott. Az adott 
helyzetben nem felróható a Kérelmezőnek, hogy nem tett lépéseket az érintetti kérelme 
pontosítása  érdekében,  hiszen  a  Kérelmezett  ezzel  kapcsolatos  kérdést,  kérést  nem 
fogalmazott  meg.  A  feltárt  tényállás  alapján  a  Kérelmező  hozzáférési  kérelme 
értelmezhető volt. Ha valamilyen okból a kért adatok körében bizonytalan az adatkezelő, 
akkor  az  ő  kötelezettsége,  hogy  ennek  tisztázása  érdekében  megtegye  a  szükséges 
lépéseket, ennek elmaradása esetén a kezelésében lévő személyes adatok teljeskörű 
kiadásával is megfelelően teljesíthet.  

 
(70)  A Kérelmezett a Hatóságnak az őrzési időre vonatkozó kérdéseivel kapcsolatban úgy 
nyilatkozott,  hogy  a  „szolgáltatási  idejére”  fennálló  őrzési  idő  azt  jelenti,  hogy  a 
Kérelmezett  a  Kérelmező  esetleges 
törlési  kérelméig  a  Kérelmezőről  kezelt 
dokumentumokat  megőrzi  azzal  a  céllal,  hogy  kérésére  a  Kérelmezett  ezeket  neki  ki 
tudja adni. A jelen esetben éppen ez a cél hiúsult meg, mégpedig érdemi indok nélkül.  

 
(71)  A Kérelmezett azon állításával kapcsolatban, mely szerint a hozzáférési kérelem mögött 
a Kérelmező és a Kérelmezett közötti, a szolgáltatás megfelelőségével kapcsolatos vita 
áll, a Hatóság hangsúlyozni kívánja, hogy a hozzáférési kérelmüket az érintettek nem 
kötelesek  megindokolni.  Az  ilyen  kérelmek  teljesítése  nem  egy  megfelelő  érintetti 
indokolás  vagy  valamilyen  adatkezelői  mérlegelés  függvénye,  hanem  az  adatkezelő 
objektív 
jogszabályi  kötelezettsége.  A  Kérelmező  és  Kérelmezett  közötti  nem 
adatkezelési viták elbírálására továbbá a Hatóságnak nincs hatásköre. 

 
(72)  A fentiekre tekintettel, a Kérelmezett köteles lett volna a Kérelmezőről kezelésében lévő 
személyes adatok másolatainak teljeskörű kiadására. Ennek teljesítését megfelelő indok 
nélkül tagadta meg.  

 
III.2. Az adatkezelési tájékoztatás biztosítása (GDPR 13. cikk (1)-(2) bekezdés és 12. cikk 
(1) bekezdés) 
 

 

13 

(73)  Amellett,  hogy  a 

fentebb  értékeltek  szerint  a  hozzáférési  kérelem 

teljesítése 
jogellenesen maradt el, további problémát jelent, hogy a Kérelmező általában sem tudott 
a személyes adatai Kérelmezett általi kezeléséről tájékozódni, a GDPR 13. cikke szerinti 
tájékoztatást megismerni. 

 
(74)  A Kérelmezett erre vonatkozó tájékoztatást a Kérelmezőnek sem az általa a Hatósághoz 
benyújtott  adatkezelési  tájékoztatóban,  sem  az  Adatlapon  nem  nyújtott.  A  hivatkozott 
adatkezelési  tájékoztató  a  Kérelmezett  honlapján  elérhető  egyetlen  adatkezelési 
tájékoztató.  Ez  azonban  a  szakmai  szolgáltatásokhoz  kapcsolódó 
tárgyi 
adatkezeléseket  általában  sem  érinti,  az  ott  szerepeltetett  tájékoztatás  a  Kérelmezett 
webshop-jához kapcsolódó tevékenységére vonatkozik.  

 
(75)  Tekintettel a Kérelmezett által nyújtott szolgáltatások jellegére, különösen fontos, hogy 
a  Kérelmező  a  szolgáltatások  igénybevételének  elmúltával  is  tájékozódni  tudjon  az 
érintetti jogainak gyakorlásáról és arról, hogy adatainak kezelése még folyamatban van-
e. Ha fennállhat olyan érdek, hogy ezek az adatok a kezelt érintettek számára sok idővel 
a  szolgáltatás  igénybevétele  után  is  elérhetőek  legyenek,  nem  helytelen  az  ezek 
megőrzésére  vonatkozóan  tett  törekvés,  de  csak  jogszerűen  kialakított  adatkezelési 
gyakorlat és az érintettek megfelelő tájékoztatása mellett. Számos jó megoldás létezik 
arra,  hogy  miként  tartható  hosszú  távon  is  egységben  a  hozzáférési  kérelem,  az 
adatbiztonság és az érintett évek múltán is megfelelő azonosításához fűződő érdek. Ha 
azonban  az  őrzéshez  kapcsolódó  gyakorlat  egyoldalúan  van  kialakítva,  ha  az  arra 
vonatkozó  információkkal  csak  az  adatkezelő  rendelkezik,  az  érintett  pedig  nincs 
tisztában még azzal sem, hogy adatai kezelése folyamatban van-e, akkor a kialakított 
helyzet  azt  eredményezheti,  hogy  az  adatkezelés  az  érintetti  rálátás  és  ráhatás 
lehetősége nélkül fog zajlani.  

 
(76)  A  jelen  esetben  adatkezelésre  vonatkozó  tájékoztató  nem  volt  hozzáférhető,  így  az 
forrásból  nem 

információkkal  a  Kérelmező 

ilyen 

adatkezelésre  vonatkozó 
rendelkezhetett.  
 

(77)  A Kérelmezett vonatkozó kötelezettségével kapcsolatban a Hatóság figyelembe vette a 
GDPR  12.  cikk  (1)  bekezdését  és  a  95/46/EK  irányelv  29.  cikke  alapján  létrehozott 
Adatvédelmi  Munkacsoport  által  elfogadott,  a  GDPR  alkalmazását  és  értelmezését 
elősegítő,  az  átláthatóságról  szóló  iránymutatás  (a  továbbiakban:  Iránymutatás)6  11. 
pontját  is.  Utóbbi  azt  tekinti  a  „könnyen  hozzáférhető”  tájékoztatás  biztosításában  jó 
gyakorlatnak,  ha  az  adatkezelésre  vonatkozó  tájékoztató  a  honlapon  elérhető.  Ezek 
alapján,  indokolt  lett  volna,  hogy  a  Kérelmezett  a  honlapján  nyilvánosan,  esetleg 
egyedileg  regisztrált  online  felhasználói  fiókokon  keresztül  vagy  más,  könnyen 
hozzáférhető  módon  biztosítson  tájékoztatást  az  érintettek,  köztük  a  Kérelmező 
számára,  különös 
tájékoztatót  más 
szolgáltatásával  összefüggésben  elérhetővé  tesz.  A  Kérelmező  a  GDPR  13.  cikke 
szerinti  adatkezelési  tájékoztatáshoz  a  GDPR  12. cikk  (1)  bekezdését  is sértő módon 
nem fért hozzá, a tárgyi adatkezelésekre, őrzési időre vonatkozó általános adatkezelési 
tájékoztatást a Kérelmezett nem tudott bemutatni.  

tekintettel  arra,  hogy  a  Kérelmezett 

ilyen 

 
III.3. Az érintetti joggyakorlás előmozdítása (GDPR 12. cikk (2) bekezdés) 
 
(78)  A Kérelmezett köteles lett volna a Kérelmező érintetti joggyakorlását előmozdítani. Ez 
nem valósult meg sem a konkrét érintetti kérelem kezelésében, sem általánosságban.  

 

 

6  A  WP260 
detail.cfm?item_id=622227; magyar nyelvű verzió: https://www.naih.hu/files/wp260rev01_hu.pdf 

iránymutatás 

elérhető: 

rev.01. 

alábbi 

linken 

az 

http://ec.europa.eu/newsroom/article29/item-

 

14 

jogorvoslati 

(79)  A Kérelmezett valós adatkezelési gyakorlatát, az érintettek adatkezeléssel kapcsolatos 
jogait, 
tájékoztatás  hiánya,  a  Kérelmező 
joggyakorlását megnehezítette. A Kérelmező az őrzés indokaként megjelölt céllal és az 
ahhoz  kapcsolódóan  meghatározott  őrzési  idővel  sem  lehetett  tisztában.  Ezáltal  a 
tájékozódását  és  a  hozzáférési  joga  gyakorlását  a  Kérelmezett  általánosságban  sem 
segítette elő.  

lehetőségeit  bemutató 

 
(80)  A levelezésből továbbá látható, hogy a Kérelmezett a konkrét esetben sem tett lépéseket 
az  érintetti  joggyakorlás  előmozdítására.  A  hozzáférési  kérelmet  részben  nem 
teljesítette,  de  ennek  (az  egyébként  helytelen)  okairól  a  Kérelmezőt  nem  tájékoztatta, 
jogorvoslati  tájékoztatást  számára  szintén  nem  nyújtott.  Nem  ajánlott  fel  olyan 
alternatívákat, amelyek szerint az érintetti kérelem teljesítését lehetségesnek látja, nem 
kérte a hozzáférési kérelem pontosítását sem, sőt azt sem jelezte, hogy a hozzáférési 
kérelmet további pontosítás nélkül nem tudja értelmezni.  

 
(81)  Utóbbival  kapcsolatban  kiemelendő,  hogy  bár  a  jelen  esetben  a  hozzáférési  kérelem 
további  pontosítás  nélkül  is kellően  konkrét  volt, amennyiben  a  Kérelmezett  úgy ítélte 
meg,  hogy  annak  teljesítése  többletinformáció  nélkül  számára  nem  lehetséges, 
lépéseket  kellett  volna  tennie  annak  érdekében,  hogy  ezeket  az  információkat 
beszerezze és így az érintetti kérelem teljesítésének eleget tudjon tenni. Ha ez telefonon 
nem  lehetséges,  akkor  más  kapcsolatfelvételi  csatornákon  kell  rá  kísérletet  tenni.  A 
Kérelmezett  a  Kérelmezőnek  a  postai  és  e-mail  elérhetőségeit  is  ismerte,  azokat  a 
Kérelmező  Adatlapján  rögzítette.  A  Kérelmező  Adatlapját  a  Kérelmezett  a  saját 
bevallása szerint részben azért vette fel, hogy a közölt adatokon keresztül a Kérelmezőt 
azonosítani 
felületről  készített 
képernyőmentésen  látható  adatok  alapján  a  Kérelmezővel  folytatott  levelezéskor  a 
Kérelmező a validált e-mail címét használta. A Kérelmezett a Kérelmezővel e-mailben 
rendszeres és közvetlen kapcsolatot tartott, ezen e-mail váltások során sosem jelezte, 
hogy a Kérelmező személyét vagy e-mail címét nem tudja azonosítani. Erre vonatkozó 
állítást  a  Kérelmezett  a  jelen  eljárás  során  sem  tett.  Mindezek  alapján,  a  hozzáférési 
kérelemmel kapcsolatosan az esetleges tisztázó kérdéseit a Kérelmezett feltehette volna 
a Kérelmezőnek akár e-mailben is, ha ezt szükségesnek tartotta, azonban erre irányuló 
érdemi 
történt 
kapcsolatfelvételi kísérletet más csatornán keresztül (például postai úton) sem igazolt. 

tudja.  Az  Adatlapon  és  a  Microsoft  Access 

lépéseket  a  Kérelmezett  nem 

tett,  ahogyan  hasonló  céllal 

 
(82)  A fentiekre tekintettel, a Kérelmezett a Kérelmező hozzáférési kérelmének teljesítésében 
nem segítette elő az érintetti joggyakorlást, abban oly módon nem volt proaktív, hogy 
tisztában  kellett  lennie  azzal,  hogy  ennek  eredményeként  a  Kérelmező  érintetti 
joggyakorlását  a  Kérelmezett  által  előállított  dokumentumok,  vizsgálati  eredmények 
tekintetében ellehetetleníti.  

 
III.4. Az egyes alapelvi rendelkezések sérelme (GDPR 5. cikk (1) bekezdés a) és b) pont) 
 
III.4.1. az átláthatóság elve 
 
(83)  Amellett, hogy a GDPR 13. cikkének és 15. cikkének hivatkozott rendelkezései sérültek, 
a  Kérelmezett  adatkezelése  az  átláthatóság  szélesebb  értelemben  vett  sérelmét  is 
megvalósította.  

 
(84)  A  Kérelmezett  olyan  tartalmú  nyilatkozatokat  tett  a  Hatóság  felé,  amelyek  alapján 
megítélése  szerint  a  műszerekbe  felvezetett  adatok  nem  személyes  adatok  és  a 
műszerekkel nem végez adatkezelést („a fenti dokumentációk személyes adatokat nem 
tartalmaznak,  a  felsorolt  programokba  az  adatok  betáplálásra  kerülnek,  ezt  követően 

 

15 

azonban a létrehozott dokumentációk ilyen adatokat nem tartalmaznak”; „a „S” műszer 
által létrehozott dokumentáció (…) személyes adatokat nem tartalmaz”; „a Kérelmezett 
(…)  nem  végez  további  adatkezelést  azon  felül,  hogy  a  megjelölt  műszerekbe, 
szoftverekbe a fentebb feltüntetett adatokat felvezeti”).  

 
(85)  Ugyanakkor, a Kérelmezett előadta, hogy az ügyfelek adatlapjait és mérési eredményeit 
addig  őrzi,  amíg  „megkeresés  nem  érkezik  részükről  [érintettek]  a  törlés  iránt”,  annak 
érdekében,  hogy  azok  az  ügyfelek  kérésére  akár  évek  múltán  is kiadhatóak  legyenek 
(„[az  őrzés]  legfőbb  oka,  hogy…akár  évek  múltán  is  kiadhatóak  legyenek  a  korábban 
keletkezett dokumentumok”).  

 
(86)  Ez  az  átláthatóság  szempontjából  több  kérdést  is  felvet.  Az  utóbbi  álláspont  nem 
koherens azzal a nyilatkozattal, hogy a Kérelmezett - legalábbis részben - nem tekinti 
személyes  adatnak  a  műszerekkel  előállított  adatokat.  Emellett  a  vonatkozó 
adatkezelési tájékoztatás hiányában nem életszerű, hogy az érintettek - a Kérelmezőt is 
ide értve - fogják tudni gyakorolni olyan érintetti jogaikat, amelyekről nem tudnak, olyan 
adatkezelésekkel  kapcsolatban,  amelyekről  "évek  múltán"  lehet,  hogy  nem  is  tudják, 
hogy még mindig folyamatban vannak.  

 
(87)  Figyelemmel  továbbá  a  Kérelmezett  szolgáltatásának  egészségügyi  jellegére,  a 
Kérelmezőtől  begyűjtött  adatok 
jellegére  (egészségügyi  adatok),  a  vonatkozó 
adatkezelési tájékoztatás teljes hiányára és arra, hogy a Kérelmező Budapest Főváros 
Kormányhivatala XI. kerületi Hivatalához amiatt fordult, mert – ahogy a kérelmében írta 
– felmerült benne a gyanú, hogy a Kérelmezett jogszerűtlenül végzi a tevékenységét, a 
Kérelmező az adott körülmények között okkal gondolhatta azt, hogy az adatkezelés célja 
egészségügyi  szolgáltatás  teljesítése.  Ez  a  Kérelmezettnek  akkor  is  felróható,  ha 
ténylegesen  nem  egészségügyi  szolgáltatás  volt  az  adatkezelés  célja,  mert  az 
átláthatóság ilyen fokú hiányát ő idézte elő.  

 
(88)  A  Kérelmező  alapbetegségéről  a  Kérelmezett  tudott,  tőle  a  tevékenysége  során 
különleges adatnak minősülő egészségügyi adatokat vett át. Mind a különleges adatok 
kezelése, mind a Kérelmező kiszolgáltatott helyzete miatt fokozott adatkezelői felelősség 
terhelte a Kérelmezettet arra vonatkozóan, hogy adatkezelése átlátható legyen, ami nem 
valósult meg.  

 
(89)  A  Hatóság  ezek  értékelésében  figyelembe  vette  azt  is,  hogy  a  GDPR  5.  cikk  (2) 
bekezdése alapján (elszámoltathatóság elve) a Kérelmezett nem pusztán arra köteles, 
hogy  az  adatkezelői  kötelezettségeinek  eleget  tegyen,  hanem  arra  is,  hogy  ezt  a 
megfelelést  igazolni  tudja.  Az  átláthatóság  elvének  való  megfelelés  érdekében  tett 
adatkezelői lépést a Kérelmezett semmilyen dokumentummal, bizonyítékkal nem igazolt. 

 
III.4.2. a célhoz kötöttség elve 
 
(90)  A  cégnyilvántartás  nyilvános  adatai  szerint  a  Kérelmezett  fő  tevékenysége:  „Fizikai 
közérzet javító szolgáltatás”, a további tevékenységei közé tartozik az „Egyéb humán-
egészségügyi ellátás”.  
A  Kérelmező  által  a  Hatósághoz  benyújtott  közokirat  másolat  szerint  a  Kérelmezett 
egészségügyi szolgáltatás nyújtására jogosító engedéllyel nem rendelkezik.  
A Kérelmezett a Hatóság felé tett nyilatkozatában kitért arra, hogy „Fizikai közérzet javító 
szolgáltatást végez és nem egészségügyi tevékenységet”. 

 
(91)  Egészségügyi szolgáltatás nyújtásának céljából a Kérelmezett jogszerűen nem kezelhet 

adatot, így egy ilyen adatkezelésnek már a célja is jogellenes lenne.  

 

16 

A  Hatóság  ugyanakkor  a  feltárt  tényállás  alapján  nem  tudja  ezt  a  jogellenességet 
megállapítani,  tekintettel  arra,  hogy  a  Kérelmezett  adatkezelése  nem volt  átlátható  és 
ilyen célra egyértelműen utaló bizonyíték a jelen eljárásban nem vált ismertté.  

 
(92)  A  Kérelmezett  a  Hatóság  felé  tett  nyilatkozatában  előadta,  hogy  a  műszereket  a 
rendszeresítette  és  használta  és  ezzel 

szolgáltatásai  nyújtása  érdekében 
összefüggésben az adatkezelése jogalapja a szerződés teljesítése.  

 
(93)  Megállapítható  azonban,  hogy  a  Kérelmezett  olyan  tartalmú  nyilatkozatokat  is  tett  a 
Hatóság felé, amelyek alapján megítélése szerint a műszerekbe felvezetett adatok nem 
személyes adatok és a műszerekkel nem végez adatkezelést („a fenti dokumentációk 
személyes adatokat nem tartalmaznak, a felsorolt programokba az adatok betáplálásra 
kerülnek,  ezt  követően  azonban  a  létrehozott  dokumentációk  ilyen  adatokat  nem 
tartalmaznak”;  „a  „S”  műszer  által  létrehozott  dokumentáció  (…)  személyes  adatokat 
nem tartalmaz”; „a Kérelmezett (…) nem végez további adatkezelést azon felül, hogy a 
megjelölt műszerekbe, szoftverekbe a fentebb feltüntetett adatokat felvezeti”).  

 
(94)  Az  őrzési  idővel  kapcsolatosan  tett  nyilatkozat  továbbá  részben  itt  is  releváns.  A 
Kérelmezett  nyilatkozataiban  szerepelt  egy  olyan  kijelentés,  amely  szerint  az  adatok 
őrzésére abból a célból kerül sor, hogy az esetleges kérelmeket a Kérelmezett teljesíteni 
tudja  („[az  őrzés]  legfőbb  oka,  hogy…akár  évek  múltán  is  kiadhatóak  legyenek  a 
korábban keletkezett dokumentumok”). Megjegyzendő, hogy ez nem adatkezelési cél, 
hanem  meghatározott  célból  megvalósuló  adatkezeléshez  kapcsolódóan  fennálló 
érintetti jog. A konkrét esetben továbbá az érintetti kérelem nem teljesült, amin keresztül 
az  adatkezelésnek  még  a  kérelmezetti  logika  szerinti  „célja”  is  megkérdőjeleződik, 
hiszen az őrzött adatok közül kért egyes másolatokat a Kérelmezett nem adta át.  

 
(95)  A  Kérelmezett  vonatkozó  nyilatkozatai  így  egymásnak  ellentmondanak.  Nem  lehet 
egyszerre  megkérdőjelezni  egy  tevékenység  adatkezelési  minőségét  és  egyben 
megjelölni  ugyanazon  adatkezelés  célját  és jogalapját  is;  emellett  az  érintetti  jog  nem 
értelmezhető  adatkezelési  célként.  A  Kérelmezett  vonatkozó  nyilatkozatai  nem  voltak 
egymással  összhangban,  a  vizsgált  adatkezelés  céljával  kapcsolatos  egyértelmű, 
koherens álláspontot a Kérelmezett nem tudott bemutatni.  

 
(96)  A Kérelmezett fenti gyakorlatával a célhoz kötöttség elve sérült, ami akkor is jogellenes, 

ha az egészségügyi szolgáltatás céljából megvalósult adatkezelés nem bizonyítható.  

 
III.5. Jogkövetkezmények 
 
III.5.1. Hozzáférési kérelem (GDPR 15. cikk (3) bekezdés) 
 
(97)  A Hatóság a fentiek alapján a GDPR 15. cikk (3) bekezdésének sérelmét megállapította 
és a GDPR 58. cikk (2) bekezdés b) és c) pontjai alapján a rendelkező részben foglaltak 
szerint döntött.  

 
III.5.2. Az  adatkezelési tájékoztatás  biztosítása  (GDPR  13.  cikk  (1)-(2)  bekezdés  és  12. 
cikk (1) bekezdés) 
 
(98)  A Hatóság a fentiek alapján a GDPR 13. cikk (1)-(2) bekezdéseinek és a GDPR 12. cikk 
(1)  bekezdésének sérelmét  megállapította  és  a GDPR  58.  cikk  (2)  bekezdés  b)  és  d) 
pontjai alapján a rendelkező részben foglaltak szerint döntött.  

 
III.5.3. Az érintetti joggyakorlás előmozdítása (GDPR 12. cikk (2) bekezdés) 

 

17 

(99)  A  Hatóság  a  fentiek  alapján  a  GDPR  12.  cikk  (2)  bekezdésének  a  sérelmét 
megállapította és a GDPR 58. cikk (2) bekezdés b) és d) pontjai alapján a rendelkező 
részben foglaltak szerint döntött.  

 
III.5.4. Az egyes alapelvi rendelkezések sérelme (GDPR 5. cikk (1) bekezdés a) és b) pont) 
 
(100) A  Hatóság  a  fentiek  alapján  a  GDPR  5.  cikk  (1)  bekezdés  a)  pontjának  (átláthatóság 
elve) és b) pontjának (célhoz kötöttség elve) a sérelmét megállapította és a GDPR 58. 
cikk  (2)  bekezdés  b),  d)  és  f)  pontjai  alapján  a  rendelkező  részben  foglaltak  szerint 
döntött.  

 
III.5.5. Bírság 
 
(101) III.5.5.1. A Hatóság elutasítja a Kérelmező adatvédelmi bírság kiszabására vonatkozó 
kérelmét, mivel e jogkövetkezmény alkalmazása a Kérelmező jogát vagy jogos érdekét 
közvetlenül nem érinti, számára a Hatóság ilyen döntése jogot vagy kötelezettséget nem 
keletkeztet,  ebből  kifolyólag  ezen  –  a  közérdek  érvényesítésének  körébe  eső  – 
jogkövetkezmény  alkalmazása  tekintetében  a  bírságkiszabás  vonatkozásában  a 
Kérelmező nem minősül ügyfélnek az Ákr. 10. § (1) bekezdése alapján, illetve mivel az 
Ákr. 35. § (1) bekezdésének nem felel meg, e vonatkozásban kérelem benyújtásának 
nincs helye, a beadvány ezen része kérelemként nem értelmezhető. 

 
(102) III.5.5.2. A Hatóság ugyanakkor hivatalból megvizsgálta, hogy indokolt-e a Kérelmezettel 
szemben adatvédelmi bírság hivatalból történő kiszabása. E körben a Hatóság a GDPR 
83.  cikk  (2)  bekezdése  és  az  Infotv.  75/A.§-a  alapján  mérlegelte  az  ügy  összes 
körülményét  és  megállapította,  hogy  a  jelen  eljárás  során feltárt jogsértés  esetében  a 
figyelmeztetés  se  nem  arányos,  se  nem  visszatartó  erejű  szankció,  ezért  bírság 
kiszabása szükséges. 

 
(103) A Hatóság a bírság kiszabása során az alábbi súlyosbító tényezőket vette figyelembe: 
 

-  A  Kérelmezett  által  elkövetett  jogsértések  a  magasabb  összegű  bírságkategóriába 
tartozó  jogsértésnek  minősülnek.  A  Hatóság  súlyos  jogsértésnek  értékelte  az 
átláthatóság  elvének  és  a  célhoz  kötöttség  elvének  sérelmét,  valamint  a  Kérelmező 
GDPR 13. és 15 cikkei szerinti érintetti jogainak sérelmét, figyelemmel arra is, hogy a 
Kérelmezett a Kérelmező súlyos alapbetegségéről tudott [GDPR 83. cikk (5) bekezdés 
a) és b) pontjai].  

-  A Kérelmezett az érintetti kérelemmel kapcsolatos jogsértéseket szándékosan követte 
el,  adatkezelési  tájékoztatást  a  tárgyi  adatkezelésről  úgy  nem  nyújtott,  hogy  más 
tevékenysége  vonatkozásában  azt  a  honlapján  teljesítette,  az  érintetti  kérelemhez 
kapcsolódó döntéseit egyedi mérlegelés alapján hozta meg, az okozott hátrányokat az 
egyedi  ügy  kezelése  során  fel  kellett,  hogy  ismerje  és  ezen  hátrányok  okozásába 
belenyugodott [GDPR 83. cikk (2) bekezdés b) pontja]. 

-  A  Kérelmezettet  fokozott  adatkezelői  felelősség  terhelte,  figyelembe  véve  a  szóban 
forgó  adatkezelés  jellegét,  körét  és  egyrészt  azt  a  tényt,  hogy  a  Kérelmező 
alapbetegségére tekintettel az érintetti kérelem teljesítéséhez a Kérelmezőnek fokozott 
érdeke  fűződött,  másrészt  azt  a  tényt,  hogy  a  GDPR  13.  cikkének  sérelme  a 
Kérelmezett kérdéses szakmai tevékenységét igénybe vevő teljes ügyfélkört érinti, akik 
adatkezelési  tájékoztatás  hiányában  a  konkrét  adatkezelésre  kellő  rálátással  nem 
rendelkezhettek [GDPR 83. cikk (2) bekezdés a) pontja]. 

-  A  vizsgált  adatkezelés  személyes  adatok  különleges  kategóriáit  érinti,  tekintettel  a 

GDPR 4. cikk 15. pontjára [GDPR 83. cikk (2) bekezdés g) pont]. 

 

18 

(104) A Hatóság a bírság kiszabása során az alábbi enyhítő tényezőt vette figyelembe: 
 

-  A  Kérelmezett  korábban  elkövetett  releváns 

jogsértés  miatt  még  nem  volt 

elmarasztalva [GDPR 83. cikk (2) bekezdés e) pontja]. 

-  A Hatóság az eljárás során túllépte az Infotv. 60/A.§ (1) bekezdése szerinti ügyintézési 

határidőt. 

 
(105) A fentiekre, valamint arra tekintettel, hogy a Kérelmezett 2021. évi beszámolója szerinti 
nettó árbevétele (…),- forint, a kiszabott adatvédelmi bírság nem lépi túl a kiszabható 
bírság maximumát (azaz (…),-Ft-ot).  

 
(106) A Hatóság a fentiek alapján a GDPR 58. cikk (2) bekezdés i) pontja alapján a rendelkező 

részben foglaltak szerint döntött.  

 
IV. Egyéb kérdések 
 
(107) IV.1.  A  Hatóság  az  eljárás  során  túllépte  az  Infotv.  60/A.§  (1)  bekezdése  szerinti 
százötven napos ügyintézési határidőt, ezért az Ákr. 51.§ (1) bekezdés b) pontja alapján 
tízezer forint illeti meg a Kérelmezőt – választása szerint – bankszámlára utalással vagy 
postai utalvánnyal.  

 
(108) IV.2.  A  Hatóság  jelen  döntése  az  Ákr.  80-81.§-án  és  az  Infotv.  61.  §  (1)  bekezdésén 
alapul. A döntés az Ákr. 82. § (1) bekezdése alapján a közlésével véglegessé válik. Az 
Ákr. 112. §-a, és 116. § (1) bekezdése, illetve a 114. § (1) bekezdése alapján a döntéssel 
szemben közigazgatási per útján van helye jogorvoslatnak. 

* * * 

(109) Az  Ákr.  135.  §  (1)  bekezdés  a)  pontja  szerint  a  kötelezett  a  törvényes  kamatnak 
megfelelő mértékű késedelmi pótlékot köteles fizetni, ha pénzfizetési kötelezettségének 
határidőben nem tesz eleget.  

 
(110) A Ptk. 6:48. § (1) bekezdése alapján pénztartozás esetén a kötelezett a késedelembe 
esés időpontjától kezdődően a késedelemmel érintett naptári félév első napján érvényes 
jegybanki alapkamattal megegyező mértékű késedelmi kamatot köteles fizetni.  

 
(111) A közigazgatási per szabályait a közigazgatási perrendtartásról szóló 2017. évi I. törvény 
(a  továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság 
döntésével szembeni közigazgatási per törvényszéki hatáskörbe tartozik, a perre a Kp. 
13. § (3) bekezdése a) pont aa) alpontja alapján a Fővárosi Törvényszék kizárólagosan 
illetékes. A Kp. 27.§ (1) bekezdés b) pontja alapján a törvényszék hatáskörébe tartozó 
perben a jogi képviselet kötelező. Kp. 39. § (6) bekezdése szerint – ha törvény eltérően 
nem  rendelkezik  –  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 

 
(112) A Kp. 29. § (1) bekezdése és erre tekintettel a polgári perrendtartásról szóló 2016. évi 
CXXX.  törvény  (a  továbbiakban:  Pp.)  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII. 
törvény (a továbbiakban: E-ügyintézési tv.) 9. § (1) bekezdés b) pontja szerint az ügyfél 
jogi képviselője elektronikus kapcsolattartásra kötelezett. 

 
(113) A keresetlevél benyújtásának idejét és helyét a Kp. 39. § (1) bekezdése határozza meg. 
Az egyszerűsített perről szóló tájékoztatás a Kp. 77. § (1)-(2) bekezdésén és a 124. § 

 

19 

(1) bekezdés és (2) bekezdés c) pontján, illetve (5) bekezdésén alapul. A közigazgatási 
per illetékének mértékét az illetékekről szóló 1990. évi XCIII. törvény (továbbiakban: Itv.) 
45/A. § (1) bekezdése határozza meg. Az illeték előzetes megfizetése alól az Itv. 59. § 
(1) bekezdése és 62. § (1) bekezdés h) pontja mentesíti az eljárást kezdeményező felet. 

 
(114) Ha az előírt kötelezettsége teljesítését a Kérelmezett megfelelő módon nem igazolja, a 
Hatóság úgy tekinti, hogy a kötelezettségét határidőben nem teljesítette. Az Ákr. 132.§-
a szerint, ha a Kérelmezett a Hatóság végleges döntésében foglalt kötelezésének nem 
tett eleget, az végrehajtható. A Hatóság határozata az Ákr. 82.§ (1) bekezdése szerint a 
közléssel véglegessé válik. Az Ákr. 133.§-a értelmében végrehajtást – ha törvény vagy 
kormányrendelet másként nem rendelkezik – a döntést hozó hatóság rendeli el. Az Ákr. 
134. §-a értelmében a végrehajtást – ha törvény, kormányrendelet vagy önkormányzati 
hatósági  ügyben  helyi  önkormányzat  rendelete  másként  nem  rendelkezik  –  az  állami 
adóhatóság 
Infotv.  60.§  (7)  bekezdése  alapján  a  Hatóság 
foglalt,  meghatározott  cselekmény  elvégzésére,  meghatározott 
határozatában 
magatartásra,  tűrésre  vagy  abbahagyásra  irányuló  kötelezés  vonatkozásában  a 
határozat végrehajtását a Hatóság foganatosítja.  

foganatosítja.  Az 

 
(115) A GDPR 57.  cikk (1) bekezdés a) pontja alapján a tagállami adatvédelmi hatóságok 

feladata, hogy nyomon kövessék és kikényszerítsék a GDPR alkalmazását. 

 
(116) Az  Infotv.  38.§  (2)-(2a)  bekezdései  alapján  a  Hatóság  feladata  a  személyes  adatok 
védelméhez, valamint a közérdekű és a közérdekből nyilvános adatok megismeréséhez 
való  jog  érvényesülésének  ellenőrzése  és  elősegítése,  továbbá  a  személyes  adatok 
Európai  Unión  belüli  szabad  áramlásának  elősegítése.  Az  általános  adatvédelmi 
rendeletben  a  felügyeleti  hatóság  részére  megállapított  feladat-  és  hatásköröket  a 
Magyarország joghatósága alá tartozó jogalanyok tekintetében az általános adatvédelmi 
rendeletben és az Infotv.-ben meghatározottak szerint a Hatóság gyakorolja.  
A Hatóság illetékessége az ország egész területére kiterjed. 

 
Kelt: Budapest, az elektronikus aláírás szerint 
 
 
 
 
 

Dr. Péterfalvi Attila 

elnök 

c. egyetemi tanár  

 

20 

