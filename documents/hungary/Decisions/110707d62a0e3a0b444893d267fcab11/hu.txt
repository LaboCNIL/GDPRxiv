 

Ügyszám:  NAIH-406-21/2022. 
 
(NAIH-7745/2021.) 
Ügyintéző:  […] 
 
 
 

Tárgy: jogsértést megállapító határozat 

H A T Á R O Z A T  

 
 

A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  a  […] 
Ügyvédi Iroda által képviselt (ügyintéző ügyvéd: […]) […] (székhelye: […].; cégjegyzékszáma: […]; 
adószáma;  […];  a  továbbiakban:  Ügyfél)  által  üzemeltetett  […]  oldalon  elérhető  webáruház 
adatkezelésének, ezen belül általánosságban az érintettek törlési joga biztosítása és […] (e-mail-
címe: […]; a továbbiakban: bejelentő) személyes adatai törlésére irányuló kérelme teljesítése a 
természetes személyeknek a személyes adatok kezelése tekintetében történő védelméről és az 
ilyen adatok szabad áramlásáról, valamint a 95/46/EK irányelv hatályon kívül helyezéséről szóló 
2016/679 (EU) rendeletnek (a továbbiakban: általános adatvédelmi rendelet) való megfelelésének 
vizsgálatára  hivatalból  indult  adatvédelmi  hatósági  eljárásban  –  melyben  a  Hatóság  ügyféli 
jogállást biztosított a bejelentő számára is – az alábbi döntéseket hozza: 
 
1. A Hatóság megállapítja, hogy az Ügyfél megsértette 

-  az általános adatvédelmi rendelet 13. cikk (1)-(2) bekezdését; 

-  az általános adatvédelmi rendelet 6. cikk (1) bekezdés a) pontját; 

-  az általános adatvédelmi rendelet 7. cikk (2) bekezdését; 

-  az általános adatvédelmi rendelet 12. cikk (4) bekezdését; 

-  az általános adatvédelmi rendelet 17. cikk (1) bekezdés b) pontját; 

-  az általános adatvédelmi rendelet 12. cikk (1) bekezdését. 

 
2. A Hatóság utasítja az Ügyfelet arra, hogy 

-  nyújtson megfelelő, közérthető és átlátható tájékoztatást az érintettek számára valamennyi 

adatkezeléséről és azok körülményeiről; 

-  marketing  célú  adatkezeléseihez  megfelelő  módon  kérje  az  érintettek  hozzájárulását, 
illetőleg  a  már  megkezdett,  valamint 
lévő  adatkezelések  esetében 
hozzájárulásuk megerősítését, elkülönítve az ászf elfogadásától. Ennek hiányában pedig 
gondoskodjon az érintettek személyes adatainak dokumentált törléséről; 

folyamatban 

- 

tájékoztassa  a  bejelentőt  a  személyes  adatok  törlése  iránti  kérelme  alapján  hozott 
intézkedéseiről. 

 
3. A Hatóság az 1. pontban megállapított jogsértések miatt 
 

500 000 Ft, azaz ötszázezer forint 

adatvédelmi bírság 

 
megfizetésére kötelezi az Ügyfelet. 
 
4.  A  Hatóság  továbbá  megszünteti  az  Ügyfél  weboldala,  a  hírlevélküldő  és  az  sms-küldő 
rendszerei mögött működő adatbázisok lefoglalását. 
 

 

* * * 

 ........................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

A  2.  pontban  előírt  intézkedések  megtételét  az  Ügyfélnek  a  jelen  határozat  kézhezvételétől 
számított 30 napon belül kell írásban – az azt alátámasztó bizonyítékok előterjesztésével együtt 
– igazolnia a Hatóság felé.  
 
Az  adatvédelmi  bírságot  jelen  döntés  véglegessé  válásától  számított  30  napon  belül  a 
Hatóság központosított bevételek beszedése célelszámolási forintszámlája (10032000-01040425-
00000000 Központosított beszedési számla IBAN: HU83 1003 2000 0104 0425 0000 0000) javára 
kell megfizetni. Az összeg átutalásakor a NAIH-406/2022. BÍRS. számra kell hivatkozni. 
 
Ha az Ügyfél a bírságfizetési kötelezettségnek határidőben nem tesz eleget, a fenti számlaszámra 
késedelmi  pótlékot  köteles  fizetni.  A  késedelmi  pótlék  mértéke  a  törvényes  kamat,  amely  a 
késedelemmel érintett naptári félév első napján érvényes jegybanki alapkamattal egyezik meg. 
 
A 2. pont szerinti kötelezések nem teljesítése, továbbá az adatvédelmi bírság és a késedelmi pótlék 
meg nem fizetése esetén a Hatóság elrendeli a határozat végrehajtását. 
 
Jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított 30 napon belül a Fővárosi Törvényszékhez címzett keresetlevéllel közigazgatási perben 
megtámadható. A keresetlevelet a Hatósághoz kell benyújtani, elektronikusan1, amely azt az ügy 
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni 
kell. A teljes személyes illetékmentességben nem részesülők számára a közigazgatási per illetéke 
30.000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban a jogi 
képviselet kötelező. 
 
 

I N D O K O L Á S  

 
 
I. Az eljárás menete 
 
1. A bejelentő 2021. február 16. napján bejelentéssel fordult a Hatósághoz azt kifogásolva, hogy a 
[…] oldalt üzemeltető Ügyféltől hiába kérte 2020. szeptember 20. és 2020. november 22. napján 
is személyes adatai törlését, az Ügyfél képviselőjének 2020. szeptember 20. és 2020. november 
30.  napján  küldött  tájékoztatásaival  ellentétben  –  melyek  szerint  vásárlási  adatain  kívül  törölték 
személyes adatait – 2021. január 28. napján mégis elektronikus levelet kapott az Ügyféltől. 
 
2.  Az  ügyben  az  általános  adatvédelmi  rendelet  57.  cikk  (1)  bekezdés  f)  pontja,  illetve  az 
információs önrendelkezési jogról és az információszabadságról szóló 2011. évi CXII. törvény (a 
továbbiakban: Infotv.) 38. § (3) bekezdésének a) pontja alapján NAIH-2611/2021. ügyiratszámon 
vizsgálati eljárás indult. 
 
3. A vizsgálati eljárásban az Ügyfél azt nyilatkozta, hogy a bejelentő 2020. szeptember 7. napján 
21:40-kor rendelt a […] webáruházban egy születésnapi újságot. A megrendelés során az általános 
szerződési feltételek és az ügyfélkártya rendszerük több pontja is be lett pipálva, ezáltal elfogadva 
azt, hogy információs kommunikáció fog történni a megadott e-mail-címre. 
 
Az Ügyfél nyilatkozata szerint a belső hírlevelek el vannak látva azonnali, automatikus leiratkozó 
linkkel, de amint a bejelentő jelezte 2020. szeptember 20-án, hogy nem kíván a jövőben e-maileket 
kapni, törölték a rendszerükből.  
 
Az  Ügyfél  nyilatkozata  szerint  2020  novemberében  a  hírlevélküldő  rendszeres  frissítése, 
weboldallal  való  összeköttetése  miatt  visszaszinkronizált  az  adatbázis,  emiatt  kaphatott  újabb 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap (2019.09.16.) 
Az űrlap az általános nyomtatványkitöltő program (ÁNYK program) alkalmazásával tölthető ki. 
Az űrlap az alábbi linkről érhető el: https://www.naih.hu/kozig-hatarozat-birosagi-felulvizsgalata 

 

 

 

3 

megkeresést a bejelentő 2020. november 20-án. Ezen kívül a különálló ügyfélkártya adatbázis egy 
teljesen automata rendszer, amelyből névnapi köszöntőt kapott.  
 
Az Ügyfél nyilatkozata szerint a 2020. november 22-i – majd ennek megválaszolása hiányában – 
a november 27-i ismételt levelére jelezték a bejelentőnek azt is, hogy a hírlevélküldő rendszerükből 
és minden hasonló listájukból törölték személyes adatait, de minden személyes adatát nem tudják 
törölni,  mivel  a  vásárlás  alapadatait  tárolniuk  kell.  Ezt  a  tájékoztatást  megerősítette  a  Hatóság 
rendelkezésére álló, 2020. november 30-i tájékoztató levele az Ügyfélnek. 
 
Az  Ügyfél  nyilatkozata  szerint  a  bejelentő  2020.  november  22-i,  majd  ismételt  november  27-i 
jelzését  követően  törlésre  került  minden,  nem  kötelezően  tárolandó  személyes  adata,  és  a 
telefonszámát is átírták a céges telefonszámra. Így a hírlevélküldő és az ügyfélkártya adatbázisból 
törölték e-mail-címét, a szállítási adatok közül a telefonszámát.  
 
Ennek ellenére, a Hatóságnál 2021. május 21. napján iktatott leveléhez mellékelt t képernyőmentés 
szerint az Ügyfél rendszerében továbbra is elérhető volt a bejelentő telefonszáma, e-mail-címe. 
 
4. A Hatóság az Ügyfél fenti válaszaiban írtakat áttekintve a 2021. június 16. napján kelt, NAIH-
2611-11/2021. ügyiratszámú levelével az általános adatvédelmi rendelet 58. cikk (2) bekezdés b) 
és c) pontja, valamint az Infotv. 56. § (1) bekezdése alapján felszólította az Ügyfelet arra,  hogy 
törölje  a  bejelentő  e-mail-címét  és  telefonszámát,  tekintettel  arra,  hogy  azok  kezelésére  a 
számvitelről szóló 2000. évi C. törvény (a továbbiakban: Szt.) és az általános forgalmi adóról szóló 
2007. évi CXXVII. törvény (a továbbiakban: Áfa tv.) alapján nem köteles, és az adatkezelésének 
nincs más jogalapja sem. 
 
Ezzel egy időben a Hatóság a bejelentőt is értesítette az Ügyfél felszólításáról, aki 2021. június 17. 
napján  arról  tájékoztatta  a  Hatóságot,  hogy  2021.  március  9.  és  június  8.  napján  is  kapott 
elektronikus  levelet  ügyfélkártyát  érintően  az  Ügyféltől,  amely  álláspontja  szerint  arra  utal,  hogy 
nem történt meg személyes adatai – e-mail-címe és telefonszáma – törlése. 
 
A  Hatósághoz  visszaérkezett  tértivevény  tanúsága  szerint  az  Ügyfélnek  címzett  NAIH-2611-
11/2021. ügyiratszámú felszólítás 2021. június 21. napján az Ügyfél részére kézbesítésre került. 
Az  Ügyfélnek  az  Infotv.  56.  §  (2) bekezdése  értelmében  –  egyetértése  esetén  –  haladéktalanul 
meg  kellett  volna  tennie  a  felszólításban  megjelölt  szükséges  intézkedéseket,  és  a  megtett 
intézkedéseiről,  illetve  –  egyet  nem  értése  esetén  –  álláspontjáról  a  felszólítás  kézhezvételétől 
számított harminc napon belül írásban, dokumentumokkal igazoltan köteles lett volna tájékoztatni 
a Hatóságot, melyre azonban nem került sor, az Ügyfél nem válaszolt a Hatóság levelére. 
 
A Hatóság ezért a 2021. augusztus 5. napján kelt, NAIH-2611-14/2021. ügyiratszámú levelével az 
általános adatvédelmi rendelet 58. cikk (2) bekezdés b) és c) pontja, valamint az Infotv. 56. § (1) 
bekezdése alapján ismételten felszólította az Ügyfelet arra, hogy törölje a bejelentő e-mail-címét 
és telefonszámát, tekintettel arra, hogy azok kezelésére az Szt. és az Áfa tv. alapján nem köteles, 
és az adatkezelésének nincs más jogalapja sem. 
 
A  Hatósághoz  visszaérkezett  tértivevény  tanúsága  szerint  a  NAIH-2611-14/2021.  ügyiratszámú 
felszólítás 2021. augusztus 10. napján szintén kézbesítésre került a címzett részére. Az Ügyfélnek 
az Infotv. 56. § (2) bekezdése értelmében – egyetértése esetén – haladéktalanul meg kellett volna 
tennie  az 
is,  és  a  megtett 
intézkedéseiről,  illetve  –  egyet  nem  értése  esetén  –  álláspontjáról  a  felszólítás  kézhezvételétől 
számított harminc napon belül írásban, dokumentumokkal igazoltan köteles lett volna tájékoztatni 
a  Hatóságot,  melyre  azonban  szintén  nem  került  sor,  és  az  Ügyfél  ismételten  nem  válaszolt  a 
Hatóság levelére. 
 
A  fentiek  alapján,  mivel  a  Hatóság  felszólításainak  megfelelően  a  jogsérelem  orvoslására  nem 
került sor, a Hatóság az Infotv. 55. § (1) bekezdés a) pontjának ab) alpontja és az Infotv. 58. § (2) 
bekezdés a) pontja alapján a vizsgálatot lezárta és 2021. október 14. napján hivatalból adatvédelmi 
hatósági eljárást indított a bejelentés szerinti érintetti joggyakorlást, és általánosságban a törlési 

felszólításban  megjelölt  szükséges 

intézkedéseket 

ismételt 

 

 

 

4 

jog teljesítését érintően. A vizsgált időszak 2018. május 25. napjától a jelen adatvédelmi hatósági 
eljárás megindításának napjáig tartó időszakra terjedt ki. 
 
A  Hatóság  az  Infotv.  71.  §  (2)  bekezdésére  tekintettel  jelen  adatvédelmi  hatósági  eljárásban 
felhasználta  a  megelőző  NAIH-2611/2021.  számon  indult  vizsgálati  eljárás  során  jogszerűen 
megszerzett iratokat, adatokat is. 
 
 
II. A tényállás tisztázása 
 
1.  A  Hatóság  a  2021.  október  14.  napján  kelt,  NAIH-7745-1/2021.  ügyiratszámú  végzésében 
értesítette az Ügyfelet az adatvédelmi hatósági eljárás aznapi megindításáról és nyilatkozattételre 
hívta  fel,  továbbá  az  általános  közigazgatási  rendtartásról  szóló  2016.  évi  CL.  törvény  (a 
továbbiakban: Ákr.) 108. § (1) bekezdése alapján elrendelte az Ügyfél weboldala, a hírlevélküldő 
és az sms-küldő rendszerei mögött működő adatbázisok lefoglalását. 
 
A lefoglalás indoka az volt, hogy abban az esetben, ha a bejelentő személyes adatainak törlésére 
sor  kerül  a  vizsgálati  eljárásban  tett  felszólítások  alapján,  felmerül  annak  a  veszélye,  hogy  az 
Ügyfél adatbázisaiból az adatvédelmi hatósági eljárás befejezését megelőzően törlésre kerülnek a 
bejelentő személyes adatai, amely a tényállás tisztázásának sikerét veszélyeztetné. 
 
2. A Hatóság az Ügyfél kérelmére a NAIH-7745-1/2021. ügyiratszámú végzésben meghatározott, 
válaszadásra biztosított 15 napos határidőt a 2021. november 15. napján kelt, NAIH-7745-3/2021. 
ügyiratszámú végzése alapján 20 nappal, 2021. november 23. napjáig meghosszabbította azzal, 
hogy 20 napon túl további határidő-hosszabbításra a Hatóságnak nem áll módjában lehetőséget 
biztosítani. 
 
Az Ügyfél azonban 2021. december 15. napjáig nem válaszolt a NAIH-7745-1/2021. ügyiratszámú 
végzésében  feltett  kérdésekre,  annak  ellenére,  hogy  a  Hatóság  határidő  meghosszabbításáról 
rendelkező NAIH-7745-3/2021.  ügyiratszámú  végzését  a Hatósághoz  visszaérkezett  tértivevény 
tanúsága szerint 2021. november 23. napján az Ügyfél átvette, és már a meghosszabbított határidő 
óta is több hét eltelt. 
 
A Hatóság ezért a 2021. december 15. napján kelt, NAIH-7745-4/2021. ügyiratszámú végzésében 
kettőszázezer  forint  eljárási  bírság  megfizetésére  kötelezte  az  Ügyfelet,  továbbá  ismételten 
felhívta, hogy nyilatkozzon a NAIH-7745-1/2021. ügyiratszámú végzésében feltett kérdésekről.  
 
Az Ügyfél a Hatóságnál 2021. december 16. napján iktatott levelében adott tájékoztatást.  
 
Ezt  követően  a  Hatóság  a  2022.  február  11.  napján  kelt,  NAIH-406-3/2022.  ügyiratszámú 
végzésével  ismételten  nyilatkozattételre  hívta  fel  az  Ügyfelet,  mivel  a  tényállás  tisztázása 
érdekében  további  kérdések  megválaszolása  vált  szükségessé.  Az  Ügyfél  a  Hatóságnál  2022. 
március 17. napján iktatott levelében adott tájékoztatást. 
 
3. Az Ügyfél nyilatkozatában írtak áttekintése után további kérdések tisztázása vált szükségessé, 
ezért a Hatóság a 2022. június 22. napján kelt, NAIH-406-6/2022. ügyiratszámú végzésében újra 
nyilatkozattételre hívta fel az Ügyfelet. 
 
Az Ügyfél nyilatkozata 2022. július 27. napján került iktatásra a Hatóság iratkezelő rendszerében.  
 
4.  Tekintettel  továbbá  arra,  hogy  az  adatvédelmi  hatósági  eljárást  megelőzte  a  bejelentő  által 
kezdeményezett,  NAIH-2611/2021.  számon  indult  vizsgálati  eljárás,  mely  jelen  eljárásnak  is 
részben a tárgya, így jelen ügy a bejelentő jogát, jogos érdekét közvetlenül érinti, ezért a Hatóság 
az Ákr. 10. § (1) bekezdése alapján a 2022. június 24. napján kelt, NAIH-406-9/2022. ügyiratszámú 
végzésében ügyféli jogállást biztosított a bejelentő számára, melyről a 2022. június 22. napján kelt, 
NAIH-406-6/2022. ügyiratszámú végzésében értesítette az Ügyfelet is. 
 

 

 

 

5 

tényállás 

tisztázása  során 

feltárt  bizonyítékokat  az 

5.  A  Hatóság  munkatársa  továbbá  a  jelen  adatvédelmi  hatósági  eljárásban  az  Ákr.  62.  §  (3) 
bekezdésére és az 71. § (1) bekezdésére figyelemmel, az Ákr. 78. §-a alapján feljegyzést készített 
arról a ténymegállapításról, hogy a döntéshozatal során felhasználásra kerül a jelen adatvédelmi 
hatósági eljárást megelőző NAIH-2611/2021. számon indult vizsgálati eljárás teljes iratanyaga. A 
feljegyzés mellékletét képezi a vizsgálati eljárások iratainak másolata. 
 
6.  A  Hatóság  munkatársa  feljegyzést  készített  továbbá  2022.  május  10.  napján  arról,  hogy  az 
Ügyfél nyilatkozatai alapján valószínűsíthetően adatvédelmi incidens valósult meg, tekintettel arra, 
hogy  az  Ügyfélnek  az  ügyféladatait  mentésből  kellett  helyreállítania,  miután  egy  zsarolóvírus 
megfertőzte az informatikai rendszerét. 
 
7.  A  Hatóság  munkatársa  továbbá  2022.  június  17.  napján  feljegyzést  készített  arról,  hogy 
tesztregisztrációt, illetőleg tesztvásárlást végzett a […] oldalon, annak érdekében, hogy információ 
álljon  rendelkezésre,  az  Ügyfél  hogyan  nyújt  tájékoztatást  az  oldalon  az  érintetti  jogokról, 
különösen a személyes adatok törlésének lehetőségéről. 
 
8.  A  Hatóság  ezt  követően  a  rendelkezésére  álló  bizonyítékok  alapján  a  2022.  szeptember  2. 
napján kelt, NAIH-406-11/2022. ügyiratszámú végzésében tájékoztatta az Ügyfelet arról, hogy az 
adatvédelmi hatósági eljárásban a bizonyítási eljárás befejeződött és felhívta a figyelmét arra, hogy 
a 
iratbetekintés  szabályainak 
figyelembevételével  megismerheti  és  további  bizonyítási  indítványokat  tehet.  A  Hatóság 
ugyanerről  tájékoztatta  a  Kérelmezőt  is  a  2022.  szeptember  5.  napján  kelt,  NAIH-406-12/2022. 
ügyiratszámú végzésében. 
 
9. Az Ügyfél – miután számára a Hatóság a 2022. szeptember 30. napján kelt végzésében 2022. 
október 11. vagy ezen időpont nem megfelelősége estén október 13. napjára biztosította volna az 
iratbetekintést, azonban az meghiúsult, mivel az Ügyfél részéről csupán 2022. október 13. napján 
történt  meg  a  kézbesítés  –  2022.  november  8.  napján  élt  iratbetekintési  jogával  a  Hatóság 
székhelyén, mely eljárási cselekményről a NAIH-406-19/2022. ügyiratszámú jegyzőkönyv készült. 
 
Az iratok megismerését követően az Ügyfél a 2022. november 17. napján  iktatott levelében tett 
nyilatkozatot. 
 
A  bejelentő  nem  élt  iratbetekintési  jogával,  illetőleg  további  nyilatkozat  és  bizonyítási  indítványt 
sem tett. 
 
10.  Az  Ügyfél  a  nyilatkozatai  alapján  rendelkezik  az  érintetti  jogokra  is  kiterjedő  szabályzattal  – 
melyet  a  Hatóság  rendelkezésére  is  bocsájtott  –,  mely  2018.  május  25.  napján  kelt  „általános 
adatvédelmi szabályzat” X. pontja rendelkezik az érintett kérelme esetén irányadó eljárásrendről, 
gyakorlatilag az általános adatvédelmi rendelet 12. cikkében írtakat idézve. 
 
Az Ügyfél nyilatkozata szerint e szabályok alapján, amennyiben valaki e-mailben jelzi az Ügyfél 
felé,  hogy  nem  szeretne  hírleveleket  (havonta  legfeljebb  2-3  levél)  kapni,  úgy  a  hírlevélküldő 
rendszerből lehetőleg azonnal, de legkésőbb 30 napon belüli törli az Ügyfél. Nyilatkozata szerint a 
bejelentő esetében az Ügyfél későn realizálta, és a bejelentő sem fogalmazott megfelelően, hogy 
ő már nem a hírlevélről kíván leiratkozni, hanem hírlevélnek nevezi az ügyfélkártya rendszer által 
küldött általános tájékoztató rendszerüzeneteket is, köztük például a sérelmezett névnapi köszöntő 
levelet  is.  Mihelyt  ez  a  probléma  és  félreértés  azonosításra  került,  késedelem  nélkül  törlésre 
kerültek a bejelentő adatai abból az adatkörből is. 
 
Az Ügyfél nyilatkozata szerint az általános tájékoztató rendszerüzenet adatkezelési célja marketing 
célú  adatkezelésnek 
felel  meg,  a  marketing  célon  belül  pedig  kapcsolattartási,  vagy 
értesítésküldési céllal történik a küldése. Nyilatkozata szerint az adatkezelés jogalapja az érintett 
hozzájárulása. 
 
Az Ügyfél nyilatkozata szerint a bejelentő 2020. szeptember 20-i jelzését követően az Ügyfél egy 
munkatársa az ügyvezető utasítására törölte a bejelentő azon személyes adatait, amelyek további 

 

 

 

6 

kezelését nem írja elő kötelező jelleggel jogszabályi rendelkezés, így törlésre került e-mail-címe és 
telefonszáma. Ez azt jelenti, hogy a törlés a hírlevélküldő programként használt Webgalamb nevű, 
8.  verziószámú  szoftver  adatlistájából  és  az  Ügyfél  belső  szoftveres  adatlistájából,  azaz  a 
marketing és a hírlevél adatbázisból történt meg. 
 
Az Ügyfél nyilatkozata szerint az ezt követő időben, november elején egy rendszerfrissítés után 
hackertámadás érte az oldalát. Annak érdekében, hogy a zsarolóvírus ne tudjon személyes adatot 
megszerezni,  és  az  Ügyfél  tovább  tudjon  működni,  egy  korábbi,  még  a  bejelentő  személyes 
adatainak  törlését  megelőző  időpont  szerinti  állapot  került  helyreállításra,  mely  a  bejelentő 
esetében  a  problémát  okozta.  A  bejelentő  személyes  adatai  ezt  követően  ismét  a  rendszerben 
voltak,  így  kaphatott  2020.  november  20-án  üzenetet  az  Ügyféltől.  Ezt  követően  –  nyilatkozata 
szerint – a hírlevél kapcsán a bejelentő ismét jelzéssel élt, ezért az Ügyfél törölte e-mail-címét a 
hírlevél  adatbázisból  (a  Webgalamb  szoftver  adatlistájából  és  az  Ügyfél  belső  szoftveres 
adatlistájából). 
 
Az Ügyfél nyilatkozata szerint ezt követően a bejelentő 2021. január 28. napján névnapi köszöntő 
rendszerüzenetet,  majd  2021.  március  9.  és  június  8.  napján  is  rendszerüzenetet  kapott  az 
Ügyféltől, nem pedig hírlevelet. A bejelentő januárban azonban azt jelezte, hogy hírlevelet kapott. 
Ekkor  az  Ügyfél  hiába  vizsgálta,  nem  talált  kiküldött  hírlevelet,  mivel  nem  hírlevél,  hanem 
rendszerüzenet lett küldve. Erre a félreértésre azonban júniusban derült fény, amelyet követően 
az Ügyfél minden adatcsoportból – marketing és hírlevél adatbázis – törölte mindazon személyes 
adatát  a  bejelentőnek,  amelyek  tárolása  jogszabály  alapján  nem  kötelező  (a  törlés  ebben  az 
esetben is a Webgalamb szoftver adatlistájából és az Ügyfél belső szoftveres adatlistájából történt 
meg). 
 
Az  Ügyfél  nyilatkozata  szerint  továbbá  az  elektronikus  rendszerüzenetekről  is  le  lehet  iratkozni, 
amely  minden  rendszerüzenet  legvégén  link  csatolásával  lehetőségként  megjelenik.  Ezzel  a 
bejelentő egy alkalommal sem élt, mint ahogyan a hírlevelek esetén sem. 
 
Az Ügyfél nyilatkozata szerint az Ügyfél jelenleg a bejelentő alábbi személyes adatait kezeli: 

- 

rendelésének  adatai  (megrendelés  száma,  végösszeg,  termékek  darabszáma  és  ára, 
szállítási mód  és  költség,  ügyfélkártya  száma,  számla  száma,  tranzakciós  kód  –  Simple 
OTP, fizetés megtörténte, létrehozás és módosítás dátuma) 

-  a  bejelentő  mint  megrendelő  adatai,  számlázási  és  szállítási  adatok  (név,  ország  és 

irányítószám, város és cím, szállítási adatként megadott adatok – név/kért időpont/cím). 

 
Az  Ügyfél  nyilatkozata  szerint  a  természetes  személy  ügyfeleinek,  vásárlóinak  neve,  címe,  a 
kiállított számla sorszáma kapcsán a személyes adatok kezelésének jogalapja jogi kötelezettség 
teljesítése  (az  Áfa  tv.  159.  §  (1)  bekezdés),  a  személyes  adatok  felhasználási  célja  a  számla 
kötelező  adattartalmának  megállapítása,  számla  kibocsátása,  kapcsolódó  könyvviteli  feladatok 
ellátása. 
 
Az  Ügyfél  nyilatkozata  szerint  a  leadott  rendelés  adatai  (megrendelés  száma,  megrendelt 
termékek, termékek ára és összértéke), név, lakcím, szállítási cím, székhely, vállalkozói igazolvány 
száma, őstermelői igazolvány száma, megrendelés végösszege, szállítási mód és költség, fizetési 
mód,  tranzakciós  kód,  fizetés  megtörténte  adatok  esetén  az  adatkezelés  jogalapja  szerződés 
teljesítése,  az  adatkezelés  célja  a  kapcsolattartás,  a  szerződésből  eredő  igényérvényesítés, 
szerződéses kötelezettségeknek való megfelelés biztosítása. 
 
Az Ügyfél nyilatkozata szerint a személyes adatok tárolásának módját, illetőleg jellemzőit az Ügyfél 
általános  adatvédelmi  szabályzata  tartalmazza.  Továbbá  az  Ügyfél  a  weboldallal  kapcsolatos 
ügyféladatok, a hírlevél- és sms küldő rendszerekben tárolt személyes adatokat a saját, webes, 
egyedi fejlesztésű szoftverében kezeli, amely rendszerből az sms üzeneteket is küldi. Az Ügyfél 
hírlevélküldő programként a fentiekben említett Webgalamb program 8-as verzióját használja, míg 
az ügyfélkártya rendszer verziója v. 3.15.1. 
 

 

 

 

7 

Az  Ügyfél  nyilatkozata  szerint  az  Ügyfél  weboldalával,  valamint  a  hírlevélküldő  és  sms-küldő 
rendszerével kapcsolatos adatokat Magyarországon található, bérelt virtuális és fizikai szervereken 
tárolja. Az Ügyfél a tárhelyek bérlése kapcsán weboldalfejlesztő és -karbantartó céggel működik 
együtt. 
 
Az Ügyfél nyilatkozata szerint a honlappal, annak működtetésével és az azon elérhető tartalmak 
szerkesztésével,  valamint  az  ügyféladatok  szinkronizálásával,  illetve  a  hírlevélküldő  szoftverrel 
kapcsolatos  feladatokat  az  Ügyfél  belső  munkavállalói  végzik  el.  Olyan  külső  vállalkozás, 
alvállalkozó, megbízott személy, aki adatfeldolgozóként segíti az Ügyfelet, ahogyan az a honlapon 
elérhető tájékoztatóban is szerepel, csupán egy van, az […] (székhely: […]; cégjegyzékszám: […]), 
amely a weboldal és a hírlevélküldés karbantartását végzi, és időszakos informatikai feladatot lát 
el. 
 
Az Ügyfél nyilatkozata szerint továbbá a bejelentőn kívül nem volt más személy, aki személyes 
adatainak törlését kérelmezte volna, sem a vizsgált időszakban, sem azt követően. 
 
Az  esetleges  adatvédelmi  bírság  kiszabása  kapcsán  az  Ügyfél  nyilatkozata  szerint  zsinórban 
ötödik  éve  könyvel  el  40-90  millió  forint  közötti  veszteséget.  E  veszteséget  az  Ügyfél  és  a 
tulajdonosa  próbálja  önerőből  és  külső  forrásból  finanszírozni,  de  ez  az  utóbbi  időben  egyre 
nehezebb.  Mindemellett  az  Ügyfél  az  eszközállományát  jelentősen  meghaladó  kötelezettség 
állománnyal  rendelkezik.  Az  elmúlt  időben  bekövetkezett  kedvezőtlen  piaci  változások  (rezsiár 
emelkedés,  10%  feletti  infláció  féléven  belül,  KATA  kivezetése,  gazdasági  recesszió  kezdete, 
hitelkamatok  emelkedése)  tovább  nehezítik  az  Ügyfél  működését.  Ezek  igazolására  az  Ügyfél 
megküldte az elmúlt három lezárt év beszámolóját. 
 
Az  Ügyfél  mindezek  mellett  az  alábbiakat  kérte  figyelembe  venni:  „Semmi  érdekünk  és 
szándékunk, hogy zavarjuk már vásárló ügyfeleinket, teljesen véletlen alakult így és ez az egyetlen 
felénk irányuló panaszból is látszik. Célunk az ügyfeleink hozzánk kapcsolódó jó viszonya a hosszú 
távú  üzleti  kapcsolatok  érdekében.  Oktalanul  ügyfeleket  zaklatni,  bombázni  marketing 
kampányokkal  nem  a  mi  hitvallásunk,  ezt  kérjük  figyelembe  venni  egy  esetleges  bírság 
kiszabásánál!” 
 
A Hatóság továbbá áttekintette az Ügyfél által megküldött, 2018. május 25. napján kelt „általános 
adatvédelmi szabályzatát” – melynek 2. számú melléklete „az Ügyfél gazdasági tevékenységével 
kapcsolatos  adatkezelési  tájékoztató”  –  és  a  szintén  2018.  május  25.  napján  kelt  „adatvédelmi 
tájékoztatóját”.  Utóbbi  tájékoztató  az  Ügyfél  honlapján2  2019.  április  8-i  keltezéssel  érhető  el, 
melyet a Hatóság munkatársa a tesztregisztráció során tekintett meg. A Hatóság továbbá a 2019. 
április 8. napján kelt általános szerződési feltételeket (a továbbiakban: ászf)3 is áttekintette. 
 
 
III. Alkalmazott jogszabályi rendelkezések 
 
Az  általános  adatvédelmi  rendelet  2.  cikk  (1)  bekezdése  alapján  az  általános  adatvédelmi 
rendeletet kell alkalmazni a személyes adatok részben vagy egészben automatizált módon történő 
kezelésére,  valamint  azoknak  a  személyes  adatoknak  a  nem  automatizált  módon  történő 
kezelésére,  amelyek  valamely  nyilvántartási  rendszer  részét  képezik,  vagy  amelyeket  egy 
nyilvántartási rendszer részévé kívánnak tenni. 
 
Az  Infotv.  2.  §  (2)  bekezdése  értelmében  az  általános  adatvédelmi  rendeletet  az  ott  megjelölt 
rendelkezésekben meghatározott kiegészítésekkel kell alkalmazni. 
 
Az  Infotv.  38.  §  (2)  bekezdése  szerint  a  Hatóság  feladata  a  személyes  adatok  védelméhez, 
valamint  a  közérdekű  és  a  közérdekből  nyilvános  adatok  megismeréséhez  való 
jog 

 

2 Az adatkezelési tájékoztató az alábbi linkről érhető el: […] 

3 Az ászf az alábbi linkről érhető el: […] 

 

 

 

8 

érvényesülésének ellenőrzése és elősegítése, továbbá a személyes adatok Európai Unión belüli 
szabad áramlásának elősegítése. 
 
Az Infotv. 38. § (2a) bekezdése alapján az általános adatvédelmi rendeletben a felügyeleti hatóság 
részére megállapított feladat- és hatásköröket a Magyarország joghatósága alá tartozó jogalanyok 
tekintetében  az  általános  adatvédelmi  rendeletben  és  e  törvényben  meghatározottak  szerint  a 
Hatóság gyakorolja. 
 
Az  Infotv.  38.  §  (3)  bekezdés  b)  pontja  értelmében  a  38.  §  (2)  és  (2a)  bekezdés  szerinti 
feladatkörében  az  e  törvényben  meghatározottak  szerint  különösen  az  érintett  kérelmére  és 
hivatalból adatvédelmi hatósági eljárást folytat. 
 
Az  Infotv.  60.  §  (1)  bekezdése  szerint  a  személyes  adatok  védelméhez  való  jog  érvényesülése 
érdekében  a  Hatóság  az  érintett  erre  irányuló  kérelmére  adatvédelmi  hatósági  eljárást  indít  és 
hivatalból adatvédelmi hatósági eljárást indíthat. 
 
Az Ákr. 103. § (1) bekezdése alapján a hivatalbóli eljárásokban e törvénynek a kérelemre indult 
eljárásokra vonatkozó rendelkezéseit az e fejezetben foglalt eltérésekkel kell alkalmazni. 
 
Az általános adatvédelmi rendelet eltérő rendelkezése hiányában a kérelemre indult adatvédelmi 
hatósági eljárásra az Ákr. rendelkezéseit kell alkalmazni az Infotv.-ben meghatározott eltérésekkel. 
 
Az általános adatvédelmi rendelet 4. cikk 1. pontja értelmében: „személyes adat”: azonosított vagy 
azonosítható természetes személyre („érintett”) vonatkozó bármely információ; azonosítható az a 
természetes személy, aki közvetlen vagy közvetett módon, különösen valamely azonosító, például 
név, szám, helymeghatározó adat, online azonosító vagy a természetes személy testi, fiziológiai, 
genetikai,  szellemi,  gazdasági,  kulturális  vagy  szociális  azonosságára  vonatkozó  egy  vagy  több 
tényező alapján azonosítható.” 
 
Az általános adatvédelmi rendelet 4. cikk 2. pontja szerint: „adatkezelés”: a személyes adatokon 
vagy adatállományokon automatizált vagy nem automatizált módon végzett bármely művelet vagy 
műveletek  összessége,  így  a  gyűjtés,  rögzítés,  rendszerezés,  tagolás,  tárolás,  átalakítás  vagy 
megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy  egyéb 
módon történő hozzáférhetővé tétel útján, összehangolás vagy összekapcsolás, korlátozás, törlés, 
illetve megsemmisítés.” 
 
Az általános adatvédelmi rendelet 4. cikk 7. pontja alapján: „adatkezelő”: az a természetes vagy 
jogi személy, közhatalmi szerv, ügynökség vagy bármely egyéb szerv, amely a személyes adatok 
kezelésének céljait és eszközeit önállóan vagy másokkal együtt meghatározza; ha az adatkezelés 
céljait és eszközeit az uniós vagy a tagállami jog határozza meg, az adatkezelőt vagy az adatkezelő 
kijelölésére vonatkozó különös szempontokat az uniós vagy a tagállami jog is meghatározhatja.” 
 
Az általános adatvédelmi rendelet 4. cikk 11. pontja szerint: „az érintett hozzájárulása”: az érintett 
akaratának önkéntes, konkrét és megfelelő tájékoztatáson alapuló és egyértelmű kinyilvánítása, 
amellyel az érintett nyilatkozat vagy a megerősítést félreérthetetlenül kifejező cselekedet útján jelzi, 
hogy beleegyezését adja az őt érintő személyes adatok kezeléséhez.” 
 
Általános adatvédelmi rendelet 5. cikk (1) bekezdés a) és b) pontja alapján: „A személyes adatok: 
a)  kezelését  jogszerűen  és  tisztességesen,  valamint  az  érintett  számára  átlátható  módon  kell 
végezni („jogszerűség, tisztességes eljárás és átláthatóság”); 
b) gyűjtése  csak  meghatározott,  egyértelmű  és jogszerű  célból  történjen,  és  azokat  ne  kezeljék 
ezekkel a célokkal össze nem egyeztethető módon; a 89. cikk (1) bekezdésének megfelelően nem 
minősül az eredeti céllal össze nem egyeztethetőnek a közérdekű archiválás céljából, tudományos 
és  történelmi  kutatási  célból  vagy  statisztikai  célból  történő  további  adatkezelés  („célhoz 
kötöttség”). 
 

 

 

 

9 

Az általános adatvédelmi rendelet 5. cikk (2) bekezdése értelmében: „Az adatkezelő felelős az (1) 
bekezdésnek  való  megfelelésért,  továbbá  képesnek  kell  lennie  e  megfelelés  igazolására 
(„elszámoltathatóság”).” 
 
Az általános adatvédelmi rendelet 6. cikk (1) bekezdése szerint: „A személyes adatok kezelése 
kizárólag akkor és annyiban jogszerű, amennyiben legalább az alábbiak egyike teljesül:  
a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez;  
b)  az  adatkezelés  olyan  szerződés  teljesítéséhez  szükséges,  amelyben  az  érintett  az  egyik  fél, 
vagy az a szerződésmegkötését megelőzően az érintett kérésére történő lépések megtételéhez 
szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges;  
d)  az  adatkezelés  az  érintett  vagy  egy  másik  természetes  személy  létfontosságú  érdekeinek 
védelme miatt szükséges;  
e) az adatkezelés közérdekű vagy az adatkezelőre ruházott közhatalmi jogosítvány gyakorlásának 
keretében végzett feladat végrehajtásához szükséges;  
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges, kivéve, ha ezen érdekekkel szemben elsőbbséget élveznek az érintett olyan érdekei 
vagy  alapvető  jogai  és  szabadságai,  amelyek  személyes  adatok  védelmét  teszik  szükségessé, 
különösen, ha az érintett gyermek.  
Az első albekezdés f) pontja nem alkalmazható a közhatalmi szervek által feladataik ellátása során 
végzett adatkezelésre.” 
 
Általános adatvédelmi rendelet 7. cikke alapján: „(1) Ha az adatkezelés hozzájáruláson alapul, az 
adatkezelőnek  képesnek  kell  lennie  annak  igazolására,  hogy  az  érintett  személyes  adatainak 
kezeléséhez hozzájárult. 
(2) Ha az érintett hozzájárulását olyan írásbeli nyilatkozat keretében adja meg, amely más ügyekre 
is  vonatkozik,  a  hozzájárulás 
iránti  kérelmet  ezektől  a  más  ügyektől  egyértelműen 
megkülönböztethető módon kell előadni, érthető és könnyen hozzáférhető formában, világos és 
egyszerű nyelvezettel. Az érintett hozzájárulását tartalmazó ilyen nyilatkozat bármely olyan része, 
amely sérti e rendeletet, kötelező erővel nem bír. 
(3)  Az  érintett  jogosult  arra,  hogy  hozzájárulását  bármikor  visszavonja.  A  hozzájárulás 
visszavonása nem érinti a hozzájáruláson alapuló, a visszavonás előtti adatkezelés jogszerűségét. 
A hozzájárulás megadása előtt az érintettet erről tájékoztatni kell. A hozzájárulás visszavonását 
ugyanolyan egyszerű módon kell lehetővé tenni, mint annak megadását. 
(4) Annak megállapítása során, hogy a hozzájárulás önkéntes-e, a lehető legnagyobb mértékben 
figyelembe kell venni azt a tényt, egyebek mellett, hogy a szerződés teljesítésének – beleértve a 
szolgáltatások  nyújtását  is  –  feltételéül  szabták-e  az  olyan  személyes  adatok  kezeléséhez  való 
hozzájárulást, amelyek nem szükségesek a szerződés teljesítéséhez.” 
 
Az  általános  adatvédelmi  rendelet  12.  cikk  (1)-(6)  bekezdései  értelmében:  „(1)  Az  adatkezelő 
megfelelő  intézkedéseket  hoz  annak  érdekében,  hogy  az  érintett  részére  a  személyes  adatok 
kezelésére vonatkozó, a 13. és a 14. cikkben említett valamennyi információt és a 15–22. és 34. 
cikk  szerinti  minden  egyes  tájékoztatást  tömör,  átlátható,  érthető  és  könnyen  hozzáférhető 
formában, világosan és közérthetően megfogalmazva nyújtsa, különösen a gyermekeknek címzett 
bármely információ esetében. Az információkat írásban vagy más módon – ideértve adott esetben 
az elektronikus utat is – kell megadni. Az érintett kérésére szóbeli tájékoztatás is adható, feltéve, 
hogy más módon igazolták az érintett személyazonosságát. 
(2) Az adatkezelő elősegíti az érintett 15–22. cikk szerinti jogainak a gyakorlását. A 11. cikk (2) 
bekezdésében említett esetekben az adatkezelő az érintett 15–22. cikk szerinti jogai gyakorlására 
irányuló kérelmének a teljesítését nem tagadhatja meg, kivéve, ha bizonyítja, hogy az érintettet 
nem áll módjában azonosítani. 
(3) Az adatkezelő indokolatlan késedelem nélkül, de mindenféleképpen a kérelem beérkezésétől 
számított egy hónapon belül tájékoztatja az érintettet a 15–22. cikk szerinti kérelem nyomán hozott 
intézkedésekről.  Szükség  esetén,  figyelembe  véve  a  kérelem  összetettségét  és  a  kérelmek 
számát, ez a határidő további két hónappal meghosszabbítható. A határidő meghosszabbításáról 
az  adatkezelő  a  késedelem  okainak  megjelölésével  a  kérelem  kézhezvételétől  számított  egy 

 

 

 

10 

hónapon belül tájékoztatja az érintettet. Ha az érintett elektronikus úton nyújtotta be a kérelmet, a 
tájékoztatást lehetőség szerint elektronikus úton kell megadni, kivéve, ha az érintett azt másként 
kéri. 
(4) Ha az adatkezelő nem tesz intézkedéseket az érintett kérelme nyomán, késedelem nélkül, de 
legkésőbb  a  kérelem  beérkezésétől  számított  egy  hónapon  belül  tájékoztatja  az  érintettet  az 
intézkedés elmaradásának okairól, valamint arról, hogy az érintett panaszt nyújthat be valamely 
felügyeleti hatóságnál, és élhet bírósági jogorvoslati jogával 
(5)  A  13.  és  14.  cikk  szerinti  információkat  és  a  15–22.  és  34.  cikk  szerinti  tájékoztatást  és 
intézkedést díjmentesen kell biztosítani. Ha az érintett kérelme egyértelműen megalapozatlan vagy 
–  különösen  ismétlődő  jellege  miatt  –  túlzó,  az  adatkezelő,  figyelemmel  a  kért  információ  vagy 
tájékoztatás nyújtásával vagy a kért intézkedés meghozatalával járó adminisztratív költségekre: 
a) észszerű összegű díjat számíthat fel, vagy 
b) megtagadhatja a kérelem alapján történő intézkedést. 
A kérelem egyértelműen megalapozatlan vagy túlzó jellegének bizonyítása az adatkezelőt terheli. 
(6) A 11. cikk sérelme nélkül, ha az adatkezelőnek megalapozott kétségei vannak a 15–21. cikk 
szerinti  kérelmet  benyújtó  természetes  személy  kilétével  kapcsolatban,  további,  az  érintett 
személyazonosságának megerősítéséhez szükséges információk nyújtását kérheti.” 
 
Az  általános  adatvédelmi  rendelet  13.  cikke  szerint:  „(1)  Ha  az  érintettre  vonatkozó  személyes 
adatokat az érintettől gyűjtik, az adatkezelő a személyes adatok megszerzésének időpontjában az 
érintett rendelkezésére bocsátja a következő információk mindegyikét: 
a) az adatkezelőnek és – ha van ilyen – az adatkezelő képviselőjének a kiléte és elérhetőségei; 
b) az adatvédelmi tisztviselő elérhetőségei, ha van ilyen; 
c) a személyes adatok tervezett kezelésének célja, valamint az adatkezelés jogalapja; 
d) a 6. cikk (1) bekezdésének f) pontján alapuló adatkezelés esetén, az adatkezelő vagy harmadik 
fél jogos érdekei; 
e) adott esetben a személyes adatok címzettjei, illetve a címzettek kategóriái, ha van ilyen; 
f) adott esetben annak ténye, hogy az adatkezelő harmadik országba vagy nemzetközi szervezet 
részére  kívánja 
továbbá  a  Bizottság  megfelelőségi 
határozatának  léte  vagy  annak  hiánya,  vagy  a  46.  cikkben,  a  47.  cikkben  vagy  a  49.  cikk  (1) 
bekezdésének második albekezdésében említett adattovábbítás esetén a megfelelő és alkalmas 
garanciák megjelölése, valamint az azok másolatának megszerzésére szolgáló módokra vagy az 
azok elérhetőségére való hivatkozás. 
(2)  Az  (1)  bekezdésben  említett  információk  mellett  az  adatkezelő  a  személyes  adatok 
megszerzésének időpontjában, annak érdekében, hogy a tisztességes és átlátható adatkezelést 
biztosítsa, az érintettet a következő kiegészítő információkról tájékoztatja: 
a)  a  személyes  adatok  tárolásának  időtartamáról,  vagy  ha  ez  nem  lehetséges,  ezen  időtartam 
meghatározásának szempontjairól; 
b)  az  érintett  azon  jogáról,  hogy  kérelmezheti  az  adatkezelőtől  a  rá  vonatkozó  személyes 
adatokhoz  való  hozzáférést,  azok  helyesbítését,  törlését  vagy  kezelésének  korlátozását,  és 
tiltakozhat az ilyen személyes adatok kezelése ellen, valamint az érintett adathordozhatósághoz 
való jogáról; 
c)  a  6.  cikk  (1)  bekezdésének  a)  pontján  vagy  a  9.  cikk  (2)  bekezdésének  a)  pontján  alapuló 
adatkezelés esetén a hozzájárulás bármely időpontban történő visszavonásához való jog, amely 
nem érinti a visszavonás előtt a hozzájárulás alapján végrehajtott adatkezelés jogszerűségét; 
d) a felügyeleti hatósághoz címzett panasz benyújtásának jogáról; 
e)  arról,  hogy  a  személyes  adat  szolgáltatása  jogszabályon  vagy  szerződéses  kötelezettségen 
alapul vagy szerződés kötésének előfeltétele-e, valamint hogy az érintett köteles-e a személyes 
adatokat megadni, továbbá hogy milyen lehetséges következményeikkel járhat az adatszolgáltatás 
elmaradása; 
f)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozóan érthető információk, hogy az ilyen adatkezelés milyen jelentőséggel, és az érintettre 
nézve milyen várható következményekkel bír. 
(3) Ha az adatkezelő a személyes adatokon a gyűjtésük céljától eltérő célból további adatkezelést 
kíván  végezni,  a  további  adatkezelést  megelőzően  tájékoztatnia  kell  az  érintettet  erről  az  eltérő 
célról és a (2) bekezdésben említett minden releváns kiegészítő információról. 

továbbítani  a  személyes  adatokat, 

 

 

 

11 

(4)  Az  (1),  (2)  és  (3)  bekezdés  nem  alkalmazandó,  ha  és  amilyen  mértékben  az  érintett  már 
rendelkezik az információkkal.” 
 
Az általános adatvédelmi rendelet 17. cikke alapján: „(1) Az érintett jogosult arra, hogy kérésére 
az  adatkezelő  indokolatlan  késedelem  nélkül  törölje  a  rá  vonatkozó  személyes  adatokat,  az 
adatkezelő  pedig  köteles  arra,  hogy  az  érintettre  vonatkozó  személyes  adatokat  indokolatlan 
késedelem nélkül törölje, ha az alábbi indokok valamelyike fennáll: 
a) a személyes adatokra már nincs szükség abból a célból, amelyből azokat gyűjtötték vagy más 
módon kezelték; 
b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének a) 
pontja értelmében az adatkezelés alapját képező hozzájárulását, és az adatkezelésnek nincs más 
jogalapja; 
c) az érintett a 21. cikk (1) bekezdése alapján tiltakozik az adatkezelés ellen, és nincs elsőbbséget 
élvező jogszerű ok az adatkezelésre, vagy az érintett a 21. cikk (2) bekezdése alapján tiltakozik az 
adatkezelés ellen; 
d) a személyes adatokat jogellenesen kezelték; 
e)  a  személyes  adatokat  az  adatkezelőre  alkalmazandó  uniós  vagy  tagállami  jogban  előírt  jogi 
kötelezettség teljesítéséhez törölni kell; 
f) a személyes adatok gyűjtésére a 8. cikk (1) bekezdésében említett, információs társadalommal 
összefüggő szolgáltatások kínálásával kapcsolatosan került sor. 
(2) Ha az adatkezelő nyilvánosságra hozta a személyes adatot, és az (1) bekezdés értelmében azt 
törölni  köteles,  az  elérhető  technológia  és  a  megvalósítás  költségeinek  figyelembevételével 
megteszi  az  észszerűen  elvárható  lépéseket  –  ideértve  technikai  intézkedéseket  –  annak 
érdekében, hogy tájékoztassa az adatokat kezelő adatkezelőket, hogy az érintett kérelmezte tőlük 
a szóban forgó személyes adatokra mutató linkek vagy e személyes adatok másolatának, illetve 
másodpéldányának törlését. 
(3) Az (1) és (2) bekezdés nem alkalmazandó, amennyiben az adatkezelés szükséges: 
a) a véleménynyilvánítás szabadságához és a tájékozódáshoz való jog gyakorlása céljából; 
b) a személyes adatok kezelését előíró, az adatkezelőre alkalmazandó uniós vagy tagállami jog 
szerinti  kötelezettség  teljesítése,  illetve  közérdekből  vagy  az  adatkezelőre  ruházott  közhatalmi 
jogosítvány gyakorlása keretében végzett feladat végrehajtása céljából; 
c) a 9. cikk (2) bekezdése h) és i) pontjának, valamint a 9. cikk (3) bekezdésének megfelelően a 
népegészségügy területét érintő közérdek alapján; 
d)  a  89.  cikk  (1)  bekezdésével  összhangban  a  közérdekű  archiválás  céljából,  tudományos  és 
történelmi  kutatási  célból  vagy  statisztikai  célból,  amennyiben  az  (1)  bekezdésben  említett  jog 
valószínűsíthetően lehetetlenné tenné vagy komolyan veszélyeztetné ezt az adatkezelést; vagy 
e) jogi igények előterjesztéséhez, érvényesítéséhez, illetve védelméhez.” 
 
Az általános adatvédelmi rendelet 21. cikke értelmében: „(1) Az érintett jogosult arra, hogy a saját 
helyzetével  kapcsolatos  okokból  bármikor  tiltakozzon  személyes  adatainak  a  6.  cikk  (1) 
bekezdésének  e)  vagy  f)  pontján  alapuló  kezelése  ellen,  ideértve  az  említett  rendelkezéseken 
alapuló  profilalkotást  is.  Ebben  az  esetben  az  adatkezelő  a  személyes  adatokat  nem  kezelheti 
tovább, kivéve, ha az adatkezelő bizonyítja, hogy az adatkezelést olyan kényszerítő erejű jogos 
okok indokolják, amelyek elsőbbséget élveznek az érintett érdekeivel, jogaival és szabadságaival 
szemben,  vagy  amelyek  jogi  igények  előterjesztéséhez,  érvényesítéséhez  vagy  védelméhez 
kapcsolódnak. 
(2) Ha a személyes adatok kezelése közvetlen üzletszerzés érdekében történik, az érintett jogosult 
arra, hogy bármikor tiltakozzon a rá vonatkozó személyes adatok e célból történő kezelése ellen, 
ideértve a profilalkotást is, amennyiben az a közvetlen üzletszerzéshez kapcsolódik. 
(3) Ha az érintett tiltakozik a személyes adatok közvetlen üzletszerzés érdekében történő kezelése 
ellen, akkor a személyes adatok a továbbiakban e célból nem kezelhetők. 
(4)  Az  (1)  és  (2)  bekezdésben  említett  jogra  legkésőbb  az  érintettel  való  első  kapcsolatfelvétel 
során kifejezetten fel kell hívni annak figyelmét, és az erre vonatkozó tájékoztatást egyértelműen 
és minden más információtól elkülönítve kell megjeleníteni. 
(5) Az információs társadalommal összefüggő szolgáltatások igénybevételéhez kapcsolódóan és 
a 2002/58/EK irányelvtől eltérve az érintett a tiltakozáshoz való jogot műszaki előírásokon alapuló 
automatizált eszközökkel is gyakorolhatja. 

 

 

 

12 

(6) Ha a személyes adatok kezelésére a 89. cikk (1) bekezdésének megfelelően tudományos és 
történelmi kutatási célból vagy statisztikai célból kerül sor, az érintett jogosult arra, hogy a saját 
helyzetével kapcsolatos okokból tiltakozhasson a rá vonatkozó személyes adatok kezelése ellen, 
kivéve,  ha  az  adatkezelésre  közérdekű  okból  végzett  feladat  végrehajtása  érdekében  van 
szükség.” 
 
Általános  adatvédelmi  rendelet  23.  cikk  (1)  bekezdése  szerint:  „Az  adatkezelőre  vagy 
adatfeldolgozóra alkalmazandó uniós vagy tagállami jog jogalkotási intézkedésekkel korlátozhatja 
a 12–22. cikkben és a 34. cikkben foglalt, valamint a 12–22. cikkben meghatározott jogokkal és 
kötelezettségekkel  összhangban  lévő  rendelkezései  tekintetében  az  5.  cikkben  foglalt  jogok  és 
kötelezettségek  hatályát,  ha  a  korlátozás  tiszteletben  tartja  az  alapvető  jogok  és  szabadságok 
lényeges  tartalmát,  valamint  az  alábbiak  védelméhez  szükséges  és  arányos  intézkedés  egy 
demokratikus társadalomban: 
a) nemzetbiztonság; 
b) honvédelem; 
c) közbiztonság; 
d) bűncselekmények  megelőzése,  nyomozása,  felderítése  vagy a  vádeljárás  lefolytatása,  illetve 
büntetőjogi szankciók végrehajtása, beleértve a közbiztonságot fenyegető veszélyekkel szembeni 
védelmet és e veszélyek megelőzését; 
e) az Unió vagy valamely tagállam egyéb fontos, általános közérdekű célkitűzései, különösen az 
Unió  vagy  valamely  tagállam  fontos  gazdasági  vagy  pénzügyi  érdeke,  beleértve  a  monetáris,  a 
költségvetési és az adózási kérdéseket, a népegészségügyet és a szociális biztonságot; 
f) a bírói függetlenség és a bírósági eljárások védelme; 
g) a szabályozott foglalkozások esetében az etikai vétségek megelőzése, kivizsgálása, felderítése 
és az ezekkel kapcsolatos eljárások lefolytatása; 
h)  az  a)–e)  és  a  g)  pontban  említett  esetekben  –  akár  alkalmanként  –  a  közhatalmi  feladatok 
ellátásához kapcsolódó ellenőrzési, vizsgálati vagy szabályozási tevékenység; 
i) az érintett védelme vagy mások jogainak és szabadságainak védelme; 
j) polgári jogi követelések érvényesítése.” 
 
Az általános adatvédelmi rendelet 58. cikk (2) bekezdése alapján: „A felügyeleti hatóság korrekciós 
hatáskörében eljárva: 
a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c)  utasítja  az  adatkezelőt  vagy  az  adatfeldolgozót,  hogy  teljesítse  az  érintettnek  az  e  rendelet 
szerinti jogai gyakorlására vonatkozó kérelmét; 
d) utasítja az adatkezelőt vagy az adatfeldolgozót, hogy adatkezelési műveleteit – adott esetben 
meghatározott  módon  és  meghatározott 
időn  belül  –  hozza  összhangba  e  rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f) átmenetileg vagy véglegesen korlátozza az adatkezelést, ideértve az adatkezelés megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, akikkel 
vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne adja 
ki a tanúsítványt, ha a tanúsítás feltételei nem vagy már nem teljesülnek; 
i) a 83. cikknek megfelelően közigazgatási bírságot szab ki, az adott eset körülményeitől függően 
az e bekezdésben említett intézkedéseken túlmenően vagy azok helyett; és 
j)  elrendeli  a  harmadik  országbeli  címzett  vagy  nemzetközi  szervezet  felé  irányuló  adatáramlás 
felfüggesztését.” 
 
Az általános adatvédelmi rendelet 77. cikk (1) bekezdése értelmében az egyéb közigazgatási vagy 
bírósági  jogorvoslatok  sérelme  nélkül,  minden  érintett  jogosult  arra,  hogy  panaszt  tegyen  egy 

 

 

 

13 

felügyeleti  hatóságnál  –  különösen  a  szokásos  tartózkodási  helye,  a  munkahelye  vagy  a 
feltételezett jogsértés helye szerinti tagállamban –, ha az érintett megítélése szerint a rá vonatkozó 
személyes adatok kezelése megsérti e rendeletet. 
 
Az általános adatvédelmi rendelet 83. cikk (2) és (5) bekezdése szerint: „[…] 
(2) A közigazgatási bírságokat az adott eset körülményeitől függően az 58. cikk (2) bekezdésének 
a)–h) és j) pontjában említett intézkedések mellett vagy helyett kell kiszabni. Annak eldöntésekor, 
hogy szükség van-e közigazgatási bírság kiszabására, illetve a közigazgatási bírság összegének 
megállapításakor minden egyes esetben kellőképpen figyelembe kell venni a következőket: 
a)  a  jogsértés  jellege,  súlyossága  és  időtartama,  figyelembe  véve  a  szóban  forgó  adatkezelés 
jellegét,  körét  vagy  célját,  továbbá  azon  érintettek  száma,  akiket  a  jogsértés  érint,  valamint  az 
általuk elszenvedett kár mértéke; 
b) a jogsértés szándékos vagy gondatlan jellege; 
c)  az  adatkezelő  vagy  az  adatfeldolgozó  részéről  az  érintettek  által  elszenvedett  kár  enyhítése 
érdekében tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa a 25. 
és 32. cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f)  a  felügyeleti  hatósággal  a  jogsértés orvoslása  és  a  jogsértés esetlegesen negatív  hatásainak 
enyhítése érdekében folytatott együttműködés mértéke; 
g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, hogy 
az  adatkezelő  vagy  az  adatfeldolgozó  jelentette-e  be  a  jogsértést,  és  ha  igen,  milyen 
részletességgel; 
i) ha az érintett adatkezelővel vagy adatfeldolgozóval szemben korábban – ugyanabban a tárgyban 
–  elrendelték  az  58.  cikk  (2)  bekezdésében  említett  intézkedések  valamelyikét,  a  szóban  forgó 
intézkedéseknek való megfelelés; 
j) az, hogy az adatkezelő vagy az adatfeldolgozó tartotta-e magát a 40. cikk szerinti jóváhagyott 
magatartási  kódexekhez  vagy  a  42.  cikk  szerinti  jóváhagyott  tanúsítási  mechanizmusokhoz; 
valamint 
k) az eset körülményei szempontjából releváns egyéb súlyosbító vagy enyhítő tényezők, például a 
jogsértés  közvetlen  vagy  közvetett  következményeként  szerzett  pénzügyi  haszon  vagy  elkerült 
veszteség. 
[…] 
(5) Az alábbi rendelkezések megsértését – a (2) bekezdéssel összhangban – legfeljebb 20 000 
000 EUR összegű közigazgatási bírsággal, illetve a vállalkozások esetében az előző pénzügyi év 
teljes  éves  világpiaci  forgalmának  legfeljebb  4  %-át  kitevő  összeggel  kell  sújtani,  azzal,  hogy  a 
kettő közül a magasabb összeget kell kiszabni: 
a) az adatkezelés elvei – ideértve a hozzájárulás feltételeit – az 5., 6., 7. és 9. cikknek megfelelően; 
b) az érintettek jogai a 12–22. cikknek megfelelően; 
c) személyes adatoknak harmadik országbeli címzett vagy nemzetközi szervezet részére történő 
továbbítása a 44–49. cikknek megfelelően; 
d) a IX. fejezet alapján elfogadott tagállami jog szerinti kötelezettségek; 
e)  a  felügyeleti  hatóság  58.  cikk  (2)  bekezdése  szerinti  utasításának,  illetve  az  adatkezelés 
átmeneti  vagy  végleges  korlátozására  vagy  az  adatáramlás  felfüggesztésére  vonatkozó 
felszólításának  be  nem  tartása  vagy  az  58.  cikk  (1)  bekezdését  megsértve  a  hozzáférés 
biztosításának elmulasztása. 
[…]” 
 
Az  Infotv.  71.  §  (2)  bekezdése  alapján:  „A  Hatóság  az  eljárásai  során  jogszerűen  megszerzett 
iratot, adatot vagy egyéb bizonyítási eszközt más eljárásában felhasználhatja.” 
 
Az Áfa tv. 159. § (1) bekezdése értelmében: „Az adóalany köteles  - ha e törvény másként nem 
rendelkezik  -  a  2.  §  a)  pontja  szerinti  termékértékesítéséről,  szolgáltatásnyújtásáról  a  termék 
beszerzője,  szolgáltatás  igénybevevője  részére,  ha  az  az  adóalanytól  eltérő  más  személy  vagy 
szervezet, számla kibocsátásáról gondoskodni.” 
 

 

 

 

14 

figyelembe  kell  venni,  és  amelyeknek 

Az Szt. 169. § (1)-(2) bekezdése szerint: „(1) A gazdálkodó az üzleti évről készített beszámolót, az 
üzleti  jelentést,  valamint  az  azokat  alátámasztó  leltárt,  értékelést,  főkönyvi  kivonatot,  továbbá  a 
naplófőkönyvet,  vagy  más,  a  törvény  követelményeinek  megfelelő  nyilvántartást  olvasható 
formában legalább 8 évig köteles megőrizni. 
(2)  A  könyvviteli  elszámolást  közvetlenül  és  közvetetten  alátámasztó  számviteli  bizonylatot 
(ideértve a főkönyvi számlákat, az analitikus, illetve részletező nyilvántartásokat is), legalább 8 évig 
kell  olvasható  formában,  a  könyvelési  feljegyzések  hivatkozása  alapján  visszakereshető  módon 
megőrizni.” 
 
 
IV. Döntés 
 
1.  Az  általános  adatvédelmi  rendelet  fogalommeghatározásai  alapján  a  természetes  személy 
megrendeléssel, illetőleg kapcsolattartással összefüggő adatai személyes adatnak, a személyes 
adatokon elvégzett bármely művelet pedig adatkezelésnek minősül. 
 
2.  Az  általános  adatvédelmi  rendelet  5.  cikke  tartalmazza  azon  fő  alapelveket,  amelyeket  a 
személyes  adatok  kezelése  során 
folyamatosan 
érvényesülniük kell az adatkezelés során. Az általános adatvédelmi rendelet 5. cikk (2) bekezdése 
szerinti  elszámoltathatóság  követelményéből  következően  az adatkezelő  felelős az  adatvédelmi 
alapelveknek való megfelelésért, és képesnek kell lennie e megfelelés igazolására. Ez alapján az 
adatkezelő köteles úgy dokumentálni és nyilvántartani az adatkezelést, hogy annak jogszerűsége 
utólag bizonyítható legyen. 
 
Az általános adatvédelmi rendelet 5. cikk (1) bekezdés b) pontja szerinti célhoz kötött adatkezelés 
elvéből  következően  személyes  adatok  kezelése  csak  meghatározott,  egyértelmű  és  jogszerű 
célból  történhet.  Jelen  ügyben  ilyen  jogszerű  adatkezelési  célnak  minősül  a  marketing,  a 
hírlevélküldési,  rendszerüzenet  küldési,  illetőleg  az  Szt.  és  Áfa  tv.  szerinti  számla  és  bizonylat-
megőrzési kötelezettség. 
 
Az  adatkezelés  jogszerűségének  további  követelménye,  hogy  az  adatkezelésre  az  általános 
adatvédelmi rendelet 6. cikk (1) bekezdése szerinti valamely jogalapra hivatkozással kerülhet sor. 
 
Jelen  ügyben  az  Ügyfél  egy  webáruházat  üzemeltet,  mellyel  kapcsolatban  több  célból  kezel 
személyes  adatokat.  A  bejelentő  egy  2020.  szeptember  7-i  vásárlását  követően  különböző 
üzeneteket  kapott  az  Ügyféltől  az  e-mail-címére,  illetőleg  telefonszámára,  sms  formájában.  A 
Hatóság  rendelkezésére  álló  információk  alapján  ezek  három  különböző  forrásból  jutottak  el  a 
bejelentőhöz, tekintettel arra, hogy az Ügyfél három különálló rendszert üzemeltet: egy weboldal 
mögött működő adatbázist, egy hírlevélküldő adatbázist és egy sms-küldő rendszert. 
 
 
IV.1. Számla és bizonylat-megőrzési kötelezettség 
 
Az Ügyfél a számla és bizonylat-megőrzési kötelezettség kapcsán a Szt. és Áfa tv. által előírt jogi 
kötelezettség jogalapjára hivatkozott. 
 
A számla és bizonylat-megőrzési kötelezettséggel kapcsolatos adatkezelés jogalapja az általános 
adatvédelmi  rendelet  6.  cikk  (1)  bekezdés  c)  pontja  szerinti  jogi  kötelezettség  lehet,  mely  jogi 
kötelezettséget az Szt. 169. § (1)-(2) bekezdése írja elő. Ez alapján a gazdálkodó, vagyis az Ügyfél 
az  üzleti  évről  készített  beszámolót,  az  üzleti  jelentést,  valamint  az  azokat  alátámasztó  leltárt, 
értékelést, főkönyvi kivonatot, továbbá a naplófőkönyvet, vagy más, a törvény követelményeinek 
megfelelő  nyilvántartást  olvasható  formában  legalább  8  évig  köteles  megőrizni.  A  könyvviteli 
elszámolást  közvetlenül  és  közvetetten  alátámasztó  számviteli  bizonylatot  (ideértve  a  főkönyvi 
számlákat,  az  analitikus,  illetve  részletező  nyilvántartásokat  is),  legalább  8  évig  kell  olvasható 
formában, a könyvelési feljegyzések hivatkozása alapján visszakereshető módon megőrizni. 
 

 

 

 

15 

Az Áfa tv. – többek között – 169. § e) pontja tartalmazza a számla kötelező tartalmi elemeit, mely 
szerint a számlának tartalmaznia kell a szolgáltatás igénybevevőjének nevét és címét. 
 
Az Szt. és az Áfa tv. rendelkezései alapján tehát az Ügyfélnek a bejelentő – és általában bármely 
ügyfél – név és cím adatát – és az azokat tartalmazó számlákat – kötelező megőriznie legalább 8 
évig, a többi személyes adatát – e-mail-címét, telefonszámát – azonban nem. 
 
Ezen,  az  Szt.  és  az  Áfa  tv.  alapján  kötelezően  megőrzendő  személyes  adatok  tárolásával  az 
általános  gyakorlatában,  illetőleg  a  bejelentő  törlési  kérelmének  e  személyes  adatai  körében 
történő nem teljesítésével az Ügyfél nem követett el jogsértést. 
 
 
IV.2. Marketing célú levelek 
 
1.  Az  Ügyfél  az  általa  marketing  célúnak  minősített  hírlevélküldési  és  rendszerüzenet-küldési 
adatkezelések jogalapjaként a hozzájárulás jogalapjára hivatkozott. 
 
A Hatóság a marketing célú adatkezelés jogalapjának az általános adatvédelmi rendelet 6. cikk (1) 
bekezdés a) pontja szerinti érintetti hozzájárulás jogalapját vagy a 6. cikk (1) bekezdés f) pontja 
szerinti jogos érdek jogalapját tartja megfelelőnek. 
 
A  hozzájárulás  jogalapjára  hivatkozás  esetében  a  hozzájárulásnak  az  általános  adatvédelmi 
rendelet szerinti definíciója szerint az alábbi alapvető követelményei állapíthatóak meg: 

-  A  hozzájárulásnak  megfelelő  tájékoztatáson  kell  alapulnia.  A  megfelelő  tájékoztatás  az, 
amelyen  keresztül  az  érintettek  megismerik  a  személyes  adataikra  vonatkozó 
adatkezelést,  és  a  tájékoztatáson  keresztül  tud  az  információs  önrendelkezési  jog 
érvényesülni: az az adatkezelés lehet jogszerű, amelynek körülményei az érintettek előtt 
maradéktalanul ismertek. Az érintett előzetes tájékoztatásának követelményét az általános 
adatvédelmi rendelet 13-14. cikke részletezi. 

-  A  hozzájárulás  érvényességének  egyik  legfontosabb  összetevője  az  érintett  akaratának 
önkéntessége,  külső  befolyástól  való  mentessége,  amely  akkor  valósul  meg,  ha  valódi 
választási 
lehetőség  áll  az  érintett  rendelkezésére.  Amennyiben  a  hozzájárulás 
következményei aláássák az egyén választási szabadságát, a hozzájárulás nem minősül 
önkéntesnek. 

-  Az érintett akaratának konkrét, egyértelmű, nyilatkozat vagy megerősítést félreérthetetlenül 
kifejező cselekedet útján történő kinyilvánításának követelménye egyfelől azt jelenti, hogy 
a hozzájárulásnak aktív magatartásnak kell lennie, egy tevőleges magatartás elmulasztása 
[így  például  egy  jelölőnégyzetben  („checkbox”)  szereplő  jelzés  ki  nem  kapcsolása]  nem 
tekinthető határozott és félreérthetetlen hozzájárulásnak. Másfelől az egyértelmű, kifejezett 
hozzájárulás egyben célhoz rendelt hozzájárulás is: meghatározott, konkrét adatkezelési 
célhoz  adott  hozzájárulásnak  tekinthető.  Főszabály  szerint  az  adatok  más  adatkezelési 
célra nem használhatóak fel. 

 
Hozzájáruláson alapuló adatkezelés esetében – figyelemmel az általános adatvédelmi rendelet 7. 
cikk  (3)  bekezdésére  –  biztosítani  kell,  hogy  az  érintett  a  hozzájárulását  bármikor  vissza  tudja 
vonni, és erre tekintettel jogosult arra is – figyelemmel az általános adatvédelmi rendelet 17. cikk 
(1)  bekezdés  b)  pontjára  –,  hogy  az  adatkezelő  indokolatlan  késedelem  nélkül  törölje  a  rá 
vonatkozó személyes adatokat. 
 
A jogos érdek jogalapjára hivatkozás esetén személyes adat akkor kezelhető, ha az adatkezelés 
az  adatkezelő  jogszerű  érdekének  érvényesítéséhez  szükséges,  kivéve,  ha  ezen  érdekekkel 
szemben  elsőbbséget  élveznek  az  érintett  olyan  érdekei  vagy  alapvető  jogai  és  szabadságai, 
amelyek személyes adatok védelmét teszik szükségessé. A jogos érdeknek valóban fenn kell állnia 
és ténylegesen léteznie kell. 
 

 

 

 

16 

Lényeges, hogy az adatkezelőnek e jogalapra hivatkozáshoz érdekmérlegelést kell végeznie4. Az 
érdekmérlegelés elvégzése egy többlépcsős folyamatot jelent, melynek során azonosítani kell az 
adatkezelő  jogos  érdekét,  valamint  a  súlyozás  ellenpontját  képező  adatalanyi  érdeket,  érintett 
alapjogot,  végül  a  súlyozás  elvégzése  alapján  meg  kell  állapítani,  hogy  kezelhető-e  személyes 
adat.  Amennyiben  az  érdekmérlegelés  eredményeként  megállapítható,  hogy  az  adatkezelő 
jogszerű érdeke megelőzi az érintettek személyes adatok védelméhez fűződő jogát, úgy kezelhető 
személyes adat. 
 
Jogos  érdeken  alapuló  adatkezelés  esetében  az  általános  adatvédelmi  rendelet  17.  cikk  (1) 
bekezdés c) pontja alapján az adatkezelő köteles törölni az érintett személyes adatait, ha az érintett 
– az általános adatvédelmi rendelet 21. cikk (1) bekezdése alapján – tiltakozik az adatkezelés ellen, 
és  nincs  elsőbbséget  élvező  jogszerű  ok  az  adatkezelésre,  vagy  az  érintett  –  a  21.  cikk  (2) 
bekezdése alapján – tiltakozik a közvetlen üzletszerzési célú adatkezelés ellen. 
 
Jelen ügyben a fentiek értelmében az Ügyfél a hírlevélküldési és rendszerüzenet-küldési célokat 
magában  foglaló  marketing  célú  adatkezelése  jogalapjaként  az  érintett,  vagyis  a  bejelentő 
hozzájárulására hivatkozott. 
 
2. A fentiek értelmében a hozzájárulás egyik feltétele, hogy megfelelő tájékoztatáson alapuljon. 
 
Az  Ügyfél  a  Hatóság  rendelkezésére  bocsátotta  a  2018.  május  25.  napján  kelt  „általános 
adatvédelmi szabályzatát” – melynek 2. számú melléklete „az Ügyfél gazdasági tevékenységével 
kapcsolatos  adatkezelési  tájékoztató”  –  és  a  szintén  2018.  május  25.  napján  kelt  „adatvédelmi 
tájékoztatóját”. Utóbbi tájékoztató az Ügyfél honlapján 2019. április 8-i keltezéssel érhető el. 
 
A  Hatóság  áttekintve  ezen  dokumentumokat,  megállapítja,  hogy  az  „általános  adatvédelmi 
szabályzat – és annak 2. számú melléklete –, továbbá az Ügyfél által megküldött és a honlapján 
elérhető „adatvédelmi tájékoztató” közül csak az „általános adatvédelmi szabályzat” sorolja fel az 
adatkezelési célok között a hírlevél szolgáltatás és a marketing célú adatkezelést, azonban e célok 
meghatározásán kívül sem ez a szabályzat, sem a további dokumentum nem tartalmaz semmilyen 
tájékoztatást az Ügyfél marketing célú adatkezeléseiről. Az általános adatvédelmi rendelet 13. cikk 
(1)-(2)  bekezdése  azonban  előírja,  hogy,  ha  az  érintettre  vonatkozó  személyes  adatokat  az 
érintettől  gyűjtik,  az  adatkezelő  a  személyes  adatok  megszerzésének  időpontjában  az  érintett 
rendelkezésére  bocsátja  az  adatkezelés  céljára,  és  valamennyi  körülményére  vonatkozó 
információt. Ennek a követelménynek azonban nem felel meg az Ügyfél egyik adatvédelmi tartalmú 
dokumentuma, beleértve a honlapon elérhető tájékoztatót is, mivel nem tartalmaznak semmilyen 
információt a marketing célú adatkezeléseiről. 
 
A Hatóság ezért megállapítja, hogy az Ügyfél azzal, hogy nem nyújt semmilyen tájékoztatást  az 
adatkezelési tájékoztatóiban a marketing célú adatkezeléseiről az érintettek számára, megsértette 
az általános adatvédelmi rendelet 13. cikk (1)-(2) bekezdését. 
 
3.  Tekintettel arra,  hogy az  Ügyfél  nem nyújtott  tájékoztatást  a marketing  célú  adatkezeléseiről, 
mely  előzetes  tájékoztatás  megléte  az  egyik  feltétel  ahhoz,  hogy  az  érintett  hozzájárulásának 
jogalapjára jogszerűen lehessen hivatkozni, a Hatóság megállapítja, hogy az Ügyfél jogalap nélkül 
kezeli  az  érintettek  személyes  adatait  a  marketing  célú  adatkezelések  tekintetében,  megsértve 
ezzel az általános adatvédelmi rendelet 6. cikk (1) bekezdés a) pontját. 
 
Ahhoz,  hogy  az  adatkezelés  jogszerű  legyen,  az  Ügyfélnek  tájékoztatnia  kell  az  érintetteket  a 
marketing  célú  adatkezelésekről,  és  kérnie  kell  hozzájárulásukat,  illetőleg  hozzájárulásuk 
megerősítését.  Ennek  hiányában  az  Ügyfélnek  gondoskodnia  kell  az  érintettek  személyes 
adatainak dokumentált törléséről. 
 

 

4 Az érdekmérlegelés elvégzéséhez segítséget nyújt az Adatvédelmi Munkacsoport 6/2014. számú, az adatkezelő 95/46/EK irányelv 7. cikke szerinti 
jogszerű  érdekeinek 
linkről  érhető  el:  https://ec.europa.eu/justice/article-
29/documentation/opinion-recommendation/files/2014/wp217_hu.pdf 

fogalmáról  szóló  véleménye.  A  vélemény  az  alábbi 

 

 

 

17 

4. A Hatóság áttekintette továbbá az Ügyfél honlapján elérhető, 2019. április 8. napján kelt ászf-et 
is.  Ennek  13.  pontja  rendelkezik  az  adatvédelemről,  amely  szerint:  „az  adatvédelemmel 
kapcsolatos  rendelkezéseket  az  […]  weboldalain  található  „Adatkezelési  tájékoztatóban  ([…])” 
lehet  elérni.  Az  ÁSZF  elfogadásával  Ön  kijelenti,  hogy  az  adatvédelmi  tájékoztatót  megismerte, 
elfogadta,  és  azon  adatkezelési  célokhoz,  melynél  az  Érintett  hozzájárulása  a  jogalap,  Ön  a 
hozzájárulását adja az adatkezeléshez. Az adatkezelési célok a weboldal használatával, hírlevél 
küldéssel,  weboldalról  való  rendeléssel,  szolgáltatás  igénybevételével,  személyes  vásárlással 
kapcsolatosak.” 
 
A  Hatóság  álláspontja  ezzel  kapcsolatban  az,  hogy  a  fentiek  miatt,  mivel  a  tájékoztató  nem 
tartalmaz  marketing  célú,  így  hírlevelek  küldésével  kapcsolatos  adatkezelésre  vonatkozóan 
semmilyen információt – így magát ezt az adatkezelési célt és az általános adatvédelmi rendelet 
13. cikk (1)-(2) bekezdésében meghatározott további információkat sem –, az ászf elfogadásával 
jogszerűen  –  megfelelő  tájékoztatás  hiányában  –  nem  lehet  hozzájárulni  hírlevelek  küldésével 
kapcsolatos  adatkezeléshez  sem.  Ezen  kívül  az  ászf  elfogadása  elkülönítendő  a  hozzájárulás 
megadásától. A hozzájárulás megadása adatvédelmi jogi kategória, nem válhat az ászf részévé 
akként, hogy az ászf elfogadása egyben automatikusan adatkezeléshez való hozzájárulást jelent. 
Az általános adatvédelmi rendelet 7. cikk (2) bekezdése értelmében, ha az érintett hozzájárulását 
olyan írásbeli nyilatkozat keretében adja meg, amely más ügyekre is vonatkozik, a hozzájárulás 
iránti  kérelmet  ezektől  a  más  ügyektől  egyértelműen  megkülönböztethető  módon  kell  előadni, 
érthető  és  könnyen  hozzáférhető  formában.  Tehát  a  hozzájárulást  az  ászf-től  különállóan  kell 
beszerezni, külön-külön adatkezelési célonként. Tekintettel arra, hogy az Ügyfél által alkalmazott 
ászf nem felel meg a fenti követelményeknek, a Hatóság megállapítja, hogy az Ügyfél az általános 
adatvédelmi rendelet 7. cikk (2) bekezdését sértve kéri az érintettek hozzájárulását. 
 
5.  A  Hatóság  továbbá  külön  ügyszámon  (NAIH-5404/2022.)  vizsgálta  az  Ügyfelet  ért  2020 
novemberi  hackertámadást  és  adatvédelmi  incidenst,  mely  alapján  azt  állapította  meg,  hogy  a 
rendelkezésre álló adatok alapján az incidens valószínűsíthetően nem járt kockázattal az érintettek 
jogaira  és  szabadságaira  nézve,  és  az  incidensben  érintett  adatokat  az  Ügyfélnek  biztonsági 
mentésből sikerült helyreállítania. 
 
 
IV.3. A bejelentő személyes adatainak törlése 
 
A bejelentő személyes adatai törlését kérelmezte. 
 
A személyes adatok törlésével összefüggő adatkezelői kötelezettségeket az általános adatvédelmi 
rendelet 12. cikke határozza meg. 
 
Az  általános  adatvédelmi  rendelet  12.  cikk  (3)  bekezdése  alapján  az  adatkezelő  indokolatlan 
késedelem  nélkül,  de  mindenféleképpen  a  kérelem  beérkezésétől  számított  egy  hónapon  belül 
köteles  tájékoztatást  nyújtani  a  törlési  iránti  kérelem  alapján  hozott  intézkedéseiről.  Szükség 
esetén ez a határidő további két hónappal hosszabbítható meg, mely meghosszabbítás tényéről 
és a késedelem okairól a kérelem kézhezvételétől számított egy hónapon belül kell tájékoztatást 
nyújtania az adatkezelőnek. 
 
Az általános adatvédelmi rendelet 12. cikk (4) bekezdése értelmében, ha az adatkezelő a kérelem 
nyomán  nem  tesz  intézkedést,  akkor  késedelem  nélkül,  de  legkésőbb  a  kérelem  beérkezésétől 
számított egy hónapon belül köteles tájékoztatni az érintettet az intézkedés elmaradásának okairól, 
valamint arról, hogy az érintett panasszal fordulhat a Hatósághoz, illetve élhet bírósági jogorvoslati 
jogával. 
 
Az általános adatvédelmi rendelet 12. cikk (5) bekezdése szerint, az érintetti jogokkal kapcsolatos 
kérelmeket,  így  a  törlés  iránti  kérelem  nyomán  hozott  intézkedést és  az  arról  való  tájékoztatást 
alapvetően díjmentesen kell biztosítani. Ha az érintett kérelme egyértelműen megalapozatlan vagy 
–  különösen  ismétlődő  jellege  miatt  –  túlzó,  az  adatkezelő,  figyelemmel  a  kért  információ  vagy 
tájékoztatás  nyújtásával  vagy  a  kért  intézkedés  meghozatalával  járó  adminisztratív  költségekre, 

 

 

 

18 

észszerű összegű díjat számíthat fel, vagy megtagadhatja a kérelem alapján történő intézkedést. 
A  kérelem  egyértelműen  megalapozatlan  vagy  túlzó  jellegének  bizonyítása  azonban  az 
adatkezelőt terheli. 
 
Az általános adatvédelmi rendelet 23. cikk (1) bekezdése határozza meg továbbá azon speciális 
eseteket, melyek fennállása esetén korlátozhatóak az érintetti jogok, így a törlés iránti jog. 
 
Jelen ügyben a Hatóság rendelkezésére álló, a bejelentő és az Ügyfél közötti levelezések szerint 
a  bejelentő  először  2020.  szeptember  20.  napján,  18:24-kor  kérte  e-mailben  személyes  adatai 
törlését az Ügyfél saját és csatolt rendszereiből. Erre még aznap, 20:38-kor azt a választ kapta az 
Ügyfél képviselőjétől, hogy kérésének eleget tettek. 
 
Az Ügyfél Hatóság felé tett nyilatkozata ezzel kapcsolatban az volt, hogy a bejelentő szeptemberi 
jelzését  követően  az  Ügyfél  egy  munkatársa  az  ügyvezető  utasítására  törölte  a  bejelentő  azon 
személyes  adatait,  amelyek  további  kezelését  nem  írja  elő  kötelező  jelleggel  jogszabályi 
rendelkezés,  így  törlésre  került  e-mail-címe  és  telefonszáma  az  Ügyfél  marketing  és  hírlevél 
adatbázisából. 
 
Ezt követően a bejelentő 2020. november 22. napján kelt elektronikus levelében azt kifogásolta, 
hogy 2020. november 20-án egy akcióról szóló sms-t kapott az Ügyféltől. E levelében a bejelentő 
azzal a kérdéssel fordult az Ügyfél képviselőjéhez, hogy miként kaphatta meg a szóban forgó sms-
t, ha minden személyes adatát törölték. 
 
Az  Ügyfél  ügyvezetője  –  a  bejelentő  2020.  november  27-i  érdeklődő  levelét  követően  –  2020. 
november 30. napján válaszolt, mely szerint a bejelentő kérésének megfelelően törölték személyes 
adatait a hírlevél- és más hasonló listákról. A vásárlás adatai azonban nem törölhetőek, azokat öt 
évig tárolni kell. „A telefonszámok lettek kiintegrálva és azoknak a vásárolóknak sms küldve, akik 
egy  bizonyos  időszakban  vásároltak  a  […].”  Az  Ügyfél  levele  szerint  figyelmetlenség  és  az 
összefésülés hiánya miatt fordulhatott elő, hogy a bejelentő sms-t kapott, azonban jelzése alapján 
gondoskodtak telefonszámának törléséről. 
 
Az Ügyfél Hatóságnak előadott nyilatkozata szerint ebben az időszakban, november elején érte 
hackertámadás  az  Ügyfél  oldalát  egy  rendszerfrissítés  után,  és  ennek  kezelése  miatt 
helyreállítottak  egy  korábbi,  még  a  bejelentő  személyes  adatainak  törlését  megelőző  időpont 
szerinti állapotot, melynek következményeként ismét a rendszerben voltak a bejelentő személyes 
adatai, így telefonszáma és e-mail-címe. Ezért kaphatott november végén üzenetet az Ügyféltől, 
amelyre vonatkozó jelzését követően az Ügyfél törölte e-mail-címét a hírlevél listából. Az Ügyfél 
nyilatkozata szerint a bejelentő ezen második kérése a hírlevél adatbázisra vonatkozott, így ebből 
lettek törölve – nem kötelezően tárolandó – személyes adatai. 
 
A bejelentő mindezt követően 2021. január 28. napján névnapi köszöntő elektronikus levelet kapott 
az  Ügyféltől,  majd  annak  ellenére,  hogy  nyilatkozata  szerint  már  leiratkozott  korábban  az 
ügyfélkártyáról,  2021.  március  9.,  majd  2021.  június  8.  napján  ügyfélkártya  használati  értesítő 
tárgymegjelöléssel kapott e-mailt az Ügyféltől. 
 
Az  Ügyfél  Hatóság  felé  tett  nyilatkozata  ezzel  kapcsolatban  az  volt,  hogy  ezek  az  üzenetek 
rendszerüzenetek  voltak,  nem  pedig  hírlevelek,  ugyanakkor  –  szintén  a  nyilatkozata  szerint  – 
mindkét  levéltípus  marketing  tartalmú  levél.  A  bejelentő  januárban  azt  jelezte,  hogy  hírlevelet 
kapott. Ekkor az Ügyfél hiába vizsgálta, nem talált kiküldött hírlevelet, mivel nem hírlevél, hanem 
rendszerüzenet lett küldve. Erre a félreértésre azonban júniusban derült fény, amelyet követően 
az  Ügyfél  minden  adatcsoportból  törölte  mindazon  személyes  adatát  a  bejelentőnek,  amelyek 
tárolása jogszabály alapján nem kötelező. Ennek pontos dátumáról az Ügyfél nem nyilatkozott, a 
Hatóság rendelkezésére álló információk szerint ugyanakkor a vizsgálati eljárásban a Hatóságnál 
2021.  május  26.  napján  iktatott  leveléhez  mellékelt  képernyőmentés  szerint  az  Ügyfél 
rendszerében  ekkor  továbbra  is  elérhető  volt  a  bejelentő  telefonszáma,  e-mail-címe,  míg  a 
hatósági eljárásban 2021. december 16. iktatott leveléhez mellékelt képernyőmentés szerint már 
nem. 

 

 

 

19 

 
A Hatóság álláspontja mindezzel kapcsolatban az, hogy a bejelentő már az első, 2020. szeptember 
20-i  levelében  az  összes  személyes  adatának  törlését  kérelmezte  az  Ügyfél  saját  és  csatolt 
rendszereiből,  nem  csupán  a  hírlevélküldő  rendszeréből.  Ugyanezt  erősítette  meg  a  bejelentő 
2020.  november  22-i  elektronikus  levele,  amelyben  aziránt  érdeklődött,  hogyan  kaphatott  az 
Ügyféltől sms-t annak ellenére, hogy minden személyes adatát törölte. 
 
Ez alapján tehát az Ügyfélnek a bejelentő minden olyan személyes adatát – telefonszámát, e-mail-
címét  –  törölnie  kellett  volna  minden  rendszeréből,  listájából,  amelyek  tárolását  nem  írja  elő 
jogszabályi rendelkezés. 
 
Ellentmondás  állapítható  meg  továbbá  az  Ügyfél  vizsgálati  eljárásban  előadott  nyilatkozata, 
illetőleg a  hatósági  eljárásban előadott  nyilatkozat  között  abban a  tekintetben,  hogy a  vizsgálati 
eljárásban előadott nyilatkozat szerint a hírlevélküldő és az ügyfélkártya adatbázisból is törölték 
bejelentő e-mail-címét, a szállítási adatok közül pedig a telefonszámát, míg a hatósági eljárásban 
előadott nyilatkozat szerint csak a hírlevélküldő adatbázisból, tekintettel arra, hogy értelmezésük 
szerint erre terjedt ki a törlési kérelem. Az Ügyfél ügyvezetője továbbá 2020. november 30-án arról 
tájékoztatta a bejelentőt, hogy kérésének megfelelően törölték személyes adatait a hírlevél- és más 
hasonló listákról. 
 
Ellentmondás  állapítható  meg  azzal  kapcsolatban  is,  hogy  az  Ügyfél  nyilatkozata  szerint  a 
bejelentő egyetlen alkalommal sem élt leiratkozással sem a hírlevelek, sem a rendszerüzenetek 
esetében,  ugyanakkor  a  bejelentő  nyilatkozata  szerint  megkísérelte  a 
leiratkozást  az 
ügyfélkártyáról,  és  ennek  ellenére  kapott  2021.  március  9.,  majd  2021.  június  8.  napján 
kártyahasználat értesítő tárgymegjelöléssel levelet. 
 
Mindezen  ellentmondások  mellett  a  jogsértés  megállapíthatósága  tekintetében  azonban  a 
legfontosabb körülmény, hogy a bejelentő már a legelső alkalommal, 2020. szeptember 20. napján 
minden  személyes  adata  törlését  kérte  az  Ügyfél  minden  adatbázisából,  kérelme  szerint:  „ezen 
levélben kérem személyes adataim törlését az Önök és a csatolt rendszerekből is!”. 
 
Még,  ha  az  Ügyfél  által  hivatkozott  hackertámadás  következtében  2020  novemberében 
visszaállításra is került az Ügyfél adatbázisa, azt követően tekintettel kellett volna lenni a bejelentő 
által korábban, majd ismételten küldött törlési kérelmeire, és nem tárolhatta volna a bejelentő e-
mail-címét és telefonszámát, és így nem is küldhetett volna részére az Ügyfél 2021. január 28., 
március 9., majd június 8. napján további marketing tartalmú leveleket és rendszerüzeneteket. A 
Hatóság  hangsúlyozza  azt  is,  hogy  az  Ügyfél  a  vizsgálati  eljárásban  nem  tett  említést 
hackertámadásról és a bejelentőnek is figyelmetlenséggel és az összefésülés hiányával indokolta, 
hogy  törlési  kérelme  ellenére  sms-t  kapott,  míg  a  Hatóságnak  a  vizsgálati  eljárásban  előadott 
nyilatkozata  szerint  a  hírlevélküldő  rendszeres  frissítése,  weboldallal  való  összeköttetése  miatt 
visszaszinkronizált az adatbázis, emiatt kaphatott újabb megkeresést a bejelentő. Az Ügyfél tehát 
azzal,  hogy  nem  arról  tájékoztatta  a  bejelentőt,  hogy  a  hackertámadás  következményeinek 
enyhítése érdekében lett visszaállítva az adatbázis egy korábbi állapota az ő személyes adataival, 
hanem  figyelmetlenségre  és  az  összefésülés  hiányára  hivatkozott,  amiért  ismételten  kapott 
üzeneteket, nem nyújtott megfelelő, valós tájékoztatást a bejelentőnek az érintetti kérelme alapján 
hozott intézkedésekről, megsértve ezzel az általános adatvédelmi rendelet 12. cikk (4) bekezdését. 
A Hatóság ezért utasítja az Ügyfelet arra, hogy nyújtson a bejelentő részére megfelelő tájékoztatást 
a törlési kérelme alapján hozott valamennyi intézkedésről. 
 
Mindezek alapján tehát a Hatóság álláspontja szerint az Ügyfélnek a bejelentő 2020. szeptember 
20. napján kelt levelére tekintettel törölnie kellett volna valamennyi személyes adatát – beleértve 
e-mail-címét  és  telefonszámát  –  az  összes  adatbázisából,  kivéve  a  számlázzal  kapcsolatos, 
kötelezően tárolandó személyes adatokat. Ez független attól, hogy van-e lehetőség a hírlevelekről, 
rendszerüzenetekről, azaz a marketing tartalmú levelekről való leiratkozásra, mivel a leiratkozás 
megkülönböztetendő  az  érintetti  joggyakorlástól  azért,  mert  a  leiratkozás  nem  jelenti  egyben  a 
személyes  adatok  törlését.  Másrészt,  még  ha  a  leiratkozás  magában  is  foglalná  a  személyes 

 

 

 

20 

adatok  törlését,  akkor  sem  lehet  kizárólag  a  leiratkozás  útján  ezt  biztosítani,  hanem  eleget  kell 
tenni az érintett kérelmének akkor is, ha külön kérelmet terjeszt elő az adatkezelőnél. 
 
A  hivatkozott,  2020  novemberi  hackertámadás,  mely  adatvédelmi 
incidenshez  vezetett, 
közrehathatott  abban,  hogy  a  bejelentő  2020  novemberében  újra  megkereséseket  kapjon  az 
Ügyféltől, azonban az erre szintén ebben a hónapban tett jelzése után is kapott megkereséseket, 
tehát az Ügyfél ekkor sem tett eleget a bejelentő törlési kérelmének.  
 
Megállapítható  tehát,  hogy  a  bejelentő  kétszeri  törlési  kérelmének  nem  tett  eleget  az  Ügyfél.  A 
bejelentő  először  2020.  szeptember  20.  napján  kérte  minden  személyes  adatának  törlését  az 
Ügyfél minden adatbázisából és listájáról, majd 2020. november 22. napján másodszor. Az Ügyfél 
azonban 2020. november 20-án, 2021. január 28-án, 2021. március 9., majd 2021. június 8. napján 
is  küldött  e-mailen  és  sms-ben  is  üzeneteket  a  bejelentőnek,  annak  ellenére,  hogy  2020. 
szeptember  20.  és  2021.  november  30.  napján  is  arról  kapott  tájékoztatást  az  Ügyfél 
ügyvezetőjétől, hogy törölte minden személyes adatát. 
 
Mindezek alapján a Hatóság megállapítja, hogy az Ügyfél azzal, hogy nem törölte határidőben a 
bejelentő kettő kérelmére tekintettel mindazon személyes adatát – e-mail-címe, telefonszáma –, 
amelyek  tárolására  az  Szt.  és  az  Áfa  tv.  alapján  nem  köteles,  két  alkalommal  megsértette  az 
általános adatvédelmi rendelet 17. cikk (1) bekezdés b) pontját. 
 
Tekintettel  arra,  hogy  a  hatósági  eljárásban  2021.  december  16.  iktatott  leveléhez  mellékelt 
képernyőmentés  szerint  már  nem  tárolja  az  Ügyfél  a  bejelentő  e-mail-címét  és  telefonszámát, 
törlés elrendelésére nincs szükség. 
 
 
IV.4. A személyes adatok törlésére irányuló kérelmek teljesítésének általános gyakorlata és az arra 
vonatkozó tájékoztatás 
 
1.  Az  Ügyfél  által  a  Hatóság  rendelkezésére  bocsátott  2018.  május  25.  napján  kelt  „általános 
adatvédelmi szabályzat” IX. pont 3.2. alpontja rendelkezik a törléshez való jogról, a X. pontja pedig 
az érintett kérelme esetén irányadó eljárásrendről. A szintén 2018. május 25. napján kelt – és az 
Ügyfél  honlapján  elérhető  2019.  április  8-i  –  „adatvédelmi  tájékoztató”  továbbá  felsorolja  azon 
eseteket, amelyek fennállása esetén törölni szükséges az érintett személyes adatait. 
 
Az Ügyfél nyilatkozata szerint e szabályok alapján, amennyiben valaki e-mailben jelzi az Ügyfél 
felé,  hogy  nem  szeretne  hírleveleket  (havonta  legfeljebb  2-3  levél)  kapni,  úgy  a  hírlevélküldő 
rendszerből lehetőleg azonnal, de legkésőbb 30 napon belüli törli az Ügyfél. 
 
Az Ügyfél nyilatkozata szerint ugyanakkor a bejelentőn kívül nem volt más személy, aki személyes 
adatainak törlését kérelmezte volna, sem a vizsgált időszakban, sem azt követően. 
 
A Hatóság, elfogadva az Ügyfél azon nyilatkozatát, hogy a bejelentőn kívül más nem élt személyes 
adatai  törléséhez  fűződő  jogával  és  áttekintve  a  szabályzatot  és  a  tájékoztatót,  ellenkező 
bizonyíték  hiányában  nem  állapít  meg  jogsértést  a  törlési  kérelmek  teljesítésének  általános 
gyakorlata vonatkozásában, azonban felhívja az Ügyfél figyelmét a jelen határozat IV.2. pontjában 
írtakra azzal kapcsolatban, hogy amennyiben egy érintett valamennyi személyes adatának törlését 
kérelmezi,  akkor  nem  elegendő  csupán  egy  adatbázisból  törölni  azokat,  illetőleg  a  leiratkozás 
hiánya sem lehet akadálya a személyes adatok törlésének. Amennyiben nem egyértelmű az Ügyfél 
számára  az  érintetti  kérelme,  további  információkat  szükséges  kérni  az  érintetti  jog  biztosítása 
érdekében. 
 
A  Hatóság  ugyanakkor  megállapítja,  hogy  a  szabályzat  és  a  tájékoztatók  érintetti  jogokra 
vonatkozó  részei  alapvetően  szó  szerint  megismétlik  az  általános  adatvédelmi  rendeletben, 
illetőleg  annak  12.  és  17.  cikkében  foglaltakat  anélkül,  hogy  az  Ügyfél  adatkezeléseire,  és  az 
érintetti jogok általa történő teljesítésére lennének konkretizálva. Az adatvédelmi szabályzat egy 
belső,  az  adatkezelő  adatkezeléseit  és  azok  körülményeit,  belső  eljárásrendeket  tartalmazó 

 

 

 

21 

dokumentum,  címzetti  köre  alapvetően  az  adatkezelő  és  az  azzal  foglalkoztatási  jogviszonyban 
álló  személyek.  Az  adatkezelési  tájékoztató  az  adatkezelőn  kívül  álló  személyeknek  szóló, 
közérthető dokumentum, lényegében az adatkezelési szabályzat egyszerűsített, az érintetteknek 
szóló  és  az  általános  adatvédelmi  rendelet  13.  cikk  (1)-(2)  bekezdése  szerinti  információkat 
tartalmazó kivonatának is megfeleltethető. 
 
Az adatkezelési tájékoztató lényege az, hogy abban az adatkezelő arról ad tájékoztatást közérthető 
módon, milyen módon tartja meg a jogszabályban foglalt követelményeket. Különös jelentősége 
van a közérthetőségnek az érintetti jogok kapcsán, hiszen az érintett ezek ismeretében tudja élni 
információs önrendelkezési jogával, jelen ügy szerinti esetben személyes adatai törléséhez való 
jogával.  A  jogszabályi  rendelkezések  puszta  átvétele  az  adatkezelési  tájékoztató  szövegét  az 
érintetti jogokat és az azok gyakorlására vonatkozó eljárásrendet általában is és jelen tájékoztató 
esetében is érthetetlenné, bonyolulttá és nehézkessé teszik. Az általános adatvédelmi rendelet 12. 
cikk  (1)  bekezdése  írja  elő  konkrétan,  hogy  adatkezelő  megfelelő  intézkedéseket  hoz  annak 
érdekében,  hogy  az  érintett  részére  a  személyes  adatok  kezelésére  vonatkozó,  a  13.  és  a  14. 
cikkben említett valamennyi információt és a 15-22. és 34. cikk szerinti minden egyes tájékoztatást 
tömör,  átlátható,  érthető  és  könnyen  hozzáférhető  formában,  világosan  és  közérthetően 
megfogalmazva nyújtsa. Tekintettel arra, hogy ennek a követelménynek az Ügyfél nem tett eleget, 
megsértette az általános adatvédelmi rendelet 12. cikk (1) bekezdését. 
 
2. A Hatóság emellett visszautal a jelen határozat IV.2. pontjában írtakra, melyek szerint az Ügyfél 
nem  nyújt  tájékoztatást  marketing  célú  adatkezeléseiről,  mely  sérti  az  általános  adatvédelmi 
rendelet 13. cikk (1)-(2) bekezdését. 
 
 
IV.5. Lefoglalás megszüntetése 
 
A Hatóság a 2021. október 14. napján kelt, NAIH-7745-1/2021. ügyiratszámú végzésében az Ákr. 
108.  §  (1)  bekezdése  alapján  elrendelte  az  Ügyfél  weboldala,  a  hírlevélküldő  és  az  sms-küldő 
rendszerei mögött működő adatbázisok lefoglalását. 
 
A lefoglalás indoka az volt, hogy abban az esetben, ha a bejelentő személyes adatainak törlésére 
sor  kerül  a  vizsgálati  eljárásban  tett  felszólítások  alapján,  felmerül  annak  a  veszélye,  hogy  az 
Ügyfél adatbázisaiból az adatvédelmi hatósági eljárás befejezését megelőzően törlésre kerülnek a 
bejelentő személyes adatai, amely a tényállás tisztázásának sikerét veszélyeztetné. 
 
Az Ügyfél 2021. december 16-án iktatott nyilatkozata szerint 2021 júniusában törölték a bejelentő 
személyes adatait. Ennek pontos dátumáról az Ügyfél nem nyilatkozott, a Hatóság rendelkezésére 
álló információk szerint ugyanakkor a vizsgálati eljárásban a Hatóságnak 2021. május 26. napján 
iktatott  leveléhez  mellékelt  képernyőmentés  szerint  az  Ügyfél  rendszerében  ekkor  továbbra  is 
elérhető volt a bejelentő telefonszáma, e-mail-címe, míg a hatósági eljárásban 2021. december 
16-án iktatott leveléhez mellékelt képernyőmentés szerint már nem. 
 
Mindezek,  illetőleg  az  Ügyfél  nyilatkozata  alapján  a  bejelentő  számla  és  bizonylat-megőrzési 
kötelezettség alá nem tartozó személyes adatai 2021 júniusában, az adatvédelmi hatósági eljárás 
megindításának és a lefoglalás elrendelésének napja – 2021. október 14. – előtt törlésre kerültek, 
a lefoglalást a bejelentő vonatkozásában nem lehetett végrehajtani. 
 
A lefoglalás oka ezzel megszűnt, továbbá, mivel a Hatóság az ügy érdemében döntést hozott, a 
Hatóság az Ákr. 109. § (1) bekezdés c) pontja alapján az Ügyfél weboldala, a hírlevélküldő és az 
sms-küldő rendszerei mögött működő adatbázisok lefoglalását megszünteti. 
 
 
 

 

 

 

 

22 

V .   J o g k ö v e t k e z m é n y e k  
 
A Hatóság az általános adatvédelmi rendelet 58. cikk (2) bekezdés b) pontja alapján megállapítja, 
hogy az Ügyfél azért, mert a honlapon lévő adatkezelési tájékoztatója nem tartalmaz információkat 
a marketing célú adatkezeléseiről, megsértette az általános adatvédelmi rendelet 13. cikk (1)-(2) 
bekezdését. 
 
A Hatóság az általános adatvédelmi rendelet 58. cikk (2) bekezdés d) pontja alapján utasítja az 
Ügyfelet arra, hogy nyújtson megfelelő, közérthető és átlátható tájékoztatást az érintettek számára 
valamennyi adatkezeléséről és azok körülményeiről. 
 
A Hatóság az általános adatvédelmi rendelet 58. cikk (2) bekezdés b) pontja alapján megállapítja, 
hogy  az  Ügyfél  jogalap  nélkül  kezeli  az  érintettek  személyes  adatait  a  marketing  célú 
adatkezelések  tekintetében,  megsértve  ezzel  az  általános  adatvédelmi  rendelet  6.  cikk  (1) 
bekezdés a) pontját. 
 
A Hatóság az általános adatvédelmi rendelet 58. cikk (2) bekezdés b) pontja alapján megállapítja, 
hogy  az  Ügyfél  azért,  mert  az  általános  szerződési  feltételeinek  (a  továbbiakban:  ászf) 
elfogadásával  egyidejűleg  megadottnak  tekinti  az  érintettek  hozzájárulását  valamennyi  azon 
adatkezeléséhez,  amelyek 
jogalapja  az  érintett  hozzájárulása,  megsértette  az  általános 
adatvédelmi rendelet 7. cikk (2) bekezdését. 
 
A Hatóság az általános adatvédelmi rendelet 58. cikk (2) bekezdés d) pontja alapján utasítja az 
Ügyfelet  arra,  hogy  a  marketing  célú  adatkezeléseihez  megfelelő  módon  kérje  az  érintettek 
hozzájárulását,  illetőleg  a  már  megkezdett,  valamint  folyamatban  lévő  adatkezelések  esetében 
hozzájárulásuk  megerősítését,  elkülönítve  az  ászf  elfogadásától.  Ennek  hiányában  pedig 
gondoskodjon az érintettek személyes adatainak dokumentált törléséről. 
 
A Hatóság az általános adatvédelmi rendelet 58. cikk (2) bekezdés b) pontja alapján megállapítja, 
hogy az Ügyfél azért, mert nem nyújtott megfelelő, valós tájékoztatást a bejelentőnek az érintetti 
kérelme alapján hozott intézkedésekről, megsértette az általános adatvédelmi rendelet 12. cikk (4) 
bekezdését. 
 
A Hatóság az általános adatvédelmi rendelet 58. cikk (2) bekezdés b) pontja alapján megállapítja, 
hogy  az  Ügyfél  azért,  mert  nem  törölte  a  bejelentő  kérelmére  e-mail-címét  és  telefonszámát 
valamennyi adatbázisából, megsértette az általános adatvédelmi rendelet 17. cikk (1) bekezdés b) 
pontját. 
 
A Hatóság az általános adatvédelmi rendelet 58. cikk (2) bekezdés c) pontja alapján utasítja az 
Ügyfelet  arra,  hogy  tájékoztassa  a  bejelentőt  a  személyes  adatok  törlése  iránti  kérelme  alapján 
hozott intézkedéseiről. 
 
A Hatóság az általános adatvédelmi rendelet 58. cikk (2) bekezdés b) pontja alapján megállapítja, 
hogy az Ügyfél azért, mert nem nyújtott közérthető tájékoztatást az adatkezeléseiről, megsértette 
az általános adatvédelmi rendelet 12. cikk (1) bekezdését. 
 
A Hatóság megvizsgálta, hogy indokolt-e az Ügyféllel szemben adatvédelmi bírság kiszabása. E 
körben a Hatóság az általános adatvédelmi rendelet 83. cikk (2) bekezdése és az Infotv. 75/A. §-
a alapján mérlegelte az ügy összes körülményét és megállapította, hogy a jelen eljárás során feltárt 
jogsértések esetében a figyelmeztetés se nem arányos, se nem visszatartó erejű szankció, ezért 
bírság kiszabása szükséges. 
 
A Hatóság a bírság összegének meghatározása során mindenekelőtt figyelembe vette, hogy az 
Ügyfél által elkövetett jogsértés az általános adatvédelmi rendelet 83. cikk (5) bekezdés b) pontja 
szerint a magasabb összegű bírságkategóriába tartozó jogsértésnek minősül. 
 

 

 

 

23 

A Hatóság az adatvédelmi bírság összegének meghatározása során súlyosító körülményként vette 
figyelembe, hogy 

-  az Ügyfél megfelelő tájékoztatás hiányában, így érvénytelen hozzájárulások alapján kezeli 
az  érintettek  személyes  adatait  a  marketing  célú  adatkezelései  tekintetében  [általános 
adatvédelmi rendelet 83. cikk (2) bekezdés a) pont]. 

-  a bejelentő kétszeri, ismételt kérése ellenére sem került sor személyes adatai törlésére, 
korlátozva a bejelentő érintetti joggyakorlását [általános adatvédelmi rendelet 83. cikk (2) 
bekezdés a) pont]; 

-  az  érintetti  jog  nem  teljesítését  az  Ügyfél  gondatlan  magatartása  idézte  elő  [általános 

adatvédelmi rendelet 83. cikk (2) bekezdés b) pont]; 

-  az Ügyfél az adatkezelési tájékoztatóiban nem a konkrét adatkezeléseire és kapcsolódó 
érintetti  joggyakorlásra  vonatkozó  információkról  nyújt  tájékoztatást,  hanem  csupán 
általánosan,  formálisan,  az  általános  adatvédelmi  rendelet  szövegét  megismételve 
[általános adatvédelmi rendelet 83. cikk (2) bekezdés d) pont]; 

-  a  Hatóság  vizsgálati  eljárásában  az  Ügyfél  nem  tette  meg  a  Hatóság  által  előírt 
intézkedéseket  a  jogszerű  adatkezelés  biztosítása  érdekében  [általános  adatvédelmi 
rendelet 83. cikk (2) bekezdés f) pont]. 

 
A Hatóság az adatvédelmi bírság összegének meghatározása során enyhítő körülményként vette 
figyelembe, hogy 

-  az érintetti jogok – személyes adatok törlése – teljesítése kapcsán nem állapítható meg az 
Ügyfél által alkalmazott általános jogellenes gyakorlat [általános adatvédelmi rendelet 83. 
cikk (2) bekezdés k) pont]; 

-  a  bejelentőn  kívül  más  érintett  vonatkozásában  nem  merült  fel  az  érintetti  jogok 
gyakorlásával  kapcsolatos  jogsérelem  [általános  adatvédelmi  rendelet  83.  cikk  (2) 
bekezdés [általános adatvédelmi rendelet 83. cikk (2) bekezdés a) pont]; 

-  az Ügyfél elmarasztalására az általános adatvédelmi rendelet megsértése miatt még nem 

került sor [általános adatvédelmi rendelet 83. cikk (2) bekezdés e) pont]; 

-  a  jogsértéssel  érintett  személyes  adatok,  a  telefonszám  és  e-mail-cím,  nem  tartozik  a 
személyes  adatok  különleges  kategóriájába  [általános  adatvédelmi  rendelet  83.  cikk  (2) 
bekezdés g) pont]; 

-  a  Hatóság  túllépte  az  ügyintézési  határidőt  [általános  adatvédelmi  rendelet  83.  cikk  (2) 

bekezdés k) pont]. 

 
A Hatóság az Ügyféllel szemben kiszabott adatvédelmi bírság megállapítása során nem tartotta 
relevánsnak az általános adatvédelmi rendelet 83. cikk (2) bekezdés c), h), i) és j) pontja szerinti 
körülményeket, mivel azok a konkrét ügy kapcsán nem értelmezhetők. 
 
Az  Ügyfél  2021.  évi  értékesítés  nettó  árbevétele  nagyságrendileg  143  millió  forint  volt,  így  a 
kiszabott adatvédelmi bírság a kiszabható bírság maximumához képest távoli. 
 
 
VI. Egyéb kérdések: 
 
A  Hatóság  az  Infotv.  60/A.  §  (1)  bekezdésének  figyelembevételével  a  tényállás  tisztázásához 
szükséges adatok közlésére irányuló felhívástól az annak teljesítéséig terjedő időtartamokat nem 
számította  be  az  ügyintézési  határidőbe.  Ezen  korrigált  határidő-számítás  alapján  a  150  napos 
ügyintézési  határidő  2022.  május  6.  napján  járt  le,  melyhez  képest  az  ügyintézési  határidő 
kétszerese 2023. január 13. napján jár le. A Hatóság a 150 napos ügyintézési határidő túllépését 
enyhítő körülményként értékelte. 
 

 

 

 

24 

A  Hatóság  hatáskörét  az  Infotv.  38.  §  (2)  és  (2a)  bekezdése  határozza  meg,  illetékessége  az 
ország egész területére kiterjed. 
 
A Hatóság jelen döntése az Ákr. 80-81. §-án és az Infotv. 61. § (1) bekezdésén alapul. A döntés 
az Ákr. 82. § (1) bekezdése alapján a közlésével véglegessé válik. Az Ákr. 112. §-a, és 116. § (1) 
bekezdése és (4) bekezdés d) pontja, illetve a 114. § (1) bekezdése alapján a döntéssel szemben 
közigazgatási per útján van helye jogorvoslatnak. 
 

* * * 

 
Az Ákr. 135. §-a szerint a kötelezett a törvényes kamatnak megfelelő mértékű késedelmi pótlékot 
köteles fizetni, ha pénzfizetési kötelezettségének határidőben nem tesz eleget. 
 
A Polgári Törvénykönyvről szóló 2013. évi V. törvény 6:48. § (1) bekezdése alapján pénztartozás 
esetén a kötelezett a késedelembe esés időpontjától kezdődően a késedelemmel érintett naptári 
félév első napján érvényes jegybanki alapkamattal megegyező mértékű késedelmi kamatot köteles 
fizetni. 
 
A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pontjának  aa)  alpontja  alapján  a  Fővárosi  Törvényszék  kizárólagosan  illetékes.  A  Kp.  27.  §  (1) 
bekezdés b) pontja szerint olyan jogvitában, amelyben a törvényszék kizárólagosan illetékes, a jogi 
képviselet  kötelező.  A  Kp.  39.  §  (6)  bekezdése  szerint  a  keresetlevél  benyújtásának  a 
közigazgatási cselekmény hatályosulására halasztó hatálya nincs. 
 
A  Kp.  29.  §  (1)  bekezdése  és  erre  tekintettel  a  polgári  perrendtartásról  szóló  2016.  évi  CXXX. 
törvény  604.  §-a  szerint  alkalmazandó,  az  elektronikus  ügyintézés  és  a  bizalmi  szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az ügyfél 
jogi képviselője elektronikus kapcsolattartásra kötelezett. 
 
A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás 
tartása iránti kérelem lehetőségéről szóló tájékoztatás a Kp. 77. § (1)-(2) bekezdésén alapul.  
 
A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet. 
 
Ha az előírt kötelezettségek és pénzfizetési kötelezettség teljesítését az Ügyfél megfelelő módon 
nem igazolja, a Hatóság úgy tekinti, hogy a kötelezettséget határidőben nem teljesítette. Az Ákr. 
132.  §-a  szerint,  ha  az  Ügyfél  a  Hatóság  végleges  döntésében  foglalt  kötelezéseknek  nem  tett 
eleget,  az  végrehajtható. A  Hatóság  határozata  az  Ákr.  82.  §  (1)  bekezdése  szerint  a  közléssel 
véglegessé válik. Az Ákr. 133. §-a értelmében a végrehajtást – ha törvény vagy kormányrendelet 
másként  nem  rendelkezik  –  a  döntést  hozó  hatóság  rendeli  el. Az  Ákr.  134.  §-a  értelmében  a 
végrehajtást  –  ha  törvény,  kormányrendelet  vagy  önkormányzati  hatósági  ügyben  helyi 
önkormányzat rendelete másként nem rendelkezik – az állami adóhatóság foganatosítja. Az Infotv. 
61.  §  (7)  bekezdése  alapján  a  Hatóság  határozatában  foglalt,  meghatározott  cselekmény 
elvégzésére,  meghatározott  magatartásra,  tűrésre  vagy  abbahagyásra  irányuló  kötelezés 
vonatkozásában a határozat végrehajtását a Hatóság foganatosítja 
 
Kelt: Budapest, 2022. december 20. 
 
 
 
 
 
 

Dr. Péterfalvi Attila 

c. egyetemi tanár 

elnök 

 

 

