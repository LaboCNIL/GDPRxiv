 

Ügyszám: NAIH- 2441-8/2021. 

 
 

Tárgy:  kérelemnek 
határozat, 
megszüntetése 

az 

részben  helyt  adó 
eljárás 
részbeni 

 
 

 

H A T Á R O Z A T 

 

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  előtt  […] 
kérelmezőnek  (születési  helye,  ideje:  […];  a  továbbiakban:  Kérelmező)  a  […]  Járásbíróság 
(székhelye:  […];  a  továbbiakban:  Kérelmezett)  adatkezelésével  kapcsolatban  elektronikus  úton 
benyújtott,  a  Hatósághoz  2021.  február  11-én  érkezett  kérelme  alapján  indult  adatvédelmi  hatósági 
eljárásban a Hatóság az alábbi döntéseket hozza: 
 
A Hatóság a Kérelmező kérelmének helyt ad, és elmarasztalja a Kérelmezettet, mert megsértette az 
általános adatvédelmi rendelet (a továbbiakban: GDPR) 15. cikkét a Kérelmezőről az igazgatási jellegű 
eljárásokban kezelt személyes adatokkal összefüggésben. 

 

 

V É G Z É S 

 
A Hatóság megszünteti az eljárást a Kérelmező azon kérelme vonatkozásában, hogy marasztalja el a 
Kérelmezettet amiatt, mert nem adott a Kérelmező részére átlátható tájékoztatást a személyes adatai 
kezeléséről,  a  Kérelmezett  igazságszolgáltatási  tevékenységével  összefüggésben  kezelt  személyes 
adatok vonatkozásában. 
 

* * * 

 

A  jelen  határozattal  és  végzéssel  szemben  közigazgatási  úton  jogorvoslatnak  nincs  helye,  de  az  a 
közléstől  számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben  megtámadható. A  keresetlevelet  a  Hatósághoz  kell  benyújtani,  elektronikusan,  amely  azt  az  ügy 
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni kell. Az 
eljárást megszüntető végzéssel szemben benyújtott keresetlevelet a Fővárosi Törvényszék egyszerűsített 
perben,  tárgyaláson  kívül  bírálja  el. A  teljes  személyes  illetékmentességben  nem  részesülők  számára  a 
közigazgatási  per  illetéke  30 000  Ft,  a  per  tárgyi  illetékfeljegyzési  jog  alá  esik. A  Fővárosi  Törvényszék 
előtti eljárásban a jogi képviselet kötelező. 
 
 

I N D O K O L Á S 

 
I. Az eljárás menete 
 
(1) 

A  Kérelmező  az  adatvédelmi  hatósági  eljárás  iránti  kérelmét  2021.  február  10-én  18:21-kor 
AVDH szolgáltatással hitelesítve e-mailben nyújtotta be a Hatósághoz. A kérelemhez mellékelte 
a Kérelmezetthez 2020. április 26-án fax útján továbbított hozzáférési kérelme másolatát, és a 
fax jelentést. 
 
A  Kérelmező  kérelmében  foglaltak  szerint  a  Kérelmezett  nem  válaszolta  meg  a  hozzáférési 
kérelmét, nem tájékoztatta a kérelem alapján megtett intézkedésekről, vagy azok elmaradásnak 
okairól, így pedig nem biztosította a hozzáférési jogát. 

(2) 

………………………………………………………………………………………………………… 
ugyfelszolgalat@naih.hu 
1055 Budapest 
Falk Miksa utca 9-11. 
www.naih.hu 
 
 

Tel.: +36 1 391-1400 
Fax: +36 1 391-1410 

(3) 

 
(4) 

 
(5) 

(6) 

(7) 

 
A  Kérelmező  kérelmében  kérte  a  Hatóságtól,  hogy  állapítsa  meg,  hogy  a  Kérelmezett  nem 
biztosította  a  személyes  adatairól  történő  tájékoztatáshoz  fűződő  jogát,  valamint  a  személyes 
adatai  kezeléséről  nem  adott  átlátható  tájékoztatást.  A  Kérelmező  kérte  továbbá,  hogy  a 
Hatóság a fenti jogsértések miatt marasztalja el a Kérelmezettet. 

A  Hatóság  2021.  március  2-án  megkereséssel  fordult  a  Kérelmezetthez  annak  tisztázása 
érdekében,  hogy  a  Kérelmező  által  előadottak  vizsgálatára  rendelkezik-e  hatáskörrel, 
figyelemmel  a  GDPR  55.  cikk  (3)  bekezdésére,  valamint  az  információs  önrendelkezési  jogról 
és  az  információszabadságról  szóló  2011.  évi  CXII.  törvény  (a  továbbiakban:  Infotv.)  bírósági 
adatkezelési műveletek ellenőrzéséről szóló VI/A. fejezetére. 

A Kérelmezett nyilatkozata 2021. március 23-án érkezett a Hatósághoz, amelyhez mellékelte a 
Kérelmező  által  2020-ban  kezdeményezett  igazgatási  ügyek  összefoglaló  táblázatát,  amely 
alapján  a  Hatóság  hatásköre  ezen,  igazgatási  jellegű  ügyekkel  összefüggésben  megvalósuló 
adatkezelés kapcsán megállapítható volt. 
 
A  Hatóság  2021.  május  19-én  kelt,  a  NAIH-2441-4/2021.  számon  iktatott  végzésében 
tájékoztatta  a  Kérelmezettet,  hogy  az  adatkezelésének  vizsgálatára  a  Kérelmező  kérelme 
alapján adatvédelmi hatósági eljárás indult, amelyben mint ügyfél vesz részt. Ezzel egyidejűleg 
pedig a tényállás tisztázása érdekében nyilatkozattételre hívta fel. 
 
A  Kérelmezett  nyilatkozata  2021.  június  3-án  érkezett  a  Hatósághoz,  azonban  az  abban 
foglaltak  alapján  a  Hatóság  további  kérdések  tisztázását  tartotta  szükségesnek,  ezért  2021. 
június 10-én kelt, a NAIH-2441-6/2021. számon iktatott végzésben újból nyilatkozattételre hívta 
fel a Kérelmezettet. A Kérelmezett nyilatkozata 2021. július 1-jén érkezett a Hatósághoz. 

 
 
II. Tényállás 
 
(8) 

(9) 

(10) 

(11) 

(12) 

 

A  Kérelmező  2020.  április  26-án  faxon  hozzáférési  kérelemmel  fordult  a  Kérelmezetthez, 
amelyet a Kérelmezett 2020. április 27-án érkeztetett és a […] szám alatt iktatott. A Kérelmező 
a hozzáférési kérelme 2. pontjában az Infotv. 15. §-ra hivatkozással kérte, hogy a Kérelmezett 
tájékoztassa  arról,  hogy  amennyiben  a  Kérelmezett  adatfeldolgozót  vesz  igénybe,  úgy  mi  az 
adatfeldolgozó  neve,  címe,  az  általa  a  Kérelmező  személyes  adatain  végzett  tevékenység, 
továbbá az általa végzett tevékenység kezdő és befejező időpontja.  
 
A Kérelmező a kérelme 3. pontjában tájékoztatást kért arról is, hogy a Kérelmezett az előzetes 
tájékoztatáshoz  való  joga  érvényesülése  érdekében  milyen  lépéseket  tett,  az  Infotv.-ben 
rögzített kötelezettségét maradéktalanul betartotta-e, illetve ellenkező esetben hogyan és mikor 
valósult meg mulasztás a Kérelmezett részéről. 
 
A hozzáférési kérelem 4. pontjában a Kérelmező kérte továbbá, hogy a Kérelmezett táblázatos 
formában,  elektronikus  úton,  e-mailben  adjon  tájékoztatást  az  adatkezelés  Infotv.  15.  §  (1) 
bekezdése szerinti körülményekről. 

A  Kérelmező  kérte  továbbá  –  kérelem  5.  pontja  –,  hogy  a  Kérelmezett  készítsen  és  adjon  ki 
számára listát az összes Kérelmezett által kezelt dokumentumról, amelyek a személyes adatait 
tartalmazzák, illetve amelyek a személyéhez köthetők. 

A Kérelmező hozzáférési kérelme – 6. pont – kiterjedt arra is, hogy amennyiben a Kérelmezett 
bármely  személyes  adatával  kapcsolatban  hozzáférési  jogát  korlátozza  vagy  korlátozta,  vagy 
hozzáférési  joga  gyakorlását  megtagadja,  úgy  jelölje  meg  a  korlátozással  érintett  adatokat, 

2 

illetve adjon tájékoztatást a hozzáférés korlátozásának vagy megtagadásának tényéről, jogi és 
ténybeli indokairól.  

(13) 

(14) 

A  Kérelmező  tájékoztatást  kért  továbbá  az  őt  az  adatkezeléssel  összefüggésben  megillető 
érintetti jogokról, és jogorvoslati lehetőségeiről a kérelem 6. pontjában. 

A  Kérelmező  a  hozzáférési  kérelme  7.  pontjában  tájékoztatást  kért,  hogy  mikor  tudja 
megtekinteni,  illetve  lemásolni  az  összes  dokumentumot,  amelyek  a  személyes  adatait 
tartalmazzák, illetve a személyéhez bármilyen módon kapcsolhatók. Kérte, hogy amennyiben a 
Kérelmezett  nem  teszi  lehetővé  az  iratok  megtekintését  vagy  lemásolását,  úgy  küldje  meg  a 
részére ezeket az iratokat elektronikus úton az e-mail címére. 

(16) 

folyamatban 

(15)  A  Kérelmező  hozzáférési  kérelme  tehát  általános  jellegű  volt,  és  valamennyi,  a  Kérelmezett 
által  kezelt  személyes  adatára  irányult,  azaz  nem  csak  a  perújított  peres  eljárásban  kezelt 
személyes  adatokra,  hanem  valamennyi,  a  Kérelmezett  előtt 
lévő  vagy 
folyamatban  volt  peres  és  nemperes  eljárásokkal,  illetve  az  igazságszolgáltatási  tevékenység 
körébe nem tartozó igazgatási ügyekkel összefüggésben személyes adataira is. 
 
A  Kérelmezett  2021.  március  17-én  kelt,  a  NAIH-2441-3/2021.  számon  iktatott,  a  Hatóság 
megkeresésére  adott  nyilatkozatában  arról  tájékoztatta  a  Hatóságot,  hogy  a  Kérelmező  2020. 
április  27-én  érkeztetett  kérelmét  a  bíróság  elnökhelyettese  úgy  ítélte  meg,  hogy  az 
„intézkedést egyelőre nem igényel”.  
 
A  Kérelmezett  a  NAIH-2441-4/2021.  számú  tényállástisztázó  végzésre  adott  nyilatkozatában 
előadta  továbbá,  hogy  a  Kérelmező  számtalan  különböző  tárgyú  kérelmet  terjesztett  elő  a 
Kérelmezettnél,  amelyeket  panaszként,  közérdekű  adatigénylésként,  kifogásként  és  az  eljáró 
bíró  kizárása  iránti  kérelemként  vizsgált  és  bírált  el.  Számos  beadvány  egymást  átfedő 
kérelmeket tartalmazott. 

(17) 

A  Kérelmezett  tájékoztatta  a  Hatóságot,  hogy  folyamatban  volt  előtte  egy  peres  eljárás, 
amelyben a Kérelmező mint perújító felperes vett részt, amelyben elsőfokú ítélet született […] 
napján, azonban az még jogerőre nem emelkedett. Ebben az eljárásban a Kérelmező az iratok 
személyes  átvételét  a  Kérelmezett  […]  kezelőirodáján  megtagadta,  a  Kérelmezett  részére 
megadott  […]-ban  található  címre  kézbesített  idézésekre  nem  jelent  meg,  így  a  Kérelmezett 
hirdetményi kézbesítés mellett döntött, majd az iratokat elkezdte e-mailben elektronikus úton is 
kézbesíteni a Kérelmezőnek. 

A Kérelmező 2020. április 6-án faxon egy dokumentumban kézbesítési kifogást, a hirdetményi 
kézbesítés elleni kifogást és kizárási kérelmet terjesztett elő, amely iktatásra került a […] szám 
alatt.  Ezen  beadványában  a  Kérelmező  tiltakozott  a  hirdetményi  kézbesítés  ellen,  és  kérte 
megállapítani annak szabályszerűtlenségét, mivel álláspontja szerint annak az eljárásban nem 
volt  helye,  hiszen  a  Kérelmezett  előtt  a  tartózkodási  helye,  értesítési  címe  ismert  volt.  Kérte, 
hogy  az  ügyben  keletkezett  és  keletkező  –  a  bíróság  részére  elektronikusan  rendelkezésére 
álló  iratokat  –  a  joghatályos  postai  úton  felül  küldje  meg  számára  a  Kérelmezett  e-mailben is. 
2020. április 26-án újabb fax érkezett a Kérelmezetthez, ami a […] szám alatt került iktatásra.  
 
A  faxon  küldött  dokumentum 3  oldalból állt,  az  első  oldalon  az  előző  bekezdésben ismertetett 
üggyel összefüggésben nyilatkozott, miszerint a korábbi, […] szám alatti kérelmét a Kérelmezett 
2020.  április  24-én  kelt  tájékoztatásával  ellentétben  nem  csak  kizárási  kérelemként  kéri 
elbírálni, hanem az abban részletezett kifogások alapján is. Ezen túlmenően ismételten kérte a 
kézbesítési  címe  módosítását,  és  az  eljárásban  keletkezett  dokumentumok  e-mailben  való 
megküldését. Ezt nyilatkozatot a „Tisztelettel” fordulattal és az aláírásával zárta. A faxon küldött 
levél  2.  és  3.  oldala  tartalmazta  a  Kérelmező  hozzáférési  kérelmét,  amelynek  tárgyaként 

3 

 
(18) 

 
(19) 

(20) 

 

„Tájékoztatás kérése személyes adatok kezeléséről” került feltüntetésre, és amelyet szintén az 
aláírásával  zárt,  azaz  egy 
tartalmú 
nyilatkozatot, kérelmet nyújtott be a Kérelmezetthez, aki azt egységesen, egy dokumentumként 
kezelte, és „intézkedést egyelőre nem igényel” megjegyzéssel látta el az első oldalon, az iktató 
bélyegző  alatt.  A  Kérelmező  a  faxon  a  Kérelmezettnek  küldött  dokumentum  első  oldalát  nem 
mellékelte a Hatósághoz benyújtott adatvédelmi hatósági eljárás iránti kérelméhez. 

időpontban  két  különböző 

faxolással,  ugyanazon 

 
(21) 

 
(22) 

A  Kérelmezett  a  2020.  április  26-án  faxon érkezett  kérelem  első  oldalán  található,  valamennyi 
peres irat elektronikus úton való megküldésére irányuló kérelmet teljesítette nyilatkozata szerint 
2020. május 15-én, és a 2021. június 28-án kelt nyilatkozatában elismerte, hogy a Kérelmező 
„által  2020.  április  26.  napján  megküldött  kérelmére  a  bíróság  azon  túlmenően  nem  adott 
tájékoztatást  a  kérelmező  részére  a  személyes  adatai  kezeléséről,  hogy  e-mailben 
rendelkezésére  bocsájtotta  a  korábban  részére  meg  nem  küldött  iratokat.”  Ennek  kapcsán  a 
Kérelmezett  kifejtette,  hogy  „tekintettel  arra,  hogy  a  kérelmezőnek  korábban  a  hivatkozott  irat 
megküldésének  hiánya  okozott  sérelmet,  a  bíróság  ennek  a  kérésnek  tett  eleget.”  Álláspontja 
szerint a Kérelmező hozzáférési joga korlátozva nem volt. 

A  fentieken  túlmenően  a  Kérelmezett  a  2021.  május  28-án  kelt  nyilatkozatában  hivatkozott  a 
közérdekű bejelentésekkel és panaszokkal kapcsolatos eljárás rendjéről szóló 7/2018. (VII.11.) 
OBH  utasítás  (a  továbbiakban:  7/2018.  OBH  utasítás)  7.  §  b)  pontjára,  miszerint  egyéb 
beadvány  esetén  –  annak  tartalmától  függően  –  a  címzett  a  beadvány  vizsgálatát  és  a 
bejelentésre történő válaszadást mellőzheti, illetve az Infotv. 26. § (1) bekezdésére, valamint az 
Infotv.  29.  §-ra  hivatkozással  kifejtette,  hogy  a  közfeladatot  ellátó  szerv  csak  azon  közérdekű 
vagy  közérdekből  nyilvános  adatok  kiadására  köteles,  amelyek  a  kezelésében  vannak,  nem 
köteles az adatot adatigénylő kérésére előállítani, valamint utalt arra is, hogy az azonos igénylő 
által egy éven belül benyújtott, azonos adatkörre irányuló adatigényléssel megegyező tartalmú 
adatigénylés  teljesítése  megtagadható,  feltéve,  hogy  az  azonos  adatkörbe  tartozó  adatokban 
változás  nem  állt  be.  A  Kérelmezett  a  hozzáférési  kérelme  alapján  nem  tájékoztatta  a 
Kérelmezőt,  hogy  a  hozzáférési  kérelme  alapján  nem  tesz  intézkedéseket,  mivel  álláspontja 
szerint  folyamatos  intézkedéseket  tett  a  Kérelmező  valamennyi  beadványa  tekintetében,  azok 
folyamatosan elbírálásra kerültek. 

 

 

III. Alkalmazott jogszabályok 
 
A  GDPR  55.  cikk  (3)  bekezdése  szerint  a  felügyeleti  hatóságok  hatásköre  nem  terjed  ki  a  bíróságok 
által igazságügyi feladataik ellátása során végzett adatkezelési műveletek felügyeletére.  
 
A  GDPR  (20)  preambulumbekezdése  szerint  a  GDPR-t  a  bíróságok  és  más  igazságügyi  hatóságok 
tevékenységeire  is  alkalmazni  kell,  az  uniós,  illetve  a  tagállami  jog  a  személyes  adatok  kezelésével 
összefüggésben  a  bíróságok  és  más  igazságügyi  hatóságok  által  végzett  kezelési  műveleteket  és 
eljárásokat  pontosabban  meghatározhatja.  Annak  érdekében,  hogy  az  igazságszolgáltatási  feladataik 
ellátása során, beleértve a döntéshozatalt is, biztosítva legyen a bírói kar függetlensége, a felügyeleti 
hatóságok  hatásköre  nem  terjedhet  ki  a  személyes  adatok  olyan  kezelésére,  amelyet  a  bíróságok 
igazságszolgáltatási feladatkörükben eljárva végeznek. 
 
A bírósági ügyvitel szabályairól szóló 14/2002. (VIII. 1.) IM rendelet 2. § 6. pontja szerint az elnöki ügy 
olyan  ügy,  amelyben  a  bíróság  elnöke,  illetőleg  jogszabályban  vagy  Országos  Bírósági  Hivatal  (a 
továbbiakban OBH) elnökének szabályzatában meghatározott esetben más bírósági vezető a bíróság 
igazgatására tartozó kérdésben az ítélkezés körén kívül jár el.  

GDPR  2.  cikk  (1)-(2)  bekezdés:  (1)   E  rendeletet  kell  alkalmazni  a  személyes  adatok  részben  vagy 
egészben  automatizált  módon  történő  kezelésére,  valamint  azoknak  a  személyes  adatoknak  a  nem 

4 

 

automatizált módon történő kezelésére, amelyek valamely nyilvántartási rendszer részét képezik, vagy 
amelyeket egy nyilvántartási rendszer részévé kívánnak tenni. 

(2)   E rendelet nem alkalmazandó a személyes adatok kezelésére, ha azt: 
a)  az uniós jog hatályán kívül eső tevékenységek során végzik; 
b)   a tagállamok az EUSZ V. címe 2. fejezetének hatálya alá tartozó tevékenységek során végzik; 
c)   természetes személyek kizárólag személyes vagy otthoni tevékenységük keretében végzik; 
d)   az 

illetékes  hatóságok  bűncselekmények  megelőzése,  nyomozása, 

felderítése,  vádeljárás 
lefolytatása  vagy  büntetőjogi  szankciók  végrehajtása  céljából  végzik,  ideértve  a  közbiztonságot 
fenyegető veszélyekkel szembeni védelmet és e veszélyek megelőzését. 

 
GDPR  12.  cikk  (3)  bekezdés:  Az  adatkezelő  indokolatlan  késedelem  nélkül,  de  mindenféleképpen  a 
kérelem  beérkezésétől  számított  egy  hónapon  belül  tájékoztatja  az  érintettet  a  15–22.  cikk  szerinti 
kérelem nyomán hozott intézkedésekről. Szükség esetén, figyelembe véve a kérelem összetettségét és 
a  kérelmek  számát,  ez  a  határidő 
további  két  hónappal  meghosszabbítható.  A  határidő 
meghosszabbításáról  az  adatkezelő  a  késedelem  okainak  megjelölésével  a  kérelem  kézhezvételétől 
számított  egy  hónapon  belül  tájékoztatja  az  érintettet.  Ha  az  érintett  elektronikus  úton  nyújtotta  be  a 
kérelmet,  a  tájékoztatást  lehetőség  szerint  elektronikus  úton  kell  megadni,  kivéve,  ha  az  érintett  azt 
másként kéri. 

GDPR 12. cikk (4) bekezdés: Ha az adatkezelő nem tesz intézkedéseket az érintett kérelme nyomán, 
késedelem nélkül, de legkésőbb a kérelem beérkezésétől számított egy hónapon belül tájékoztatja az 
érintettet  az  intézkedés  elmaradásának  okairól,  valamint  arról,  hogy  az  érintett  panaszt  nyújthat  be 
valamely felügyeleti hatóságnál, és élhet bírósági jogorvoslati jogával. 

GDPR 15. cikk (1) bekezdés: Az érintett jogosult arra, hogy az adatkezelőtől visszajelzést kapjon arra 
vonatkozóan,  hogy  személyes  adatainak  kezelése  folyamatban  van-e,  és  ha  ilyen  adatkezelés 
folyamatban  van,  jogosult  arra,  hogy  a  személyes  adatokhoz  és  a  következő  információkhoz 
hozzáférést kapjon: 
a) az adatkezelés céljai; 
b) az érintett személyes adatok kategóriái; 
c) azon címzettek vagy címzettek kategóriái, akikkel, illetve amelyekkel a személyes adatokat közölték 
vagy  közölni  fogják,  ideértve  különösen  a  harmadik  országbeli  címzetteket,  illetve  a  nemzetközi 
szervezeteket; 
d)  adott  esetben  a  személyes  adatok  tárolásának  tervezett  időtartama,  vagy  ha  ez  nem  lehetséges, 
ezen időtartam meghatározásának szempontjai; 
e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes  adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes  adatok 
kezelése ellen; 
f) a valamely felügyeleti hatósághoz címzett panasz benyújtásának joga; 
g) ha az adatokat nem az érintettől gyűjtötték, a forrásukra vonatkozó minden elérhető információ; 
h) a 22. cikk (1) és (4) bekezdésében említett automatizált döntéshozatal ténye, ideértve a profilalkotást 
is,  valamint  legalább  ezekben  az  esetekben  az  alkalmazott  logikára  és  arra  vonatkozó  érthető 
információk, hogy az ilyen adatkezelés milyen jelentőséggel bír, és az érintettre nézve milyen várható 
következményekkel jár. 
 
GDPR 23. cikk (1) bekezdés f) pont: Az adatkezelőre vagy adatfeldolgozóra alkalmazandó uniós vagy 
tagállami  jog  jogalkotási  intézkedésekkel  korlátozhatja  a  12–22.  cikkben  és  a  34.  cikkben  foglalt, 
valamint  a  12–22.  cikkben  meghatározott 
lévő 
rendelkezései  tekintetében  az  5.  cikkben  foglalt  jogok  és  kötelezettségek  hatályát,  ha  a  korlátozás 
tiszteletben  tartja  az  alapvető  jogok  és  szabadságok  lényeges  tartalmát,  valamint  az  alábbiak 
védelméhez szükséges és arányos intézkedés egy demokratikus társadalomban: 
f) a bírói függetlenség és a bírósági eljárások védelme; 

jogokkal  és  kötelezettségekkel  összhangban 

5 

 

 
GDPR  58.  cikk  (2)  bekezdés  b)  pont:  A  felügyeleti  hatóság  korrekciós  hatáskörében  eljárva 
elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége  megsértette  e 
rendelet rendelkezéseit; 
 
Az  Infotv.  2.  §  (2)  bekezdés:  Személyes  adatoknak  az  (EU)  2016/679  európai  parlamenti  és  tanácsi 
rendelet  (a  továbbiakban:  általános  adatvédelmi  rendelet)  hatálya  alá  tartozó  kezelésére  az  általános 
adatvédelmi rendeletet a III-V. és a VI/A. Fejezetben, valamint a 3. § 3., 4., 6., 11., 12., 13., 16., 17., 
21.,  23-24.  pontjában,  a  4.  §  (5) bekezdésében,  az  5.  §  (3)-(5),  (7) és  (8) bekezdésében, a  13.  §  (2) 
bekezdésében,  a  23.  §-ban,  a  25.  §-ban,  a  25/G.  §  (3),  (4)  és  (6)  bekezdésében,  a  25/H.  §  (2) 
bekezdésében, a 25/M. § (2) bekezdésében, a 25/N. §-ban, az 51/A. § (1) bekezdésében, az 52-54. §-
ban, az 55. § (1)-(2) bekezdésében, az 56-60. §-ban, a 60/A. § (1)-(3) és (6) bekezdésében, a 61. § (1) 
bekezdés a) és c) pontjában, a 61. § (2) és (3) bekezdésében, (4) bekezdés b) pontjában és (6)-(10) 
bekezdésében,  a  62-71.  §-ban,  a  72.  §-ban,  a  75.  §  (1)-(5)  bekezdésében,  a  75/A.  §-ban  és  az  1. 
mellékletben meghatározott kiegészítésekkel kell alkalmazni. 

Az Infotv. 60. § (1) és (2) bekezdése alapján a személyes adatok védelméhez való jog érvényesülése 
érdekében  a  Hatóság  az  érintett  erre  irányuló  kérelmére  adatvédelmi  hatósági  eljárást  indít.  Az 
adatvédelmi hatósági eljárásra az általános közigazgatási rendtartásról szóló 2016. évi CL. törvény (a 
továbbiakban:  Ákr.)  szabályait  kell  alkalmazni  az  Infotv.-ben  meghatározott  kiegészítésekkel  és  az 
általános adatvédelmi rendelet szerinti eltérésekkel. Az adatvédelmi hatósági eljárás megindítása iránti 
kérelem a GDPR 77. cikk (1) bekezdésében meghatározott esetben nyújtható be. 
 
Ákr. 17. § [A hatáskör és az illetékesség vizsgálata] 
A  hatóság  a  hatáskörét  és  illetékességét  az  eljárás  minden  szakaszában  hivatalból  vizsgálja.  Ha 
valamelyik  hiányát  észleli,  és  kétséget  kizáróan  megállapítható  az  ügyben  illetékességgel  rendelkező 
hatóság, az ügyet átteszi, ennek hiányában a kérelmet visszautasítja vagy az eljárást megszünteti. 
 
7/2018. OBH utasítás 3. § 2-5. pont:  
2. egyéb beadvány: 3-5. pontokban nem meghatározott beadvány; 
3. közérdekű bejelentés: panaszokról és a közérdekű bejelentésekről szóló 2013. évi CLXV. törvény (a 
továbbiakban: Törvény) 1. § (3) bekezdésében meghatározott beadvány; 
4. panasz: a Törvény 1. § (2) bekezdésében meghatározott beadvány; 
5. ügy érdemére vonatkozó beadvány: bíróság vagy közigazgatási hatóság előtt folyamatban lévő vagy 
jogerősen (véglegesen) általa befejezett ügyre vonatkozó kérelem 
 
7/2018. OBH utasítás 7. § b) pont: Egyéb beadvány esetén – annak tartalmától függően – a címzett a 
beadvány vizsgálatát és a bejelentő részére történő válaszadást mellőzheti. 
 
IV. Döntés 
 
IV.1. A Hatóság hatásköre – az eljárás részbeni megszüntetése 
 
(23) 

A  Kérelmező  hozzáférési  kérelme  valamennyi,  a  Kérelmezett  által  kezelt  személyes  adatára 
irányult, 
függetlenül  attól,  hogy  a  személyes  adatok  kezelésére  a  Kérelmezett 
igazságszolgáltatási  vagy  ebbe  a  körbe  nem  tartozó,  igazgatási  jellegű  tevékenysége  során 
került  sor.  A  Kérelmező  adatvédelmi  hatósági  eljárás  iránti  kérelme  pedig  ezen  minden 
személyes  adatra  kiterjedő  hozzáférési  kérelem  Kérelmezett  általi  nemteljesítésére,  és  emiatt 
történő elmarasztalására irányult. 
 
A  bíróságok  adatkezelésére  is  a  GDPR  szabályai  alkalmazandók,  azt  a  GDPR  2.  cikke  nem 
veszi ki a rendelet tárgyi és személyi/szervi hatálya alól, azonban az igazságszolgáltatás és a 
bíróságok  függetlenségének  biztosítása  érdekében  a  GDPR  55.  cikk  (3)  bekezdése  úgy 

6 

(24) 

 

rendelkezik, hogy a felügyeleti hatóságok hatásköre nem terjed ki a bíróságok által igazságügyi 
feladataik  ellátása  során  végzett  adatkezelési  műveletek  felügyeletére.  Ez  azt  jelenti,  hogy  a 
Hatóság  a  bíróságok,  így  a  Kérelmezett,  adatkezelését  is  kizárólag  az  igazságszolgáltatási 
tevékenységen  kívül  eső,  igazgatási  jellegű  ügyekkel  összefüggésben  vizsgálhatja.  Az 
igazságszolgáltatási  tevékenység  során  megvalósuló  esetleges  jogellenes  adatkezelésekkel 
szemben adatvédelmi kifogás nyújtható be az Infotv. VI/A. fejezetében foglaltak szerint. 

lévő  vagy  azt  megelőzően 

Ebből  kifolyólag  a  Hatóság  megállapítja,  hogy  a  Kérelmezett  előtt  a  kérelem  benyújtásakor 
folyamatban 
lezárult  peres  és  nemperes  eljárásokkal 
összefüggésben  kezelt  személyes  adatokra  irányuló  hozzáférési  kérelem  nemteljesítésének 
vizsgálatára  a  GDPR  55.  cikk  (3)  bekezdése  alapján  hatáskörrel  nem  rendelkezik,  így  az 
eljárást  ebben,  az  igazságszolgáltatási  tevékenység  körébe  tartozó  ügyekkel  összefüggésben 
kezelt adatokkal kapcsolatos részben az Ákr. 17. §-a alapján megszünteti. 

 
(25) 

 
IV.2. A Kérelmező hozzáférési jogának biztosítása 

 

(26)  A Kérelmező hozzáférési kérelme – a faxon a Kérelmezettnek 2020. április 26-án küldött levél 
2.  és  3.  oldala  –  általános  jellegű  volt,  és  a  Hatóság  értelmezése  szerint  valamennyi,  a 
Kérelmező által kezelt személyes adatára irányult, azaz nem csak a perújítással érintett peres 
eljárásban kezelt személyes adatokra. 
 

(27)  Ennek  kapcsán  a  Hatóság  szerint  szükséges  megjegyezni,  hogy  a  Kérelmező  két  különböző 
tárgyú  levelet  küldött  egy  fax  útján  a  Kérelmezettnek,  az  első  oldal  kifejezetten  a  perújítás 
alapján  folyamatban  volt  elsőfokú  eljáráshoz  kapcsolódott  –  kézbesítés  kifogás,  elektronikus 
kézbesítés  kérése  –,  míg  a  faxolt  dokumentum  2.  és  3.  oldala  a  konkrét  ügytől  független,  a 
GDPR 15. cikke szerinti hozzáférési kérelem volt, akkor is, ha egyébként a Kérelmező az Infotv. 
hasonló  tartalmú,  de  a  Kérelmezett  által  végzett  adatkezelésre  nem  alkalmazható  pontjaira 
hivatkozott.  A  két  különböző  célú  és  tartalmú  dokumentum  egyidejű  küldése  a  Kérelmezett 
számára  megtévesztő  lehetett,  és  így  juthatott  arra  a  következtetésre,  hogy  a  két  kérelem 
összefügg. 

 
(28)  A  Kérelmezett  nyilatkozata  szerint  a  perújítási  ügyben  keletkezett  valamennyi  iratot  a 
Kérelmező  rendelkezésére  bocsátotta,  azonban  ennek  vizsgálatára  az  IV.1.  pontban  foglalt 
indokolás alapján hatásköre hiányában a Hatóság nem jogosult. A Kérelmezett a 2021. június 
28-án  kelt  nyilatkozatában  elismerte,  hogy  a  Kérelmező  által  2020.  április  26-án  elküldött 
hozzáférési  kérelmére  azon  túlmenően  nem  adott  tájékoztatást  részére  a  személyes  adatai 
kezeléséről,  hogy  e-mailben  rendelkezésére  bocsátotta  a  korábban  –  a  fentebb  ismertetett  – 
peres  eljárásban  keletkezett,  részére  elektronikus  formában  korábban  még  meg  nem  küldött 
iratokat. 

 
(29)  A  Hatóság  a  Kérelmezett  által  előadott  érvekre  reagálva  szükségesnek  tartja  ismételten 
leszögezni,  hogy  az  általa  végzett  adatkezelés  a  GDPR  hatálya  alá  tartozik,  így  az  érintetti 
kérelmek  elbírálása  során  elsősorban  a  GDPR  12.  cikkében  foglaltak  irányadók.  A  GDPR  12. 
cikk (3)-(4) bekezdéseiben megfogalmazott elvárás, hogy az adatkezelő válaszoljon az érintetti 
joggyakorlásra  irányuló  kérelmekre,  amely  akár  a  GDPR  12.  cikk  (4)  bekezdésének 
megfelelően tartalmazhatja azt is, hogy az adatkezelő nem tesz intézkedést az érintetti kérelem 
alapján,  ismertetve  ezen  döntés  indokait  is.  Maga  a  GDPR  is  nevesít  konkrét  eseteket, 
amelyekre  hivatkozással  az  érintetti  kérelem  teljesítése  megtagadható,  pl.  a  12.  cikk  (5) 
bekezdésében vagy a 15. cikk (4) bekezdésében.  

 
(30)  Emellett  a  GDPR  23.  cikk  (1)  bekezdés  f)  pontja  úgy  rendelkezik,  hogy  az  adatkezelőre 
alkalmazandó  uniós  vagy  tagállami  jog  jogalkotási  intézkedésekkel  korlátozhatja  a  12–22. 
cikkben  és  a  34.  cikkben  foglalt,  valamint  a  12–22.  cikkben  meghatározott  jogokkal  és 

7 

 

kötelezettségekkel összhangban lévő rendelkezései tekintetében az 5. cikkben foglalt jogok és 
kötelezettségek hatályát, ha a korlátozás tiszteletben tartja az alapvető jogok és szabadságok 
lényeges  tartalmát,  valamint  az  a  bírói  függetlenség  és  a  bírósági  eljárások  védelméhez 
szükséges  és  arányos  intézkedés  egy  demokratikus  társadalomban.  A  GDPR  23.  cikk  (2) 
bekezdése  pedig  meghatározza,  hogy  korlátozást  bevezető  jogalkotási  intézkedéseknek 
részletesen mit kell tartalmazniuk. 

 
(31)  A  Hatóság  álláspontja  szerint  a  Kérelmezett  által  hivatkozott  7/2018.  OBH  utasítás  nem 
tekinthető,  ilyen  korlátozást  előíró  jogalkotási  intézkedésnek,  mivel  az  a  jogalkotásról  szóló 
2010. évi CXXX. törvény 23. § (4) bekezdés d) pontja szerint egy közjogi szervezetszabályozó 
eszköz,  amelyben  az  OBH  elnöke  a  vezetése,  az  irányítása  vagy  a  felügyelete  alá  tartozó 
szervek  szervezetét  és  működését,  valamint  tevékenységét  szabályozhatja,  annak  kötőereje 
kizárólag a szervezeten belül van, és jogszabállyal ellentétes nem lehet, ami azt is jelenti, hogy 
nem alkalmas arra, hogy a személyes adatok védelméhez való jogot mint alapjogot bármilyen 
formában korlátozza. Ezen túlmenően pedig a GDPR 23. cikk (2) bekezdésében foglalt további 
követelményeknek  sem  felel  meg.  Azaz,  az  OBH  utasítás  7.  §  b)  pontjára  hivatkozással  nem 
hagyhatók  válaszadás  nélkül  az  érintetti  kérelmek,  mint  ahogyan  az  Infotv.  29.  §-ára 
hivatkozással  sem,  mivel  az  az  Infotv.  a  közérdekű  és  közérdekből  nyilvános  adatok 
megismerhetőségére vonatkozó rendelkezése. 

 
(32)  A fentiek alapján a Hatóság megállapítja, hogy a Kérelmezett megsértette a Kérelmező GDPR 
15.  cikke  szerinti  hozzáférési  jogát,  amikor  erre  irányuló  kérelme  ellenére  nem  adott 
tájékoztatást  a  Kérelmező  részére  az  igazgatási  ügyekkel  összefüggésben  kezelt  személyes 
adatairól, figyelmen kívül hagyva a GDPR 12. cikk (3)-(4) bekezdéseiben foglaltakat. 

 
IV.3. Jogkövetkezmények 
 
(33) 

A  Hatóság  megállapítja,  hogy  a  Kérelmezett  megsértette  a  GDPR  15.  cikkét  a  Kérelmező 
Kérelmezett által az igazgatási jellegű ügyekkel kapcsolatban kezelt személyes adatai kapcsán, 
és ezért a Kérelmező kérelmének helyt adva a GDPR 58. cikk (2) bekezdés b) pontja alapján 
elmarasztalja.  
 
A  Hatóság  az  eljárást  a  Kérelmező  azon  kérelme  vonatkozásában,  hogy  marasztalja  el  a 
Kérelmezettet amiatt, mert nem adott a Kérelmező részére átlátható tájékoztatást a személyes 
adatai kezeléséről, a Kérelmezett igazságszolgáltatási tevékenységével összefüggésben kezelt 
személyes adatok vonatkozásában, megszünteti. 

(34) 

A fentiek alapján a Hatóság a rendelkező részben foglaltak szerint döntött. 

 
(35) 
 
 
V. Egyéb kérdések 

 

A  Hatóság  hatáskörét  az  Infotv.  38.  §  (2) és  (2a)  bekezdése  határozza meg,  illetékessége  az 
ország egész területére kiterjed. 
 
A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 
82. § (1) bekezdése alapján a közlésével véglegessé válik.  
 
Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal 
és a megszüntető végzéssel szemben közigazgatási per útján van helye jogorvoslatnak. 
 
A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 

8 

(36) 

(37) 

(38) 

(39) 

 

szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a)  pont  aa)  alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1) 
bekezdés  b)  pontja  alapján  a  törvényszék  hatáskörébe  tartozó  perben  a  jogi  képviselet 
kötelező.  A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási 
cselekmény hatályosulására halasztó hatálya nincs. 
 
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  
 
A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  
 
Az egyszerűsített perről szóló tájékoztatás a Kp. 124. § (5) bekezdésén alapul.  

A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet.  

(40) 

(41) 

(42) 
 
(43) 

 
Budapest, 2021. augusztus 5.     

 

  

 
 
 

 

Dr. Péterfalvi Attila 

elnök 

c. egyetemi tanár 

 
 
 

 
 
 
 
 
 
 
 
 
 
 

9 

