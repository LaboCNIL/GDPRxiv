 

 

Ügyszám: NAIH-2732-2/2023. 
Korábbi ügyszám: NAIH-2847/2022. 
 
 

Tárgy: jogsértést megállapító határozat, 
adatvédelmi bírság kiszabása 

 

H A T Á R O Z A T  

 

A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  a  […]  ügyvéd 
(KASZ:  […].)  által  képviselt  I&S  Limited  Kft.-nek  (székhely:  1036  Budapest,  Bécsi  út  38-44.  I.  em. 
Spandora Szépségközpont, cégjegyzékszám: 01-09-303223), (a továbbiakban: Társaság) a személyes 
adatok  kezelése  tekintetében  történő  védelméről  és  az  ilyen  adatok  szabad  áramlásáról,  valamint  a 
95/46/EK  irányelv  hatályon  kívül  helyezéséről  szóló  (EU)  2016/679  rendeletben  (a  továbbiakban: 
általános  adatvédelmi  rendelet)  foglalt  előírásoknak  való  megfelelésével  összefüggésben  hivatalból 
indult adatvédelmi  hatósági eljárásban a Hatóság az alábbi döntéseket hozza: 

1. 

2. 

3. 

4. 

 
5. 

A Hatóság megállapítja, hogy a Társaság a munkavégzés folyamatos rögzítésével és a vendégek  
megfigyelésével megsértette a GDPR 5. cikk (1) bekezdés a) és b) pontját továbbá a 6. cikk (1) 
bekezdését,  ezért  a  Hatóság  megtiltja  a  kamerás  adatkezelést  a  kezelőkben,  valamint  a 
diagnosztikai  és  vizsgálati  szobákban,  továbbá  utasítja  a  Társaságot,  hogy  jelen  határozat 
véglegessé válásától számított 8 napon belül dokumentált módon törölje a kezelőkben, valamint a 
diagnosztikai és vizsgálati szobákban készült videofelvételeket. 

A Hatóság megállapítja, hogy a Társaság megsértette a GDPR 13. cikk (1)-(2) bekezdését, mivel 
a  tájékoztatójában  és  a  konzultációs  adatlapon  tévesen,  illetve  félrevezetően  tájékoztatta  az 
érintetteket a személyes adataik kezeléséről, ezért a Hatóság utasítja a Társaságot, hogy nyújtson 
megfelelő, közérthető és átlátható tájékoztatást az érintettek számára valamennyi adatkezeléséről 
és azok körülményeiről. 

A  Hatóság  megállapítja,  hogy  a Társaság  a  kamerarendszer  üzemeltetésének  az  adatkezelést 
minimalizáló  alapértelmezett  beállítások,  a  személyes  adatok  lehető  legmagasabb  szintű 
védelméhez  szükséges  eszközök  biztosításának  elmulasztásával  megsértette  az  általános 
adatvédelmi rendelet 5. cikk (1) bekezdését a 24. és 25. cikkét, valamint a rendszerbiztonsági 
intézkedések elmulasztásával a 32. cikk (1) bekezdés b) pontját és (2) bekezdését és utasítja, 
a Társaságot, hogy a jelen határozat véglegessé válásától számított 30 napon belül dokumentált 
módon tegye meg a megfelelő technikai és szervezeti intézkedéseket annak érdekében, hogy az 
adatkezelési műveletei összhangban legyenek a jogszabályi rendelkezésekkel. 

A  Hatóság  megállapítja,  hogy  a  vendégek  egészségügyi  adatainak  rögzítésével  a  Társaság 
megsértette  a  GDPR  6.  cikkét  és  a  9.  cikk  (2)  bekezdését,  ezért  a  Hatóság  megtiltja  az 
előjegyzésekkel  összefüggésben  a  vendégek  egészségügyi  adatainak  kezelését  és  utasítja  a 
Társaságot,  hogy  haladéktalanul  fejezze  be  az  adatbázisában  az  előjegyzésekhez  fűzött 
megjegyzések  során  az  egészségügyi  adatok  rögzítését,  továbbá  utasítja,  hogy  jelen  határozat 
véglegessé  válásától  számított  8  napon  belül  dokumentált  módon  törölje  az  előjegyzésekhez 
fűzött megjegyzések közül az érintettek egészségügyi személyes adatait. 

A  Hatóság  megállapítja,  hogy  mivel  a  Társaság  jogalap  nélkül  kezelte  a  vendégek  adatait 
marketing  célokra,  ezért  ezen  adatkezelése  vonatkozásában  megsértette  a  GDPR  6.  cikk  (1) 
bekezdését. Mindezek miatt a Hatóság utasítja a Társaságot, hogy a jelen határozat véglegessé 
válásától számított 30 napon belül szüntesse meg a jogellenes adatkezelést és az adatkezelési 
műveletet  hozza  összhangba  a  jogszabályi  rendelkezésekkel  azáltal,  hogy  igazolja  a  vendégek 
adatainak marketing célú adatkezelésének jogalapját. 

6. 

A Hatóság utasítja a Társaságot arra, hogy jelen határozat véglegessé válásától számított 8 napon 
belül  dokumentált  módon 
törölje  az  ügyfélajánlás  útján  kezelt  személyes  adatokat  az 
adatbázisából. 

 

 

7. 
 

A Hatóság az 1-4. pontban meghatározott adatvédelmi jogsértések miatt a Társaságot hivatalból 

30.000.000 Ft, azaz harmincmillió forint 

adatvédelmi bírság megfizetésére kötelezi. 

 
Az  adatvédelmi  bírságot  a  jelen  határozat  véglegessé  válásától  számított  30  napon  belül  a  Hatóság 
központosított  bevételek  beszedése  célelszámolási  forintszámlája  (10032000-01040425-00000000 
Központosított beszedési számla IBAN: HU83 1003 2000 0104 0425 0000 0000) javára kell megfizetni. 
Az összeg átutalásakor a NAIH-2732-2/2023. BÍRS. számra kell hivatkozni.  

Az  1-6.  pontokban  előírt  intézkedések  megtételét  a  Társaságnak  a  jelen  határozat  kézhezvételétől 
számított  30  napon  belül  kell  írásban  –  az  azt  alátámasztó  bizonyítékok  előterjesztésével  együtt  – 
igazolnia a Hatóság felé.  
 
Ha  a  Társaság  a  bírságfizetési  kötelezettségének  határidőben  nem  tesz  eleget,  késedelmi  pótlékot 
köteles fizetni. A késedelmi pótlék mértéke a törvényes kamat, amely a késedelemmel érintett naptári 
félév első napján érvényes jegybanki alapkamattal egyezik meg. 
 
Az 1-6. pontok szerinti kötelezések nem teljesítése, továbbá az adatvédelmi bírság és a késedelmi pótlék 
meg nem fizetése esetén a Hatóság elrendeli a határozat végrehajtását. 
 
Az eljárásban eljárási költség nem merült fel. 
 
Jelen határozattal szemben közigazgatási úton jogorvoslatnak nincs helye, de az a közléstől számított 
30 napon belül a Fővárosi Törvényszékhez címzett keresetlevéllel közigazgatási perben megtámadható. 
A  keresetlevelet  a  Hatósághoz  kell  benyújtani,  elektronikusan1,  amely  azt  az  ügy  irataival  együtt 
továbbítja  a  bíróságnak.  A  tárgyalás  tartása  iránti  kérelmet  a  keresetlevélben  jelezni  kell.  A  teljes 
személyes illetékmentességben nem részesülők számára a közigazgatási per illetéke 30 000 Ft, a per 
tárgyi illetékfeljegyzési jog alá esik. A Fővárosi Törvényszék előtti eljárásban a jogi képviselet kötelező. 

A  Hatóság  jelen  határozatot  a  Hatóság  honlapján  a  Társaság  azonosító  adatainak  megjelölésével 
közzéteszi. 

I.   Eljárás  menete ,  előz mén yek  
 

I N D O K O L Á S 

Több  bejelentés  érkezett  a  Hatósághoz,  melyekben  a  bejelentők  azt  kifogásolták,  hogy  a 
Társaság székhelyén, minden helyiségben (irodában, kezelőben, folyosón, recepción) kamerákat 
üzemeltet.  A  bejelentések  szerint  a  manageri  irodában  mind  a  munkavállalókat,  mind  a 
vendégeket lehallgatják. A Társaság bár arról tájékoztatja az érintetteket, hogy képfelvétel készül, 
azonban a hangfelvételről, valamint a megfigyelés valódi céljáról nem nyújt tájékoztatást.  

 

A bejelentések szerint a hangfelvétel készítésének a célja, hogy ellenőrizzék a kezelést végző 
munkatársakat,  valamint  információkat  szerezzenek  a  vendégekről,  és  hogy  a  beszerzett 
információk alapján még több kezelést és arcápoló terméket adjanak el nekik. 

A Hatósághoz érkezett bejelentések arra is kitértek, hogy a Társaság olyan ajánlási gyakorlatot 
is  folytat,  melynek  során  arra  kérik  vendégeiket,  hogy  adják  meg  ismerőseik  nevét  és 
elérhetőségeit,  majd  ezen  adatok  felhasználásával  ingyenes  kezelést  ajánlanak  az  így 
megkeresett érintetteknek. 

A  Hatóság  az  ügyben  2021.  október  19-én  hatósági  ellenőrzést  indított  és  2021.  október  20. 
napján helyszíni szemlét tartott a Társaság székhelyén található szépségközpontban. 

(1) 

(2) 

 
(3) 

 
(4) 

 

                                                 
1 A  közigazgatási per  kezdeményezésére  a  NAIH_K01  elnevezésű űrlap szolgál:  NAIH_K01  űrlap   (2019.09.16) Az  űrlap  az  általános 
nyomtatványkitöltő program ( ÁNYK program) alkalmazásával tölthető ki. https://www.naih.hu/kozig-hatarozat-birosagi-felulvizsgalata 

 

2 

 

(5) 

 
(6) 

 
(7) 

A helyszíni szemle során a Hatóság tudomására jutott, hogy a Társaság az ügyfelekről vezetett 
adatbázisát az úgynevezett „[…]” számlázóprogram rendszerben tárolja, ezért a Hatóság 2021. 
december 9. napján, a NAIH-7839-7/2021. számú iratával megkereséssel fordult a […] Kft.-hez 
(székhely: […]., a továbbiakban: […] Kft.) annak érdekében, hogy küldje meg a Társaság „[…]” 
szoftverben  tárolt  adatbázisainak  exportját.  A  […]  Kft.  a  Hatóság  által  kért  adatexportot 
elkészítette és 2021. december 21. napján beérkezett válaszlevelében a Hatóság rendelkezésére 
bocsátotta. 

A  Hatóság  áttanulmányozta  a  Társaság adatbázisát,  majd  a  helyszíni  szemlén  tapasztaltak,  a 
nyilatkozatok,  valamint  adatbázis  elemzése  alapján  úgy  döntött,  hogy  hivatalból  adatvédelmi 
hatósági eljárást indít. 

A Hatóság a 2022. február 10-én kelt, NAIH-2847-1/2022. ügyiratszámú végzésével értesítette a 
Társaságot, hogy az általános adatvédelmi rendelet rendelkezéseinek feltételezhető megsértése 
miatt  hivatalból  adatvédelmi  hatósági  eljárást  indított.  A  végzésében  a  Hatóság  egyúttal 
ideiglenes  intézkedést  rendelt  el,  melyben  megtiltotta  a  kamerás  adatkezelést  a  2  db. 
diagnosztikai vizsgálati szobában, a 10 db. kezelőben és az 5 db. VIP kezelőben és  felhívta a 
Társaságot  hogy  a  végzés  kézhezvételétől  számított  8  napon  belül  igazolja  az  ideiglenes 
intézkedés teljesítését. 

 
(8)  Mindezeken kívül a Hatóság ezen végzésében a tényállás tisztázása érdekében felvilágosítást 

kért a Társaságtól. 

 
(9) 

A Társaság a Hatóság NAIH-2847-1/2022. ügyszámú végzését 2022. február 14. napján vette át 
a  cégkapu  tárhelyén,  ezért  az  ideiglenes  intézkedést  2022.  február  22.  napjáig,  a  Hatóság 
tényállást tisztázó kérdéseire a válaszadást 2022. március 1. napjáig kellett volna teljesítenie, a 
Társaság azonban nem nyújtott tájékoztatást a Hatóság végzésében foglalt kérdésekre, és az 
ideiglenes intézkedés teljesítésének igazolását is elmulasztotta.  

 
(10)  A Hatóság a fenti magatartása miatt eljárási bírság kiszabása mellett döntött, ezért a NAIH-2847-
2/2022.  számú  2022.  március  17.  napján  kelt  végzésével  a  Társaságot  600.000.-  Ft.  eljárási 
bírság megfizetésére kötelezte és ismételten felhívta a Társaságot a kérdések megválaszolására. 

 
(11)  Mivel  a  Társaság  nem  tett  eleget  bírságfizetési  kötelezettségének,  a  Hatóság  a  NAIH-2847-
7/2022.  számú  végzésével  2022.  szeptember  7.  napján  elrendelte  az  eljárási  bírság 
végrehajtását. 

 
(12)  A Társaság  a  Hatóság  NAIH-2847-2/2022.  számú  felhívásában  feltett  kérdésekre  végül  2022. 
április 5. napján válaszolt és nyilatkozott, hogy az ideiglenes intézkedésnek eleget tett, melyek 
igazolásaképpen fényképfelvételt csatolt a Társaság szerveréről. 

 
(13)  Mivel  a  Társaság  nem  válaszolt  a  Hatóság  NAIH-2847-2/2022.  számú,  ismételt  felhívást 
tartalmazó  végzésében  feltett  kérdésekre  teljes  körűen,  mely  magatartásával  ismételten 
megszegte  az  általános  közigazgatási  rendtartásról  szóló  2016.  évi  CL.  törvény  6.  §-ban  (a 
továbbiakban: Ákr.) és az általános adatvédelmi rendelet 31. cikkében előírt együttműködési és 
adatszolgáltatási  kötelezettségét,  a  Hatóság  további  500.000.-  forint  eljárási  bírság  kiszabása 
mellett döntött, és a NAIH-2847-8/2022. számú végzésével 2022. szeptember 19. napján ismét 
felhívta a tényállás tisztázására a Társaságot.  

 
(14)  A  Társaság  a  NAIH-2847-8/2022.  számú  végzésével  szemben  keresetet  terjesztett  elő  és 
azonnali  jogvédelem  keretében  halasztó  hatály  elrendelését  kérte.  A  közigazgatási  végzés 
megtámadása iránti ügyben a bíróság 103.K.703.817/2022 ügyszámon egyszerűsített perben jár 
el.  

 
(15)  A  Hatóság  NAIH-2847-8/2022.  számú  végzésére  a  Társaság  2022.  szeptember  28.  napján 

válaszolt. 

 

3 

 

 
(16)  Mivel ezen válaszában a Társaság továbbra sem igazolta, hogy a Beauty and more Kft. -től átvett 
851  ügyfele  részére megküldte a  tájékoztatást  arról,  hogy  2021.  június  1.  napjától  a Társaság 
folytatja  tovább  a  személyes  adataik  kezelését,  továbbá  nem  csatolta  a  kamerával  végzett 
adatkezeléshez, valamint a vásárlók adatainak marketing célú kezeléséhez fűződő jogos érdekét 
alátámasztó érdekmérlegelését sem, a Hatóság a NAIH-2847-11/2022. számú 2022. október 5. 
napján keltiratával ismételten a tényállás tisztázására hívta fel a Társaságot.  

 
(17)  A Hatóság ezen felhívásában felvilágosítást kért a Társaságtól arra vonatkozóan is, hogy az általa 
újonnan  becsatolt,  „Nyilatkozat/Declaration”,  „Megállapodás/Agreement”  és  „Hozzájárulói 
megállapodás és nyilatkozat” formanyomtatványokat kik és milyen alkalommal töltik ki és mikortól 
alkalmazza  a  Társaság,  továbbá  mi  a  célja  és  a  jogalapja  a  fénykép  és  videofelvételek 
készítésének, amelyek kapcsán kitöltésre kerülnek. 

 
(18)  A Hatóság NAIH-2847-11/2022. számú megkeresésére a Társaság a 2022. október 14. napján 
megküldött iratában nyújtott tájékoztatást. Ezt a nyilatkozatát a Társaság október 18. napján  – 
határidőn  túl  - kiegészítette,  mivel  állítása  szerint  a Társaság kamerás  adatkezeléshez  fűződő 
jogos  érdeke  elsőbbségének  alátámasztására  készült  érdekmérlegelése  a  korábbi 
nyilatkozatából technikai hiba miatt kimaradt. A Társaság ekkor becsatolta az „érdekmérlegelési 
teszt az 1036 Budapest, Bécsi út 38-44. szám alatti szépségszalonban üzemeltetett elektronikus 
megfigyelőrendszer által készített képfelvételek kezelésére” című, 2022. október 14. napján kelt 
dokumentumot (a továbbiakban: érdekmérlegelés). 

 
(19)  Mivel a Társaság a 2022. október 14-i nyilatkozatában kifejtette, hogy a Beauty and more Kft.-től 
átvett ügyfelei részére küldött levelek kézbesítését azért nem tudja igazolni a Hatóság felé, mert 
levelezőrendszer szolgáltatót váltott, és ezért a korábbi levelezések nem elérhetőek a számára, 
a  Hatóság  2022.  október  20.  napján  a  NAIH-2847-15/2022.  számú  iratával  megkereste  a 
Társaság  levelezőrendszer  szolgáltatóját,  a  […]  Kft.-t  (székhely:  […],  a  továbbiakban: 
Szolgáltató), hogy küldje meg, a Hatóság részére a Társaság által 2021. június 1. és július 31. 
között  „Levél  az  ügyvezetőtől”  címmel  kiküldött  elektronikus  levelek  másolatát,  melyet  a 
Szolgáltató 2022. október 24. napján teljesített. 

(20)  Mivel  a  Társaság  az  adatbázisában  semelyik  állományban  nem  volt  található  arra  vonatkozó 
adat,  vagy  információ,  hogy  bármely  természetes  személy  hozzájárult  volna  az  adatai 
kezeléséhez, illetve az adatainak más harmadik fél részére történő átadásához, ezért a Hatóság 
a NAIH-2847-17/2022. számú 2022. november 16. napján kelt iratával ismét kérte a Társaságot, 
hogy nyilatkozzon arról, hogy milyen módon rögzíti, illetve tartja nyilván az érintettek által adott 
hozzájárulásokat  a  közvetlen  üzletszerzési  célú  adatkezelésekhez,  valamint  az  érintettek 
egészségügyi adatainak kezelésére vonatkozóan, továbbá ismertesse a leiratkozás menetét is.  

 
(21)  A Hatóság ezen megkeresésére a Társaság 2022. november 24. napján válaszolt. Ezt követően 
a Hatóság tájékoztatta a Társaságot arról, hogy az adatvédelmi hatósági eljárásban a bizonyítási 
eljárás  befejeződött  és  felhívta,  hogy  a  tényállás  tisztázása  során  feltárt  bizonyítékokat  az 
iratbetekintés  szabályainak 
további  bizonyítási 
indítványokat tehet. A Társaság a Hatóság ezen értesítését 2022. december 7. napján átvette, 
arra észrevételt nem tett. 
 

figyelembevételével  megismerheti  és 

II .   Tén yál lás  
 
II.1. A hatósági ellenőrzés során feltárt tényállás 
 
II.1.1. A Társaság kamerával végzett adatkezelései 
 
(22)  A  Társaság  a  székhelyén  üzemelteti  a  Spandora  Szépségközpontot  (a  továbbiakban: 
Szépségközpont),  ahol  2  diagnosztikai  szobában  és  15  kezelő  helyiségben  arc-  és 

 

4 

 

testkezeléseket,  valamint  orvosesztétikai  beavatkozásokat  végeznek.  Ezen  kívül  a  Társaság 
kozmetikai termékeket is forgalmaz „Deaura” és „Desheli” márkanéven.  

(23)  A Társaság a Céginformációs Szolgálat honlapján elérhető nyilvános, közhiteles adatok szerint 
2017.09.11. napján lett bejegyezve, a fő tevékenységi köre a TEÁOR 9604 '08 szerinti „fizikai 
közérzetet javító szolgáltatás”. A Hatóság az eljárás során a Társaság GDPR alkalmazandóvá 
válását követő időponttól végzett adatkezelését vizsgálta, de a tényállás tisztázása érdekében az 
ezt megelőző időszakban végzett tevékenységet is figyelembe vette. 

(24)  A helyszínen a 2021. október 9-i helyszíni szemle során összesen 32 db kamera volt található, a 
recepción 2 db kamera, a folyosókon 4 db, a hátsó bejáratnál 1 db, a két diagnosztikai vizsgálati 
szobában 1-1 db kamera, a 10 db kezelőben és az 5 db VIP kezelőben 1-1 kamera, a raktárban 
1 db kamera, a két ügyfélszolgálati helységben 1-1 kamera, a tréning szobában 1 db kamera, a 
kontroll irodában 2 db kamera. A kontroll iroda egy dupla szobából álló helyiség, melynek a másik 
részében is található 1 db kamera. A tréning szobában céges rendezvényeket, megbeszéléseket 
tartanak, valamint a munkavállalók közül többen az ebédszünetüket is ebben a helyiségben töltik. 
Ezen  kívül  1  db  kamera  található  a  munkaügyi  vezető  irodájában  és  1  db  az  ún.  „interjú” 
szobában. 
 

(25)  A helyszínen megtekintett kamerák képén az alábbi területek voltak láthatóak:  

-  a „t1ch1-t10ch10.” kamerák képén a kezelőkben a kozmetikai ágyak és a kozmetikusok 

munkaterülete,  

-  a „diag1ch11 és diag2ch12” számú kamerák képén a diagnosztikai szobák, beleértve az 

íróasztalokat és a vendégszékek, úgy hogy a székek a kamerák felé vannak irányítva,  

-  a  „VIP1ch5-VIP5ch9”  kamerák  képen  a  VIP  kezelők  a  kozmetikai  ágyakkal  és  a 

munkaterülek,  

-  a „kontrollch13” és „kontrollch14” számú kameraképeken az irodai munkaállomások,  
-  az „oktatoteremch10” képén a teljes oktatóterem,  
-  a „hrch15” kamera képén a munkaügyi iroda  
-  az „inter1ch16” kamera képén az interjú szoba, 
-  a „folyosó1ch11-folyosó4ch14” kamerák képén a belső folyosók,  
-  a „hatsobejaratch15” kamera képén a Szépségszalon hátsó bejárati ajtaja,  
-  a „camera16” kamera képén a teljes raktárhelyiség,  
-  az „ugyfelszolgalat1ch1” és „ugyfelszolgalat2ch2” az ügyfélszolgálati helyiségek,  
-  a „recepcio1ch3” és „recepcio2ch4” kamerák pedig a recepciót és az ügyfélvárót figyelik 

meg. 

 

(26)  A recepción nem volt adatkezelési tájékoztató a kamerás megfigyelésről. A szemle kezdetekor a 
Hatóság  képviselője  a  szerverszekrényt  nyitott  állapotban  találta,  a  kezelőhelyiségek  kamerái 
által közvetített élőkép megtekinthető volt a helyiségben található monitorokon. 

 

(27)  A  Szépségközpont  korábbi  informatikusa  telefonon  keresztül  arról  adott  tájékoztatást,  hogy  a 
kamerákhoz  a  […]  nevezetű  szoftverrel  lehet  hozzáférni,  melyet  a  számítógépek  asztalán 
kihelyezett parancsikonnal tudnak elérni a dolgozók. A kamerarendszerben tárolt felvételeket ki 
lehet exportálni AVI formátumban. Ezeket bármely felhasználó le tudja tölteni, aki a […] szoftvert 
használva a rendszerhez hozzáfér. A gazdasági vezető számítógépét vizsgálva a […] szoftvert 
meg lehetett nyitni, azon folyamatosan láthatóak voltak a telepített kamerák élő képei, valamint 7 
napra visszamenőleg 24 órás mentett felvételekhez is hozzá lehetett férni, azok letöltésével. 
 

(28)  A  Hatóság  által  a  helyszíni  szemlén  lementett  kamerafelvételeken  egyrészt  a  munkavállalók 
munkaállomásai  voltak  láthatóak,  úgy  hogy  minden  egyes  helyen  láthatóak  és  hallhatóak  a 
munkavállalók  munkavégzés  közben.  A  kezelőkben  elhelyezett  kamerák  képén  a  kozmetikai 
ágyak teljes terjedelmükben, kitakarás nélkül látszódnak oly módon, hogy ezeken az ágyakon a 
kezelések alatt a vendégek, a felsőtestüket egy fürdőlepedővel takarva fekszenek. A kamerák a 
kezelőkben szintén rögzítenek hangot is. 

 

5 

 

(29)  A  Társaság  jogi  képviselőjének  a  helyszíni  szemlén  előadott  nyilatkozata  szerint  a  kamerás 
adatkezelés  jogalapja  a  hozzájárulás.  A  Hatóság  azon  kérdésére,  hogy  milyen  tájékoztatást 
kapnak  a  munkavállalók  a  kamerákkal  folytatott  adatkezelésről,  a  helyszínen  tartózkodó, 
gazdasági vezető beosztású alkalmazott azt nyilatkozta, hogy belépéskor szóbeli tájékoztatást 
kapnak  a  munkavállalók,  a  munkaszerződésben  nem  található  ilyen  tartalmú  tájékoztatás.  A 
vendégek  a  konzultációs  lap  kitöltésével  és  aláírásával  járulnak  hozzá  az  adatkezeléshez,  a 
konzultációs  lapon  a  következő  tájékoztatás  nyilatkozat  szerepel  a  kamerás  adatkezelésről: 
”tudomásul veszem, hogy az én és a szalon dolgozói védelmében a Spandora Szépségközpont 
folyamatos kamerafelvételeket készít a szalon egész területén, kivételt képeznek a mosdók és 
az  öltözők.  Aláírásommal  igazolom,  hogy  tudomásul  vettem  a  kamerafelvételek  készítését, 
hozzájárulok ahhoz és kijelentem, hogy minden kérdésre őszintén válaszoltam” nyilatkozatot is 
aláírják. 

(30)  A Társaság a honlapján ebben az időpontban az „adatvédelmi szabályzat” dokumentumban csak 
a szerződések teljesítése, a kapcsolattartás és az üzletszerzési, ajánlattételi célú adatkezelések 
kapcsán  kezelt  név, 
igénybevett 
szolgáltatásokhoz  kapcsolódó  információk  kezeléséről  nyújtott  tájékoztatást,  a  Társaság  által 
kezelt személyes adatok között nem kerül említésre az érintettek képmása vagy hangja, és nincs 
szó kamerával végzett megfigyelésről. 

telefonszám,  email  adatok,  valamint  az 

lakcím, 

 

(31)  A  Társaság  munkatársa  a  Hatóság  képviselői  jelenlétében  a  sales  manageri  gépeket  aktív 
állapotba  hozta,  melyet  úgy  végzett  el,  hogy  jelszóként  az  adott  gép  felhasználónevét  írta  be, 
azaz a jelszó megegyezik az adott gépen telepített felhasználó nevével. A felhasználói nevet a 
monitorra felragasztott papírlapról lehetett bemásolni. Az egyik gépen a bejelentkezést követően 
a  kezelőhelyiségeket  figyelő  kameraképek  jelentek  meg  a  kezdőképernyőn.  A  jelenlévő 
munkatársak  azt  a  tájékoztatást  adták  a  Hatóság  képviselői  részére,  hogy  a  helyiségben  lévő 
egyik gépnek sincs állandó felhasználója, mindig máshol ülnek a kollégák. 

 

(32)  A  Társaság  helyszíni  szemlén  tett  nyilatkozata  szerint  a  kamerás  megfigyelés  célja  az  újabb 
terapeuták  munkájának  koordinálása,  valamint  annak  ellenőrzése,  hogy  a  kezelést  végző 
terapeuták megfelelően kommunikálnak-e  a  vendégekkel,  és  ha  szükséges,  ez  alapján  adnak 
nekik  utasításokat.  A  kameraképek  a  többi  helyiségben  lévő  többi  gépről  is  elérhetőek,  a 
megfigyelésről feljegyzés nem készül.  

 

II.1.2. A vendégadatbázis kezelése  
 
(33)  A Társaság nyilatkozata szerint a recepción minden vendéggel konzultációs adatlapot töltetnek 
ki, de a telefonszámot és e-mail címet nem minden esetben rögzítik. Amennyiben a vendég nem 
vásárol, néhány napon belül megsemmisítésre kerül a nyomtatvány. A Társaságáltal a helyszíni 
szemlén  bemutatott  konzultációs  lap  hátulján  telefonszámok  voltak  rögzítve,  melyekről  azt  a 
tájékoztatást adta, hogy ajánlások.  

 
(34)  A  konzultációs  adatlapon  feltett  kérdésre,  mely  szerint  érdekli-e  orvosesztétikai  beavatkozás, 
igennel válaszoló vendégek adatait külön excel táblázatban rögzítik (név, életkor, telefonszám).  

 
(35)  A Társaság call centerének munkatársai az excel táblákban lévő telefonszámokat rögzítik az ún. 
[…]  rendszerbe  (a  továbbiakban:  adatbázis,  vendégadatbázis,  vendég  nyilvántartás  vagy 
szoftver)  és  innen  indítják  a  különböző  kampányokat,  ajánlásokat  tartalmazó  hívásokat.  A 
kezelési időpontokat is a call centeren keresztül egyeztetik a vendégekkel.  

 
II.2. A bekért adatbázis állományainak vizsgálata 
 
(36)  Az ügyféladatbázist tartalmazó, […] informatikai szoftverszolgáltatást […] Kft. nyújtja a Társaság 

részére, a Társasággal 2018. november 12. óta fennálló szerződéses kapcsolat alapján.  

(37)  Az  adatbázis  állományaiban  a  legkorábbi  bejegyzés  2010.  október  20.  napján  jött  létre,  de 
folyamatos bejegyzések 2015. május 4. napjától keletkeztek az adatbázisban. Számos esetben 

 

 

6 

 

 

 

 

 

 

 

 

 

megfigyelhető,  hogy  egy  adott  időpontban  jelentős  mennyiségű  rekord  jött  létre.  Így  például 
2018.11.12. 0:00:00 időponttal 34.992, 2019.05.15. 13:04:28 időponttal 4.975, míg 2021.09.05. 
0:00:00 időponttal 208.076 darab új rekorddal bővült. 

(38)  Az adatbázis hat, azonos témakörhöz tartozó adatokat tartalmazó állományból áll: 1) alapadatok 

2) partner jellemzői 3) szerződések 4) előjegyzések 5) kommunikációs napló 6) kampányok  

(39)  Az „Alapadatok” állomány tartalmazza az ügyfelek alapadatait (nevük, esetleg – főként férjezett 
ügyfelek  esetén  –  rövid  nevük,  címük,  e-mail  címük,  telefonszámuk,  terapeutájuk  neve,  rájuk 
vonatkozó  megjegyzések,  valamint  az  az  időpont,  amikor  az  adataik  bekerültek  a  Szoftver 
adatbázisába).  Összesen  357.973  egyedi  azonosítóval  rendelkező,  adatokat  tartalmazó  sort 
(továbbiakban: rekord) tartalmaz az adatbázis, amiből 357.157 rekordról tekinthető úgy, hogy az 
adatkezeléssel érintett természetes személyhez kapcsolódik. 

(40)  A  „Partner  jellemzői”  állományban  2.218.913  bejegyzés  található.  A  helyszíni  szemlén 
tapasztaltak szerint a szoftverben ez alatt a menüpont alatt a vendégek születési név, anyja neve, 
születési  helye,  ideje,  személyazonosító  okmány  száma,  lakcímkártya  száma  adatait  rögzítik, 
továbbá itt jelenik meg a legutóbbi hívás dátuma, a legutóbbi kampány kimenetele, a legutóbbi 
indok, ami alapján nem érdekli az ajánlat, továbbá az első, kapcsolatfelvételi üzenet elküldésének 
dátuma.  

(41)  A  Hatóság  a  „kommunikációs  napló”  állományban  2.490.999  kommunikációs  rekordot 
azonosított. Ezen állomány alapján szintén megállapítható volt, hogy több vendég kezelését és 
az  ezzel  kapcsolatos  adatok  rögzítését  már  akkor  megkezdték,  amikor  a  Társaság  még  nem 
alakult meg, ily módon például Társaságnak van olyan vendége, akit először 2015. évben, aztán 
2018. évben két alkalommal, majd ezt követően 2020. június 2. napján is felkerestek telefonon. 

(42)  A  […]  Kft.  a  Hatóság  részére  2021.  december  21.-én  nyújtott  válaszában  akként  nyilatkozott, 
hogy a „DEA migrated” értékkel ellátott adatok egy, a Társaság által létrehozott, ún. felhasználói 
hatáskörben  definiált  címkét  tartalmaznak,  amely  nem  a  […]  Kft.  által  szolgáltatott  szoftver 
standard  előre  definiált  funkciója.  A  szoftver  ugyanis  lehetővé  teszi  a  Társaság  részére,  hogy 
saját hatáskörben kiegészítse a használt adatmodellt, egyedi címkéket hozzon létre, amelyekkel 
adatrekordokat  jelölhet  meg  a  későbbi  visszakeresést  elősegítendő.  A  Társaság  kérésére  az 
adatexportban  külön  oszlopban 
lett 
hozzárendelve a szóban forgó címke. 

feltüntetésre  került,  hogy  mely  adatrekordokhoz 

(43)  Az adatbázis „Szerződések” nevű állományában a Társaság megalakulásának napja előtti napot 
megelőző időszakból 1048 db. szerződés szerepel, amely szintén arra utal, hogy a Társaság által 
vezetett  nyilvántartásban  több, mint  ezer szerződés  rendelkezik  olyan  érvényességi kezdettel, 
amikor a Társaság még nem létezett. 

(44)  A  Hatóság  összevetette  továbbá  a  „kommunikációs  napló”  állomány  adatait  a  szerződéssel 
rendelkező személyek adataival, melynek során a „kommunikációs napló” állományban történő 
szűrés eredményeképpen a Társaság alapításának napjától (2017. szeptember 11.) az adatbázis 
vizsgálatának időpontjáig a Hatóság 23.891 db., az alapítást követő naplóbejegyzést talált, ám 
az  ebben  az  időszakban  bejegyzett  vendégek  közül  csak  6.988  db  rendelkezett  olyan  egyedi 
azonosítóval,  amely  alapján  arra  lehetett  következtetni,  hogy  a  Társasággal  szerződéses 
kapcsolatban állna szolgáltatás nyújtása vagy adásvétel kapcsán.  

(45)  Az  adatbázis  „Előjegyzések”  nevű  állományának  „megjegyzés”  nevű  oszlopában  a  Hatóság 
olyan,  a  kezelés  lemondásának  indokaként  szolgáló  információkat  talált  a  vendégekről,  mint 
például  „műtik  a  lábát”,  „beteg  a  lánya”,  „leesett  a  cukra”,  „terhes”.  Az  állományban  például  a 
„beteg” kifejezés 2438 alkalommal fordul elő, ezen kívül több oszlopban is szerepelnek oltásra, 
illetve oltottságra utaló olyan bejegyzések is, amelyek 2021. első negyedévéből származnak.  

 
III. A Társaságnak a hatósági eljárás során tett nyilatkozatai 
 

 

7 

 

 

 

 

 

 

III.1. Kamerával végzett adatkezeléssel kapcsolatos nyilatkozatok 
 
(46)  A Társaság szerint a felvételekhez a Társaság ügyvezetője, HR vezetője, a pénzügyi vezető és 
a raktáros fér hozzá. A kamerával végzett adatkezelés célja a pénzügyi befizetések, valamint a 
kezelőkben lévő értékek ellenőrzése. 

(47)  A kamerafelvételekhez való hozzáférés a Társaság kiegészített nyilatkozata szerint függ az adott 
beosztástól.  Így  a  kamerák  által  rögzített  felvételeket  a  Társaság  ügyvezetője,  mint  a  cég 
vezetője, teljes körű ellenőrzés céljából használhatja az esetleges pénzügyi, raktár és egyéb, a 
cég  üzemeltetésével  kapcsolatos  problémák  feltárására,  illetve  az  esetleges  ügyfélpanaszok, 
vendég panaszok tisztázására. A Társaság pénzügyi vezetője a pénzügyön felmerülő esetleges 
problémák és a pénzkezeléssel kapcsolatos ügyek, továbbá a raktárkészlet ellenőrzése céljából 
fér hozzá a felvételekhez és a raktáros szintén ellenőrizheti a raktárban készült felvételeket. A 
HR vezető a munkavállalók esetleges panaszainak kivizsgálása érdekében kapott hozzáférést a 
kamerarendszerhez. 

(48)  A  Társaság  2022.  április  5.  napján  azt  nyilatkozta,  hogy  a  kamerás  adatkezelésről  a 
munkavállalók szóbeli  tájékoztatást  kapnak,  a  vendégek  pedig a konzultációs  lapokon kapnak 
írásbeli  tájékoztatást,  melyet  aláírásukkal  elfogadnak,  és  az  adatkezeléshez  egyúttal  hozzá  is 
járulnak  

(49)  A  Társaság  szeptember  28-án  azt  nyilatkozta,  hogy  a  kamerarendszer  üzemeltetésének  a 

jogalapja a Társaság jogos érdeke. 

(50)  A  jogos  érdekének  elsőbbségének  alátámasztására  a  Társaság  2022.  október  14.  napján 
érdekmérlegelést készített és megküldte a Hatóság részére. A becsatolt dokumentum szerint a 
Társaság  a  kamerarendszert  a  vagyonvédelme,  továbbá  az  esetleges  vendégpanaszok  minél 
hatékonyabb  kivizsgálása  érdekében  üzemelteti.  Az  elérni  kívánt  cél  a  Társaság  alapvető 
gazdasági  érdekét  szolgálja,  mindezek  mellett  a  vendégek  érdekében  is  áll,  mivel  az 
érdekmérlegelés szerint a képfelvételek rögzítésének hiányában az ügyfélpanaszok kivizsgálását 
nem tudnák megfelelő színvonalon megvalósítani. 

(51)  Az  érdekmérlegelés  eredményeként  a  Társaság  szerint  az  érdekei  egyensúlyban  állnak  a 
munkavállalók  és  a  szépségszalon  szolgáltatásait  igénybe  vevő  vendégek  érdekeivel,  mivel 
részükre  a  Társaság  biztosítja  az  adatkezelés  lényeges  körülményeiről  szóló  tájékoztatást, 
továbbá a képfelvételek törlését, amennyiben a véleménye szerint annak kezelése nem indokolt. 
A  képfelvételek  rögzítésének  hiányában  a  vagyonvédelemnek  és  az  vendég  panaszok 
kivizsgálásának  megfelelő  színvonalú  megvalósítása  a  Társaság  szerint  csekély  a 
valószínűsége. Az ügyvezető, a pénzügyi vezető, a munkaügyi vezető és a raktáros hozzáférési 
jogának szükségességét munkakörönként a Társaság a Hatóság kérése ellenére nem indokolta 
meg. 

(52)  A Társaság 2022. április 6. napján tett nyilatkozata szerint a felvételeket a Társaság 60 napig őrzi 
meg. A Társaság 2022. szeptember 29. napján módosította ezt a nyilatkozatát aszerint, hogy a 
kameraképek megőrzésének 60 napos időtartama a rendszer téves beállításából adódott, melyet 
a Társaság  a  weboldalán  található adatkezelési  tájékoztatóval  összhangba hozott,  és  3  napra 
változtatta át. 
 

III.2. Az adatbázis kezelésére vonatkozó nyilatkozatok 
 
III.2.1. Az adatbázisban lévő személyes adatok forrása 
 
(53)  A  Társaság  2022.  április  5.  napján  tett  nyilatkozata  szerint  a  vendégekkel  és  a  potenciális 
ügyfelekkel  hírlevelek  útján  és  telefonon  keresztül  kommunikálnak.  A  telefonhívásokkal 
kapcsolatban a szeptember 28-i nyilatkozatában a Társaság kifejtette, hogy a marketing csoport 
naponta megküldi a call center részére a facebookon jelentkezők listáját, akik időpontegyeztetés 

 

8 

 

 

 

 

 

 

céljából felkeresik  az  érdeklődőket. A  lefoglalt kezelések  időpontját  is  a  call  center,  valamint  a 
Társaság recepciósai egyeztetik telefonon. 

(54)  A közvetlen üzletszerzésre használt személyes adatok kezelésének a jogalapja a vendégeknek 

a konzultációs adatlapon megadott hozzájárulása.  

(55)  A Társaság 2022. szeptember 28-án becsatolt hírleveleket, valamint konzultációs lapokat a 2022. 
július 26. és 2022. augusztus 30. közötti időszakból, és azt nyilatkozta, hogy a konzultációs lapok 
havonta  megsemmisítésre  kerülnek,  kivéve,  ha  valaki  terméket,  vagy  szolgáltatást  vásárol. A 
terméket és szolgáltatást vásároló vendégek személyes adatait közvetlen üzletszerzési célból a 
Társaság ekkori nyilatkozata szerint a Társaság jogos érdeke alapján kezeli. 

(56)  Az  adatbázisban  lévő  személyes  adatokról  a  Társaság  ekkor  azt  is  nyilatkozta,  hogy  azok 
kizárólag  a  weboldalán  és  facebook  oldalán  elhelyezett  hirdetésekre  jelentkező  vendégektől 
származnak. Korábban valóban gyűjtöttek elérhetőségeket a meglévő vendégeik ajánlása útján 
is, azonban 2021. október 25. napján a Társaság alkalmazottai tájékoztatást kaptak arról, hogy 
a  vendégajánlások  kérését  a  Társaság  megszünteti,  így  jelenleg  nem  működik  az  ajánlásos 
rendszer a Társaságnál. 

 
III.2.2. A vendégek adatainak kezelése marketing célokra 
 
(57)  A Hatóság a NAIH-2847-11/2022. számú iratában 2022. október 6-án kérte a Társaságtól, hogy 
mutassa  be  a  marketing  célú  adatkezeléséhez 
jogos  érdeke  elsőbbségének 
alátámasztására az érdekmérlegelését, továbbá, hogy milyen módon tájékoztatja az érintetteket 
a marketing célú adatkezelés körülményeiről. 

fűződő 

(58)  A  Társaság  erre  azt  válaszolta,  hogy  a  Társaság  a  vásárolók  adatait  marketing  célokra  nem 
használja. Marketing célú adatkezelés a társaság ezen nyilatkozata szerint kizárólag modellek 
és  a  munkavállalók  esetében  valósul  meg  oly  módon,  hogy  a  Társaság  felvételeket  készít  a 
promóciós  ajánlatai  megjelenítéséhez,  amelyekben  modellek  és  a  Társaság  munkavállalói 
szerepelnek. Ezen reklámanyagokat hirdetésekben, a szociális média felületeken jeleníti meg a 
Társaság.  A  modellek  és  a  munkavállalók  a  személyes  adataik  kezeléséhez  a 
Nyilatkozat/Declaration”, 
„Hozzájárulói  megállapodás  és 
nyilatkozat” formanyomtatványok kitöltésével járulnak hozzá. 

„Megállapodás/Agreement”  és 

(59)  Ezekhez,  a  termékeket  bemutató,  promóciós  célú  videófelvételekhez  való  hozzájárulások 
azonban csak eseti jellegűek, mivel összesen négy forgatási napra vonatkoznak, így ezek a jelen 
eljárásban vizsgált marketing tevékenység szempontjából nem értékelhetőek. 

(60)  A  vendégadatbázisban  a Társaság  alapítását megelőző  dátummal keletkezett,  jelentős  számú 
személyes adat kapcsán a Társaság kifejtette, hogy a DeAura Center üzemeltetője a Beauty and 
more Kft. volt, amelynek a Társaság nem jogutódja. A Beauty and more Kft. -től a Társaság 851 
fő adatait vette át 2021. május 10. napján. A szerződésátruházásról szóló megállapodást és a 
kapcsolódó  vendéglistát  a  Társaság  megküldte  a  Hatóság  részére,  továbbá  mellékelt  egy 
tájékoztató  levelet  is,  melyet  ezen  vendégek  részére  állítása  szerint  megküldött.  Ezekben  a 
levelekben az állt, hogy a Beauty and More Kft. befejezte a 1061 Budapest, Andrássy út 4. szám 
alatt folytatott tevékenységét, és átadja a Társaság részére, aki a 1036 Budapest Bécsi út 38-44. 
szám alatt található Új Udvar Bevásárlóközpontban nyújtja tovább az érvényes szerződésekben 
foglalt  kezeléseket.  Ennek  megfelelően  a  befizetéseket  a  Társaság  számlájára  kell  a 
következőkben teljesíteni. Amennyiben a vendég a fenti változásokkal nem ért egyet, kérheti a 
szerződés megszüntetését. A levelek megküldését a Társaság nem tudta igazolni a Hatóság felé, 
mivel  állítása  szerint  a  Társaság  levelezőrendszer  szolgáltatót  váltott  és  emiatt  a  korábbi 
levelezések nem elérhetőek a számára. 
 

(61)  A  Társaság  levelezőrendszerét  korábban  üzemeltető  Szolgáltató  a  Hatóság  megkeresése 
alapján  összesen  7 darab,  a  vizsgált  időszakban kiküldött  e-mailt,  valamint  az  arra  adott  5  db 
válasz emailt küldött meg. A Szolgáltató és a Társaság által előadottak alapján, valamint abból, 

 

9 

 

 

 

 

hogy  a  levelezőrendszerben  feltehetően  csak  olyan  levelek  kerültek  tárolásra,  amelyeknél  az 
adatkezelőhöz  érkezett  legalább  egy  alkalommal  válaszüzenet  a  címzettől,  arra  lehet 
következtetni,  hogy  vélhetően  jóval  több  -  célszerűen  mind  a  851  -  ügyfelet  tájékoztatta  a 
Társaság arról, hogy a DeAura Center helyett a Társaság folytatja tovább a személyes adataik 
kezelésével is járó tevékenységet. 

(62)  A Társaság által előadottak, valamint a Szolgáltató által becsatolt levelezések alapján nem merült 
fel  a  Társaság  állításával  ellentétes  információ  arra  vonatkozóan,  hogy  az  adatkezelő 
személyében történt változásról valamennyi Beauty and more Kft.-től átvett ügyfelet tájékoztatott. 
 

III.2.3. A vendégek adatainak kezelése hírlevél küldés céljából 
 
(63)  A  Társaság  weboldalán  keresztül  a  nevük,  email  címük  és  telefonszámuk  megadásával 
jelentkező vendégek a jelentkezési űrlapon külön checkboxban jelölhetik be, hogy szeretnének 
értesülni a kedvezményes ajánlatokról, illetve feliratkoznak a Spandora hírlevélre.  

(64)  A  Társaság  vendég  adatbázisának  vizsgálatakor  a  Hatóság  ugyanakkor  nem  talált  a  „partner 
jellemzői”,  illetve  a  „kommunikációs  napló”  menükben  a  hírlevélre  való  feliratkozásra  utaló 
bejegyzést, ezért megkereste a Társaságot, aki azt válaszolta, hogy a hozzájáruló nyilatkozatokat 
a Társaság papír alapon tárolja a konzultációs lapokon. A konzultációs lapokat a Társaság egy 
kulccsal  zárható  szekrényben  tárolja.  Ez  a  nyilatkozat  ellentmond  a  Társaságnak  a  helyszíni 
szemle során tett nyilatkozatával, amely szerint a konzultációs lapok megsemmisítésre kerülnek. 
Tekintettel  azonban  arra,  hogy  a  megsemmisítés  ténye  nem  nyert  igazolást,  a  Hatóság  a 
konzultációs lapok tárolását fogadta el valósnak. 
 

(65)  A hírlevélről történő leiratkozás a Társaság legutolsó nyilatkozata szerint a kiküldött hírlevelek alján 
lévő „leiratkozás” linkre kattintással történik. A leiratkozókról a Társaság táblázatot vezet, melyet 
a Hatóság részére megküldött. 

 
III.2.4. Egészségügyi adatok kezelése 
 
(66)  A  Társaság  adatbázisában  az  „előjegyzések”  állomány  „megjegyzés”  rovatában  betegséggel, 
terhességgel,  koronavírusos  oltással  kapcsolatos  adatokat  tart  nyilván. A Társaság  nyilatkozata 
szerint  ezeket  az  adatokat  azért  kezelik,  mert  betegen  nem  tudják  a  kezelést  elvégezni,  de  az 
időpontot nem veszítik el a vendégek. Ezzel szemben, ha egy vendég nem jelenik meg a kezelésen 
és nem jelzi a távolmaradásának okát, akkor a kezelés felhasználtnak tekinthető. 

(67)  A  konzultációs  adatlapok  szintén  tartalmazhatnak  a  vendégek  egészségi  állapotára  vonatkozó 
adatokat, amennyiben bejelölésre kerülnek a herpesz, allergia, terhesség, sebészeti beavatkozás 
rovatok. 

 

(68)  A  Hatóság  kérdésére  a  Társaság  azt  nyilatkozta,  hogy  az  érintettek  egészségügyi  adatait  az 
érintettek  hozzájárulása  alapján  kezeli,  melyet  a  Társaság  szerint  a  konzultációs  adatlap 
aláírásával adnak meg az érintett vendégek. 

 
IV. Alkalmazott jogszabályi előírások 
 
Az  általános  adatvédelmi  rendelet  4.  cikk  1.  pontja  szerint  „személyes  adat:  az  azonosított  vagy 
azonosítható  természetes  személyre  („érintett”)  vonatkozó  bármely  információ;  azonosítható  az  a 
természetes személy, aki közvetlen vagy közvetett módon, különösen valamely azonosító, például név, 
szám, helymeghatározó adat, online azonosító vagy a természetes személy testi, fiziológiai, genetikai, 
szellemi, gazdasági, kulturális vagy szociális azonosságára vonatkozó egy  vagy több tényező alapján 
azonosítható.”  
 
Az  általános  adatvédelmi  rendelet  4.  cikk  11.  pontja  szerint  „az  érintett  hozzájárulása”:  az  érintett 
akaratának önkéntes, konkrét és megfelelő tájékoztatáson alapuló és egyértelmű kinyilvánítása, amellyel 

 

10 

 

az  érintett  nyilatkozat  vagy  a  megerősítést  félreérthetetlenül  kifejező  cselekedet  útján  jelzi,  hogy 
beleegyezését adja az őt érintő személyes adatok kezeléséhez. 
 
Az általános adatvédelmi rendelet 5. cikk (1) bekezdése szerint a személyes adatok: 
a) kezelését jogszerűen és tisztességesen, valamint az érintett számára átlátható módon kell végezni 
(„jogszerűség, tisztességes eljárás és átláthatóság”); 
b) gyűjtése csak meghatározott, egyértelmű és jogszerű célból történjen, és azokat ne kezeljék ezekkel 
a célokkal össze nem egyeztethető módon; a 89. cikk (1) bekezdésének megfelelően nem minősül az 
eredeti  céllal  össze  nem  egyeztethetőnek  a  közérdekű  archiválás  céljából,  tudományos  és  történelmi 
kutatási célból vagy statisztikai célból történő további adatkezelés („célhoz kötöttség”); 
c) az adatkezelés céljai szempontjából megfelelőek és relevánsak kell, hogy legyenek, és a szükségesre 
kell korlátozódniuk („adattakarékosság”); 
d) pontosnak és szükség esetén naprakésznek kell lenniük; minden észszerű intézkedést meg kell tenni 
annak  érdekében,  hogy  az  adatkezelés  céljai  szempontjából  pontatlan  személyes  adatokat 
haladéktalanul töröljék vagy helyesbítsék („pontosság”); 
e) tárolásának olyan formában kell történnie, amely az érintettek azonosítását csak a személyes adatok 
kezelése céljainak eléréséhez szükséges ideig teszi lehetővé; a személyes adatok ennél hosszabb ideig 
történő tárolására csak akkor kerülhet sor, amennyiben a személyes adatok kezelésére a 89. cikk (1) 
bekezdésének megfelelően közérdekű archiválás céljából, tudományos és történelmi kutatási célból vagy 
statisztikai célból kerül majd sor, az e rendeletben az érintettek jogainak és szabadságainak védelme 
érdekében  előírt  megfelelő  technikai  és  szervezési  intézkedések  végrehajtására  is  figyelemmel 
(„korlátozott tárolhatóság”); 
f)  kezelését  oly  módon  kell  végezni,  hogy  megfelelő  technikai  vagy  szervezési  intézkedések 
alkalmazásával biztosítva legyen a személyes adatok megfelelő biztonsága, az adatok jogosulatlan vagy 
jogellenes  kezelésével,  véletlen  elvesztésével,  megsemmisítésével  vagy  károsodásával  szembeni 
védelmet is ideértve („integritás és bizalmas jelleg”). 
A (2) bekezdés szerint az adatkezelő felelős az (1) bekezdésnek való megfelelésért, továbbá képesnek 
kell lennie e megfelelés igazolására („elszámoltathatóság”). 
 
Az általános adatvédelmi rendelet 6. cikkének értelmében a személyes adatok kezelése kizárólag akkor 
és annyiban jogszerű, amennyiben legalább az alábbiak egyike teljesül: 
a) az érintett hozzájárulását adta személyes adatainak egy vagy több konkrét célból történő kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik fél, vagy az 
a szerződés megkötését megelőzően az érintett kérésére történő lépések megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d) az adatkezelés az érintett  vagy egy másik természetes személy létfontosságú érdekeinek védelme 
miatt szükséges; 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány  gyakorlásának 
keretében végzett feladat végrehajtásához szükséges; 
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, 
kivéve, ha ezen érdekekkel szemben elsőbbséget élveznek az érintett olyan érdekei vagy alapvető jogai 
és  szabadságai,  amelyek  személyes  adatok  védelmét  teszik  szükségessé,  különösen,  ha  az  érintett 
gyermek. 
Az  első  albekezdés  f)  pontja  nem  alkalmazható  a  közhatalmi  szervek  által  feladataik  ellátása  során 
végzett adatkezelésre. 
 
Az általános adatvédelmi rendelet 7. cikk (1) bekezdés szerint, ha az adatkezelés hozzájáruláson alapul, 
az  adatkezelőnek  képesnek  kell  lennie  annak  igazolására,  hogy  az  érintett  személyes  adatainak 
kezeléséhez hozzájárult. 
 
Az  általános  adatvédelmi  rendelet  12.  cikk  (1)  bekezdése  alapján  az  adatkezelő  megfelelő 
intézkedéseket  hoz  annak  érdekében,  hogy  az  érintett  részére  a  személyes  adatok  kezelésére 
vonatkozó, a 13. és a 14. cikkben említett valamennyi információt és a 15-22. és 34. cikk szerinti minden 
egyes  tájékoztatást  tömör,  átlátható,  érthető  és  könnyen  hozzáférhető  formában,  világosan  és 
közérthetően megfogalmazva nyújtsa, különösen a gyermekeknek címzett bármely információ esetében. 
Az információkat írásban vagy más módon - ideértve adott esetben az elektronikus utat is - kell megadni. 
Az  érintett  kérésére  szóbeli  tájékoztatás  is  adható,  feltéve,  hogy  más  módon  igazolták  az  érintett 

 

11 

 

személyazonosságát. 
 
Az általános adatvédelmi rendelet 14. cikk (1)-(2) bekezdései: 
(1) Ha a személyes adatokat nem az érintettől szerezték meg, az adatkezelő az érintett rendelkezésére 
bocsátja a következő információkat: 
a) az adatkezelőnek és - ha van ilyen - az adatkezelő képviselőjének a kiléte és elérhetőségei; 
b) az adatvédelmi tisztviselő elérhetőségei, ha van ilyen; 
c) a személyes adatok tervezett kezelésének célja, valamint az adatkezelés jogalapja; 
d) az érintett személyes adatok kategóriái; 
e) a személyes adatok címzettjei, illetve a címzettek kategóriái, ha van ilyen; 
f) adott esetben annak ténye, hogy az adatkezelő valamely harmadik országbeli címzett vagy valamely 
nemzetközi  szervezet  részére  kívánja  továbbítani  a  személyes  adatokat,  továbbá  a  Bizottság 
megfelelőségi határozatának léte vagy annak hiánya, vagy a 46. cikkben, a 47. cikkben vagy a 49. cikk 
(1)  bekezdésének  második  albekezdésében  említett  adattovábbítás  esetén  a  megfelelő  és  alkalmas 
garanciák  megjelölése,  valamint  az  ezek  másolatának  megszerzésére  szolgáló  módokra  vagy  az 
elérhetőségükre való hivatkozás. 
(2) Az (1) bekezdésben említett információk mellett az adatkezelő az érintett rendelkezésére bocsátja az 
érintettre  nézve  tisztességes  és  átlátható  adatkezelés  biztosításához  szükséges következő kiegészítő 
információkat: 
a)  a  személyes  adatok  tárolásának  időtartama,  vagy  ha  ez  nem  lehetséges,  ezen  időtartam 
meghatározásának szempontjai; 
b) ha az adatkezelés a 6. cikk (1) bekezdésének f) pontján alapul, az adatkezelő vagy harmadik fél jogos 
érdekeiről; 
c) az érintett azon joga, hogy kérelmezheti az adatkezelőtől a rá vonatkozó személyes adatokhoz való 
hozzáférést,  azok  helyesbítését,  törlését  vagy  kezelésének  korlátozását,  és  tiltakozhat  a  személyes 
adatok kezelése ellen, valamint az érintett adathordozhatósághoz való joga; 
d) a 6. cikk (1) bekezdésének a) pontján vagy a 9. cikk (2) bekezdésének a) pontján alapuló adatkezelés 
esetén  a  hozzájárulás  bármely  időpontban  való  visszavonásához  való  jog,  amely  nem  érinti  a 
visszavonás előtt a hozzájárulás alapján végrehajtott adatkezelés jogszerűségét; 
e) a valamely felügyeleti hatósághoz címzett panasz benyújtásának joga; 
f) a személyes adatok forrása és adott esetben az, hogy az adatok nyilvánosan hozzáférhető forrásokból 
származnak-e; és 
g) a 22. cikk (1) és (4) bekezdésében említett automatizált döntéshozatal ténye, ideértve a profilalkotást 
is,  valamint  legalább  ezekben  az  esetekben  az  alkalmazott  logikára  és  arra  vonatkozó  érthető 
információk,  hogy  az  ilyen  adatkezelés  milyen  jelentőséggel,  és  az  érintettre  nézve  milyen  várható 
következményekkel bír. 
 
Az általános adatvédelmi rendelet 24. cikke alapján (1) Az adatkezelő az adatkezelés jellege, hatóköre, 
körülményei  és  céljai,  valamint  a  természetes  személyek  jogaira  és  szabadságaira  jelentett,  változó 
valószínűségű  és  súlyosságú  kockázat  figyelembevételével  megfelelő  technikai  és  szervezési 
intézkedéseket hajt végre annak biztosítása és bizonyítása céljából, hogy a személyes adatok kezelése 
e rendelettel összhangban történik. Ezeket az intézkedéseket az adatkezelő felülvizsgálja és szükség 
esetén naprakésszé teszi. 
(2)  Ha  az  az  adatkezelési  tevékenység  vonatkozásában  arányos,  az  (1)  bekezdésben  említett 
intézkedések részeként az adatkezelő megfelelő belső adatvédelmi szabályokat is alkalmaz. 
 
Az általános adatvédelmi rendelet 25. cikke szerinti beépített és alapértelmezett adatvédelem alapján (1) 
az adatkezelő a tudomány és technológia állása és a megvalósítás költségei, továbbá az adatkezelés 
jellege,  hatóköre,  körülményei  és  céljai,  valamint  a  természetes  személyek  jogaira  és  szabadságaira 
jelentett,  változó  valószínűségű  és  súlyosságú  kockázat  figyelembevételével  mind  az  adatkezelés 
módjának meghatározásakor, mind pedig az adatkezelés során olyan megfelelő technikai és szervezési 
intézkedéseket - például álnevesítést - hajt végre, amelyek célja egyrészt az adatvédelmi elvek, például 
az  adattakarékosság  hatékony  megvalósítása,  másrészt  az  e  rendeletben  foglalt  követelmények 
teljesítéséhez  és  az  érintettek  jogainak  védelméhez  szükséges  garanciák  beépítése  az  adatkezelés 
folyamatába. 
(2) Az adatkezelő megfelelő technikai és szervezési intézkedéseket hajt végre annak biztosítására, hogy 
alapértelmezés  szerint  kizárólag  olyan  személyes  adatok  kezelésére  kerüljön  sor,  amelyek  az  adott 

 

12 

 

vagy 

adatok 

véletlen 

személyes 

jogellenes  megsemmisítéséből, 

konkrét adatkezelési cél szempontjából szükségesek. Ez a kötelezettség vonatkozik a gyűjtött személyes 
adatok  mennyiségére,  kezelésük  mértékére,  tárolásuk  időtartamára  és  hozzáférhetőségükre.  Ezek  az 
intézkedések különösen azt kell, hogy biztosítsák, hogy a személyes adatok alapértelmezés szerint a 
természetes  személy  beavatkozása  nélkül  ne  válhassanak  hozzáférhetővé  meghatározatlan  számú 
személy számára. 
 
Az  általános  adatvédelmi  rendelet  32.  cikk  (1)  bekezdés  b)  pontja  szerint  az  adatkezelő  és  az 
adatfeldolgozó a tudomány és technológia állása és a megvalósítás költségei, továbbá az adatkezelés 
jellege,  hatóköre,  körülményei  és  céljai,  valamint  a  természetes  személyek  jogaira  és  szabadságaira 
jelentett,  változó  valószínűségű  és  súlyosságú  kockázat  figyelembevételével  megfelelő  technikai  és 
szervezési intézkedéseket hajt végre annak érdekében, hogy a kockázat mértékének megfelelő szintű 
adatbiztonságot garantálja, ideértve, többek között, adott esetben: 
b) a személyes adatok kezelésére használt rendszerek és szolgáltatások folyamatos bizalmas jellegének 
biztosítását, integritását, rendelkezésre állását és ellenálló képességét; 
(2)  A  biztonság  megfelelő  szintjének  meghatározásakor  kifejezetten  figyelembe  kell  venni  az 
adatkezelésből  eredő  olyan  kockázatokat,  amelyek  különösen  a  továbbított,  tárolt  vagy  más  módon 
kezelt 
elvesztéséből, 
megváltoztatásából,  jogosulatlan  nyilvánosságra  hozatalából  vagy  az  azokhoz  való  jogosulatlan 
hozzáférésből erednek. 
 
A munka törvénykönyvéről szóló 2012. évi I. törvény (a továbbiakban: Mt.) 9. § (2) bekezdése szerint: A 
munkavállaló  személyiségi  joga  akkor  korlátozható,  ha  a  korlátozás  a  munkaviszony  rendeltetésével 
közvetlenül  összefüggő  okból  feltétlenül  szükséges  és  a  cél  elérésével  arányos. A  személyiségi  jog 
korlátozásának módjáról, feltételeiről és várható tartamáról, továbbá szükségességét és arányosságát 
alátámasztó körülményekről a munkavállalót előzetesen írásban tájékoztatni kell. 
 
Az  Mt.  11/A.  §  (1)  bekezdése  alapján  A  munkavállaló  a  munkaviszonnyal  összefüggő  magatartása 
körében  ellenőrizhető.  Ennek  keretében  a  munkáltató  technikai  eszközt  is  alkalmazhat,  erről  a 
munkavállalót előzetesen írásban tájékoztatja. 
 
Az Infotv. 60. § (1) bekezdése szerint a személyes adatok védelméhez való jog érvényesülése érdekében 
a Hatóság hivatalból adatvédelmi hatósági eljárást indíthat. 
 
Az  Infotv.  60/A.  §  (1)  bekezdése  szerint  az  adatvédelmi  hatósági  eljárásban  az  ügyintézési  határidő 
százötven nap, amely határidőbe nem számít bele a tényállás tisztázásához szükséges adatok közlésére 
irányuló felhívástól az annak teljesítéséig terjedő idő. 
 
Az Infotv. 61. § (1) bekezdés a) pontja szerint az adatvédelmi hatósági eljárásban hozott határozatában 
a Hatóság az Infotv. 2. § (2) bekezdésében meghatározott adatkezelési műveletekkel összefüggésben az 
általános adatvédelmi rendeletben meghatározott jogkövetkezményeket alkalmazhatja.  
 
Az Infotv. 61. § (2) bekezdése szerint a Hatóság elrendelheti határozatának – az adatkezelő, illetve az 
adatfeldolgozó  azonosító  adatainak  közzétételével  történő  –  nyilvánosságra  hozatalát,  ha  a  határozat 
személyek széles körét érinti, azt közfeladatot ellátó szerv tevékenységével összefüggésben hozta, vagy 
a bekövetkezett jogsérelem súlya a nyilvánosságra hozatalt indokolja. 
 
Infotv.  75/A.  §:  A  Hatóság  az  általános  adatvédelmi  rendelet  83.  cikk  (2)-(6)  bekezdésében  foglalt 
hatásköreit az arányosság elvének figyelembevételével gyakorolja, különösen azzal, hogy a személyes 
adatok  kezelésére  vonatkozó  -  jogszabályban  vagy  az  Európai  Unió  kötelező  jogi  aktusában 
meghatározott - előírások első alkalommal történő megsértése esetén a jogsértés orvoslása iránt  - az 
általános  adatvédelmi  rendelet  58.  cikkével  összhangban  -  elsősorban  az  adatkezelő  vagy 
adatfeldolgozó figyelmeztetésével intézkedik. 
 
Az  általános  adatvédelmi  rendelet  58.  cikk  (2)  bekezdés  b),  d),  i)  és  g)  pontja: A  felügyeleti  hatóság 
korrekciós hatáskörében eljárva: 
b) elmarasztalja az adatkezelőt vagy az adatfeldolgozót, ha  adatkezelési tevékenysége megsértette e 
rendelet rendelkezéseit; 

 

13 

 

i) a 83. cikknek megfelelően közigazgatási bírságot szab ki, az adott eset körülményeitől függően az e 
bekezdésben említett intézkedéseken túlmenően vagy azok helyett; 
g) a 16., 17., illetve a 18. cikkben foglaltaknak megfelelően elrendeli a személyes adatok helyesbítését, 
vagy törlését, illetve az adatkezelés korlátozását, valamint a 17. cikk (2) bekezdésének és a 19. cikknek 
megfelelően  elrendeli  azon  címzettek  erről  való  értesítését,  akikkel  vagy  amelyekkel  a  személyes 
adatokat közölték. 
 
Az  általános  adatvédelmi  rendelet  83.  cikk  (1)  bekezdése  alapján  valamennyi  felügyeleti  hatóság 
biztosítja,  hogy  e  rendeletnek  a  (4),  (5),  (6)  bekezdésben  említett  megsértése  miatt  az  e  cikk  alapján 
kiszabott közigazgatási bírságok minden egyes esetben hatékonyak, arányosak és visszatartó erejűek 
legyenek. 
 
Az általános adatvédelmi rendelet 83. cikk (2) bekezdése szerint a közigazgatási bírságokat az adott eset 
körülményeitől  függően  az  általános  adatvédelmi  rendelet  58.  cikk  (2)  bekezdésének  a)–h)  és  j) 
pontjában  említett  intézkedések  mellett  vagy  helyett  kell  kiszabni. Annak  eldöntésekor,  hogy  szükség 
van-e  közigazgatási  bírság  kiszabására,  illetve  a  közigazgatási  bírság  összegének  megállapításakor 
minden egyes esetben kellőképpen figyelembe kell venni a következőket: 
a) a jogsértés jellege, súlyossága és időtartama, figyelembe véve a szóban forgó adatkezelés jellegét, 
körét vagy célját, továbbá azon érintettek száma, akiket a jogsértés érint, valamint az általuk elszenvedett 
kár mértéke; 
b) a jogsértés szándékos vagy gondatlan jellege; 
c) az adatkezelő vagy az adatfeldolgozó részéről az érintettek által elszenvedett kár enyhítése érdekében 
tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa az általános 
adatvédelmi rendelet 25. és 32. cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f) a felügyeleti hatósággal a jogsértés orvoslása és a jogsértés esetlegesen negatív hatásainak enyhítése 
érdekében folytatott együttműködés mértéke; 
g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, hogy az 
adatkezelő vagy az adatfeldolgozó jelentette-e be a jogsértést, és ha igen, milyen részletességgel; 
i) ha az érintett adatkezelővel vagy adatfeldolgozóval szemben korábban  – ugyanabban a tárgyban  – 
elrendelték  az  általános  adatvédelmi  rendelet  58.  cikk  (2)  bekezdésében  említett  intézkedések 
valamelyikét, a szóban forgó intézkedéseknek való megfelelés; 
j) az, hogy az adatkezelő vagy az adatfeldolgozó tartotta-e magát az általános adatvédelmi rendelet 40. 
cikk szerinti jóváhagyott magatartási kódexekhez vagy az általános adatvédelmi rendelet 42. cikk szerinti 
jóváhagyott tanúsítási mechanizmusokhoz; valamint 
k)  az  eset  körülményei  szempontjából  releváns  egyéb  súlyosbító  vagy  enyhítő  tényezők,  például  a 
jogsértés  közvetlen  vagy  közvetett  következményeként  szerzett  pénzügyi  haszon  vagy  elkerült 
veszteség. 
 
Az általános adatvédelmi rendelet 83. cikk (5) bekezdése szerint az alábbi rendelkezések megsértését – 
a (2) bekezdéssel összhangban – legfeljebb 20 000 000 EUR összegű közigazgatási bírsággal, illetve a 
vállalkozások esetében az előző pénzügyi év teljes éves világpiaci forgalmának legfeljebb 4 %-át kitevő 
összeggel kell sújtani, azzal, hogy a kettő közül a magasabb összeget kell kiszabni: 
a) az adatkezelés elvei – ideértve a hozzájárulás feltételeit – az általános adatvédelmi rendelet 5., 6., 7. 
és 9. cikknek megfelelően; 
b) az érintettek jogai az általános adatvédelmi rendelet 12–22. cikknek megfelelően; 
c)  személyes  adatoknak  harmadik  országbeli  címzett  vagy  nemzetközi  szervezet  részére  történő 
továbbítása az általános adatvédelmi rendelet 44–49. cikknek megfelelően; 
d) az általános adatvédelmi rendelet IX. fejezet alapján elfogadott tagállami jog szerinti kötelezettségek; 
e)  a  felügyeleti  hatóság  általános  adatvédelmi  rendelet  58.  cikk  (2)  bekezdése  szerinti  utasításának, 
illetve  az  adatkezelés  átmeneti  vagy  végleges  korlátozására  vagy  az  adatáramlás  felfüggesztésére 
vonatkozó felszólításának be nem tartása vagy az általános adatvédelmi rendelet 58. cikk (1) bekezdését 
megsértve a hozzáférés biztosításának elmulasztása. 
 

 

14 

 

 

 

 

 

 A Hatóság döntése 

Az Infotv. 61.§ (2) bekezdése alapján a Hatóság elrendelheti a határozatának az adatkezelő, illetve az 
adatfeldolgozó azonosító adatainak közzétételével történő - nyilvánosságra hozatalát, ha 
a) a határozat személyek széles körét érinti,  
c) a bekövetkezett jogsérelem súlya a nyilvánosságra hozatalt indokolja. 
 
V. 
 
V.1. Kamerával végzett adatkezelés 
 
V.1.1. Általános megjegyzések 
 
(69)  A Társaság a Szépségközpont területén 32 db kamerából álló kamerarendszert üzemeltetett. A 
kamerák  a  raktárban,  a  recepción,  a  folyosókon,  a  hátsó  bejáratnál,  az  ügyfélszolgálati 
helyiségekben, az irodákban, valamint a diagnosztikai szobákban és kezelőkben készítenek kép- 
és hangfelvételeket. 

(70)  Az általános adatvédelmi rendelet 4. cikk (1) bekezdése alapján az érintett képmása és hangja 
személyes  adatnak  minősül.  Érintett  az  azonosított  vagy  azonosítható  természetes  személy. 
Mindezek értelmében, amennyiben egy felvétel alapján azonosítható egy természetes személy, 
akkor  az  elkészített  kép-  illetve  hangfelvétel  személyes  adatnak,  a  felvétel  készítése 
adatkezelésnek minősül.  

(71)  A Társaság által végzett adatkezelés érintettjei a Társaság munkavállalói és vendégei. 

(72)  A  Hatóság  a  helyszíni  ellenőrzés  során  minden  kamera  képét  külön  megvizsgálta,  és 
megállapította,  hogy  a  kép-  és  hangfelvételek  minősége  alapján  a  kamerás  megfigyelés  által 
érintett  személyek  a  felvételen  beazonosíthatóak.  A  Társaság  egyrészt  olyan  helyiségekben 
üzemeltet a kamerákat, ahol a munkavállalók dolgoznak, így a munkavállalók munkaállomásaira 
irányuló,  valamint  a  kezelőkben  és  a  tréning  szobában  lévő  kamerákkal  a  munkavállalóit 
munkavégzés közben, a kontroll szobában pedig étkezés közben is megfigyeli, a kezelőkben és 
ügyfélszolgálati  helyiségekben  pedig  a  munkavállalókon  túl  a  vendégeket  is  folyamatos 
megfigyelés  alatt  tartja  oly  módon,  hogy  a  kezelések  alatt  nem  ritkán  hiányos  öltözetben 
láthatóak.  

(73)  A  felvételekhez  a  Társaság  nyilatkozata  szerint  az  ügyvezetőnek,  a  pénzügyi  vezetőnek,  a 
munkaügyi vezetőnek és a raktárosnak van hozzáférése. A helyszíni szemlén tapasztaltak szerint 
azonban a kameraképeket az értékesítési vezető is látja, mivel elmondása szerint a felvételek 
alapján  ellenőrzi,  hogy  a  kezelést  végző 
terapeuták  megfelelően  kommunikálnak-e  a 
vendégekkel.  
 

(74)  Kamerás adatkezelésre vonatkozó szabályzattal a Társaság nem rendelkezik. 

V.2. A kamerás adatkezelés céljainak meghatározása általában 
 
(75)  A konzultációs  lapokon feltüntetett  tájékoztatás  szerint  a  megfigyelés a  vendégek  és  a  szalon 
dolgozói  védelmének  érdekében  történik.  A  Társaság  által  az  adatvédelmi  hatósági  eljárás 
megindítását  követően  módosított  adatkezelési  tájékoztatóban  ezzel  szemben  a  kamerás 
megfigyelés  célja  a  szolgáltatás  fejlesztése  és  a  munkavállalók  munkájának  ellenőrzése.  A 
Társaság az adatvédelmi hatósági eljárásban tett nyilatkozatában a szolgáltatás fejlesztése és a 
munkavállalók  megfigyelése  célokat  kiegészítette  az  esetleges  panaszok  hatékony 
megválaszolása  és  a  vagyonvédelem  célokkal.  Végül  az  érdekmérlegelésében  is  ezen 
adatkezelési célokra hivatkozott. 

(76)  Az általános adatvédelmi rendelet 5. cikk (1) bekezdés b) pontja szerinti célhoz kötött adatkezelés 
elvéből következően a személyes adatokat csak meghatározott, egyértelmű és jogszerű célból 
lehet gyűjteni, továbbá a meghatározott célokkal össze nem egyeztethető módon tilos kezelni. 

 

15 

 

Az  adatkezelési  célokat  a  megfigyelés  megkezdése  előtt  részletesen  és  pontosan  meg  kell 
határozni.  Amennyiben  egy  adatkezelő  több  adatkezelési  célra  végez  megfigyelést,  a 
lévő  kamera  vonatkozásában,  célonként 
megfigyelési  célokat  mindegyik  használatban 
dokumentálni  kell,  ennek  hiányában  az  adatkezelés  nem 
felel  meg  az  átláthatóság 
követelményének sem.  

(77)  Az Európai Adatvédelmi Testület a személyes adatok videoeszközökkel történő kezeléséről szóló 
3/2019.  számú  iránymutatásának  (a  továbbiakban:Iránymutatás)  19.  pontja  szerint  például  a 
vagyonvédelem,  az  esetleges  káresemények  kapcsán  az  utólagos  bizonyítás  lehetővé  tétele 
jogszerű adatkezelési célnak minősül általánosságban, azonban ez önmagában nem elegendő 
az  adatkezelés  jogszerűségéhez,  ugyanis  ahhoz,  hogy  a  jogos  érdek  valóban  fennálljon,  a 
megfigyelés  tényleges  megkezdése  előtt  tényleges  veszélyhelyzetnek  kell  felmerülnie,  amely 
lehet például egy korábban ténylegesen megtörtént káresemény vagy incidens. 

(78)  A Társaság nem határozta meg egyértelműen a kamerás adatkezelése célját, mivel az érintettek 
részére  a  konzultációs  lapokon  megjelölt  célok,  valamint  a  Társaság  honlapján  nyújtott 
tájékoztatásaiban ismertetett célok nincsenek összhangban egymással, valamint nem egyeznek 
meg a Társaságnak az eljárás során a Hatóság felé tett nyilatkozatában foglaltakkal sem. 

(79)  A Társaság a helyszínen, valamint a nyilatkozataiban és az érdekmérlegelésében továbbá csak 
általánosságban  hivatkozott  a  különböző  adatkezelési  célokra  és  egyikben  sem  fejtette  ki 
részletesen,  hogy  az  egyes  helyiségekben,  mely  kamerákkal,  a  négy  közül  konkrétan  mely 
adatkezelési célból végzi a megfigyelést. Mindebből kifolyólag a Hatóság megállapítja, hogy a 
Társaság megsértette az általános adatvédelmi rendelet 5. cikk (1) bekezdés b) pontja szerinti 
célhoz kötött adatkezelés elvét, továbbá az 5. cikk (1) bekezdés a) pontjában megfogalmazott 
átlátható adatkezelés követelményét. 

V.3. A munkavállalók megfigyelése 

V.3.1. A munkavállalók megfigyelésének célja 

 

(80)  A  Szépségszalonban  a  recepción,  a  folyosókon,  a  kezelőkben,  a  szolgáltatás  nyújtásán  túl  a 
munkavállalók  által  gyakran  pihenésre,  étkezésre  is  használt  kontroll  szobákban,  továbbá  a 
raktárban és a hátsó bejáratnál kerültek felszerelésre kamerák.  A Társaság munkavállalóit így 
mindegyik  helyiségben  munkavégzés  során,  továbbá  a  pihenőidejükben  is  folyamatos 
megfigyelés alatt tartja a kamerarendszer. 

(81)  A  munkahelyen  alkalmazott  kamerás  megfigyelés  kapcsán  a  kiindulópontot  az  Mt.  jelenti, 
melynek  42.  §  (2)  bekezdés  a)  pontja  értelmében  a  munkaszerződés  alapján  a  munkavállaló 
köteles a munkáltató irányítása szerint munkát végezni. Ezzel összhangban a jogalkotó az Mt. 
52. § (1) bekezdés b) és c) pontjában a munkavállaló alapvető kötelességeként határozta meg 
azt, hogy a munkavállaló köteles munkaideje alatt a munkáltató rendelkezésére állni és munkáját 
az  általában  elvárható  szakértelemmel  és  gondossággal,  a  munkájára  vonatkozó  szabályok, 
előírások, utasítások és szokások szerint végezni. E törvényi kötelezettségek megtartása végett 
a  jogalkotó  az  Mt.  11/A.  §  (1)  bekezdésében  lehetőséget  biztosít  arra,  hogy  a  munkáltató  a 
munkavállalót a munkaviszonnyal összefüggő magatartása körében ellenőrizze, akár technikai 
eszköz alkalmazásával is. Ez a jogosultság személyes adatok kezelésével járhat együtt. 

 
(82)  Az  Mt.  9.  §  (2)  bekezdése  kimondja  továbbá,  hogy  a  munkavállaló  személyiségi  joga  akkor 
korlátozható,  ha  a  korlátozás  a  munkaviszony  rendeltetésével  közvetlenül  összefüggő  okból 
feltétlenül szükséges és a cél elérésével arányos. A személyiségi jog korlátozásának módjáról, 
feltételeiről  és  várható  tartamáról,  továbbá  szükségességét  és  arányosságát  alátámasztó 
körülményekről a munkavállalót előzetesen írásban tájékoztatni kell. 
 

(83)  Vagyonvédelmi  célú megfigyelés  esetén  a munkáltatónak igazolnia kell azt,  hogy  ténylegesen 
fennállnak  olyan  körülmények,  amelyek  indokolják  az  egyes  kamerák  elhelyezését  és  más 

 

16 

 

módon nem biztosítható az elérendő cél. Vagyonvédelmi célú megfigyelés esetén további fontos 
követelmény, hogy a munkáltatónak különös figyelemmel kell lennie arra, hogy az adott kamera 
látószöge alapvetően a védendő vagyontárgyra irányuljon, és a fentiekből következően ne váljon 
a munkavállalók munkavégzésének megfigyelésére alkalmas eszközzé.  
 

(84)  A raktárhelyiségben a fentiek szerint a vagyonvédelem elfogadható adatvédelmi célja lehet az 
adatkezelésnek és a folyosókon, illetve a hátsó bejárati ajtóra irányuló kamera vonatkozásában 
is megfelelő adatkezelési célnak tekinthető a vagyonvédelem. A Hatóság azonban nem ismeri el 
a vagyonvédelmi célt legitimnek az irodák, a kezelők és a kontroll szobák vonatkozásában, mivel 
egyrészt  a  Társaság  nem  igazolta,  hogy  ezen  helyiségekben  milyen  védendő  vagyontárgyak 
találhatóak,  továbbá  semmilyen  más,  a  kamerák  vagyonvédelmi  célra  történő  felszerelésének 
szükségességét alátámasztó indokot nem jelölt meg ezen helyiségekre vonatkozóan. Ezen kívül 
ezekben  helyiségekben  a  megfigyelés  nem  is  arányos  intézkedés,  mivel  a  folyosókra  és  a 
kijáratra  irányuló  kamerák,  valamint  a  helyiségek  ajtajának  zárva  tartása,  illetve  a  kezelőkben 
található  eszközök,  gépek  használatának  dokumentálása  megfelelő  védelmet  biztosítanak  a 
vagyontárgyak  eltulajdonítása  ellen.  Védendő  vagyontárgyak  hiányában  szintén  nem  arányos 
intézkedés a munkavállalók által étkezésre használt oktató szoba folyamatos megfigyelése sem. 
 

(85)  A vendégpanaszok minél hatékonyabb kivizsgálása, a szolgáltatás fejlesztése, mint adatkezelési 
cél  vonatkozásában  a  Hatóság  szintén  nem  találta  igazoltnak,  hogy  a  munkavállalók 
megfigyelése ezen cél megvalósulása érdekében szükséges intézkedés lenne, mivel a Társaság 
nem  mutatott  be  egyetlen  olyan  konkrét  esetet  sem,  ahol  vendég  panaszok kivizsgálása  és  a 
szolgáltatások  fejlesztése  érdekében  a  kamerafelvételek  szükségesek  lettek  volna,  továbbá  a 
Hatóság álláspontja szerint a cél eléréséhez a kamerafelvételek felhasználása nem is alkalmas 
eszköz. 
 

(86)  A Társaság nyilatkozata és a közzétett adatkezelési tájékoztatója szerint az általa üzemeltetett 
kamerák  a  munkavállalók  ellenőrzésére  is  szolgálnak.  A  helyszíni  szemlén  a  Társaság  azt  is 
előadta,  hogy  a  kép-  és  hangfelvételeket  arra  használják,  hogy  az  értékesítési  munkatársak 
ellenőrizzék  az  új  munkatársak  ügyfelekkel  való  megfelelő  kommunikációját  és  értékesítési 
magatartását, valamint ha szükséges, utasításokkal koordinálni tudják az értékesítést. 

(87)  Az  Mt.  11/A.  §  (1)  bekezdése  alapján  a  munkáltató  ellenőrizheti  a  munkavállalót  a 
munkaviszonnyal összefüggésben, akár technikai eszközzel, azonban erről előzetesen írásban 
– az általános adatvédelmi rendelet 13. cikk (1)-(2) bekezdés szerinti információkra is kiterjedően 
– tájékoztatnia kell a munkavállalót, elkerülve azt, hogy a kamerák titkos megfigyelési eszközzé 
váljanak. 

(88)  Az  Alkotmánybíróság  a  36/2005.  számú  határozatában  kimondta,  hogy  „az  elektronikus  úton 
történő  megfigyelés  alkalmas  arra,  hogy  a  magánszférába  behatoljon,  intim  (szenzitív) 
élethelyzeteket  rögzítsen  akár olyképpen,  hogy  az  érintett  nem  is  tud  a  felvételről,  vagy  nincs 
abban  a  helyzetben,  hogy  mérlegelhesse  az  ilyen  felvételek  megengedhetőségét  és  azok 
következményeit. Az így végzett megfigyelés a magánélethez való jog sérelmén túl – szélesebb 
és mélyebb értelemben – az emberi méltósághoz való jogot általában is érintheti. A magánszféra 
lényegi fogalmi eleme éppen az, hogy az érintett akarata ellenére mások oda ne hatolhassanak 
be, illetőleg be se tekinthessenek. Ha a nem kívánt betekintés mégis megtörténik, akkor nemcsak 
önmagában  a  magánélethez  való  jog,  hanem  az  emberi  méltóság  körébe  tartozó  egyéb 
jogosultsági elemek, mint pl. az önrendelkezési szabadság vagy a testi-személyi integritáshoz 
való jog is sérülhet.” 

(89)  Kamerákat  a  fentiek  értelmében  a  munkavállalók  és  az  általuk  végzett  tevékenység  állandó 
jellegű,  kifejezett  cél  nélküli  megfigyelésére  működtetni  nem  lehet,  továbbá  jogellenesnek 
tekinthető  az  olyan  elektronikus  megfigyelőrendszer  alkalmazása  is,  amelynek  célja  a 
munkavállalók  munkahelyi  viselkedésének  a  befolyásolása.  Nem  lehet  olyan  kamerákat 
üzemeltetni,  amelyek  cél  nélkül,  illetve  nem  egyértelműen  meghatározott  célból,  kizárólag  a 
munkavállalókat  és  az  általuk  végzett  tevékenységet  figyelik  meg.  Kivételt  képeznek  az  olyan 
munkahelyiségek,  ahol  a  munkavállalók  élete  és  testi  épsége  közvetlen  veszélyben  lehet,  így 

 

17 

 

kivételesen működtethető kamera például szerelőcsarnokban, kohóban, ipari üzemekben vagy 
más,  veszélyforrást  tartalmazó  létesítményekben.  Hangsúlyozni  kell  azonban  azt,  hogy  –  az 
Alkotmánybíróság gyakorlatából következően is – csak abban az esetben működtethető kamera 
a munkavállalók élet- és testi épségének védelme céljából, ha a veszély ténylegesen fennáll és 
közvetlen, vagyis az eshetőleges veszély nem lehet alkotmányosan elfogadható adatkezelési cél.  

(90)  Az  értékesítési  tevékenység  oktatása  a  kezelések  megfigyelése  és  rögzítése  helyett  más,  a 
vendégek  és  munkavállalók  személyes  adatainak  kezelését  mellőző  módszerekkel,  például 
tréningekkel  is  megvalósítható  lenne,  ezért  a  vendégek  és  a  munkavállalók  képmásának  és 
hangjának  kezelése  tekintetében  a  Hatóság  nem  tekinti  igazoltnak  a  szükségesség  és 
arányosság követelmények megtartását. 

(91)  A  fentiek  alapján  munkavállalók  cél  nélküli,  folyamatos  megfigyelésével  járó  ellenőrzését  a 
Hatóság  nem  fogadta  el  jogszerű  adatkezelési  célként  és  ezért  megállapította,  hogy  a 
munkavállalók  megfigyelése  nem  felel  meg  az  általános  adatvédelmi  rendelet  5.  cikk  (1) 
bekezdés c) pontja szerinti célhoz kötött adatkezelés elvének.  

V.3.2. A munkavállalók megfigyelésének jogalapja 

 

(92)  A  munkahelyen  alkalmazott  elektronikus  megfigyelőrendszerek  vonatkozásában  az  általános 
adatvédelmi rendelet alapelveinek való megfelelés kiemelten fontos ahhoz, hogy a munkáltató 
által kialakított kamerás adatkezelés jogszerű legyen. 
 

(93)  A Társaság helyszíni szemlén tett és a 2022. április 5-i nyilatkozatai szerint az adatkezelés az 
érintettek hozzájárulásán alapult, majd a Társaság 2022. szeptember 28-án kiegészítette ezt a 
jogos érdek jogalapjával úgy, hogy egyidejűleg mindkét jogalapra hivatkozott.  

(94)  Az általános adatvédelmi rendelet 6. cikk (1) bekezdés a) pont szerinti hozzájárulásra jogalapként 
akkor lehet megfelelően hivatkozni, amennyiben annak feltételei fennállnak. A hozzájárulásnak 
az  általános  adatvédelmi  rendelet  szerinti  definíciója  szerint  megfelelő  tájékoztatáson  kell 
alapulnia, önkéntesnek kell lennie, továbbá az érintettnek az hozzájárulásra vonatkozó akaratát 
konkrétan,  egyértelműen,  nyilatkozat  vagy  megerősítést  félreérthetetlenül  kifejező  cselekedet 
útján kell kinyilvánítania. 
 

(95)  Mind az Mt., mind az általános adatvédelmi rendelet előírja azt, hogy az érintetteket tájékoztatni 

(96) 

létrehozott  Adatvédelmi  Munkacsoport3 

kell az adatkezeléssel kapcsolatos körülményekről. 
 
Továbbá  a  hozzájárulásnak  önkéntesnek  kell  lennie.  Az  önkéntes  hozzájárulás  kapcsán 
ugyanakkor az általános adatvédelmi rendeletet megelőzően hatályos adatvédelmi irányelv2 29. 
cikke  szerint 
továbbiakban:  Adatvédelmi 
Munkacsoport) több állásfoglalásában is kifejtette, hogy a munkavállaló-munkáltató viszonyában 
megkérdőjelezhető  az  önkéntes  hozzájárulás  lehetősége,  arra  alapvetően  csupán  akkor  lehet 
hivatkozni,  amikor egyértelmű,  hogy  az  adatkezelés  során  feltétel  nélküli  „előnyöket”  szerez  a 
munkavállaló,  és  nem  érheti  őt  semmilyen  hátrány  az  adatkezelés  megtagadása  esetén.  A 
munka világában – mint jelen ügyben is – az érintett hozzájárulása helyett ezért más jogalap, a 
munkáltató jogos érdekén alapuló adatkezelés alkalmazása indokolt. Erre a jogalapra a Társaság 
az  eljárás  megindítását  követően  hivatkozott,  majd  mérlegelést  készített  és  benyújtotta  a 
Hatóságnak. 

(a 

                                                 
2  A  személyes  adatok  feldolgozása  vonatkozásában  az  egyének  védelméről  és  az  ilyen  adatok  szabad  áramlásáról  szóló  95/46/EK 
európai parlamenti és tanácsi irányelv 

3  Az  Adatvédelmi  Munkacsoport  az  általános  adatvédelmi  rendelet  alkalmazásának  kezdőnapját  megelőzően  az  adatvédelemmel, 
valamint  a  magánélet  védelmével  kapcsolatos  kérdésekkel  foglalkozó,  független  európai  tanácsadó  szerv  volt,  helyébe  az  Európai 
Adatvédelmi Testület lépett. 

 

18 

 

(97)  Az  Iránymutatás  szerint  a  hozzájárulás  csak  kivételes  esetben  esetekben  alkalmazható 
jogalapként,  míg  a  gyakorlatban  a  jogos  érdekre  való  hivatkozás  az  egyik  leggyakrabban 
előforduló és megfelelő jogalap. 

(98)  A  Társaság  az  eljárás  során  módosította  az  álláspontját  és  a  tájékoztatóját  és  mind  a 
hozzájárulást,  mind  a 
jogalapjaként.  Egy 
adatkezelésnek  egyszerre  egy  jogalapja  lehet,  több  jogalap  egyidejű  alkalmazása  ugyanis 
sértheti  az  átláthatóság  és  a  tisztesség  elvét.  Emiatt  nem  fogadható  el,  hogy  a  kamerás 
megfigyeléshez párhuzamosan két különböző jogalapot rendelt a Társaság. 

jogos  érdekét  megjelölte  az  adatkezelés 

(99)  Az utólagosan, az eljárás során készített érdekmérlegelés visszamenőleg nem igazol jogalapot, 

a Hatóság azonban megvizsgálta ezen jogalap fennálltát is. 

(100)  Ahhoz, hogy a kamerás megfigyelés útján, jogos érdek alapján  folytatott adatkezelés jogszerű 
legyen, az adatkezelésnek az elérni kívánt céllal arányosnak, és a cél eléréséhez szükségesnek 
kell lennie.  

(101)  Az  adattakarékosság  elvére  való  tekintettel  az  adatkezelőnek  először  alaposan  meg  kell 
vizsgálnia, hogy az intézkedés alkalmas-e a kitűzött cél elérésére, másodsorban pedig megfelelő 
és szükséges-e az elérni kívánt célokhoz. Egy kamerarendszer üzembe helyezése előtt azt is fel 
kell mérni, hogy hol és mikor szükségesek feltétlenül a videokamerás megfigyelési intézkedések, 
továbbá a meghatározott célok elérése érdekében van e olyan ugyanolyan hatékony védelmet 
biztosító intézkedés, amely kevésbé csorbítja az érintettek jogait. 

(102)  A  Társaság  az  érdekmérlegelésében  nem  tér  ki  annak  ismertetésére  külön-külön,  hogy  a 
különböző típusú helyiségekben végzett adatkezelések által az érintettek jogait és szabadságait 
arányosan korlátozza-e.  Mindebből kifolyólag a Társaság által elérni kívánt adatkezelési célok 
megvalósítása érdekében a munkavégzés folyamatos rögzítése nem minősül sem szükséges, 
sem arányos adatkezelésnek. 

(103)  A 

fentieken 

túlmenően  a  GDPR  (47)  preambulumbekezdése  alapján  az  adatkezelés 
megtervezése és megvalósítása során figyelembe kell venni az érintettek észszerű elvárásait is. 
Egy  munkavállaló a  munkahelyén  többnyire  nem  számít  arra,  hogy  a  munkáltatója megfigyeli, 
továbbá a Társaság a Szépségközpont területén nem csak a raktárban, hanem a kezelőkben, a 
kontroll  irodákban  és  az  oktatószobában  is  üzemeltet  kamerákat,  ahol  szintén  nem  ésszerű 
megfigyelésre számítani. 

(104)  Tekintve,  hogy  a  Társaság  nem  tudta  bizonyítani,  hogy  a  munkavállalók  kamerával  történő 
folyamatos  megfigyeléséhez  az  általa  megjelölt  célokból  jogalappal  rendelkezne,  mivel  sem  a 
hozzájárulás,  sem  a  jogos  érdek  jogalapja  nem  áll  fenn.  Ezáltal  a  Társaság  megsértette  az 
általános adatvédelmi rendelet 6. cikk (1) bekezdését.  

 
V.3.3. A munkavállalók tájékoztatása a kamerás adatkezelésről  
 
(105)  Kamerarendszer útján megvalósuló adatkezelés esetében az adatkezelő a személyes adatokat 
az  érintettől  gyűjti,  ezért  a  GDPR  13.  cikke  szerinti  tájékoztatási  kötelezettségnek  kell  eleget 
tennie  az  adatkezelőnek.  Az  Mt.  is  előírja  azt,  hogy  az  érintetteket  tájékoztatni  kell  az 
adatkezeléssel kapcsolatos körülményekről. Az Mt. 11/A. § (1) bekezdésében megfogalmazott 
általános  tájékoztatási kötelezettséget a  személyes  adatok kezelése  tekintetében  az  általános 
adatvédelmi  rendelet  előírásait  is  figyelembe  véve  kell  teljesíteni,  azaz  mintegy  az  általános 
adatvédelmi  rendelet  tölti  meg  tartalommal,  meghatározva  azon  körülményeket,  melyekről  e 
tekintetben a munkáltatónak előzetesen írásban tájékoztatnia kell a munkavállalókat. 

(106)  Az  általános  adatvédelmi  rendelet  5.  cikk  (2)  bekezdése  szerinti  elszámoltathatóság  elvéből 
következően, valamint a 12. cikk (1) bekezdése alapján az adatkezelőnek a tájékoztatást tömör, 
átlátható, érthető és könnyen hozzáférhető formában, világosan és közérthetően megfogalmazva 
kell  nyújtania,  írásban  vagy  más  módon  –  ideértve  adott  esetben  az  elektronikus  utat  is.  A  z 

 

19 

 

általános  adatvédelmi  rendelet  5.  cikk  (2)  bekezdése  szerinti  elszámoltathatóság  elvéből  is 
következően  –  az  adatkezelőnek,  a  munkáltatónak  kell  bizonyítania,  igazolnia  a  megfelelő 
előzetes tájékoztatás megtörténtét. 
 

(107)  A Társaság nyilatkozatai szerint a kamerás adatkezelésről a munkavállalók szóban, továbbá az 

adatkezelési tájékoztató útján kapnak tájékoztatást.  
 

(108)  A  Társaságnak  az  adatvédelmi  hatósági  eljárást  megelőző  időszakban  hatályos  adatkezelési 
tájékoztatója  nem  tartalmazott  a  kamerás  megfigyelésre  vonatkozó  részt.  Az  adatkezelési 
tájékoztató  eljárás  során  frissített  verziójában  a  Társaság  a  weboldalának  adatkezelésére 
vonatkozó  szabályok  közé  beszúrt  egy  bekezdést,  mely  szerint:  „a  szalonban  kamerás 
megfigyelés működik, melynek célja a Társaság szolgáltatásainak fejlesztése és a munkavállalók 
munkájának  ellenőrzése”.  Ezen  kívül  a  szépségszalon  alaprajza  került  feltüntetésre  JPEG 
formátumban a dokumentumban, amelyen X-el van feltüntetve a kamerák elhelyezkedése. A kép 
kis mérete miatt a kamerák elhelyezkedése alig látható, így ez a tájékoztatás nem alkalmas arra, 
hogy az érintett munkavállalók beazonosítsák a kamerák elhelyezkedését és látószögét. 
 

(109)  A  tájékoztatóval  kapcsolatban  a  Hatóság  megállapította,  hogy  nem  felel  meg  az  általános 
adatvédelmi  rendelet  által  előírt  követelményeknek,  mivel  nem  nyújt  tájékoztatást  az  egyes 
kamerák  elhelyezéséről  és  a  vonatkozásukban  fennálló  célról,  az  általuk  megfigyelt  területről, 
tárgyról, illetőleg arról, hogy az adott kamerával közvetlen vagy rögzített megfigyelést végez-e a 
munkáltató. Nem rendelkezik továbbá a tájékoztató a felvétel tárolásának konkrét időtartamáról, 
a  felvételek  visszanézésére  vonatkozó  szabályokról,  illetőleg  arról,  hogy  a  felvételeket  milyen 
célból használhatja fel a munkáltató. 

(110)  Az  esetleges  szóbeli  tájékoztatással  kapcsolatban  a  Hatóság  megjegyzi  továbbá,  hogy  nem 

bizonyított annak tartalma, és hogy megtörtént-e. 
 

(111)  Mindezek alapján a Hatóság megállapítja, hogy a Társaság megsértette a GDPR 13. cikk (1)-
(2) bekezdését, mivel tévesen, illetve félrevezetően, hiányosan tájékoztatta a munkavállalókat a 
személyes adataik kezeléséről. 

V.4. A vendégek kamerával történő megfigyelése  

 

V.4.1. A vendégek megfigyelésének célja 

 

(112)  A Társaság a konzultációs adatlapon és az adatkezelési tájékoztatóiban a kamerás megfigyelés 
kapcsán  más  és  más  célokat  jelölt  meg,  mivel  az  egyikben  a  vendégek  és  a  munkavállalók 
védelme, míg a másikban a szolgáltatás fejlesztése és a munkavállalók munkájának ellenőrzése 
jelenik  meg,  melyet  később  az  esetleges  vendég  panaszok  hatékony  megválaszolása  és  a 
vagyonvédelem célokkal is kiegészített a 2022. szeptember 28-i nyilatkozatában Társaság. 

(113)  Mivel,  ahogy  már  korábban  kifejtésre  került,  a  Társaság  nem  határozta  meg  egyértelműen  a 
kamerás adatkezelése célját és nem fejtette ki részletesen, hogy az egyes helyiségekben, mely 
kamerákkal, konkrétan mely adatkezelési célból végzi az érintettek megfigyelését, elmondható, 
hogy a Társaság a vendégek vonatkozásában is megsértette az általános adatvédelmi rendelet 
5. cikk (1) bekezdés b) pontja szerinti célhoz kötött adatkezelés elvét, továbbá az  5. cikk (1) 
bekezdés a) pontja szerinti átláthatóság követelményét.  

V.4.2. A vendégek tájékoztatása a kamerás megfigyelésről 

 

(114)  Ahhoz,  hogy  az  adatkezelés  jogszerű  legyen,  lényeges  feltétel,  hogy  arról  az  adatkezelő 
megfelelő  tájékoztatást  nyújtson.  Az  erre  vonatkozó  szabályokat  az  általános  adatvédelmi 
rendelet 13. cikk (1)-(2) bekezdése tartalmazza. 
 

 

20 

 

(115)  Az előzetes tájékoztatás körében az adatkezelőnek arra kell törekednie, hogy az érintett minél 
teljesebb és átfogóbb képet kapjon személyes adatai kezeléséről, mivel az érintettnek kizárólag 
így  van  lehetősége  felmérni  azt,  hogy  egy  adott  adatkezelés  milyen  hatással  van  a 
magánszférájára. Az általános adatvédelmi rendelet 13. cikk (1)-(2) bekezdései azt tartalmazzák, 
hogy  az  adatkezelőknek  minimálisan  mely  adatkezelési  körülményekről  kell  tájékoztatniuk  az 
érintetteket,  ez  azonban  nem  jelenti  korlátját  annak,  hogy  az  adatkezelő  ennél  pontosabb 
tájékoztatást adjon. 
 

(116)  Kamerás  megfigyelés  esetében  az  előzetes  tájékoztatást  első  lépésként  már  a  megfigyelt 
területre lépéskor szükséges biztosítani. Ekkor még a megfigyelt területen kívül (bejárati ajtón, 
kapun) elhelyezett piktogram útján nyújtott rövid tájékoztatás szükséges, és egyben elégséges, 
amelyet ugyanakkor második mozzanatként szükségszerűen ki kell egészítenie egy legalább a 
helyszínen elérhető teljes (hosszabb és részletes) tájékoztatónak.  
 

(117)  Az első rövid tájékoztatónak, azaz a piktogramnak  általában a legfontosabb információkat kell 
tartalmaznia az adatkezelésről, így például az adatkezelés céljaira, az adatkezelő kilétére és az 
érintett jogainak meglétére vonatkozó részletes tudnivalókat. Emellett utalni kell a részletesebb, 
második szintű tájékoztatásra, valamint annak elérhetőségének helyére és módjára. 
 

(118)  Ez  utóbbi  tájékoztató  elérhetőségéről  a  kihelyezett  „piktogramon”  kell  tehát  tájékoztatást  adni 
(annak egyik funkciója valójában éppen ez: a területre belépéskor nem elkerülhető adatkezelésre 
figyelmeztet és a szükséges teljes körű tájékoztatás lehetőségére, hozzáférhetőségére utal), és 
ezt  a  tájékoztatót  az  érintett  kérésére  rendelkezésre  kell  bocsátani.  A  második  szintű 
tájékoztatásnak már tartalmaznia kell az általános adatvédelmi rendelet 13. cikk (1)-(2) bekezdés 
szerinti kötelező összes, adatkezelésre vonatkozó információt. 

(119)  A Hatóság  a  helyszíni  szemle  során megállapította,  hogy  a Szépségszalon  területén  nem  volt 
kihelyezve  tájékoztatás  arról,  hogy  a  helyiségben  kamerás  megfigyelés  történik.  A  Társaság 
adatkezelési tájékoztatója kapcsán pedig a fentiekben már megállapításra került, hogy nem felel 
meg az általános adatvédelmi rendelet 13. cikke szerinti követelményeknek.  

(120)  A  konzultációs  adatlapokon  feltüntetett  egy  mondatos  tájékoztatás,  miszerint  „a  Spandora 
Szépségközpont  folyamatos  kamerafelvételeket  készít  a  szalon  egész  területén  (kivéve  a 
mosdókat és öltözőket)”, szintén nem tekinthető kellően részletes tájékoztatásnak. 

(121)  Mindebből kifolyólag a Társaság a vendégek tájékoztatásának vonatkozásában is megsértette a 

GDPR 13. cikk (1)-(2) bekezdését 

V.4.3. A vendégek megfigyelésének jogalapja 
 
(122)  A Társaság első nyilatkozatai és a becsatolt dokumentumok alapján a vendégek a konzultációs 
lap  aláírása  során  veszik  tudomásul  és  egyben  járulnak  hozzá  ahhoz,  hogy  róluk  a  Társaság 
folyamatos kamerafelvételeket készít. 

(123)  A hozzájárulásnak tájékoztatáson alapulónak kell lennie, ugyanis a tájékoztatás elengedhetetlen 
feltétele annak, hogy az érintettek megérthessék azt, hogy mibe egyeznek bele. Amennyiben az 
adatkezelő nem biztosít megfelelő tájékoztatást, az érintetteknek az adataik feletti rendelkezése 
csak látszólagos lesz. 

(124)  A  folyamatos  megfigyelések  esetében  az  érintettek  hozzájárulása  csak  kivételesen  szolgálhat 
jogalapként,  mivel  az  általános  adatvédelmi  rendelet  7.  cikke  szerinti  feltételek  csak  akkor 
teljesülnek,  ha  az  adatkezelő  képes  igazolni,  hogy  valamennyi  érintett  már  a  kamerával 
megfigyelt  területre  való  belépést  megelőzően  a  hozzájárulásukat  adta  az  adatkezeléshez, 
továbbá amennyiben az érintett személy visszavonja a hozzájárulását, az adatkezelő nehezen 
tudja bizonyítani, hogy a továbbiakban nem kezeli a személyes adatokat.  

 

21 

 

(125)  A  fentiek  értelmében,  mivel  a  Társaság  sem  a  konzultációs  lapokon,  sem  a  Szépségszalon 
területén, sem az adatkezelési tájékoztatójában nem biztosított a vendégek részére hozzáférhető 
tájékoztatást, a hozzájárulás érvénytelen jogalapnak minősül. 

(126)  A  Társaság  a  2022.  október  18.  napján  becsatolt  iratában  később  úgy  nyilatkozott,  hogy  a 
kamerarendszert  a  Társaság  jogos  érdeke  alapján  is  üzemelteti,  ám  a  vendégek  személyes 
adataival  összefüggésben  nem  végzett  külön  mérlegelést  a  Társaság  és  így  nem  került 
igazolásra  az,  hogy  a  Társaságnak  ténylegesen  létező,  jogos  érdekében  áll  kamerás 
megfigyelést alkalmazni a fentiekben meghatározott célok eléréséhez. A Társaság továbbá nem 
igazolta azt sem, hogy az intézkedés ezen célok eléréséhez szükséges volna. 

(127)  Az Iránymutatás szerint továbbá a jogos érdeknek valóban fennállónak és ténylegesen létezőnek 
kell  lennie,  az  adatkezelés  megkezdésének  időpontjában  nem  lehet  elméleti,  ahogyan  azt  ez 
Európai Unió Bírósága a C-708/18. számú ügyben hozott ítéletének 44. pontjában is kimondta.  

(128)  Az  Iránymutatás  szerint  a  jogos  érdek  fennállásának  megállapításához  végzett  adatkezelői 
vizsgálat  során  figyelembe  kell  venni  az  érintettek  észszerű  elvárásait  a  személyes  adatai 
kezelésének  időpontjában  és  azzal  összefüggésben.  Az  érintettek  észszerű  elvárásait  nem 
szubjektív módon, hanem aszerint kell meghatározni, hogy egy tárgyilagos harmadik fél az adott 
helyzetben észszerűen számíthat és következtethet-e arra, hogy megfigyelik. 
 

(129)  Az  Iránymutatás  szerint  az  észszerűen  elvárható,  hogy  vizsgáló-  és  kezelőhelyiségekben  ne 
kelljen  megfigyelésre  számítani,  ugyanis  ezekben  a  helyiségekben  a  vendégek 
intim 
élethelyzetekben  láthatóak  és  a  kamerás  megfigyelés  súlyosan  csorbítja  az  érintettek  jogait. 
Mindebből  kifolyólag  az  érintettek  jogai  a  Társaság  jogos  érdekével  szemben  elsőbbséget 
élveznek, így a kamerás megfigyelés ezekben a helyiségekben nem lehet arányos intézkedés. 

(130)  Mindebből következően, mivel a Társaság által adatkezelési jogalapként hivatkozott hozzájárulás 
a  vendégek  kamerás  megfigyelésével  összefüggő  adatkezelés  esetében  nem  alkalmazható, 
továbbá  mivel  a  kamerás  megfigyelés  nem  minősül  arányos  intézkedésnek,  így  a  jogos 
érdekének  fennálltát  a  Társaság  nem  tudta  igazolni,  ezért  a  Hatóság  megállapítja,  hogy  a 
Társaság megfelelő jogalap hiányában – megsértette az általános adatvédelmi rendelet 6. cikk 
(1) bekezdését.  

V.5. Hangrögzítés 
 
(131)  A  Hatóság  álláspontja,  hogy  a  magánszféra  súlyosabb  sérelmét  okozza,  ha  a  kamerák  kép 
mellett  hangot  is  rögzítenek.  A  Hatóság  álláspontja  szerint  a  hangrögzítés  továbbá  a 
képrögzítéstől eltérő adatkezelésnek minősül, amelynek jogszerűségét, és a hozzá fűződő jogos 
érdekét külön kellett volna igazolnia a Társaságnak az eljárás során. A Társaság az eljárás során 
azonban  nem  mutatott  be  olyan  körülményeket,  amelyek  alátámasztanák  a  hangrögzítés 
szükségességét. 

(132)  Az adatkezelés terjedelme kapcsán a Hatóság megállapította, hogy a Társaság arról sehol nem 
nyújt tájékoztatást arról, hogy a kamerák hangot is rögzítenek, amely az adatkezelésnek egy igen 
jelentős,  figyelmen  kívül  nem  hagyható  körülménye,  amelyre  ráadásul  mind  a  munkavállalók, 
mind  a  vendégek  észszerűen  nem  is  számíthatnak,  mivel  nincs  különösebb  olyan  egyértelmű 
indok,  amely  alátámasztaná  a  hangrögzítés  szükségességét,  ráadásul  a  kezelés  közben 
elhangzott beszélgetés, magáninformációk felvétele nem indokolt és teljesen szükségtelen. 

(133)  A  fentiekben  kifejtettek  alapján  a  Hatóság  megállapítja,  hogy  a  Társaság  kamerával  végzett 
adatkezelései  a  hangrögzítés  miatt  sértik  az  általános  adatvédelmi  rendelet  6.  cikk  (1) 
bekezdését. 
 

 

 

 

22 

 

V.6. Az adatkezelés tisztességessége 

 

(134)  A  Társaság  azt  nyilatkozta,  hogy  munkavállalók  munkaállomásaira  irányuló,  valamint  a 
kezelőkben és a tréning szobában lévő kamerákkal a munkavállalóit abból a célból figyeli meg, 
hogy az értékesítési vezető a munkavállalóknak a vendégekkel való kommunikációját ellenőrizze. 
A  Társaság  ezen  nyilatkozatából  megállapítható,  hogy  a  kezelőhelyiségekben  az  elektronikus 
megfigyelőrendszer alkalmazásának valódi és elsődleges célja az értékesítési tevékenységnek 
és ezzel együtt a munkavállalók munkahelyi viselkedésének a befolyásolása.  

(135)  A  helyszíni  szemle  során  tett  nyilatkozatok,  továbbá  a  rendelkezésre  álló  felvételek  alapján 
továbbá  megállapításra  került,  hogy  a  kezelőkben  készült  felvételeken  a  vendégek  gyakran 
hiányos öltözetben láthatóak. 
 

(136)  Társaság 

továbbá  olyan  helyiségekben 

is  alkalmaz  a  kamerás  megfigyelést,  ahol  a 

munkavállalók az ebédidejüket töltik (tréning vagy oktató szoba). 
 

(137)  A  Hatóság  a  fentiekből  kifolyólag  megvizsgálta,  hogy  az  adatkezelés  mennyiben  felelt  meg  a 

tisztességes adatkezelés követelményének. 
 

(138)  Az  adatkezelés  tisztességes  volta  az  emberi  méltóság  védelmével  áll  szoros  kapcsolatban,  a 
tisztességtelen  adatkezelési  magatartás  az  érintetteket  nemcsak  a  személyes  adatok 
védelméhez, de az emberi méltósághoz fűződő jogában is súlyosan sértheti. Ebből kifolyólag a 
kamerás  megfigyelés  abszolút  korlátját  jelenti  az  emberi  méltóság  tiszteletben  tartása,  ezért 
kamerákat  nem  lehet  működtetni  a  munkavállalók  és  az  általuk  végzett  tevékenység  állandó 
jellegű megfigyelésére. Jogellenesnek és tisztességtelennek is tekinthető az olyan elektronikus 
megfigyelőrendszer  alkalmazása  is,  amelynek  nincs  kifejezett,  egyértelműen  meghatározott 
célja, hanem csupán általánosságban figyeli a munkavégzést.  

(139)  A tisztességes adatkezelés elvéből kifolyólag továbbá nem lehet kamerákat elhelyezni különösen 
az öltözőkben, zuhanyzókban, az illemhelyiségekben tekintettel arra, hogy ezen helyiségekben 
a megfigyelés különösen sérti az emberi méltósághoz való jogot, emellett a Hatóság álláspontja 
szerint szintén nem lehet elektronikus megfigyelőrendszert alkalmazni olyan helyiségben sem, 
amely  a  munkavállalók  munkaközi  szünetének  eltöltése  céljából  lett  kijelölve,  mint  például  a 
munkavállalók számára kialakított ebédlő helyiség. 
 

(140)  Az Alkotmánybíróság a 36/2005. (X.5) határozatában is rámutatott az elektronikus megfigyelés 
és  az  emberi  méltóság  között  összefüggésre,  mikor  kimondta,  hogy  „a  kamerának,  mint  a 
tulajdonvédelem technikai eszközének az alkalmazása a tulajdon tárgyainak óvására alkalmas 
ugyan, ám óhatatlanul személyekre, emberi magatartásokra, szokásokra, megnyilvánulásokra, 
illetőleg magára  az  emberi  testre  is  irányulhat.  Az  elektronikus  úton  történő  megfigyelés  tehát 
alkalmas arra, hogy a magánszférába behatoljon, intim (szenzitív) élethelyzeteket rögzítsen akár 
olyképpen,  hogy  az  érintett  nem  is  tud  a  felvételről,  vagy  nincs  abban  a  helyzetben,  hogy 
mérlegelhesse az ilyen felvételek megengedhetőségét és azok következményeit. Az így végzett 
megfigyelés  a  magánélethez  való  jog  sérelmén  túl  -  szélesebb  és  mélyebb  értelemben  -  az 
emberi méltósághoz való jogot általában is érintheti. A magánszféra lényegi fogalmi eleme éppen 
az,  hogy  az  érintett  akarata  ellenére  mások  oda  ne  hatolhassanak  be,  illetőleg  be  se 
tekinthessenek. Ha a nem kívánt betekintés mégis megtörténik, akkor nemcsak önmagában a 
magánélethez való jog, hanem az emberi méltóság körébe tartozó egyéb jogosultsági elemek, 
mint pl. az önrendelkezési szabadság vagy a testi-személyi integritáshoz való jog is sérülhet.” 

(141)  Mindezek miatt a Hatóság megállapította, hogy a Társaság a munkavállalóknak a munkavégzés 
befolyásolására  irányuló  folyamatos  megfigyelésével,  valamint  az  étkezés  céljára  is  szolgáló 
tréning  szobában  a  munkavállalók  kikapcsolódás  közbeni  megfigyelésével, 
továbbá  a 
kezelőhelyiségekben  a  vendégekről 
folyamatos  kép-  és 
hangfelvételekkel megsértette az általános adatvédelmi rendelet  5. cikk (1) bekezdésének a) 
pontjában megfogalmazott tisztességes adatkezelés elvét. 

intim  helyzetekben  készített 

 

 

23 

 

V.6. A kamerafelvételekhez való hozzáférés gyakorlata 
 
(142)  A Társaság nyilatkozata szerint a felvételekhez a Társaság ügyvezetője, HR vezetője, a pénzügyi 
vezető és a raktáros fér hozzá, a hozzáférési jogosultságuk szükségességét azonban a Hatóság 
felhívása  ellenére  sem  indokolta  meg.  A  helyszíni  szemlén  a  Hatóság  azt  tapasztalta,  hogy  a 
kamerák  képei  a  gyakorlatban  a  […]  szoftver  parancsikonjára  történő  kattintással  és  a 
felhasználónévvel megegyező jelszó beírásával bármely alkalmazott számára elérhetőek, mint 
ahogy a kamerák képe a nyitott szerverszobában lévő monitorokon is látható volt. Ezen kívül a 
raktárban is található egy olyan számítógép, ahonnan a kamerák elérhetőek, így aki a raktárba 
belép, szintén korlátlanul hozzáfér a felvételekhez, azokat konkrét cél nélkül meg tudja tekinteni 
és le is tudja tölteni. A Társaság nyilatkozata és a becsatolt dokumentumok alapján a kamerás 
adatkezelésre vonatkozó szabályzattal nem rendelkezik, a munkavállalók a belépés alkalmával 
egyszeri, szóbeli tájékoztatást kapnak a kamerarendszer üzemeléséről. 

(143)  Az általános adatvédelmi rendelet 5. cikk (1) bekezdés f) pontja szerinti integritás és bizalmas 
jelleg elvéből fakadóan, valamint az általános adatvédelmi rendelet 24. és 25. cikkében foglalt 
beépített  és  alapértelmezett  adatvédelem  elve  alapján  az  adatkezelőnek  a  videokamerás 
megfigyelés megkezdése előtt megfelelő technikai és szervezeti intézkedéseket kell hoznia az 
adatbiztonság  érdekében.  Ennek  keretében  az  adatkezelőnek  az  adatok  és  a  magánélet 
védelmét  szolgáló  garanciákat  kell  beépíteniük  nemcsak  a  technológiai  tervezési  előírásokba, 
hanem a szervezeti gyakorlatokba is.  

(144)  Az  adatkezelőnek  a 

kamerás  megfigyelésre 

intézkedések 
meghatározásakor ki kell dolgoznia az eljárásrendjét arra vonatkozóan, hogy ki és honnan végzi 
a  megfigyelést,  valamint  hogy  ki  férhet  hozzá  a  videofelvételekhez  és  milyen  céllal.  Az 
adatbiztonság körében intézkedéseket kell tennie annak érdekében, hogy a rendszerhez csak az 
arra jogosult személyek férjenek hozzá, továbbá biztosítani kell, hogy a videofelvételek tárolására 
szolgáló  helyiség  védelmet  élvezzen  a  harmadik  felek  általi,  felügyelet  nélküli  hozzáféréssel 
szemben, továbbá a monitorok úgy kerüljenek elhelyezésre, hogy azokat csak az arra jogosult 
személyek láthassák. 

vonatkozó 

szervezeti 

(145)  Az általános adatvédelmi rendelet 32. cikk (1) bekezdés b) pontja és (2) bekezdése alapján az 
adatkezelés biztonsága érdekében az adatkezelőnek a hozzáférés szabályozásával biztosítania 
kell a személyes adatok kezelésére használt rendszerek és szolgáltatások folyamatos bizalmas 
jellegét, integritását, rendelkezésre állását és ellenálló képességét.  

(146)  A  helyszínen  tapasztaltak,  valamint  a  becsatolt  dokumentumok  és  a  Társaság  nyilatkozatai 
alapján  a  Hatóság  megállapította,  hogy  a  Társaság  nem  garantálta  az  adatkezelés  bizalmas 
jellegét,  továbbá  nem  tett  a  kamerarendszer  üzemeltetésének  a  személyes  adatok  védelme 
érdekében  intézkedéseket,  mivel  a  szerverszekrényt  nyitva  hagyta  és  a  kamerák  képéhez, 
valamint a tárolt felvételekhez is bármely alkalmazott cél nélkül, könnyedén hozzáfért a monitorra 
felragasztott papírlapra felírt felhasználónév begépelésével. 

(147)  Mindezek  alapján  a  Társaság  megsértette  az  általános  adatvédelmi  rendelet  5.  cikk  (1) 
bekezdésének f) pontját, a 24. és 25. cikk (2) bekezdését, valamint a 32. cikk (1) bekezdés 
b) pontját és (2) bekezdését.  

 
V.7. A Vendégek személyes adatai kezelésének céljai, jogalapjai 
 
(148)  A […] adatbázisba a Társaság call centerének munkatársai rögzítik a Társaság által közzétett 
reklámanyagok  és  a  weboldalon  közzétett  ajánlatok  alapján  jelentkező  személyek,  valamint  a 
konzultációs adatlapot kitöltő személyek elérhetőségi adatait. A hívásokat ebből az adatbázisból 
indítják,  majd  ide  kerül  rögzítésre  a  kimenő  kampányhívások  eredménye,  a  kezelések  és 
vásárlások  időpontja,  a  lemondások,  visszautasítások  indoka,  szerződéskötés  esetén  a 
szerződéskötés során megadott személyes adatok is.  

 

 

24 

 

(149)  Az  adatbázis  vizsgálata  során  látható  volt,  hogy  a  vendégek  alapadatai  között  a  Társaság 
feltüntette,  hogy  az  adott  vendég  mikor  került  bele  az  adatbázisba,  azonban  az  elemzett 
állományok  semelyikéből,  illetve  azok  oszlopaiból  nem  volt  igazolható  sem  az  adatkezelés 
jogszerűségéhez szükséges előzetes tájékoztatás megadása, sem a megfelelő jogalap megléte, 
mivel erre utaló bejegyzést, vagy információt az adatbázisban nem rögzítettek. 
 

(150)  Mivel  a  fentiekből  láthatóan  a  Társaság  nem  tett  olyan  szervezeti  intézkedéseket,  melynek 
illetve  a  Hatóság  számára 
következtében  az  adatkezelési 
megismerhetővé  váljanak,  a  Hatóság  megállapította,  hogy  a  Társaság  megsértette  a  GDPR 
rendelet 5. cikk (1) bekezdés a) pontját. 

folyamatai  átláthatóvá, 

 
V.7.1. Ügyfélajánlási rendszer 
 
(151)  A  Társaság  vizsgált  adatbázisában  az  „Alapadatok”  nevű  állományban  85  olyan  rekord  volt 
fellelhető, amelyben arra utaló adat szerepelt, hogy az adott személyt valaki más ajánlotta. Ezt 
az alanyi kört tovább szűkítve azokra a személyekre, akikkel kapcsolatban beazonosítható volt 
az ajánló személye is, a Hatóság 44 rekordot azonosított.  
 

(152)  A Társaság nyilatkozatai szerint az ajánlásos rendszert a Társaság a hatósági ellenőrzés ideje 

alatt, 2021. október 25. napján megszüntette.  
 

(153)  Az  ügyfélajánlási  rendszer 

lényege,  hogy  a  vendégek,  amennyiben  elégedettek  egy 
szolgáltatással,  első  kapcsolatfelvétel  céljából  ismerőseik  elérhetőségi  adatait  megadják  a 
szolgáltatást  nyújtó  Társaság  részére.  Az  ügyfélajánlási  rendszer során  jellemzően  az  ajánlott 
személy tudta és hozzájárulása nélkül történik az adatainak átadása. 
 

(154)  Az  ajánlásos  rendszerben  úgy  kerülnek  rögzítésre  az  ajánlott  személyek  adatai,  hogy  annak 
jogalapját az adatkezelő nem képes megfelelően igazolni, ugyanis az érintettek hozzájárulását 
az ajánlattevő nyilatkozatával pótolni nem lehet. Ebből kifolyólag az adatkezelő nem mentesül az 
adatkezelői  felelősség  alól.  Az  ajánlásos  rendszerben  továbbá  az  ajánló  személyek  kilétének 
rögzítése nem történik meg, vagy ha megtörténik, az egy újabb, önálló adatkezelésnek minősül, 
melyre szintén az általános adatvédelmi rendelet rendelkezéseit kell alkalmazni.  

(155)  Mivel az eljárás során a Társaság részéről nem került sor az ajánlásos rendszer által rögzített 
adatok kapcsán megfelelő jogalap igazolására, a Társaság ajánlási gyakorlata a GDPR 6. cikk 
(1)  bekezdésébe  ütköző  volt.  Az  ajánlásos  rendszernek  a  hatósági  ellenőrzés  megindítását 
követő megszüntetése miatt a Hatóság a Társaság ezen adatkezelésére vonatkozóan a jogsértés 
megállapításán túl további jogkövetkezményt nem állapít meg. 

 
V.7.2. A vendégadatbázis kezelésének célja és jogalapja 

V.7.2.1. Szerződés teljesítése érdekében kezelt személyes adatok kezelésének jogszerűsége 

(156)  A  Társaság  mindenkori  adatkezelési  tájékoztatója  szerint  a  Társaság  a  személyes  adatokat 
szerződés teljesítése érdekében kezeli, majd a név és telefonszám adatokat ezen kívül további 
célokra is felhasználja, így a konzultációs időpontok megszervezéséhez, valamint üzletszerzés 
és személyre szabott ajánlatokról való tájékoztatás céljára. 

(157)  Az  adatkezelés  jogalapjáról  a  fentiek  értelmében  azt  a  tájékoztatást  nyújtja  ebben  a 
dokumentumban  a  Társaság,  hogy  a  regisztráció  során  megadott  személyes  adatokat  (név, 
lakcím,  telefonszám,  email  cím,  vásárlásra,  igénybevett  szolgáltatásra  vonatkozó  információk, 
levelezés)  a  vendégek  és  a  Társaság  közötti  szerződés  létrehozásával,  fenntartásával  és 
megszűnésével összefüggésben kezeli, ennek hiányában az érintettek hozzájárulása alapján. 

 

 

25 

 

(158)  Az általános adatvédelmi rendelet 5. cikke (1) bekezdésének a) pontja előírja, hogy a személyes 
adatok kezelését  jogszerűen  és  tisztességesen,  valamint  az  érintett  számára  átlátható  módon 
kell végezni.  

(159)  Az adatkezelőnek az adatkezelés megkezdése előtt meg kell határoznia a tervezett adatkezelési 

műveletek megfelelő jogalapját.  

(160)  A GDPR 6. cikk (1) bekezdésének b) pontja akkor alkalmazható, ha az adatkezelés az érintettel 
kötött  szerződés  teljesítéséhez  objektíve  szükséges,  vagy  ahhoz  szükséges,  hogy  az  érintett 
kérésére a szerződéskötést megelőző lépéseket megtegyék. 

(161)  Amennyiben az adatkezelő arra alapítja az adatkezelését, hogy az az érintettel kötött szerződés 
teljesítéséhez  szükséges,  az  adatkezelése  akkor  jogszerű,  ha  a  szerződés  az  alkalmazandó 
szerződési jog értelmében érvényes, valamint az adatkezelés az érintettel közölt adott, érvényes 
szerződés  teljesítése  érdekében  szükséges.  Ebből  következik,  hogy  ha  szerződés  teljes 
egészében  megszűnik,  mivel  az  adatok  kezelése  már  nem  szükséges  e  szerződés 
teljesítéséhez, az adatkezelőnek az általános adatvédelmi rendelet 17.cikk (1) bekezdésének (1) 
pontja alapján törölnie kell azokat, kivéve, ha az adatkezelés a 17. cikk (3) bekezdés b) pontja 
értelmében  a  személyes  adatok  kezelését  előíró,  az  adatkezelőre  alkalmazandó  uniós  vagy 
tagállami jog szerinti kötelezettség, vagy a 17. cikk (3) bekezdés e) pontja szerinti jogi igények 
érdekében  szükségesek.  Ebben  az  esetben  adatkezelés  megkezdésekor  azonban  az 
érintettekkel közölni kell, hogy e célok érdekében meddig tartják még nyilván az adatokat. 

(162)  A korábban a DeAura Centert üzemeltető Beauty and More Kft.-től átvett „DEA migrated” értékkel 
ellátott  vendégek  adatai  vonatkozásában  a  Hatóság  részére  becsatolt  szerződésátruházásról 
szóló  megállapodás  szerint  a  vendégekkel  kötött  szerződésekből  kilépő  Beuty  and  More  Kft. 
helyére a Társaság lépett, ebből kifolyólag a Társaságot illetik a jogok és terhelik a szerződések 
teljesítésével járó kötelezettségek is. A Hatóság megállapítása szerint a Beauty and More Kft.-
vel kötött szerződésátruházás során átvett vendégek adatainak kezelésére a GDPR 6. cikk (1) 
bekezdés b) pontja szerinti jogalap alkalmazható. 

(163)  A  bekért  adatbázis  vizsgálata  során  megállapítást  nyert  azonban,  hogy  a  Társaság  vendég 
adatbázisában  több  ezer  olyan  bejegyzés  található,  amely  nem  köthető  a  Társasággal 
szerződéses kapcsolatban álló vendégekhez, továbbá a Társaság nem tudta igazolni az összes 
vendége  vonatkozásában,  hogy  a  szerződéses  jogalap  alapján  kezelt  személyes  adatok 
köthetőek-e konkrét érvényes szerződéshez, a Társaság megsértette az általános adatvédelmi 
rendelet 6. cikk (1) bekezdését. 

V.7.2.2. Szerződés teljesítése érdekében kezelt személyes adatok kezelésének célhoz kötöttsége  

(164)  Az általános adatvédelmi rendelet 5. cikke (1) bekezdésének b) pontja a célhoz kötöttség elvét 
írja elő, amely szerint a személyes adatok gyűjtése csak meghatározott, egyértelmű és törvényes 
célból történhet, és azok nem kezelhetők ezekkel a célokkal össze nem egyeztethető módon.   

(165)  Mivel  a  Társaság  adatbázisában  nem  nyomonkövethető,  hogy  a  vendégek  mely  személyes 
adatait kezelik szerződéses célokra, melyeket ettől eltérő célokra is, a Társaság megsértette a 
GDPR 5. cikk (1) bekezdés b) pontjában foglalt célhoz kötött adatkezelés elvét. 

V.7.2.3. Marketing célú adatkezelés célja és jogalapja 

(166)  Ahogy a 29. cikk szerinti munkacsoport a 03/2013. számú véleményében a célhoz kötöttségről 
kifejtette, az adatgyűjtés célját egyértelműen és konkrétan meg kell határozni: elég részletesnek 
kell lennie ahhoz, hogy meg lehessen határozni, hogy az adatkezelés milyen jellegű, valamint 
lehetővé  kell  tennie,  hogy  a  jogszabályoknak  való  megfelelés  értékelhető  legyen,  és  az 
adatvédelmi biztosítékokat alkalmazni lehessen. Ezen okokból a homályos vagy általános cél, 

 

26 

 

 

 

mint  például  a  „marketing  célok”,  –  további  részletek  nélkül  –  általában  nem  felel  meg  az 
„egyediség” kritériumainak. 

(167)  A  Társaság  a  tájékoztatójában  említi,  hogy  „üzletszerzés”  továbbá  „személyre  szabott 
ajánlatokról  való  tájékoztatás”  céljából  kezel  személyes  adatokat,  de  ez  a  tájékoztatás  a 
fentiekből kifolyólag nem felel meg az átláthatóság követelményének, mivel túl általános és nem 
egyértelmű  az  érintettek  számára,  hogy  milyen  jellegű  az  adatkezelés  és  hogy  megfelel-e  az 
adatkezelési célnak. 
 

(168)  A  Társaság  nyilatkozata  szerint  az  első  kapcsolatfelvételt  a  Társasággal  az  érintettek 
kezdeményezik a jelentkezési űrlap kitöltésével. Az online jelentkezési lap vagy az igényfelmérő 
lap  személyes  kitöltését  követően  a  Társaság  különféle  termékek,  szolgáltatások  értékesítése 
céljából keresi fel az érintetteket és a kampány eredményét, illetve sikertelenségét az elutasítás 
indokával  együtt  szintén  rögzíti  az  adatbázisában.  A  Társaság  ezen  tevékenysége  marketing 
tevékenységnek minősül. 

(169)  A  Társaság  a  jogalapot  illetően  2022.  április  5.  napján  úgy  nyilatkozott,  hogy  kezel  vendég 
adatokat  marketing  célokra  a  konzultációs  adatlapon  megadott  hozzájárulás  alapján,  ezt 
követően 2022. szeptember 28-án azt nyilatkozta, hogy a Társaság jogos érdeke alapján kezel 
marketing célokra vendég adatokat, majd ezzel ellentmondó nyilatkozatában 2022. október 14-
én  kijelentette,  hogy  a  vendégek  adatait  nem  használja  ilyen  célokra,  mivel  marketing  célú 
adatkezelés csak a modellek és a munkavállalók vonatkozásában történik a közösségi médiában 
megjelenő videofelvételek formájában. Ezen adatkezeléseknek a jogalapja pedig a felvételeken 
szereplő személyek hozzájárulása. A Társaság 2022. november 25-én tett nyilatkozata szerint 
ezen  hozzájárulásokat  papír  alapon  tartják  nyilván,  melyet  egy  kulccsal  zárható  szekrényben 
tárolnak. 

(170)  A  Hatóság  a  Társaság  nyilatkozatait  összevetve  úgy  értelmezte,  hogy  a  papír  alapú 
hozzájárulások alatt a Társaság egyrészt a konzultációs adatlap aláírását, másrészt a modellek 
és  a  munkavállalók  által  a  reklámfilmekben  való  eseti  szereplések  kapcsán  kitöltött 
formanyomtatványokat érti, melyeket a Társaság 2021. szeptember 3. óta alkalmaz.  

(171)  Mivel  a  becsatolt  konzultációs  lapokon  nem  található  olyan  rész,  amely  a  direkt  marketing 
megkeresésekhez  való  hozzájárulást  tartalmazna,  a  reklámfilmek  forgatása  céljából  kötött 
szerződések  pedig  nem  minősülnek  a  vendégek  közvetlen  megkeresése  céljából  végzett 
adatkezelésnek, a Hatóság nem fogadta el a Társaság azon nyilatkozatait, hogy a konzultációs 
lapokat  kitöltő  érintetteknek  a  személyes  adataik  marketing  célú  kezeléshez 
írásban 
hozzájárultak. 
 

(172)  A  Hatóság  megvizsgálta  a  Társaság  weboldalán  található  kapcsolatfelvételi-  és  jelentkezési 
űrlapokat, melyek alapján megállapította, hogy az interneten keresztül első kezelésre jelentkező 
személyek  a  jelentkezés  elküldésekor  választhatnak,  hogy  kérnek-e  tájékoztatást  a  Társaság 
kedvezményes  ajánlatairól,  illetve  feliratkoznak-e  a  Társaság  hírlevél  szolgáltatására.  A 
hírlevélről  történő  leiratkozás  a  hírlevelek  alján  található  linkre  kattintással  történik,  a 
leiratkozókról a Társaság külön nyilvántartást vezet, melyet a Hatóság részére megküldött. 

(173)  A Hatóság a marketing célú adatkezelés jogalapjának az általános adatvédelmi rendelet 6. cikk 
(1)  bekezdés  a)  pontja  szerinti  érintetti  hozzájárulás  jogalapját  vagy  a  6.  cikk  (1)  bekezdés  f) 
pontja szerinti jogos érdek jogalapját tartja megfelelőnek. 

(174)  A  hozzájárulás  jogalapjára  hivatkozás  esetében  a  hozzájárulásnak  az  általános  adatvédelmi 

rendelet szerinti definíciója szerint az alábbi alapvető követelményei állapíthatóak meg: 

(175)  A hozzájárulásnak megfelelő tájékoztatáson kell alapulnia. A megfelelő tájékoztatás az, amelyen 
keresztül  az  érintettek  megismerik  a  személyes  adataikra  vonatkozó  adatkezelést,  és  a 
tájékoztatáson keresztül tud az információs önrendelkezési jog érvényesülni: az az adatkezelés 
lehet  jogszerű,  amelynek  körülményei  az  érintettek  előtt  maradéktalanul  ismertek. Az  érintett 

 

27 

 

előzetes  tájékoztatásának  követelményét  az  általános  adatvédelmi  rendelet  13-14.  cikke 
részletezi. 

(176)  A  Hatóság  a  Társaságnak  az  adatkezelésre  vonatkozó 

tájékoztatásait  megvizsgálva 
megállapította,  hogy  a  Társaság  sem  az  adatkezelési  tájékoztatójában,  sem  a  konzultációs 
adatlapon  nem  nyújt  semmilyen  tájékoztatást  a  marketing  célú  adatkezeléseiről  az  érintettek 
számára,  ezáltal  a  Társaság  megsértette  az  általános  adatvédelmi  rendelet  13.  cikk  (1)-(2) 
bekezdését. 

(177)  A  hozzájárulás  érvényességének  másik  legfontosabb  összetevője  az  érintett  akaratának 
önkéntessége, külső befolyástól való mentessége, amely akkor valósul meg, ha valódi választási 
lehetőség áll az érintett rendelkezésére. Amennyiben a hozzájárulás következményei aláássák 
az egyén választási szabadságát, a hozzájárulás nem minősül önkéntesnek. 

(178)  Az  érintett  akaratának  konkrét,  egyértelmű,  nyilatkozat  vagy  megerősítést  félreérthetetlenül 
kifejező  cselekedet  útján  történő  kinyilvánításának  követelménye  egyfelől  azt  jelenti,  hogy  a 
hozzájárulásnak  aktív  magatartásnak  kell  lennie,  egy  tevőleges  magatartás  elmulasztása  [így 
például  egy  jelölőnégyzetben  („checkbox”)  szereplő  jelzés  ki  nem  kapcsolása]  nem  tekinthető 
határozott  és  félreérthetetlen  hozzájárulásnak.  Másfelől  az  egyértelmű,  kifejezett  hozzájárulás 
egyben  célhoz  rendelt  hozzájárulás  is:  meghatározott,  konkrét  adatkezelési  célhoz  adott 
hozzájárulásnak  tekinthető.  Főszabály  szerint  az  adatok  más  adatkezelési  célra  nem 
használhatóak fel. 

(179)  A konzultációs  lapokon  nem  található olyan  nyilatkozat  vagy  jelölőnégyzet,  amely  a marketing 
megkeresések  engedélyezésére  irányulna,  így  azon  érintettek  tekintetében,  akik  nem  online 
jelentkeztek  kezelésre,  hanem  személyesen,  nem  igazolható  a  hozzájárulás  önkéntessége  a 
marketing megkeresésekhez. Az online jelentkező személyek részére ugyan fennáll a chechkbox 
kitöltésének  lehetősége,  ugyanakkor  a  partner  adatbázisban  a  Hatóság  nem  talál  arra  utaló 
bejegyzést, hogy mely vendég az, amelyik hozzájárult a marketing célú adatkezeléshez és mely 
partner az, amelyik nem. Ebből kifolyólag a Társaság marketing célú adatkezelése megsértette 
a GDPR 6. cikk (1) bekezdés a) pontját. 

(180)  A jogos érdek jogalapjára hivatkozás esetén személyes adat akkor kezelhető, ha az adatkezelés 
az  adatkezelő  jogszerű  érdekének  érvényesítéséhez  szükséges,  kivéve,  ha  ezen  érdekekkel 
szemben  elsőbbséget  élveznek  az  érintett  olyan  érdekei  vagy  alapvető  jogai  és  szabadságai, 
amelyek  személyes  adatok  védelmét  teszik  szükségessé.  A  jogos  érdeknek  valóban  fenn kell 
állnia és ténylegesen léteznie kell. 

(181)  Lényeges, hogy az adatkezelőnek e jogalapra hivatkozáshoz érdekmérlegelést kell végeznie4. 
Az érdekmérlegelés elvégzése egy többlépcsős folyamatot jelent, melynek során azonosítani kell 
az adatkezelő jogos érdekét, valamint a súlyozás ellenpontját képező adatalanyi érdeket, érintett 
alapjogot, végül a súlyozás elvégzése alapján meg kell állapítani, hogy kezelhető-e személyes 
adat.  Amennyiben  az  érdekmérlegelés  eredményeként  megállapítható,  hogy  az  adatkezelő 
jogszerű  érdeke  megelőzi  az  érintettek  személyes  adatok  védelméhez  fűződő  jogát,  úgy 
kezelhető személyes adat. 

(182)  A  Társaság  nem  közölt  a  Hatósággal  érdekmérlegelést  a  marketing  adatkezelésekre 
vonatkozóan, ebből kifolyólag a Hatóság nem fogadta el, hogy a Társaság ezen adatkezelése 
jogos érdekén alapul, ezért a Társaság megsértette a GDPR 6. cikk (1) bekezdését. 

V.8. Személyes adatok különleges kategóriáinak kezelése 
 
(183)  A  Társaság  a  konzultációs  lapokon,  valamint  az  adatbázisában  az  előjegyzésekhez  fűzött 
megjegyzések rovatban az érintettek egészségügyi adatait is rögzíti és tárolja. A Társaság ezzel 

                                                 
4 Az érdekmérlegelés elvégzéséhez segítséget nyújt az Adatvédelmi Munkacsoport 6/2014. számú, az adatkezelő 95/46/EK irányelv 7. cikke szerinti jogszerű 
érdekeinek 
linkről  érhető  el:  https://ec.europa.eu/justice/article-29/documentation/opinion-
recommendation/files/2014/wp217_hu.pdf 

fogalmáról  szóló  véleménye.  A  vélemény  az  alábbi 

 

28 

 

 

 

 

 

kapcsolatban arra hivatkozott, hogy ezen különleges adatok kezelésére azért van szükség, hogy 
az előre lefoglalt időpontot a vendégek ne veszítsék el.  

(184)  Egészségügyi  adatoknak,  mint  a  természetüknél  fogva  különlegesen  érzékeny  személyes 
adatoknak  a  kezelése  csak  meghatározott  esetekben,  az  általános  adatvédelmi  rendelet 
szigorúbb  szabályainak  betartása  mellett  lehetséges.  Ennek  keretében  a  különleges  adatok 
kezelése  akkor  lehetséges,  ha  az  adatkezeléshez  az  érintett  kifejezetten  hozzájárult,  vagy  az 
adatkezelés megfelel az általános adatvédelmi rendelet 9. cikk (2) bekezdésének. 

(185)  A  hozzájárulás  akkor  lesz  „kifejezett”,  ha  az  érintett  valamilyen  módon  megerősíti  a 
beleegyezését, másészt pedig azt is jelenti, hogy az érintett minden kétséget kizáróan tisztában 
van  azzal,  hogy  az  adatkezelés  különleges  adataira  fog  vonatkozni,  és  azok  kezeléséhez 
hozzájárul. Emellett a hozzájárulás követelménye akkor is teljesül, ha az érintett a szolgáltatás 
igénybevételéhez  kapcsolódóan  a  különleges  adat  kezelését  magában  foglaló  igényről  maga 
tájékoztatja  az  adatkezelőt,  vagy  az  érintett  kifejezetten  a  saját  egészségi  állapotára  szabott, 
egyedi terméket rendel meg az adatkezelőtől és ennek során a szerződés teljesítése lehetetlen 
a különleges adatok kezelése nélkül. 

(186)  A Hatóság a vendégek kifejezetett hozzájárulásának igazolásaként nem fogadta el a Társaság 
nyilatkozatát, miszerint a különleges adatok kezeléséhez az érintettek a konzultációs adatlapon 
az aláírásukkal hozzájárultak, mivel a becsatolt konzultációs adatlapokon nincs olyan rész, ahol 
a  vendégek  a  különleges  személyes  adatok  kezelésével  kapcsolatban  kifejezhetnék  a 
szándékukat. 

(187)  Emellett,  mivel  a  Társaság  a  válaszaiban  nem  támasztotta  alá  azt  sem,  hogy  az  egyes 
egészségügyi adatok kezelése az általa nyújtott szolgáltatások teljesítéséhez elengedhetetlenül 
szükséges lenne, vagy azt, hogy a kezelési időpontok elhalasztása más módon nem lehetséges, 
ezért  a  Hatóság  arra  a  megállapításra  jutott,  hogy  a  Társaság  nem  kezelte  jogszerűen  az 
érintettek  egészségügyi  személyes  adatait,  és  megsértette  ezzel  az  általános  adatvédelmi 
rendelet 6. cikkét és 9. cikk (2) bekezdését. 

 
VI. Jogkövetkezmények 
 
(188)  A Hatóság hivatalból megállapította, hogy az érintettek megfigyelésével a Társaság megsértette 
a GDPR 5. cikk (1) bekezdés a) és b) pontját továbbá a 6. cikk (1) bekezdését, ezért  a GDPR 
58.  cikk  (2)  bekezdés  d)  és  g)  pontjai  alapján  a  Hatóság  megtiltja  a  kamerás  adatkezelést  a 
kezelőkben,  valamint  a  diagnosztikai  és  vizsgálati  szobákban,  továbbá  utasítja  a  Társaságot, 
hogy jelen határozat véglegessé válásától számított 8 napon belül dokumentált módon törölje a 
kezelőkben, valamint a diagnosztikai és vizsgálati szobákban készült videofelvételeket. 
 

(189)  A  Hatóság  hivatalból  megállapította,  hogy  a  Társaság  a  kamerarendszer  üzemeltetésének  az 
adatkezelést  minimalizáló  alapértelmezett  beállítások,  valamint  a  személyes  adatok  lehető 
legmagasabb  szintű  védelméhez  szükséges  eszközök  biztosításának  elmulasztásával 
megsértette az általános adatvédelmi rendelet 5. cikk (1) bekezdését a 24. és 25. cikkét, valamint 
a 32. cikk (1) bekezdés b) pontját és (2) bekezdését. Emiatt a Hatóság a Társaságot a GDPR 58. 
cikk  (2) bekezdés  b) pontja  szerint  elmarasztalja,  valamint  a  GDPR  58.  cikk  d)  pontja  alapján 
utasítja, hogy tegye meg a megfelelő technikai és szervezeti intézkedéseket annak érdekében, 
hogy az adatkezelési műveletei összhangban legyenek a jogszabályi rendelkezésekkel. 
 

(190)  A  Hatóság  hivatalból megállapította,  hogy  a  vendégek  egészségügyi  adatainak  rögzítésével  a 
Társaság megsértette a GDPR 6. cikkét és a 9. cikk (2) bekezdését, ezért a Hatóság a GDPR 
58.  cikk  (2)  bekezdés  d)  és  g)  pontjai  alapján  megtiltja  az  előjegyzésekkel  összefüggésben  a 
vendégek  egészségügyi  adatainak  kezelését  és  utasítja  a  Társaságot,  hogy  fejezze  be  az 
adatbázisában  az  előjegyzésekhez  fűzött  megjegyzések  során  az  egészségügyi  adatok 
rögzítését,  továbbá  utasítja,  hogy  törölje  az  előjegyzésekhez  fűzött  megjegyzések  közül  az 
érintettek egészségügyi személyes adatait. 
 

 

29 

 

 

 

(191)  A Hatóság hivatalból megállapította, hogy mivel a Társaság jogalap nélkül kezelte a vendégek 
adatait marketing célokra, ezért ezen adatkezelése vonatkozásában megsértette a GDPR 6. cikk 
(1)  bekezdését.  Mindezek  miatt  a  GDPR  58.  cikk  (2)  bekezdés  d)  pontja  alapján  a  Hatóság 
utasítja  a  Társaságot,  hogy  szüntesse  meg  a  jogellenes  adatkezelést  és  az  adatkezelési 
műveletet hozza összhangba a jogszabályi rendelkezésekkel azáltal, hogy igazolja a vendégek 
adatainak marketing célú adatkezelésének jogalapját. 
 

(192)  A Hatóság a GDPR 58. cikk (2) bekezdés d) pontja alapján hivatalból utasítja a Társaságot arra, 

hogy törölje az ügyfélajánlás útján kezelt személyes adatokat az adatbázisából. 
 

(193)  A  Hatóság  hivatalból  megvizsgálta,  hogy  indokolt-e  a  megállapított  jogsértések  miatt  a 

Társasággal szemben adatvédelmi bírság kiszabása. 

(194)  E körben a Hatóság az általános adatvédelmi rendelet 83. cikk (2) bekezdése és az Infotv. 75/A. 
§-a  alapján  mérlegelte  az  ügy  összes  körülményét.  Tekintettel  az  ügy  körülményeire,  az 
adatkezelés természetére, a Hatóság megállapította, hogy a jelen eljárás során feltárt jogsértés 
esetében  a  figyelmeztetés  se  nem  arányos,  se  nem  visszatartó  erejű  szankció,  ezért  bírság 
kiszabása szükséges a GDPR 58. cikk (2) bekezdés i) pontja alapján. 

(195)  A Társaság által elkövetett jogsértések az általános adatvédelmi rendelet 83. cikk (5) bekezdés 
a)  b)  g)  és  k)  pontjai  szerint  a  magasabb  összegű  bírságkategóriába  tartozó,  súlyosabb 
jogsértésnek  minősülnek.  A  jogsértések  jellege  alapján  a  kiszabható  bírság  felső  határa  az 
általános  adatvédelmi  rendelet  83.  cikk  (5)  bekezdés  a)  és  b)  pont  alapján  20  000  000  EUR, 
illetve  az  előző  pénzügyi  év  teljes  világpiaci  forgalmának  legfeljebb  4%-a,  azzal,  hogy  a  kettő 
közül a magasabb összeget kell kiszabni. 
 

(196)  A Társaság  2021.  évi  nettó  árbevétele  216 190  000  Ft  volt.  Tekintettel  arra,  hogy  a  Társaság 
előző pénzügyi év teljes éves világpiaci forgalmának legfeljebb 4%-át kitevő összeg 8 647 600 
Ft,  amely  összeg  alacsonyabb,  mint  a  20.000.000  EUR,  a  bírság  lehetséges  maximuma 
20.000.000 EUR. 
 

(197)  A  Hatóság  a  bírság  összegének  megállapítása  során  az  alábbi  körülményeket  súlyosító 

körülményként vette figyelembe: 
 
-  A Társaság által elkövetett jogsértések jellegüket tekintve súlyosabb jogsértésnek minősülnek, 
mivel  a  Társaság,  az  adatkezelés  jogszerűségére  vonatkozó  (jogalap)  és  érintetti  jogokra 
vonatkozó rendelkezéseket sértett meg [GDPR 83. cikk (2) bekezdés a) pont]; 

-  A  Társaság  által  elkövetett  jogsértések  évekig  folyamatosan  fennálltak  [GDPR  83.  cikk  (2) 

bekezdés a) pont],  

-  A  Társaság  több,  egyenként  is  súlyos  jogsértést  követett  el,  adatkezelési  tevékenysége 
kirívóan jogsértő, különös tekintettel arra, hogy a Társaság a kamerával végzett adatkezelése 
során megsértette a tisztességes adatkezelés elvét is. [GDPR 83. cikk (2) bekezdés a) pont]; 
-  A  Társaság  2021.  évben  11.935  alkalommal  összesen  7.789  vendégen  végzett  kozmetikai 
kezeléseket,  továbbá  az  adatbázis  állományaiban  357.157  érintetthez  köthetően  2.218.913 
bejegyzés, továbbá 2.218.913 db kommunikációs rekord található, ezért az érintettek száma 
magasnak tekinthető [GDPR 83. cikk (2) bekezdés a) pont]; 

-  A megállapított jogsértéseket a Társaság súlyosan gondatlan magatartása idézte elő. [GDPR 

83. cikk (2) bekezdés b) pont]; 

-  A jogsértések a személyes adatok különleges kategóriáját is érintik, melynek kezelése jelentős 
kockázatot  hordoz.  Ezen  kívül  a  Hatóság  álláspontja  szerint  az  érintettekre  nézve 
sérelmesebb  helyzetet  eredményez  a  kamerarendszer  útján  való  adatkezelés,  ha  a 
felvételeken nem általános utcai ruhában, hanem hiányosabb öltözetben szerepelnek, ezért a 
kezelőkben  rögzített  felvételeken  található  személyes  adatok  jogellenes  kezelése  nagyobb 
tárgyi súllyal bír. [GDPR 83. cikk (2) bekezdés g) pont]; 

 
 

 

 

30 

 

(198)  A Hatóság a bírságkiszabás során az alábbi körülményeket enyhítő körülményként értékelte: 

 
-  A Társaság korábban még nem követett el adatvédelmi tárgyú, a GDPR hatálya alá tartozó 

jogsértést [GDPR 83. cikk (2) bekezdés e) pont]; 

-  a  Hatóság  az  eljárás  során  túllépte  az  Infotv.  60/A.  §  (1)  bekezdése  szerinti  ügyintézési 

határidőt [GDPR 83. cikk (2) bekezdés k) pont].  

-  A Társaság nyilatkozata szerint az ügyfélajánlási rendszer alkalmazását megszüntette [GDPR 

83. cikk (2) bekezdés f) pont] 

 
(199)  Az  adatvédelmi  bírság mértékének meghatározásakor a  bírság mértékét  nem  súlyosbította  és 
nem  is  enyhítette  az  a  körülmény,  hogy  a  Társaság  nem  ismerte  fel  a  jogsértést,  és  emiatt 
semmilyen kárenyhítési intézkedést nem tett [GDPR 83. cikk (2) bekezdés c) pont]. 

(200)  A  Társaság  az  érintettek  jogaira  gyakorolt  hatás  mérséklése  érdekében  elrendelt  ideiglenes 
intézkedés végrehajtását csak a Hatóság többszöri felhívására igazolta, ugyanakkor a Hatóság 
ezt  a  körülményt  az  adatvédelmi  bírság  mértékének  meghatározásakor  nem  vette  figyelembe 
tekintettel arra, hogy az eljárás során a Társaságot az általános adatvédelmi rendeletben előírt 
együttműködési kötelezettségének megszegése miatt eljárási bírsággal sújtotta [GDPR 83. cikk 
(2) bekezdés f) pont]. 
 

(201)  A Hatóság a bírságkiszabás során nem tartotta relevánsnak az általános adatvédelmi rendelet 
83. cikk (2) bekezdés d), h), i) és j) szerinti körülményeket, mivel azok a konkrét ügy kapcsán 
nem értelmezhetőek. 

(202)  A  bírság  összegét  a  Hatóság  jogszabályon  alapuló  mérlegelési  jogkörében  eljárva  határozta 
meg, melynek során figyelembe vette a Társaság 2021. évi egyszerűsített éves beszámolóhoz 
fűzött kiegészítő mellékletében foglalt mérlegét is. Eszerint a Társaság 2021. évben 216 190 000 
Ft  árbevétellel,  127 940 000  Ft  forgó  eszköz,  és  51 510 000  Ft  tárgyi  eszköz  állománnyal 
rendelkezett, beleértve a Társaság által a kozmetikai kezelésekre kötött „bérlet” szerződésekből 
fennálló követeléseket is.  

(203)  Mivel a megállapított jogsértések mind a Társaság munkavállalói, mind a vendégei széles körét 
érintik, továbbá a Társaság vendégeinek megfigyelése miatt a Hatóság az Infotv. 61. § (2) a) és 
c)  pontja  alapján  indokoltnak  tartja  jelen  határozatnak  a  Társaság  adatainak  közzétételével 
történő nyilvánosságra hozatalát. 

(204)  A fentiek alapján a Hatóság a rendelkező részben foglaltak szerint döntött. 

VII.   Egyéb kérdések 
 
(205)  A  Hatóság  az  eljárás  során  feltárt  tényállás  alapján  a  tisztességtelen  piaci  magatartás  és  a 
versenykorlátozás  tilalmáról  szóló  1996.  évi  LVII.  törvény  rendelkezései  megsértésének 
vizsgálata érdekében jelen határozatot és az eljárás során keletkezett dokumentumokat eljárás 
kezdeményezése céljából megküldi a Gazdasági és Versenyhivatal részére. 

(206)  A  Hatóság  hatáskörét  az  Infotv.  38.  §  (2) és  (2a)  bekezdése  határozza  meg,  illetékessége  az 

ország egész területére kiterjed. 

(207)  A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 

82. § (1) bekezdése alapján a közlésével véglegessé válik.  

(208)  Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal 

szemben közigazgatási per útján van helye jogorvoslatnak. 

(209)  A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 

 

31 

 

 

 

 

 

 

 

 

 

 

szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a)  pont  aa)  alpontja  alapján  a  Fővárosi  Törvényszék  kizárólagosan  illetékes.  A  Kp.  27.  §  (1) 
bekezdés b) pontja alapján a törvényszék hatáskörébe tartozó perben a jogi képviselet kötelező. 
A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 

(210)  A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  

(211)  A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.  

Kelt: Budapest, elektronikus aláírás szerint 

Dr. Péterfalvi Attila 

elnök 

c. egyetemi tanár 

 

32 

