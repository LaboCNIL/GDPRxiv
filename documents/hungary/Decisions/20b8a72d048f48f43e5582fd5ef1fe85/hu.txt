Ügyiratszám: NAIH/2020/687/2.

Tárgy: kérelemnek részben helyt adó határozat és eljárást
részben megszüntető végzés

Előzmény: NAIH/2019/6203.

A Nemzeti Adatvédelmi és Információszabadság Hatóság (a továbbiakban: Hatóság) előtt […]
kérelmező (továbbiakban: Kérelmező) kérelme alapján 2019. augusztus 9. napján adatvédelmi
hatósági eljárás indult a Kérelmező személyes adatai követeléskezelés során történt jogellenes
kezelése, továbbá hozzáférési joga és adatkezelői tájékoztatási kötelezettség megsértése
tárgyában az […]-vel (a továbbiakban: Kérelmezett I.) és az [..]-vel (a továbbiakban: Kérelmezett
II.) (a továbbiakban együtt: Kérelmezettek) szemben. Az ügyben a Hatóság az alábbi döntéseket
hozza:
A Hatóság határozatában
I.1.a Kérelmező kérelmének
a) az adatvédelmi bírság kiszabására irányuló részét,
b) valamint Kérelmezettek jövőbeni jogsértő magatartástól való tartózkodására kötelezésére
vonatkozó és
c) a - Kérelmezett II.-höz küldött - 2019. március 26-i és 17-i leveleivel összefüggésben a
hozzáféréshez való joga sérelmének megállapítására vonatkozó részét
elutasítja.
I.2. a Kérelmező kérelmének részben
helyt ad
és
I.2.1. megállapítja, hogy a Kérelmezett II. a Kérelmező személyes adatainak követeléskezelési
célú kezelésével megsértette
-

-

a természetes személyeknek a személyes adatok kezelése tekintetében történő
védelméről és az ilyen adatok szabad áramlásáról, valamint a 95/46/EK irányelv hatályon
kívül helyezéséről szóló 2016/679 (EU) rendelet (a továbbiakban: általános adatvédelmi
rendelet) 6.cikk (1) bekezdését,
5. cikk (1) bekezdés d) pontját,
18. cikk (1) bekezdés a) pontját,
a Kérelmezőnek adott tájékoztatása során a panaszkezelésével összefüggésben végzett
adatkezelése tekintetében az általános adatvédelmi rendelet 14. cikk (1) bekezdés c)
pontját.

I.2.2. megállapítja, hogy
a Kérelmezettek a Kérelmező személyes adatainak
panasznyilvántartásban történő kezelésével megsértették az általános adatvédelmi rendelet 15.
cikk (1) bekezdés f) és g) pontját.

I.2.3. megállapítja, hogy a Kérelmezett I. megsértette
- az általános adatvédelmi rendelet 5. cikk (1) bekezdés a) pontját,
- a Kérelmezőnek adott tájékoztatása során az általános adatvédelmi rendelet 14. cikk (1)
bekezdés c) és e) pontját.
I.2.4. egyúttal elrendeli a Kérelmező személyes adatai kezelésének korlátozását, valamint
megtiltja, hogy a Kérelmezettek érintetti joggyakorlási céltól eltérő célra felhasználva kezeljék
azokat, ide nem értve a velük szemben indított hatósági eljárásokkal összefüggésben történő
felhasználásukat, továbbá elrendeli, hogy a határozat véglegessé válásától számított 15 napon
belül nyújtsanak megfelelő és teljes körű tájékoztatást a Kérelmezőnek a személyes adatai
kezelése vonatkozásában a panaszkezelési célú adatkezelést, illetve esetleges egyéb célú
adatkezeléséket is ide értve.
I.2.5. A I.2.4. pontban előírt intézkedés megtételét a Kérelmezetteknek az intézkedés megtételétől
számított 15 napon belül kell írásban – az azt alátámasztó bizonyítékok előterjesztésével együtt –
igazolnia a Hatóság felé, így a Kérelmezőnek adott tájékoztatásnak (teljes terjedelemben) és az
annak feladását igazoló postakönyvmásolatnak a Hatóság részére való megküldésével.
II. A Hatóság a Kérelmezett I.-t az általa végzett jogellenes adatkezelés miatt hivatalból
2.000.000 Ft, azaz kétmillió forint
adatvédelmi bírság
megfizetésére kötelezi.
III. A Hatóság a Kérelmezett II.-t az általa végzett jogellenes adatkezelés miatt hivatalból
2.000.000 Ft, azaz kétmillió forint
adatvédelmi bírság
megfizetésére kötelezi.
IV. A Hatóság a végzésével a hatósági eljárást a 2018. május 25. napját megelőző adatkezelések
vizsgálata tekintetében
megszünteti.
V. A Hatóság tekintettel arra, hogy túllépte az ügyintézési határidőt, 10.000 Ft-ot, azaz tízezer
forintot a Kérelmezőnek – választása szerint – bankszámlára utalással vagy postai utalvánnyal
megfizet.
Az adatvédelmi bírságot a bírósági felülvizsgálat kezdeményezésére irányadó keresetindítási
határidő lejártát, illetve felülvizsgálat kezdeményezése esetén a bíróság döntését követő 15 napon
belül a Hatóság központosított bevételek beszedése célelszámolási forintszámlája (1003200001040425-00000000 Központosított beszedési számla IBAN: HU83 1003 2000 0104 0425 0000
0000) javára kell megfizetni. Az összeg átutalásakor a NAIH/2020/687. BÍRS. számra kell
hivatkozni.
Ha a Kérelmezettek a bírságfizetési kötelezettségüknek határidőben nem tesznek eleget,
késedelmi pótlékot kötelesek fizetni. A késedelmi pótlék mértéke a törvényes kamat, amely a
késedelemmel érintett naptári félév első napján érvényes jegybanki alapkamattal egyezik meg. A
bírság és a késedelmi pótlék meg nem fizetése esetén a Hatóság elrendeli a határozat
végrehajtását.
2

A I., II., III. pont szerinti határozattal és a IV. pont szerinti végzéssel szemben közigazgatási úton
jogorvoslatnak nincs helye, de az a közléstől számított 30 napon belül a Fővárosi Törvényszékhez
címzett keresetlevéllel közigazgatási perben megtámadható. A keresetlevelet a Hatósághoz kell
benyújtania elektronikusan, amely azt az ügy irataival együtt továbbítja a bíróságnak. A tárgyalás
tartása iránti kérelmet a keresetlevélben jelezni kell. A teljes személyes illetékmentességben nem
részesülők számára a bírósági felülvizsgálati eljárás illetéke 30 000 Ft, a per tárgyi
illetékfeljegyzési jog alá esik. A Fővárosi Törvényszék előtti eljárásban a jogi képviselet kötelező.
INDOKOLÁS
I. Az eljárás menete és a tényállás tisztázása
I.1.A Kérelmező 2019. augusztus 08. napján kérelmet nyújtott be a Hatósághoz, melyben
adatvédelmi hatósági eljárás lefolytatását kezdeményezte, és kérte, hogy a Hatóság állapítsa meg
a jogellenes adatkezelés, továbbá a hozzáférési joga megsértésének a tényét, utasítsa a
Kérelmezetteket a személyes adatai törlésére, illetve a törlés végrehajtásának – Kérelmező
részére történő - igazolására, a jövőbeni jogsértő magatartástól való tartózkodásra, továbbá
kötelezze a Hatóság a Kérelmezetteket pénzbírság megfizetésére.
A Kérelmező erre irányuló kérelmére az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) 60. § (1) bekezdése
alapján adatvédelmi hatósági eljárás indult.
I.2.1. A Kérelmező által előadottak
A Kérelmező a kérelemben előadta, hogy a Kérelmezett II. – től 2019. március 9-i keltezésű levelet
kapott, melyben a Kérelmezett I. és Kérelmezett II. között történt engedményezésre hivatkozással
a tartozása megfizetésével kapcsolatos ajánlatról értesítették, annak ellenére, hogy nem állt fenn
tartozása sem a Kérelmezett I., sem a Kérelmezett II. felé, ezért ezzel kapcsolatban a Hatósághoz
benyújtott kérelmében jogalap nélküli adatkezelést nevesített jogsértésként a Kérelmező.
A Kérelmező az általa vitatott követeléssel kapcsolatban 2019. március 26. napján (első
alkalommal) e-mailben kereste meg a Kérelmezett II.-t, továbbá felkereste a Kérelmezett I. -t is a
legközelebbi bankfiókban. A Kérelmező - állítása szerint - mivel 2019. március 26-a óta nem kapott
választ a Kérelmezett II.-től, ezért ismét tájékoztatást kért. A Kérelmező becsatolta a Kérelmezett
I.-nek küldött – 2019. április 17. napján kelt – e-mail másolatát, melyben ismét választ kért a 2019.
március 26-án írt levélben feltett kérdéseire. E levelére a kérelemhez mellékelt válaszlevél másolat
szerint a Kérelmezett I. 2019. április 30. napján válaszolt.
A Kérelmezett I. levelében közölte, hogy a panaszt továbbították az engedményesnek, azaz a
Kérelmezett II.-nek, aki válaszolni fog a beadványára.
A Kérelmező a Kérelmezett I.-nek 2019. május 3. és a Kérelmezett II.-nek 2019. május 5. napján
írt e-mailt, melyekben a személyes adatai kezeléséről kért tájékoztatást. A Kérelmező ezt
megelőző leveleiben ilyen kérés nem szerepelt.
A kérelemhez mellékelt 2019. május 10. napján kelt levél másolata szerint a Kérelmezett II. –
2019. április 10-én küldött e-mailre hivatkozással - arról tájékoztatta a Kérelmezőt, hogy a
3

bejelentés egyes részével kapcsolatban további intézkedés vált szükségessé, ezért a kifogásra a
válaszukat külön levélben küldik meg.
A Kérelmező 2019. május 21. napján küldte meg a Magyar Nemzeti Banknak (a továbbiakban:
MNB) a vizsgálat kezdeményezésére irányuló kérelmét, és ugyanezen a napon kapott
tájékoztatást a vizsgálat eredményéről a Kérelmezett II.-től is, mely szerint a Kérelmezett II.-nek
követelése nincs a Kérelmezővel szemben, ezért az eljárásukat lezárják és a Kérelmező
személyes adatait törlik a nyilvántartásukból. A Kérelmezett II. adminisztrációs hibával indokolta a
Kérelmezőnek tévesen küldött fizetési felszólítás tárgyú levelet.
A Kérelmező a kérelmében előadta, hogy az adminisztrációs hibára visszavezethető fizetési
felszólítás miatt az egészségügyi állapota megromlott (ezzel kapcsolatos leletek másolatát is
csatolta), ezért sérelemdíj iránti követeléssel fordult a Kérelmezett II.-höz, mely azt elutasította.
A kérelemhez csatolt – 2019. június 7. napján kelt - levél másolata szerint a Kérelmezett II. a
2019.05.16. napján és a 2019.05.21. napján a Kérelmezett II.-höz érkezett e-mailre hivatkozva
küldött tájékoztatást. A levél szerint a Kérelmező személyes adatait a nyilvántartásukból törölték,
továbbá megállapították, hogy a Kérelmező 2019.04.10-én, 2019.04.17-én és 2019.05.03-án kelt
bejelentésére a 2019.05.16-án kelt levelükben válaszoltak, ezért azt a kifogását, hogy nem
tájékoztatták, nem tartják megalapozottnak.
I.2.2. A Kérelmezettek eljárás során tett nyilatkozatai
A Hatóság a Kérelmezetteket a NAIH/2019/6203/4. és a NAIH/2019/6203/5. számú végzéseiben
hívta fel nyilatkozattételre a tényállás tisztázása érdekében.
A Kérelmezett II. – 2019. október 8. napján kelt – nyilatkozata (a továbbiakban: 1. sz.nyilatkozat)
szerint a Kérelmezőt, a 2019.04.10-én a Kérelmezett II.-höz érkezett bejelentésére, a 2019.05.10én kelt levelében tájékoztatta arról, hogy az érdemi válaszadáshoz további információra van
szüksége.
A Kérelmezett II. 2019.05.16. napján kelt válaszlevelében tájékoztatta a Kérelmezőt, hogy nincs
követelésük vele szemben és a követelés érvényesítésére kezdeményezett eljárásukat ezért
véglegesen lezárják, a nyilvántartásukból a Kérelmező adatait „inaktiválják”, továbbá kérte a
Kérelmezett II., hogy a Kérelmező tekintse tárgytalannak a 2019.03.09. napján kelt levelében
küldött felszólítását, melynek kiküldésére adminisztrációs hiba miatt került sor. A Kérelmezett II.
levele szerint ez a Kérelmező 2019.04.10-én, 2019.04-17-én, 2019.05.03-án és 2019.05.05-én
küldött levelével kapcsolatos tájékoztatása.
A Kérelmező a Kérelmezett II.-nek 2019.05.16-án küldött levelében felhívta a Kérelmezett II.
figyelmét arra, hogy a válasz elmaradása miatt a Hatósághoz fog fordulni. A Kérelmező a
Kérelmezett II.-nek 2019. május 21-én küldött levelében arról küldött tájékoztatást, hogy a
panaszával a Magyar Nemzeti Bankhoz fordult, továbbá az adminisztrációs hibára visszavezethető
jogellenes adatkezelés miatt sérelemdíjat követel a Kérelmezett II.-től.
A Kérelmezett II. a 2019.06.07-én kelt levelében tájékoztatta a Kérelmezőt, hogy a személyes
adatait a nyilvántartásukból törölték.
Az 1. sz. nyilatkozat szerint „manuális ügyintézői tevékenységre visszavezethető egyszeri, téves
rögzítés alapján került összefüggésbe a Kérelmező egy üggyel, melyben a kötelezett nevénél az
„elhunyt” esemény rögzítődött.” Az adminisztrációs hiba a Kérelmező panaszbejelentése alapján
4

vált ismertté. A Kérelmezett II.-nek követelése a Kérelmezővel szemben nincs, ezért a
követeléskezelési céllal berögzített adatait törölték. A Kérelmező II. a nyilatkozatban hivatkozott 2
db mellékletre, melyeket nem vagy nem megfelelően továbbított.
A Kérelmezett I. – 2019. november 8. napján kelt – nyilatkozata (a továbbiakban: 2. sz. nyilatkozat)
szerint a Kérelmezett I. és Kérelmezett II. között létrejött – és a Hatósághoz másolatban
továbbított – „Együttműködési Szerződés” II./4./4.1. pontjában foglaltak szerint jártak el a
Kérelmező által benyújtott érintetti kérelmek megválaszolásakor, mely szerint:
„Amennyiben az ügyfélbejelentés az […].-hez érkezik, úgy a [..] „a bejelentést az érkezést követő 2
munkanapon belül e-mailben továbbítja a […] panaszkezelési területe részére. Ezzel egyidejűleg
írásban értesíti az ügyfelet, hogy a bejelentését illetékességből a […] részére továbbította. A
bejelentés a [..]” (megjegyzés: Kérelmezett I.) „érintő része tekintetében a választ - szükség
esetén a 4.4. pontban részletezett adatkéréssel élve - a […] adja meg, a […] által történt
érkeztetéstől számított törvényi határidőn belül.”
A Kérelmezett I. nyilatkozata szerint a Kérelmező személyes adatait kizárólag a beadványainak
(panaszainak) a kezelése céljából tartják nyilván hivatkozással az alábbi jogszabályokra:
-

-

A hitelintézetekről és pénzügyi vállalkozásokról szóló 2013. évi CCXXXVII. törvény (a
továbbiakban: Hpt.) 288. § (2) bekezdés,
A befektetési vállalkozásokról és az árutőzsdei szolgáltatókról, valamint az általuk
végezhető tevékenységek szabályairól szóló 2007. évi CXXXVIII. törvény 121. § (2)
bekezdés,
46/2018 (XII.17.) MNB rendelet,
13/2015 (X.16.) számú MNB ajánlás IX. szakasz 26-28. pontja,
435/2016. (XII.16.) Korm. rendelet 2. § és 3. §.

A Kérelmezett I. továbbá akként nyilatkozott, hogy „A panaszok továbbítását megelőzően
Kérelmező adatait nem továbbítottuk Kérelmezett II. részére.”
A Kérelmezett II.- 2019. december 6. napján kelt - nyilatkozata szerint a Kérelmező személyes
adatainak forrása Kérelmezett I., mivel a […] hrsz. ingatlan nem hiteles tulajdoni lapjának
másolata (a továbbiakban: nem hiteles tulajdoni lap) a Kérelmezett I. -től került továbbításra
Kérelmezett II. részére engedményezésre hivatkozással. A Kérelmezett II. becsatolta a hivatkozott – […]. hrsz. nem hiteles tulajdoni lap másolatot, mely 2012.09.27-én került lekérésre a
TAKARNET rendszerből. A nem hiteles tulajdoni lap szerint a Kérelmező a […] hrsz. ingatlannak
1/12 tulajdoni hányadban tulajdonosa. A Kérelmezett II. nyilatkozata szerint a kezelt adatok köre
megegyezett a nem hiteles tulajdoni lapon szereplő személyes adatokkal. A tulajdoni lap
másolaton látható, hogy nem a Kérelmező, hanem az ingatlan másik résztulajdonosa terhére a
Kérelmezett I. végrehajtási jogot jegyeztetett be. A Kérelmezett II. - nyilvántartásában szereplő
eseménybejegyzés szerint - 2014.11.13-án ismét lekérte a [….] hrsz-ú tulajdoni lapot, melyen
ugyancsak szerepeltek a Kérelmező személyes adatai.
A Kérelmezett II. továbbá arról is tájékoztatta a Hatóságot, hogy az ügy felülvizsgálata során nem
lehetett megállapítani, hogy a téves rögzítés, mikor és melyik dokumentum következményeként
történhetett, a téves rögzítés körülményeivel, okaival kapcsolatban bővebb magyarázatot nem
tudott adni, továbbá mellékelte a személyes adatok törlését alátámasztó képernyőmentésről
készült képernyőképet.
A Kérelmezett I. - 2020. január 9. napján kelt nyilatkozatával - az alábbi tájékoztatást adta:

5

A Kérelmezett II.-vel kötött, 2018. október 31. napján kelt „Együttműködési Szerződés”
vonatkozásában az általános adatvédelmi rendelet 26. cikk (2) bekezdése szerinti kötelezettségük
teljesítése érdekében külön nem nyújtottak tájékoztatást a Kérelmezőnek, a Kérelmezett I. és
Kérelmezett II. adatkezelési tájékoztatója a társaságok honlapján elérhető.
Az ügy kivizsgálása során a Kérelmezett I. megállapította, hogy a Kérelmező nem volt az ügyfele,
és nem volt közöttük jogviszony. A Kérelmező panaszának a Kérelmezett I.-hez történt érkezése
után az ügyintéző az informatikai rendszerekben a Kérelmező adataira rákeresve nem talált rá
vonatkozó információt. A panasz tárgyából, miszerint a Kérelmező a Kérelmezett II.-től kapott
engedményezett tartozásra vonatkozóan felszólítást, az ügyintéző azt feltételezte, hogy a
Kérelmezőnek volt tartozása, mely a számlazárást követő nyolcéves megőrzési idő előtt
engedményezésre került, ezért nem talált a banki rendszerekben rá vonatkozó információt. E
feltevésre alapozva került kiküldésre egy sablonlevél, melyben tévesen az szerepelt, hogy a
Kérelmezett I. és a Kérelmező között a jogviszony megszűnt.
Az engedményezés során átadott tulajdoni lapon szerepeltek a Kérelmező adatai, mint a fedezeti
ingatlan egyik tulajdonosának adatai.
II. Az ügyben alkalmazandó jogszabályok
A természetes személyeknek a személyes adatok kezelése tekintetében történő védelméről és
az ilyen adatok szabad áramlásáról, valamint a 95/46/EK irányelv hatályon kívül helyezéséről
szóló 2016/679 (EU) rendelet (a továbbiakban: általános adatvédelmi rendelet) 2. cikk (1)
bekezdése szerint a rendeletet kell alkalmazni a személyes adatok részben vagy egészben
automatizált módon történő kezelésére, valamint azoknak az adatoknak a nem automatizált
kezelésére, amelyek valamely nyilvántartási rendszer részét képezik, vagy amelyeket egy
nyilvántartási rendszer részévé kívánnak tenni.
Az általános adatvédelmi rendelet (47) preambulumbekezdése alapján, ha az adatkezelés
jogalapja a jogos érdek, akkor előzetesen érdekmérlegelést kell elvégezni, melynek keretében
többek között meg kell határozni a jogos érdeket, az érintettre gyakorolt hatást, továbbá azt, hogy
az adatkezelés szükséges, illetve arányos-e, valamint mérlegelni kell, hogy a jogos érdek vagy
pedig az érintetti jog-e a magasabb rendű.
Az általános adatvédelmi rendelet 4. cikk 1. pont „személyes adat”: azonosított vagy azonosítható
természetes személyre („érintett”) vonatkozó bármely információ; azonosítható az a természetes
személy, aki közvetlen vagy közvetett módon, különösen valamely azonosító, például név, szám,
helymeghatározó adat, online azonosító vagy a természetes személy testi, fiziológiai, genetikai,
szellemi, gazdasági, kulturális vagy szociális azonosságára vonatkozó egy vagy több tényező alapján
azonosítható.
Az általános adatvédelmi rendelet 5. cikk (1) bekezdés a) pontja alapján a személyes adatok
kezelését jogszerűen és tisztességesen, valamint az érintett számára átlátható módon kell végezni
(„jogszerűség, tisztességes eljárás és átláthatóság”);
Az általános adatvédelmi rendelet 5. cikk (1) bekezdés b) pontja alapján a személyes adatok
gyűjtése csak meghatározott, egyértelmű és jogszerű célból történjen, és azokat ne kezeljék
ezekkel a célokkal össze nem egyeztethető módon. („célhoz kötöttség”).
Az általános adatvédelmi rendelet 5. cikk (1) bekezdés c) pont alapján a személyes adatok az
adatkezelés céljai szempontjából megfelelőek és relevánsak kell, hogy legyenek, és a
szükségesre kell korlátozódniuk („adattakarékosság”).
6

Az általános adatvédelmi rendelet 5. cikk (1) bekezdés d) pont alapján a személyes adatok
pontosnak és szükség esetén naprakésznek kell lenniük; minden észszerű intézkedést meg kell
tenni annak érdekében, hogy az adatkezelés céljai szempontjából pontatlan személyes adatokat
haladéktalanul töröljék vagy helyesbítsék („pontosság”);
Az általános adatvédelmi rendelet 5. cikk (2) bekezdés alapján az adatkezelő felelős az (1)
bekezdésnek való megfelelésért, továbbá képesnek kell lennie e megfelelés igazolására
(„elszámoltathatóság”).
Az általános adatvédelmi rendelet 6. cikk (1) bekezdés alapján a személyes adatok kezelése
kizárólag akkor és annyiban jogszerű, amennyiben legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő
…
f) az adatkezelés az adatkezelő vagy egy harmadik fél jogos érdekeinek érvényesítéséhez
szükséges, kivéve, ha ezen érdekekkel szemben elsőbbséget élveznek az érintett olyan érdekei
vagy alapvető jogai és szabadságai, amelyek személyes adatok védelmét teszik szükségessé,
különösen, ha az érintett gyermek.
Az általános adatvédelmi rendelet 13. cikk (3) bekezdése alapján, ha az adatkezelő a
személyes adatokon a gyűjtésük céljától eltérő célból további adatkezelést kíván végezni, a
további adatkezelést megelőzően tájékoztatnia kell az érintettet erről az eltérő célról és a (2)
bekezdésben említett minden releváns kiegészítő információról.
Az általános adatvédelmi rendelet 14. cikk (1) bekezdés c) és e) pont alapján ha a személyes
adatokat nem az érintettől szerezték meg, az adatkezelő az érintett rendelkezésére bocsátja a
következő információkat:
c) a személyes adatok tervezett kezelésének célja, valamint az adatkezelés jogalapja;
e) a személyes adatok címzettjei, illetve a címzettek kategóriái, ha van ilyen;
Az általános adatvédelmi rendelet 15. cikk (1) bekezdés alapján az érintett jogosult arra,
hogy az adatkezelőtől visszajelzést kapjon arra vonatkozóan, hogy személyes adatainak kezelése
folyamatban van-e, és ha ilyen adatkezelés folyamatban van, jogosult arra, hogy a személyes
adatokhoz és a következő információkhoz hozzáférést kapjon:
a) az adatkezelés céljai;
b) az érintett személyes adatok kategóriái;
c) azon címzettek vagy címzettek kategóriái, akikkel, illetve amelyekkel a személyes adatokat
közölték vagy közölni fogják, ideértve különösen a harmadik országbeli címzetteket, illetve a
nemzetközi szervezeteket;
d) adott esetben a személyes adatok tárolásának tervezett időtartama, vagy ha ez nem
lehetséges, ezen időtartam meghatározásának szempontjai;
e) az érintett azon joga, hogy kérelmezheti az adatkezelőtől a rá vonatkozó személyes adatok
helyesbítését, törlését vagy kezelésének korlátozását, és tiltakozhat az ilyen személyes adatok
kezelése ellen;
f) a valamely felügyeleti hatósághoz címzett panasz benyújtásának joga;
g) ha az adatokat nem az érintettől gyűjtötték, a forrásukra vonatkozó minden elérhető információ;
h) a 22. cikk (1) és (4) bekezdésében említett automatizált döntéshozatal ténye, ideértve a
profilalkotást is, valamint legalább ezekben az esetekben az alkalmazott logikára és arra
vonatkozó érthető információk, hogy az ilyen adatkezelés milyen jelentőséggel bír, és az érintettre
nézve milyen várható következményekkel jár.

7

Az általános adatvédelmi rendelet 17. cikk (1) bekezdés b) pontja alapján az érintett jogosult
arra, hogy kérésére az adatkezelő indokolatlan késedelem nélkül törölje a rá vonatkozó személyes
adatokat, az adatkezelő pedig köteles arra, hogy az érintettre vonatkozó személyes adatokat
indokolatlan késedelem nélkül törölje, ha az érintett visszavonja a 6. cikk (1) bekezdésének a)
pontja értelmében az adatkezelés jogalapját képező hozzájárulását, és az adatkezelésnek nincs
más jogalapja.
Az általános adatvédelmi rendelet 58. cikk (2) bekezdés b), c) és i) pont alapján a felügyeleti
hatóság korrekciós hatáskörében eljárva:
b) elmarasztalja az adatkezelőt vagy az adatfeldolgozót, ha adatkezelési tevékenysége
megsértette e rendelet rendelkezéseit;
c) utasítja az adatkezelőt vagy az adatfeldolgozót, hogy teljesítse az érintettnek az e rendelet
szerinti jogai gyakorlására vonatkozó kérelmét;
i) a 83. cikknek megfelelően közigazgatási bírságot szab ki, az adott eset körülményeitől
függően az e bekezdésben említett intézkedéseken túlmenően vagy azok helyett.
Az általános adatvédelmi rendelet 17. cikk (3) bekezdés alapján az (1) és (2) bekezdés nem
alkalmazandó, amennyiben az adatkezelés szükséges:
...
b) az adatkezelés jogellenes, és az érintett ellenzi az adatok törlését, és ehelyett kéri azok
felhasználásának korlátozását;
...
e) jogi igények előterjesztéséhez, érvényesítéséhez, illetve védelméhez.
Az általános adatvédelmi rendelet 18. cikk (1) bekezdés a) pont alapján az érintett jogosult arra,
hogy kérésére az adatkezelő korlátozza az adatkezelést, ha az érintett vitatja a személyes adatok
pontosságát, ez esetben a korlátozás arra az időtartamra vonatkozik, amely lehetővé teszi, hogy
az adatkezelő ellenőrizze a személyes adatok pontosságát;
Az általános adatvédelmi rendelet 83. cikk (1) bekezdés alapján valamennyi felügyeleti hatóság
biztosítja, hogy e rendeletnek a (4), (5), (6) bekezdésben említett megsértése miatt az e cikk
alapján kiszabott közigazgatási bírságok minden egyes esetben hatékonyak, arányosak és
visszatartó erejűek legyenek.
Az általános adatvédelmi rendelet 83. cikk (2) bekezdés alapján a közigazgatási bírságokat az
adott eset körülményeitől függően az 58. cikk (2) bekezdésének a)-h) és j) pontjában említett
intézkedések mellett vagy helyett kell kiszabni. Annak eldöntésekor, hogy szükség van-e
közigazgatási bírság kiszabására, illetve a közigazgatási bírság összegének megállapításakor
minden egyes esetben kellőképpen figyelembe kell venni a következőket:
a) a jogsértés jellege, súlyossága és időtartama, figyelembe véve a szóban forgó adatkezelés
jellegét, körét vagy célját, továbbá azon érintettek száma, akiket a jogsértés érint, valamint az
általuk elszenvedett kár mértéke;
b) a jogsértés szándékos vagy gondatlan jellege;
c) az adatkezelő vagy az adatfeldolgozó részéről az érintettek által elszenvedett kár enyhítése
érdekében tett bármely intézkedés;
d) az adatkezelő vagy az adatfeldolgozó felelősségének mértéke, figyelembe véve az általa a
25. és 32. cikk alapján foganatosított technikai és szervezési intézkedéseket;
e) az adatkezelő vagy az adatfeldolgozó által korábban elkövetett releváns jogsértések;
f) a felügyeleti hatósággal a jogsértés orvoslása és a jogsértés esetlegesen negatív hatásainak
enyhítése érdekében folytatott együttműködés mértéke;
g) a jogsértés által érintett személyes adatok kategóriái;
8

h) az, ahogyan a felügyeleti hatóság tudomást szerzett a jogsértésről, különös tekintettel arra,
hogy az adatkezelő vagy az adatfeldolgozó jelentette-e be a jogsértést, és ha igen, milyen
részletességgel;
i) ha az érintett adatkezelővel vagy adatfeldolgozóval szemben korábban - ugyanabban a
tárgyban - elrendelték az 58. cikk (2) bekezdésében említett intézkedések valamelyikét, a szóban
forgó intézkedéseknek való megfelelés;
j) az, hogy az adatkezelő vagy az adatfeldolgozó tartotta-e magát a 40. cikk szerinti jóváhagyott
magatartási kódexekhez vagy a 42. cikk szerinti jóváhagyott tanúsítási mechanizmusokhoz;
valamint
k) az eset körülményei szempontjából releváns egyéb súlyosbító vagy enyhítő tényezők,
például a jogsértés közvetlen vagy közvetett következményeként szerzett pénzügyi haszon vagy
elkerült veszteség.
Az általános adatvédelmi rendelet 18. cikk (2) bekezdés alapján, ha az adatkezelés az (1)
bekezdés alapján korlátozás alá esik, az ilyen személyes adatokat a tárolás kivételével csak az
érintett hozzájárulásával, vagy jogi igények előterjesztéséhez, érvényesítéséhez vagy
védelméhez, vagy más természetes vagy jogi személy jogainak védelme érdekében, vagy az
Unió, illetve valamely tagállam fontos közérdekéből lehet kezelni.
Az általános adatvédelmi rendelet 83. cikk (5) bekezdés alapján az alábbi rendelkezések
megsértését - a (2) bekezdéssel összhangban - legfeljebb 20 000 000 EUR összegű közigazgatási
bírsággal, illetve a vállalkozások esetében az előző pénzügyi év teljes éves világpiaci forgalmának
legfeljebb 4%-át kitevő összeggel kell sújtani, azzal, hogy a kettő közül a magasabb összeget kell
kiszabni:
a) az adatkezelés elvei - ideértve a hozzájárulás feltételeit - az 5., 6., 7. és 9. cikknek
megfelelően;
b) az érintettek jogai a 12-22. cikknek megfelelően.
Az Infotv. 2. § (2) bekezdés alapján személyes adatoknak az (EU) 2016/679 európai parlamenti
és tanácsi rendelet (a továbbiakban: általános adatvédelmi rendelet) hatálya alá tartozó
kezelésére az általános adatvédelmi rendeletet a III-V. és a VI/A. Fejezetben, valamint a 3. § 3., 4.,
6., 11., 12., 13., 16., 17., 21., 23-24. pontjában, a 4. § (5) bekezdésében, az 5. § (3)-(5), (7) és (8)
bekezdésében, a 13. § (2) bekezdésében, a 23. §-ban, a 25. §-ban, a 25/G. § (3), (4) és (6)
bekezdésében, a 25/H. § (2) bekezdésében, a 25/M. § (2) bekezdésében, a 25/N. §-ban, az 51/A.
§ (1) bekezdésében, az 52-54. §-ban, az 55. § (1)-(2) bekezdésében, az 56-60. §-ban, a 60/A. §
(1)-(3) és (6) bekezdésében, a 61. § (1) bekezdés a) és c) pontjában, a 61. § (2) és (3)
bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. §-ban,
a 75. § (1)-(5) bekezdésében, a 75/A. §-ban és az 1. mellékletben meghatározott kiegészítésekkel
kell alkalmazni.
Az általános közigazgatási rendtartásról szóló 2016. évi CL. törvény (a továbbiakban: Ákr.)
46. § (1) bekezdés a) pont alapján a hatóság a kérelmet visszautasítja, ha az eljárás
megindításának jogszabályban meghatározott feltétele hiányzik, és e törvény ahhoz más
jogkövetkezményt nem fűz.
Az Ákr. 47. § (1) bekezdés a) pontja kimondja, hogy a hatóság az eljárást megszünteti, ha a
kérelem visszautasításának lett volna helye, annak oka azonban az eljárás megindulását követően
jutott a hatóság tudomására.
Az Infotv. 60. § (1) bekezdés alapján a személyes adatok védelméhez való jog
érvényesülése érdekében a Hatóság az érintett erre irányuló kérelmére adatvédelmi hatósági
eljárást indít és hivatalból adatvédelmi hatósági eljárást indíthat.
9

Az Infotv. 60. § (2) bekezdés alapján az adatvédelmi hatósági eljárás megindítása iránti
kérelem az általános adatvédelmi rendelet 77. cikk (1) bekezdésében, valamint a 22. § b)
pontjában meghatározott esetben nyújtható be.
Az általános adatvédelmi rendelet 77. cikk (1) bekezdés alapján az egyéb közigazgatási vagy
bírósági jogorvoslatok sérelme nélkül, minden érintett jogosult arra, hogy panaszt tegyen egy
felügyeleti hatóságnál - különösen a szokásos tartózkodási helye, a munkahelye vagy a
feltételezett jogsértés helye szerinti tagállamban -, ha az érintett megítélése szerint a rá vonatkozó
személyes adatok kezelése megsérti e rendeletet.
III. Hatóság döntése
III.1. A Kérelmezett I. 2018. május 25. napját megelőző jogellenes adatkezelésének a kérdése
A Kérelmezett I. adattovábbításával kapcsolatban ellentmondásos nyilatkozatok érkeztek a
Hatósághoz a Kérelmezett I.-től és a Kérelmezett II.-től.
Ugyanis Kérelmezett I. állítása szerint az engedményezés során átadott tulajdoni lapon
szerepeltek a Kérelmező adatai, mint a fedezeti ingatlan egyik tulajdonosának adatai, és
Kérelmező soha nem volt az ügyfele. Ezzel szemben a becsatolt iratok szerint a Kérelmezett I.
arról tájékoztatta a Kérelmezőt, hogy a hozzá beérkezett panaszát arra hivatkozással továbbítja,
hogy már megszűnt közöttük a szerződés.
A Kérelmezett I. Hatósághoz küldött nyilatkozata szerint a Kérelmező panaszának a Kérelmezett
I.-hez történt érkezése után az ügyintéző az informatikai rendszerekben a Kérelmező adataira
rákeresve nem talált rá vonatkozó információt. A panasz tárgyából, miszerint a Kérelmező a
Kérelmezett II.-től kapott engedményezett tartozásra vonatkozóan felszólítást, az ügyintéző azt
feltételezte, hogy a Kérelmezőnek volt tartozása, mely a számlazárást követő nyolcéves
megőrzési idő előtt engedményezésre került, ezért nem talált a banki rendszerekben rá vonatkozó
információt. E felvetésre alapozva került kiküldésre egy sablonlevél, melyben tévesen az szerepel,
hogy a Kérelmezett I. és a Kérelmező között a jogviszony megszűnt.
A fentiek alapján a Hatóság azt állapította meg, hogy nem hitelügyletben való kötelezetti státuszra
való téves hivatkozás miatt kerültek továbbításra a Kérelmező személyes adatai, hanem egy
engedményezett szerződés iratanyaga részeként (a fedezeti ingatlanra vonatkozó nem hiteles
tulajdoni lapon feltüntetett adatok között) kerültek a Kérelmezett II.-höz a Kérelmező személyes
adatai. A tulajdoni lap másolaton látható, hogy nem a Kérelmező, hanem az ingatlan másik
résztulajdonosa terhére jegyeztetett be végrehajtási jogot a Kérelmezett I.
A jelen eljárásban a Hatóság a kérelmezett adatkezelés vonatkozásában csak a 2018. május 25.
napját követő adatkezeléssel összefüggésben tett megállapításokat, tehát az Ákr. 47. § (1)
bekezdés a) pontja alapján a Hatóság az adatvédelmi hatósági eljárást a 2018. május 25-e előtti
időszak adatkezelésének vizsgálatára irányuló részében megszüntette, mivel a kérelem nem felelt
meg az Infotv. 60. § (2) bekezdésben foglalt feltételeknek, hiszen a kérelmezett adatkezelési
időszak ezen részében az általános adatvédelmi rendelet még nem volt alkalmazandó, így a
Hatóság kérelemre induló adatvédelmi hatósági eljárást nem folytathat le.
A Kérelmezett II. - 2019. április 30-án kelt - Kérelmezőnek küldött levele szerint a kérelem tárgyát
képező követelés Kérelmezett I. általi engedményezésére 2013. április 25-én került sor.

10

A fentiek alapján jelen eljárásban a Hatóság a Kérelmezettek adatkezelésének az általános
adatvédelmi rendelet hatályba lépésének napját (2018.május 25.) követő időszakát vizsgálta.
Ennek megfelelően – noha az adatkezelés és így az adminisztrációs hiba előzménye a
Kérelmezett I. engedményezéshez kapcsolódó adatátadása – a 2018. május 25. napját
megelőzően végzett adatkezelési tevékenység vonatkozásában a Hatóság nem tett
megállapításokat.
Ennek oka, hogy ezen adatkezelésre az általános adatvédelmi rendelet alkalmazásának
kezdőnapját megelőzően került sor, és ezért arra az általános adatvédelmi rendelet szabályai nem
alkalmazhatóak, így annak vonatkozásában a Hatósághoz adatvédelmi hatósági eljárása iránti
kérelem sem nyújtható be, ezért a kifogásolt adatkezelés vonatkozásában az általános
adatvédelmi rendelet rendelkezéseinek való megfelelés vizsgálatára kérelemre indult adatvédelmi
hatósági eljárás keretében nincs lehetőség.
III.2. A Kérelmezett II. jogellenes adatkezelése (a Kérelmező személyes adatainak téves rögzítése)
és a pontosság elve
III.2.1.A Hatóság a Kérelmezett II. nyilatkozatai alapján megállapította, hogy az adatkezelési
folyamata során a Kérelmezett II. jogellenes adatkezelését a téves adatrögzítés okozta.
A Hatóság megállapította, hogy a Kérelmezett II. téves adatrögzítése által megvalósított követelési
célú adatkezelésével megsértette az általános adatvédelmi rendelet 6.cikk (1) bekezdését, mivel a
Kérelmező sem az adott ügylettel összefüggésben, sem egyéb ügylettel kapcsolatban nem volt a
Kérelmezett II. adósa, ezért nem volt jogalapja az adatkezelésre.
A Kérelmezett II. nyilatkozata szerint nem szándékos magatartás okozta a jogellenes adatkezelést,
hanem ügyintézői gondatlan magatartásra vezethető az vissza. A Hatóság álláspontja szerint ez
az érvelés nem mentesíti a Kérelmezett II.-t az adatkezelői felelősség alól, tekintettel arra, hogy az
általános adatvédelmi rendelet 4. cikk 7. pontja értelmében a Kérelmezett II. minősül
adatkezelőnek és nem a munkavállalói. A Kérelmezett II. az, aki megszervezi az adatkezelés
folyamatát és kialakítja annak körülményeit, nem pedig az ügyintézők. Az adatkezelő legfontosabb
jellemzője az, hogy érdemi döntéshozatali jogkörrel rendelkezik, és felelősséggel tartozik az
adatkezelés valamennyi, az általános adatvédelmi rendeletben rögzített kötelezettség
teljesítéséért. Az Adatvédelmi Irányelv 29. cikke szerint létrehozott Adatvédelmi Munkacsoport (a
továbbiakban: Adatvédelmi Munkacsoport) az „adatkezelő” és az „adatfeldolgozó” fogalmáról szóló
1/2010. számú véleményében szintén kifejtette, hogy „Végső soron a vállalatot vagy szervet kell
felelősnek tekinteni az adatfeldolgozásért és az adatvédelmi jogszabályokból eredő
kötelezettségekért, kivéve, ha egyértelmű elemek utalnak arra, hogy egy természetes személy a
felelős. […] Azonban az ilyen esetekben is, amikor konkrét természetes személyt neveznek ki,
hogy biztosítsa az adatvédelmi elvek betartását vagy hogy személyes adatokat dolgozzon fel, ez a
személy nem lesz adatkezelő, hanem annak a jogi személynek (vállalatnak vagy köztestületnek) a
nevében jár el, amely adatkezelői minőségében továbbra is felelős az alapelvek megsértése
esetén.” Az ügyintéző által végrehajtott téves adatrögzítés ténye tehát nem minősül kimentési
oknak, ebben az esetben is az adatkezelő viseli a felelősséget. Mindezek alapján e határozat
szerinti jogsértés a Kérelmezett II., mint adatkezelő felelősségi körébe esik. Az általános
adatvédelmi rendelet 25. cikke megköveteli, hogy az adatkezelő az adatkezelés teljes folyamata
során megfelelő technikai és szervezési intézkedéseket hajtson végre annak biztosítására, hogy
alapértelmezés szerint kizárólag olyan személyes adatok kezelésére kerüljön sor, amelyek az
adott konkrét adatkezelési cél szempontjából szükségesek.

11

III.2.2. Pontosság elve
A Kérelmező többször kifogásolta a Kérelmezetteknél nyilvántartott tartozását, kétségbe vonta
annak fennállását.
A Kérelmezett II. a panasz nyomán „szükséges intézkedések“-et tett, ez az általa említett
hagyatékátadó végzés beszerzését jelentette, azonban erre az időre adatkezelését nem
korlátozta, erre irányuló lépéseket nem tett. A Hatóság álláspontja szerint az, hogy a Kérelmezett
II. intézkedett a hagyatékátadó végzés beszerzése iránt, megfelelő, de nem elegendő
intézkedésnek tekinthető.
Az adatkezelőnek nincs adattörlési kötelezettsége olyan esetben, amikor az által kezelt adat
pontossága harmadik személy bejelentése alapján válik kérdésessé és ez a bejelentéssel
egyidejűleg nem igazolt.
Az adatkezelő bejelentés alapján tett intézkedéseinek elő kell segítenie a pontosság elvének
érvényesülését, és meg kell akadályoznia a pontatlan adatok felhasználását. Ilyen esetben a
Hatóság álláspontja szerint – észszerű intézkedést hozva – az adatkezelőnek a pontatlan adat
kezelését átmenetileg korlátoznia kell.
Fentiekre figyelemmel a Kérelmezett II.-nek intézkednie kellett volna a Kérelmező személyes
adatai kezelésének korlátozásáról a helyzet tisztázásáig, az adatpontosság ellenőrzéséig, és erről
értesítenie kellett volna az érintettet. A Kérelmezett II. ennek a kötelezettségének nem tett eleget,
ezzel megsértette az általános adatvédelmi rendelet 5. cikk (1) bekezdés d) pontját és a 18. cikk
(1) bekezdés a) pontját.
III. 3. A Kérelmezett I. és a Kérelmezett II. tájékoztatási kötelezettsége
III.3.1. A Kérelmezett I. tájékoztatási kötelezettsége
A Kérelmezett I. nyilatkozata szerint a Kérelmezett I. és Kérelmezett II. között létrejött – és a
Hatósághoz másolatban továbbított – „Együttműködési Szerződés” II./4./4.1. pontjában foglaltak
szerint jártak el a Kérelmező által 2019. május 3-án és május 5-én benyújtott érintetti kérelmek
megválaszolásában.
A Kérelmezett II.-vel kötött, 2018. október 31. napján kelt „Együttműködési Szerződés” szerinti
feladataikról nem nyújtottak tájékoztatást a Kérelmezőnek. A becsatolt iratok alapján
megállapítható, hogy Kérelmezett I. csak arról tájékoztatta a Kérelmezőt, hogy mivel megszűnt a
szerződése vele, ezért továbbították a kérelmét a Kérelmezett II.-höz.
A fentiekre tekintettel a Kérelmezett I. elmulasztotta a Kérelmezőt tájékoztatni arról, hogy a
Kérelmezett II.-vel kötött „Együttműködési Szerződés”-e szerint mi az érintetti kérelmek
megválaszolásának rendje, azaz arról, hogy a Kérelmezett II.-nek milyen minőségében is milyen
jogalapra hivatkozással továbbítja a panaszbeadványát, ezért a Hatóság megállapította, hogy a
Kérelmezett I. megsértette az általános adatvédelmi rendelet 5. cikk (1) bekezdés a) pontjában
szabályozott átláthatóság elvét, továbbá az általános adatvédelmi rendelet 14. cikk (1) bekezdés
c) és e) pontját és a Kérelmező 2019. május 3-án küldött érintetti kérelmére tekintettel a 15. cikk
(1) bekezdés f) és g) pontját is, mivel az arra adott válaszban ki kellett volna térnie arra, hogy csak
panaszkezelési céllal kezeli a személyes adatait és milyen jogalapra hivatkozással továbbítja a
panaszát a Kérelmezett II.-nek, továbbá a Hatósághoz benyújtható panasz benyújtás jogáról is
tájékoztatnia kellett volna.

12

III.3.2. A Kérelmezett II. tájékoztatási kötelezettsége és a Kérelmező hozzáférési joga
III.3.2.1. A Kérelmező levelének panaszbeadványi minősége
A Kérelmező a Kérelmezett II.-nek 2019. március 26-án és április 17-én elektronikus úton
megküldött levelében arra vonatkozóan kért tájékoztatást, hogy milyen nyilvántartott követelésük
van vele szemben, továbbá ezzel kapcsolatban arról érdeklődött, hogy a hitel mikor került
felvételre, illetve melyik pénzintézet adta át a követelést a Kérelmezett II. részére.
A Kérelmező a beadványainak tárgyát nem hozzáférési kérelemként jelölte meg. Levelében a
Kérelmező a követelés fennállását és jogszerűségét vitatta. A levelek továbbá adatvédelmi
szabályozásra vonatkozó hivatkozást nem tartalmaztak.
A Kérelmező a Kérelmezett I.-től 2019. május 03. és a Kérelmezett II.-től május 05. napján kért
első alkalommal a személyes adatai kezeléséről is tájékoztatást, emiatt a Kérelmezőnek csak ez a
két levele tekinthető az általános adatvédelmi rendelet szerinti érintetti kérelemnek.
A Hatóság álláspontja szerint a Kérelmező 2019. március 26-i és április 17-i levelei azok tartalma
alapján a fentiek miatt nem minősülnek érintetti joggyakorlásra irányuló kérelemeknek, és ebből
következően a Kérelmezőt ezek megválaszolását illetően érintetti minőségében jogsérelem nem
érte, így erre való tekintettel a Hatóság elutasította a Kérelmező kérelmének hozzáféréshez való
joga sérelmének megállapítására vonatkozó részét.
III.3.2.2.A Kérelmezett II. tájékoztatása szerint a 2019.05.03-án és 2019.05.05-én kelt kifogásra a
2019.05.16-án kelt levélben adott választ.
A Kérelmezett II. 2019.05.16. napján kelt válaszlevelében tájékoztatta a Kérelmezőt arról, hogy
nincs követelése a Kérelmezővel szemben és a követelés érvényesítésére kezdeményezett
eljárását ezért véglegesen lezárja, a nyilvántartásából a Kérelmező adatait „inaktiválja”, továbbá
kérte a Kérelmezett II., hogy a Kérelmező tekintse tárgytalannak a 2019.03.09. napján kelt
levelében küldött felszólítását, melynek kiküldésére adminisztrációs hiba miatt került sor.
A Kérelmezett II. levelében a Kérelmezőt arról is tájékoztatta, hogy a levele a Kérelmező
2019.04.10-én, 2019.04.17-én, 2019.05.03-án és 2019.05.05-én küldött levelével kapcsolatos
tájékoztatás.
A Kérelmezett II. a 2019.06.07-én kelt levelében ismét tájékoztatta a Kérelmezőt arról, hogy a
személyes adatait a nyilvántartásukból törölték.
A Kérelmezett II. 2019.07.22. napján kelt válaszlevele érintetti kérelemmel kapcsolatos választ
nem tartalmazott, a Kérelmező sérelemdíjjal kapcsolatos kérelmével kapcsolatos tájékoztatásukat
tartalmazza, melynek vizsgálata nem tartozik a Hatóság hatáskörébe.
A 2019.05.16. napján és a 2019.06.07. napján kelt válaszlevelek tartalma alapján megállapítható,
hogy a Kérelmezett II. nem tett eleget teljes mértékben az általános adatvédelmi rendelet 12. cikk
(1) bekezdésében írt követelménynek, mivel nem csak arról kellett tájékoztatnia a Kérelmezőt,
hogy tekintettel arra, hogy nem áll fenn követelésük vele szemben, ezért a személyes adatait
törölték a nyilvántartásukból. A Kérelmezett II.-nek arról is tájékoztatnia kellett volna a Kérelmezőt,
hogy a Kérelmező személyes adatait panaszkezelési célból tovább kezelik, továbbá az általános
adatvédelmi rendelet 15. cikk (1) bekezdés f) pontja alapján arról is, hogy a Hatósághoz fordulhat,
amennyiben panaszt szeretne tenni a Kérelmezettek adatkezelésének kifogásolása miatt.

13

Az érintetti kérelmek megválaszolásával kapcsolatos - az általános adatvédelmi rendelet 12. cikk
(3) bekezdésében írt - rendelkezéseknek megfelelően, egy hónapon belül nyújtott a Kérelmezett
II. tájékoztatást, mivel a Kérelmező érintetti kérelmeit tartalmazó 2019.05.03-án, továbbá a
2019.05.05-én küldött levelekre 2019.05.16-án válaszolt. A 2019.05.16-án, továbbá 2019.05.21-én
kelt (lényegében újabb érintetti kérelmet nem tartalmazó, hanem korábbi kifogásokat megismétlő)
levelekre 2019.06.07-én válaszolt a Kérelmezett II.
A fentiekre tekintettel a Hatóság megállapította, hogy a Kérelmezett II. a Kérelmező érintetti
kérelmeit az általános adatvédelmi rendeletben előírt határidőn belül megválaszolta, tehát ezzel
sem sértette meg az általános adatvédelmi rendelet érintetti jog gyakorlására vonatkozó
rendelkezéseit.
Ugyanakkor tekintettel arra, hogy a Kérelmezett II. nem nyújtott egyértelmű tájékoztatást arról,
hogy a Kérelmezett I.-hez érkezett érintetti kérelmet milyen jogalapra hivatkozással, milyen
minőségben kezelte a panaszbeadvány megválaszolása tekintetében, ezért a Hatóság
megállapította, hogy a Kérelmezett II. megsértette az általános adatvédelmi rendelet 14. cikk (1)
bekezdésének c) pontját, továbbá a 15. cikk (1) bekezdés g) pontját, és mivel a Hatósághoz
benyújtható panasztételi jogról sem tájékoztatta a Kérelmezőt, ezért az általános adatvédelmi
rendelet 15. cikk (1) bekezdés f) pontját is megsértette a Kérelmezett II.
III.4. A Kérelmező személyes adatainak törlésére irányuló kérelme
Az általános adatvédelmi rendelet 17. cikk (3) bekezdésének b) pontja alapján az adatkezelő törlési
kötelezettsége nem érvényesül abban az esetben, ha az adatkezelés a személyes adatok kezelését
előíró, az adatkezelőre alkalmazandó uniós vagy tagállami jog szerinti kötelezettség teljesítése
céljából szükséges.
A Kérelmezett I. nyilatkozata szerint a Kérelmező személyes adatait kizárólag a beadványainak
(panaszainak) a kezelése céljából tartják nyilván a Kérelmezett I. nyilatkozatában megjelölt a
panaszokkal kapcsolatos eljárásrendet szabályozó jogszabályokra hivatkozással.
A Kérelmezett II. nyilatkozata szerint a Kérelmező követeléskezelési céllal berögzített személyes
adatait törölte miután meggyőződött azok pontatlanságáról. Jelenleg panaszügyintézési és a
Hatóság előtt folyamatban levő eljárás miatt kezeli a Kérelmező személyes adatait.
A Hpt. 288. § (3) bekezdése úgy rendelkezik, hogy a pénzügyi intézmény a panaszt és az arra
adott választ öt évig őrzi meg. Ezt egészíti ki a panaszkezelési kormányrendelet 3. § (2)
bekezdése azzal, hogy a pénzügyi intézménynek az ügyfelek panaszairól, valamint az azok
rendezését, megoldását szolgáló intézkedésekről nyilvántartást kell vezetnie. A panaszkezelési
nyilvántartásnak többek között tartalmaznia kell a panasz leírását, a panasz tárgyát képező
esemény vagy tény megjelölését.
A Hpt.-ban előírt fenti nyilvántartási kötelezettség csak ügyfélre vonatkozik, azonban a
Kérelmezettek egyértelműen nyilatkoztak arról, hogy a Kérelmező nem volt ügyfelük, ezért a Hpt.
fenti bekezdése alapján a Kérelmező panaszaival kapcsolatban sem kezelhetik a személyes
adatait.
Ebből kifolyólag a Kérelmezettek az általános adatvédelmi rendelet 6. cikk (1) bekezdés c)
pontjára nem alapozhatják a Kérelmező személyes adatainak panasznyilvántartásban történő
kezelését. Ugyanakkor a Kérelmezettek a velük szemben indult hatósági eljárás során keletkezett
iratokban szereplő, a Kérelmezőre vonatkozó személyes adatokat a Hatóság álláspontja szerint
jogszerűen kezelhetik az általános adatvédelmi rendelet 17. cikk (3) bekezdés e) pontjára
14

tekintettel az eljárás jogerős lezárásáig, emiatt a Hatóság ezen személyes adatok törlését
határozatában nem rendelte el, hanem helyette korlátozta a Kérelmező személyes adatai
kezelését.
III.5. Adatvédelmi bírság kiszabására irányuló kérelem
A Hatóság elutasította a Kérelmező adatvédelmi bírság kiszabására vonatkozó kérelmét, mivel e
jogkövetkezmény alkalmazása a Kérelmező jogát vagy jogos érdekét közvetlenül nem érinti,
számára a Hatóság ilyen döntése jogot vagy kötelezettséget nem keletkeztet, ebből kifolyólag ezen
– a közérdek érvényesítésének körébe eső - jogkövetkezmény alkalmazása tekintetében a
bírságkiszabás vonatkozásában a Kérelmező nem minősül ügyfélnek az Ákr. 10.§ (1) bekezdése
alapján, illetve mivel az Ákr. 35.§ (1) bekezdésének nem felel meg, e vonatkozásban kérelem
benyújtásának nincs helye, a beadvány ezen része kérelemként nem értelmezhető.
III.6. Kérelmezettek jövőbeni jogsértő magatartástól való tartózkodására kötelezésére vonatkozó
kérelem
A személyes adatok kezelésének jövőre vonatkozó megtiltása vonatkozásában a Hatóság a
fentieken túlmenően megállapította, hogy az egy bizonytalan jövőbeli eseményre irányuló
kérelem, amely vonatkozásában sem a jövőben kezelni kívánt adatok köre, sem azok jogalapja
nem határozható meg, így nem zárható ki az sem, hogy azok kezelésére megfelelő jogalappal,
jogszerűen kerülne sor, mint ahogy nem mondható ki, hogy arra jogsértő módon, jogalap nélkül
kerülne sor. Ezért ennek megtiltása nem képezheti hatósági eljárás tárgyát, erre vonatkozóan
nem hozható megalapozott döntés.
Leírtakra tekintettel a Hatóság a Kérelmező kérelmének a jövőbeni adatkezelés megtiltására
irányuló részét elutasítja.
III.7. Jogkövetkezmények
A Hatóság a Kérelmező kérelmének részben helyt ad és az általános adatvédelmi rendelet 58. cikk
(2) bekezdés b) pontja alapján elmarasztalja
- a Kérelmezett I.-et, mert az adatkezelési tevékenysége megsértette az általános
adatvédelmi rendelet 5. cikk (1) bekezdés a) pontját, továbbá a 14. cikk (1) bekezdés c)
és e) pontját és a 15. cikk (1) bekezdés f) és g) pontját.
- Kérelmezett II.-t, mert az adatkezelési tevékenysége megsértette az általános
adatvédelmi rendelet 5. cikk (1) bekezdés d) pontját, továbbá a 6. cikk (1) bekezdését,
és a 18. cikk (1) bekezdés a) pontját, a 14. cikk (1) bekezdés c) pontját és a 15. cikk (1)
bekezdés f) és g) pontját.
A Hatóság elrendelte hivatkozással az általános adatvédelmi rendelet 5. cikk (2) bekezdésére,
hogy a Kérelmezettek a Kérelmező valamennyi személyes adatainak panaszkezelési célú
adatkezelésének jogalapját igazolják a Hatóság részére, és erre az időre korlátozzák a Kérelmező
személyes adatainak a kezelését, továbbá azt, hogy nyújtsanak megfelelő és teljes körű
tájékoztatást a Kérelmezőnek a személyes adatai kezelése vonatkozásában a panaszkezelési
célú adatkezelést, illetve esetleges egyéb célú adatkezeléséket is ide értve.
A Hatóság hivatalból megvizsgálta, hogy indokolt-e a Kérelmezettekkel szemben adatvédelmi
bírság kiszabása. E körben a Hatóság az általános adatvédelmi rendelet 83. cikk (2) bekezdése és
az Infotv.75/A. §-a alapján hivatalból mérlegelte az ügy összes körülményét és megállapította,
hogy a jelen eljárás során feltárt jogsértés esetében a figyelmeztetés se nem arányos, se nem
visszatartó erejű szankció, ezért bírság kiszabása szükséges.
15

A Hatóság a bírság kiszabása során az alábbi tényezőket vette figyelembe:
-

A Kérelmezett II. jogalap nélküli adatkezelése a Kérelmező magánszféráját jelentősen
érintette, mivel a Kérelmező személyes adatait követeléskezelési célból egy olyan
szerződéssel kapcsolatban rögzítette, melyben nem is volt adós, és az adminisztrációs
hibára visszavezethetően fizetési felszólítást is küldött részére.
A Kérelmezettek a Kérelmező személyes adatait, a panaszkezelési célból anélkül
kezelik, hogy az ezzel kapcsolatos jogalapot megfelelően igazolták volna a Hatóság
felé a Hatóság felhívására. (általános adatvédelmi rendelet 83. cikk (2) bekezdés a)
pont)

-

A jogsértés súlyos, mert a Kérelmezettek az adatkezelésükkel az általános adatvédelmi
rendelet több cikkét is megsértették, köztük alapelvi jogsértést is megvalósítottak.
(általános adatvédelmi rendelet 83. cikk (2) bekezdés a) pont)

-

A Kérelmező megfelelő és átlátható tájékoztatásának elmulasztásával kapcsolatos
jogsérelmet a Kérelmezettek érintetti kérelmek kezelésével kapcsolatos szándékos
magatartása, adatkezelési gyakorlata idézte elő. (általános adatvédelmi rendelet 83.
cikk (2) bekezdés b) pont)

-

A Kérelmezett II. elmarasztalására az általános adatvédelmi rendelet megsértése miatt
már sor került a NAIH/2020/2025/2. számú határozatban, melyben a Hatóság
megállapította, hogy a Kérelmezett II. megsértette az általános adatvédelmi rendelet
15. cikk (1) bekezdését, hasonlóan úgy, mint a jelen ügyben. (általános adatvédelmi
rendelet 83. cikk (2) bekezdés e) és i) pont)

-

A Kérelmezett I. elmarasztalására az általános adatvédelmi rendelet megsértése miatt
még nem került sor.(általános adatvédelmi rendelet 83. cikk (2) bekezdés e) és i) pont)

-

A Kérelmezett I. 2018. évi beszámolója alapján a bevétele 1 200 000 millió Ft volt. A
kiszabott adatvédelmi bírság nem lépi túl a kiszabható bírság maximumát. (általános
adatvédelmi rendelet 83. cikk (5) bekezdés a) pont)

-

- A Kérelmezett II. 2018. évi beszámolója alapján a követeléskezelés bruttó bevétele
82 000 000 ezer Ft volt. A kiszabott adatvédelmi bírság nem lépi túl a kiszabható bírság
maximumát. (általános adatvédelmi rendelet 83. cikk (5) bekezdés a) pont)

A jogsértés jellege alapján – adatkezelés elveinek a megsértése – a kiszabható bírság felső határa
az általános adatvédelmi rendelet 83. cikk (5) bekezdés a) pont alapján 20 000 000 EUR, illetve az
előző pénzügyi év teljes világpiaci forgalmának legfeljebb 4%-a. (általános adatvédelmi rendelet
83. cikk (5) bekezdés a) pont)
A Hatóság a bírság kiszabása tekintetében az általános adatvédelmi rendelet 83. cikk (2)
bekezdésének a következő rendelkezéseit nem vette figyelembe, mert a mérlegelése szerint a
tárgyi ügyben nem voltak relevánsak: d) pont, f) pont, h) pont és k) pont. A Hatóság továbbá a
bírság kiszabása tekintetében azt sem vette figyelembe, hogy a Kérelmező a kérelmében előadta,
hogy a Kérelmezett II. adminisztrációs hibájára visszavezethető fizetési felszólítás miatt az
egészségügyi állapota megromlott, emiatt sérelemdíjat kért a Kérelmezett II.-től, mely kérelmét a
Kérelmező II. elutasította. A Hatóság álláspontja szerint a becsatolt dokumentumok az abban
megjelölt időpontban fennálló egészségi állapotot írják le, azonban a Kérelmező állítását, miszerint
az egészségállapotának a romlása és a Kérelmezettek jogsértése között ok-okozati kapcsolat áll
16

fenn, a becsatolt dokumentumok nem támasztották alá. (általános adatvédelmi rendelet 83. cikk
(2) bekezdés c) pont)
A bírságkiszabással a Hatóság speciális prevenciós célja az, hogy ösztönözze a Kérelmezett II.-et
arra, hogy vizsgálja meg az engedményezéssel érintett személyes adatok kezelésével kapcsolatos
gyakorlatát, és az adminisztrációs hibák kockázatát csökkentse ezáltal, továbbá a Kérelmezett I.-et
ösztönözze arra, hogy a panaszkezeléssel kapcsolatos tájékoztatását alakítsa át. A Hatóság a
kiszabott bírságösszeg meghatározásakor a sepciális perevenciós cél mellett figyelemmel volt a
bírsággal elérni kívánt generálpreventív célra is, mellyel - a Kérelmezettek újabb jogsértéstől való
visszatartása mellett - valamennyi piaci szereplő adatkezelési gyakorlatának a jogszerűség
irányába való mozdulását kívánja elérni.
A Hatóság mindenekelőtt figyelembe vette, hogy a Kérelmezettek által elkövetett jogsértések az
általános adatvédelmi rendelet 83. cikk (5) bekezdés a) és b) pontja szerint a magasabb összegű
bírságkategóriába tartozó jogsértéseknek minősülnek.
IV. Eljárási szabályok
A Hatóság hatáskörét az Infotv. 38. § (2) és (2a) bekezdése határozza meg, illetékessége az
egész ország területére kiterjed.
Az Ákr. 112. §-a, és a 116. § (1) bekezdése, illetve a 114. § (1) bekezdése alapján a határozattal
és a végzéssel szemben közigazgatási per útján van helye jogorvoslatnak.
***
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (1) bekezdése alapján a Hatóság döntésével
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a)
pont aa) alpontja alapján a Fővárosi Törvényszék kizárólagosan illetékes. A Kp. 27. § (1) bekezdés
b) pontja alapján a törvényszék hatáskörébe tartozó perben jogi képviselet kötelező. A Kp. 39. §
(6) bekezdése szerint a keresetlevél benyújtásának a közigazgatási cselekmény hatályosulására
halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény (a
továbbiakban: E-ügyintézési tv.) 9.§ (1) bekezdés b) pontja szerint az ügyfél jogi képviselője
elektronikus kapcsolattartásra kötelezett.
A keresetlevél benyújtásának helyét és idejét a Kp. 39. § (1) bekezdése határozza meg. A
tárgyalás tartása iránti kérelem lehetőségéről szóló tájékoztatás a Kp. 77. § (1) - (2) bekezdésén
alapul. A közigazgatási per illetékének mértékét az illetékekről szóló 1990. évi XCIII. törvény
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.
Ha az előírt kötelezettségek teljesítését a Kérelmezettek megfelelő módon nem igazolják, a
Hatóság úgy tekinti, hogy a kötelezettségeket határidőben nem teljesítették. Az Ákr. 132. §-a
szerint, ha a Kérelmezettek a Hatóság végleges döntésében foglalt kötelezésének nem tesznek
eleget, az végrehajtható. A Hatóság határozata az Ákr. 82. § (1) bekezdése szerint a közléssel
véglegessé válik. Az Ákr. 133. §-a értelmében a végrehajtást – ha törvény vagy kormányrendelet
másként nem rendelkezik – a döntést hozó hatóság rendeli el. Az Ákr. 134. § -a értelmében a
végrehajtást – ha törvény, kormányrendelet vagy önkormányzati hatósági ügyben helyi
17

önkormányzat rendelete másként nem rendelkezik – az állami adóhatóság foganatosítja. Az Infotv.
61. § (7) bekezdés alapján a Hatóság döntésének végrehajtását a döntésben foglalt,
meghatározott cselekmény elvégzésére, meghatározott magatartásra, tűrésre vagy abbahagyásra
irányuló kötelezés vonatkozásában a Hatóság foganatosítja.
A Hatóság az eljárás során túllépte az Infotv. 60/A.§ (1) bekezdése szerinti százötven napos
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek.

Budapest, 2020. augusztus 6.

Dr. Péterfalvi Attila
elnök
c. egyetemi tanár

18

