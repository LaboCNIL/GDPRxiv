 

Ügyszám:  NAIH/4997-4/2022 
Előzmény:  NAIH/1471/2021 
 
 

Tárgy:  Kérelemnek helyt adó 
 

határozat 

H A T Á R O Z A T  

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  (…)  által 
képviselt  (…)  (…,  a  továbbiakban:  Kérelmező)  2019.09.05.  napján  benyújtott  kérelmére  a  (…) 
weboldalhoz  (a  továbbiakban:  honlap)  kapcsolódóan  panaszolt  adatkezelés  tárgyában  a  (…) 
(székhely: …, Egyesült Királyság, a továbbiakban:  Kérelmezett) ellen  indult adatvédelmi hatósági 
eljárásban az alábbi döntéseket hozza: 
 
A Hatóság a Kérelmező kérelmének helyt ad az alábbiak szerint: 
 
I. A Hatóság megállapítja, hogy a Kérelmezett megsértette a GDPR1 15. cikk (1) és (3) bekezdését, 
továbbá a GDPR 6. cikk (4) bekezdését, 13. cikk (3) bekezdését és 6. cikk (1) bekezdését, valamint 
a GDPR 13. cikk (1)-(2) bekezdését, ezért a Kérelmezettet elmarasztalja. 
 
II. A Hatóság utasítja a Kérelmezettet az alábbiakra: 

II.1.  A  jelen  határozat  3.1.  pontjának  figyelembevételével  tegyen  eleget  a  Kérelmező  felé  a 
Kérelmező személyes adatain végzett adatkezelések vonatkozásában a GDPR 15. cikk (1) és 
(3)  bekezdései  szerinti  kötelezettségeinek  úgy,  hogy  ennek  keretében  mind  a  tájékoztatása, 
mind  a  Kérelmezőről  kezelt  személyes  adatok  másolatban  történő  kiadása  teljeskörűen 
megvalósuljon. 

II.2.  A  jelen  határozat  3.2.  pontjának  figyelembevételével  tekintsen  át  valamennyi  olyan 
adatkezelési  célt,  amelynek  keretében  ténylegesen  kezel  telefonszám  adatot  és  ellenőrizze, 
hogy  ezen  célok  mindegyike  alátámasztott-e 
jogalappal.  Ahol  a  vizsgálat 
eredményeként  indokolt,  ott  tegyen  lépéseket  az  adatkezelés  jogszerűvé  tételére  vagy 
megszüntetésére, úgy hogy kiemelt figyelmet fordítson a GDPR 13. cikk (3) bekezdésének, a 
GDPR  6.  cikk  (4)  bekezdésének  és  a  GDPR  6.  cikk  (1)  bekezdésének  betartására,  ennek 
megfelelően tartózkodjon a személyes adatok eredeti céljától eltérő célra történő jogalap nélküli 
felhasználásától,  a  további  adatkezelés  megkezdését  megelőző  tájékoztatás  mellőzésétől, 
valamint a megfelelő és jogszerű jogalap nélküli adatkezeléstől. 

jogszerű 

II.3.  A  jelen  határozat  3.3.  pontjának  figyelembevételével  módosítsa  az  adatkezelési 
tájékoztatóját  oly  módon,  hogy  abban  minden  olyan  adatkezelési  cél  szerepeljen,  amelynek 
keretében  telefonszám  adat  kezelése  megvalósulhat,  biztosítva,  hogy  az  adatkezelési 

 

1  A  természetes  személyeknek  a  személyes  adatok  kezelése tekintetében  történő védelméről  és  az ilyen  adatok  szabad  áramlásáról, 
valamint  a  95/46/EK  irányelv  hatályon  kívül  helyezéséről  szóló  2016/679  (EU)  rendelet  (a  továbbiakban:  „GDPR”  vagy  „általános 
adatvédelmi rendelet”). 

………………………………………………………………………………………………………… 
 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

tájékoztató a GDPR 13. cikk (1)-(2) bekezdése szerinti információkat minden ilyen adatkezelési 
célhoz  kapcsolódóan  teljeskörűen  tartalmazza.  Az  így  módosított  adatkezelési  tájékoztató  a 
jogszerűen kialakított adatkezelési gyakorlatáról nyújtson előzetes és tényszerű tájékoztatást. 
Az ügyféltájékoztatóit (például honlap, Felhasználási Feltételek) az adatkezelési tájékoztatóval 
hozza összhangba.  

II.4. A jelen határozat 3.4. pontjának figyelembevételével a jelen határozatban foglaltak alapján 
módosított  adatkezelési  tájékoztatójával  vesse  össze  a  Kérelmező  telefonszám  adatán 
folyamatban lévő adatkezeléseit, és ahol ennek eredményeként indokolt, ott tegyen lépéseket 
az adatkezelés jogszerűvé tételére vagy megszüntetésére. Ezen utasítás teljesítésén keresztül 
a  Kérelmezettnek  azt  kell  biztosítania,  hogy  a  Kérelmező  telefonszám  adatán  kizárólag  az 
adatkezelési  tájékoztatása  szerint  végezzen  adatkezeléseket,  vagyis  gondoskodnia  kell  a 
tájékoztatása  és  tényleges  gyakorlata  szinkronjáról  a  Kérelmező  telefonszám  adatának 
kezelésével összefüggésben. A Kérelmezőt tájékoztassa ennek eredményéről. 

A  Kérelmezettnek  a  fenti  II.1.-II.4.  pontok  szerinti  kötelezettségeit  a  jelen  határozattal  szembeni 
bírósági  felülvizsgálat  kezdeményezésére  irányadó  keresetindítási  határidő  lejártát  követően  30 
napon belül teljesítenie kell. Ahol a Kérelmezettet a Hatóság kötelezte a teljesítés megtörténtének 
a Hatóság felé történő igazolására is, ott a Kérelmezettnek ezen kötelezettségét is a fenti határidőn 
belül kell teljesítenie. 
 
A II.1. pont szerinti kötelezettségét a Kérelmezettnek igazolható módon kell teljesítenie a Kérelmező 
felé és ennek megvalósulását a fent jelzett határidőn belül igazolnia kell a Hatóság felé a küldemény 
feladását  igazoló  dokumentum  és  a  válasz  másolati  példányban  történő  benyújtásával  (a  válasz 
részeként küldendő kép- és videófelvételek a Hatósághoz becsatolandó igazolásnak nem részei). 
 
A II.2. pont szerinti kötelezettségeit a Kérelmezettnek úgy kell teljesítenie, hogy az a II.3. pont szerinti 
kötelezettségei teljesítését időben megelőzze.  
 
A  II.3.  pont  szerinti  kötelezettségét  a  Kérelmezettnek  a  II.2.  pont  szerinti  kötelezettsége 
teljesítésének tapasztalatait figyelembevéve kell teljesítenie, és ennek megvalósulását a fent jelzett 
határidőn belül igazolnia kell a Hatóság felé a módosítással érintett dokumentumoknak (minimálisan 
az  adatkezelési  tájékoztató,  illetve  a  Felhasználási  Feltételek)  és  a  honlap  releváns  tájékoztatási 
célú aloldalainak másolati példányban történő benyújtásával.  
 
A  II.4.  pont  szerinti  kötelezettsége  vonatkozásában,  a  Kérelmezettnek  a  Kérelmező  telefonszám 
adatán végzett adatkezeléseivel kapcsolatos felülvizsgálata eredményéről, valamint adott esetben 
a  további  tervezett  lépéseiről  igazolható  módon  kell  tájékoztatnia  a  Kérelmezőt.  A  Kérelmező 
tájékoztatásának megvalósulását a Kérelmezett a fent jelzett határidőn belül köteles a Hatóságnak 
igazolni  a  küldemény  feladását  igazoló  dokumentum  és  a  válasz  másolati  példányban  történő 
benyújtásával. 
 
III. A Hatóság a kérelem adatvédelmi bírság kiszabására vonatkozó részét a jelen határozat  3.5. 
pontjában foglaltak alapján elutasítja. 
Amennyiben  Kérelmezett  a  II.  pontban  előírt  kötelezettségeinek  teljesítését  az  előírt  módon  nem 
igazolja, a Hatóság elrendeli a határozat végrehajtását. 
 

 

 

 

3 

A  jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresettel  közigazgatási  perben 
megtámadható.  A  keresetlevelet  a  Hatósághoz  kell  benyújtani  elektronikusan,  amely  azt  az  ügy 
irataival együtt továbbítja a bíróságnak. A tárgyalás tartása iránti kérelmet a keresetben jelezni kell. 
A teljes személyes illetékmentességben nem részesülők számára a bírósági felülvizsgálati eljárás 
illetéke 30.000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban 
a jogi képviselet kötelező. 
 

I N D O K O L Á S  

 
 
1. Az eljárás menete, tényállás tisztázása 
 
1.1. Az alapügy 
 
Kérelmező a honlap regisztrált felhasználójaként 2019. áprilisában jelentkezett egy a  honlap által 
szervezett  fotóversenyre.  2019.04.30.  napján  e-mailben  értesítették  a  Kérelmezőt,  hogy  a 
versenyből az általa 2019.04.28. napján nevezett versenysorozatot kizárták, azzal az indokkal, hogy 
„egyazon telefonszámról több vip tagság lett vásárolva, mely szavazatokkal a sorozatot jogosulatlan 
előnyhöz szerették volna juttatni.” 
 
2019.07.23.  napján  a  Kérelmező  –  jogi  képviselője  útján  –  levélben  megkereste  a  Kérelmezett 
képviselőjét  (a  továbbiakban:  Képviselő)  és  a  Kérelmezett  adatvédelmi  tisztviselőjét  is  (a 
továbbiakban: Adatvédelmi tisztviselő). 
 
A Kérelmező a Képviselőnek 2019.07.23. napján küldött panaszában a csalás megtörténtét vitatta, 
illetve  kifejtette,  hogy  a  honlapon  elérhető  „Felhasználási  Feltételek”  című  dokumentum  nem 
rendelkezik  arról,  hogy  egy  felhasználó  csak  egy  VIP  tagságot  vásárolhat,  így  a  kizárásának 
álláspontja szerint ez egyébként sem lehet megfelelő indoka. 
A  Kérelmező  egyben  tájékoztatást  kért  arra  vonatkozóan,  hogy  miként  tudta  a  Kérelmezett 
összekapcsolni  egymással  a  Kérelmező  személyét  és  a  telefonszámát,  ha  igaz  az  a  honlapon 
közzétett  tájékoztatás,  amely  szerint  a  VIP  státusz  aktiválásával  kapcsolatosan  az  SMS  küldése 
anonim.  A  Kérelmező  a  levelében  hangsúlyozta  az  utóbbi  kérdéssel  kapcsolatban  azt  is,  hogy  a 
Kérelmezett  adatkezelési  tájékoztatója  alapján  sem  egyértelmű  számára,  hogy  miként  tudják 
összekapcsolni a telefonszámot az érintettekkel, ha az érintettek telefonszám adatát a Kérelmezett 
nem kezeli. 
 
A Kérelmező az Adatvédelmi tisztviselőnek 2019.07.23. napján küldött levelében „a GDPR 15. cikke” 
alapján kérte a Kérelmezettnél a Kérelmezőről tárolt személyes adatok megküldését. 
 
A  Képviselő  a  Kérelmező  a  2019.07.23.  napján  küldött  kérelmére  2019.08.23.  napján  küldött 
válaszában arról tájékoztatta a Kérelmezőt, hogy miután a kérdéses versenyben 10 db VIP tagsági 
regisztrációval  szokatlan  tendenciákat  mutatóan  adtak  le  szavazatokat,  a  Kérelmezett  manuális 
ellenőrzést  végzett,  amelynek  eredményeként  megállapította,  hogy  az  ügyben  érintett  VIP 
tagságokat  azonos,  az  egyik  indulóhoz  köthető  telefonszámról  vásárolták.  Válaszában  rámutatott 
arra,  hogy  a  versenyszabályzat  kifejezetten  úgy  rendelkezik,  hogy  „egy  ember  egy  nap  egyszer 

 

 

 

4 

szavazzon”, így a versenyszabályzat megsértése miatt a fotóversenyből a Kérelmező által beküldött 
képsorozatot kizárták. 
 
A Kérelmezőt a 2019.07.23. napján küldött kérelmére az Adatvédelmi tisztviselő 2019.08.22. napján 
tájékoztatta,  hogy  a  Kérelmező  ügyvédjétől  érkezett  megkeresésre  közvetlenül  a  Kérelmező  jogi 
képviselőjének nem válaszol, mivel meghatalmazása a megítélése szerint ezen adatok átvételére 
nem  terjed  ki,  ehelyett  közvetlenül  Kérelmezőnek  küldi  meg  az  ügyvédi  megkeresésben  kért 
adatokat (egy excel fájlokból álló .zip fájlt). A .zip fájl kizárólag excel fájlokból állt, az egyes excel 
fájlokon  belül  látható  táblázatokban  pedig  azonosítók,  kódok,  logok,  dátum  és  idő  adatok, 
telefonszámok,  üzenetek  szövegei,  befizetett  összegek,  használt  elektronikai  eszközökre  utaló 
logok  szerepelnek.  Egyes  adattípusok  (user_id)  a  különböző 
táblázatokban  visszatérően 
megjelennek. A kódok egyértelmű azonosítását szolgáló táblázatot, értelmezésüket könnyítő leírást 
a válasz nem tartalmaz. Az érintetti kérelemre vonatkozó szöveges választ vagy tartalmában annak 
megfeleltethető választ egyik táblázat sem tartalmaz.  
 
A Kérelmező – jogi képviselője útján – 2019.09.05. napján benyújtotta kérelmét a Hatósághoz, mivel 
álláspontja szerint a Kérelmezettel folytatott egyeztetés nem vezetett eredményre. A Kérelmező a 
Hatósághoz  benyújtott  kérelméhez  mellékelten  egyebek  mellett  megküldte  a  2019.07.23.  napján 
küldött kérelmeire az Adatvédelmi tisztviselőtől és a Képviselőtől kapott válaszokat is. 
 
1.2. A Hatósághoz benyújtott kérelem tartalma 
 
A Kérelmező a Hatósághoz 2019.09.05. napján benyújtott kérelmében a honlaphoz kapcsolódóan 
a Kérelmezettel szemben az alábbi panaszokat jelezte: 
 
1.2.1. A Kérelmező kifejtette, hogy a honlapnak a VIP státusz aktiválásával kapcsolatos aloldalán 
szereplő tájékoztatószövegből a telefonszám anonimitása következik, és ily módon az adatkezelés 
sérelmét  látja  abban,  hogy  a  kérdéses  versenyben  a  telefonszámot  a  személyével  az  oldal 
üzemeltetője össze tudta kötni. 

A  Felhasználási  Feltételek  dokumentumból  a  Kérelmező  álláspontja  szerint  továbbá  nem 
következik, hogy egy felhasználónak nem lehet több VIP tagsága, így ez adott esetben a kérdéses 
versenyben nem eredményezhetne automatikus kizárást, illetve nem jelenthetne csalást. 

A Kérelmező álláspontja szerint a Felhasználási Feltételek, a honlapon elérhető kommunikáció és 
az  adatkezelési  tájékoztató  együttes  értelmezéséből  nem  vezethető  le,  hogy  a  telefonszámot 
hogyan tudták összekötni a Kérelmező személyével. A Kérelmező álláspontja alapján a különböző 
tájékoztatások  e  téren  nincsenek  egymással  szinkronban,  az  ezirányú  kérdésére  pedig  a 
Kérelmezett sem adott a Kérelmezőnek választ. 

1.2.2. A Kérelmező megítélése szerint az Adatvédelmi tisztviselőnek a válasza nem felel meg sem 
a GDPR 15. cikke szerinti követelményeknek, sem pedig a Kérelmezett saját szabályzatainak. 

A  Kérelmező  álláspontja  szerint,  a  kapott  válasz  formailag  nehezen  kezelhető,  tartalmilag  pedig 
részben  hiányos,  részben  pontatlan.  Megítélése szerint  a GDPR  15.  cikk  szerinti  információkat  a 
válasz  nem  tartalmazza,  nem  derül  ki  belőle,  hogy  a  Kérelmezett  mely  adatokat,  milyen  célból, 
meddig kezel, történt-e adattovábbítás, végzett-e profilozást a Kérelmező adataival kapcsolatban és 
az sem, hogy a telefonszámát hogyan tudták összekapcsolni a személyével. A Kérelmező a tartalmi 

 

 

 

5 

hiányok körében kifogásolta továbbá, hogy a válasz a Kérelmező által feltöltött fényképekről sem 
tartalmazott tájékoztatást. Ezen túlmenően a Kérelmező kifogásolta, hogy a válasz elkésett, és nem 
tartalmazott jogorvoslati információkat. 

1.2.3.  A  Kérelmező  panaszt  jelzett  a  Kérelmezett  adatkezelési  tájékoztatójára  vonatkozóan  is.  E 
körben kiemelte különösen, az alábbiakat: 
 

a)  A Kérelmezett kilétére vonatkozó információkat megítélése szerint megtévesztően tartalmazza, 
sértve  ezzel  az  átláthatóság  követelményét.  Az  eleve  félreérthető,  pontatlan  adatkezelési 
tájékoztató  a  Felhasználási  Feltételekkel  sem  koherens.  Az  egymásnak  ellentmondó 
tájékoztatás  a  Kérelmezett  honossága  mellett  a  jogorvoslattal  kapcsolatos  illetékességi 
szabályokra vonatkozó tájékoztatásban is megjelenik. 

b)  A  Kérelmező  az  egyes  adatkezelések  jogalapjának  megjelölését  is  több  ponton  vitathatónak 
találta  hangsúlyozva,  hogy  az  adatkezelési  tájékoztató  e  tekintetben  sem  megfelelő,  az 
átláthatóság  biztosítására  alkalmatlan.  A  Kérelmező  e  körben  azt  is  kiemelte,  hogy  a 
hozzájárulási  jogalap  esetében  a  különleges  adatok  tekintetében  szigorúbb  feltétel  van 
érvényben,  amelynek  következtében  a  tájékozott  beleegyezés  hiányában  a  hozzájárulás 
érvényessége eleve megkérdőjeleződik. 

c)  A Kérelmező kifogást fogalmazott meg azzal kapcsolatban is, hogy egyes fogalmakra úgy épít 
a Kérelmezett, hogy azok tartalmát nem tisztázza (érintetti profil adatok), illetve a kezelt adatok 
körével kapcsolatos tájékoztatás helyenként bizonytalan vagy a Kérelmezőnek küldött válasszal 
ellentmondásban van. 

d)  A  Kérelmező  a  panaszában  kifogásolja  az  adatkezelési  tájékoztató  egyes  pontokhoz 
kapcsolódó  további  megoldásait,  illetve  hiányosságait  is  (adatkezelési  cél  megjelölésének 
hiánya,  indokolatlanul  hosszú  vagy  tisztázatlan  őrzési  idő,  „süti”  kezelésére  és  profilozásra 
vonatkozó tájékoztatás teljes hiánya). 

e)  A  Kérelmező  megítélése  szerint  hibás  az  adatkezelési  tájékoztató  azon  megoldása  is,  hogy 
nem  tünteti  fel  az  adatfeldolgozót  csak  azon  adatkezelési  célokkal  összefüggésben,  ahol  a 
Kérelmező alkalmaz ilyen szereplőt. 

A fentiek alapján a Kérelmező a Hatóság eljárását kérte, amiért megítélése szerint a Kérelmezett a 
Kérelmező személyes adatait nem a GDPR-nak és az adatkezelési tájékoztatásának megfelelően 
kezelte,  általános  tájékoztatása  hiányos  és  hibás,  a  Kérelmező  kérésére  nyújtott  egyedi 
tájékoztatása nem felelt meg a GDPR 15. cikkének, nem adott választ arra, hogy a Kérelmezőnek 
milyen  adatait,  mely  célból,  jogalappal,  meddig  kezeli  a  Kérelmezett,  valamint  nem  tisztázta  a 
telefonszám adat Kérelmezővel való összekapcsolásának módját sem, amit Kérelmező egyébként 
a korábbi tájékoztatással ellentétes adatkezelésnek tekint. 
 
1.3. A Hatóság hatásköre és eljárási jogosultsága 
 
1.3.1.  A  kérelme  alapján  a  Kérelmező  a  Kérelmezettet  tekintette  adatkezelőnek.  A  Hatósághoz 
benyújtott  kérelmében  hivatkozott  is  arra,  hogy  a  honlapon  közzétett  egyes  adatkezelési  tárgyú 
tájékoztató dokumentumok (adatkezelési tájékoztató és Felhasználási Feltételek) adatkezelőként a 
Kérelmezettet tüntetik fel és ennek megfelelően a Kérelmező az érintetti kérelmeit a Kérelmezetthez 
intézte. 

 

 

 

6 

 
A  honlapon  közzétett  Felhasználási  Feltételek  című  dokumentum  egyértelműen  megnevezi  a 
Kérelmezettet,  mint  a  honlapot  üzemeltető  szolgáltatót  és  egyben  a  „IX.  Adatvédelmi  szabályzat 
(személyes  adatok  kezelése)”  pontban  világossá  teszi  a  szolgáltató  adatkezelői  minőségét.  A 
dokumentum  a  Kérelmező  által  hivatkozottakkal  egyezően  valóban  tartalmaz  olyan  a  „XV.  Záró 
rendelkezések”  pontban elhelyezett  utalást,  amely  a  szolgáltatóra svájci honosságú társaságként 
hivatkozik, de ezzel kapcsolatos további konkrétum az egyes ügyféltájékoztató dokumentumokban 
sehol sem szerepel. 
 
A honlapon közzétett adatkezelési tájékoztató szintén a Kérelmezettet nevezi meg adatkezelőként. 
Az adatkezelési tájékoztató 3. pontjában megjelölt információk alapján a Kérelmezett az Egyesült 
Királyságban  rendelkezik  székhellyel  és  ezt  az  információt  a  Kérelmezett  nyilvános  forrásból 
megismerhető cégadatai2 is alátámasztják. 
 
1.3.2.  A  GDPR  (122)  preambulumbekezdése  szerint,  az  egyes  felügyeleti  hatóságok  saját 
tagállamuk területén illetékesek az e rendelettel összhangban rájuk ruházott hatáskörök és feladatok 
gyakorlására,  illetve  végzésére.  Ez  kiterjed  különösen  az  adatkezelők  vagy  az  adatfeldolgozók 
tevékenységi  helyén  folytatott  tevékenységekkel  összefüggésben  a  tagállamuk  területén  végzett 
adatkezelésre,  a  személyes  adatoknak  a  közhatalmi  szervek  vagy  közérdekből  eljáró  magánfél 
szervezetek által végzett kezelésére, a tagállamuk területén élő érintettekre irányuló adatkezelésre, 
illetve  az  Unióban  tevékenységi  hellyel  nem  rendelkező  adatkezelők  vagy  adatfeldolgozók  által 
végzett  adatkezelésre,  ha  az  érintettek  az  adott  tagállam  területén  tartózkodnak.  Ez  magában 
foglalja, hogy az érintettek által benyújtott panaszokkal kapcsolatban eljár, lefolytatja az e rendelet 
alkalmazásával  kapcsolatos  vizsgálatokat,  valamint  a  személyes  adatok  kezelésével  összefüggő 
kockázatok, szabályok, garanciák és jogok terén tájékoztatja a nyilvánosságot is.  
 
A  GDPR  51.  cikk  (1)  bekezdése  alapján,  a  természetes  személyek  alapvető  jogainak  és 
szabadságainak a személyes adataik kezelése tekintetében történő védelme, valamint a személyes 
adatok Unión belüli szabad áramlásának megkönnyítése érdekében minden tagállam előírja, hogy 
e  rendelet  alkalmazásának  ellenőrzéséért  egy  vagy  több  független  közhatalmi  szerv  (felügyeleti 
hatóság) felel. 
 
A  GDPR  55.  cikk  (1)  bekezdése  alapján,  a  felügyeleti  hatóság  a  saját  tagállamának  területén 
illetékes az e rendelet alapján ráruházott feladatok végzésére és hatáskörök gyakorlására. 
 
A GDPR 56. cikk (1) bekezdése szerint, az adatkezelő által végzett, a személyes adatok határon 
átnyúló adatkezelése tekintetében az adatkezelő tevékenységi központja szerinti felügyeleti hatóság 
jogosult fő felügyeleti hatóságként eljárni.  
Mivel a Kérelmezett adatai között az Egyesült Királyságban található székhelycím volt megjelölve, 
a  Hatóság  mindenekelőtt  az  eljárni  jogosult  fő  felügyeleti  hatóság  megállapítását  tartotta 
szükségesnek. 
A GDPR 56. cikk (1) bekezdése alapján  lefolytatott eljárás eredményeként  az Egyesült Királyság 
felügyelő  hatósága  (a  továbbiakban:  ICO)  válaszában  kifejtette,  hogy  a  Kérelmezett  az  Egyesült 
Királyságban  székhelyszolgáltatást  vesz 
igénybe.  A  megadott  székhelycímen  személyes 

 

2 (link) 
 

 

 

7 

tevékenységet nem folytat. A székhelyszolgáltatás nem elegendő ahhoz, hogy az ICO a Kérelmezett 
székhelyét adatkezelési szempontból is a társaság tevékenységi központjának tekintse, így az adott 
ügyben saját eljárási jogosultságát nem állapította meg. 
 
A Hatóság a GDPR 56. cikk (1) bekezdése szerinti eljárás idejére a hatósági eljárást felfüggesztette, 
az ICO válasza alapján viszont az eljárás felfüggesztését megszüntette és az ismert körülmények 
alapján  (a  honlap  magyar  nyelvű,  magyar  célközönség  számára  kínál  szolgáltatásokat  -  a 
Kérelmező  is  magyar  személy  -,  mind  a  Képviselő,  mind  az  Adatvédelmi  tisztviselő  magyar 
személyek) saját eljárási jogosultságát megállapította. 
 
1.3.3.  A  Hatóság  ezt  követően  tanúként,  tényállást  tisztázó  kérdésekkel  kereste  meg  a  (…)-t  (a 
továbbiakban: Regisztrátor), mint a kérdéses domain regisztrátorát.  
 
A Regisztrátor a válaszának részeként arról tájékoztatta a Hatóságot, hogy 2019.04.01-2019.08.31. 
között  „a  weboldal  üzemeltetője  a  Kérelmezett  volt”.  Ennek  igazolására  csatolt  egy  álláspontja 
szerint  a  Kérelmezett  és  a  Regisztrátor  között  létrejött  szerződést,  amely  azonban  nem  a  tárgyi 
időszakra szólt, hanem 2014.10.28.-2016.10.28. közötti időszakra és nem a Kérelmezettel, hanem 
a (…)-vel (a továbbiakban: Társaság) köttetett. 
 
A Hatóság a fentiek értékelésében figyelembe vette a következő körülményeket: 
 
A  www.domain.hu  adatbázisában  szereplő  információk  szerint  a  kérdéses  domain  domain-
használójaként jelenleg valóban a Társaság van regisztrálva. 
 
A  Társaság  nyilvános 
forrásból  elérhető  cégadataiból  megállapítható,  hogy  abban  aktív 
szerepkörben  közreműködött  az  a  (…),  amely  a  Kérelmezett  szervezetében  is  aktív  szerepkörrel 
rendelkezik.  
 
Szem  előtt  tartva  a  Társaság  és  a  Kérelmezett  közötti  szervezeti  kapcsolódást,  továbbá  a 
Regisztrátor  arra  vonatkozó  fent  hivatkozott  nyilatkozatát,  amely  szerint  a  honlap  üzemeltetője  a 
Kérelmező  kérelmével  érintett  időszakban  a  Kérelmezett  volt,  a  Hatóság  pusztán  a  Társaság 
domain-használói  minőségén  keresztül  a  Kérelmezett  adatkezelői  minőségét  nem 
találta 
megkérdőjelezettnek. 
 
A  Kérelmezett  a  honlapon  elérhetővé 
tájékoztató, 
felhasználási  feltételek)  adatkezelőként  van  feltüntetve.  A  Képviselő  a  nyilvános  adatbázisban 
elérhető szervezeti adatok szerint aktív státuszú képviseleti jogosultsággal rendelkezik. A Képviselő 
az  Adatvédelmi  tisztviselő  eljárási  jogosultságát  a  Hatóság  felé  tett  nyilatkozatában  kifejezetten 
megerősítette.  A  Kérelmező  érintetti  kérelmeire  mindketten  a  Kérelmezett  képviseletében 
válaszoltak. A Kérelmezett adatkezelői minőségét sosem vitatták, sem az érintetti kérelmekre adott 
válaszaik, sem a hatósági eljárás során tett nyilatkozataik során. 
 
Fentiekre  tekintettel,  a  Hatóság  nem  tartotta  indokoltnak  további  bizonyítási  cselekmények 
lefolytatását annak felderítésére, hogy ki minősül adatkezelőnek, megállapította, hogy a panaszolt 
adatkezelés tekintetében a Kérelmezett az adatkezelő. 
 

tett  dokumentumokban 

(adatkezelési 

 

 

 

8 

Mivel az ICO korábbi megkeresése a Kérelmezett vonatkozásában zajlott le és a Hatóság eljárása 
során  az  adatkezelő  személye  nem  kérdőjeleződött  meg,  az  ICO  újbóli  megkeresése  nem  vált 
indokolttá, a Hatóság a Kérelmezettel szemben lefolytatta a hatósági eljárást.  
 
A Hatóság emellett arra is utalni kíván, hogy az Egyesült Királyság 2020. január 31-ével kilépett az 
EU-ból, és a kilépési folyamattal kapcsolatos átmeneti időszak is véget ért 2020. december 31-ével, 
így az ICO nem minősül a GDPR 51. cikk (1) bekezdése értelmében felügyeleti hatóságnak. 
 
Fentiekre  tekintettel,  a  Hatóság  eljárási  jogosultsága  a  GDPR  55.  cikk  (1)  bekezdése  alapján 
megalapozott. 
 
1.4. A Hatóság eljárása 
 
1.4.1.  A  Kérelmező  2019.09.05.  napján  beérkezett  kérelemre  válaszul  a  Hatóság 
NAIH/2019/6663/2. ügyiratszámú végzésében hiánypótlásra hívta fel a Kérelmezőt. 
 
Válaszában a Kérelmező kérte, hogy 
1)  a Hatóság állapítsa meg, hogy a Kérelmezett az adatkezelését nem a GDPR szerint folytatja és 

marasztalja el a jogsértésért; 

2)  utasítsa a Kérelmezettet, hogy a Kérelmező tájékoztatását a GDPR 15. cikk szerinti tartalommal 

teljesítse; 

3)  utasítsa  a  Kérelmezettet,  hogy  adatkezelését  általában  is  hozza  összhangba  a  jogszabályi 

előírásokkal, ennek részeként az adatkezelési tájékoztatóját pontosítsa; 

4)  kérte, hogy a Hatóság szabjon ki bírságot. 

 
A Hatóság a NAIH/2019/6663/4. ügyiratszámú végzésében 2019.10.21. napján a GDPR 56. cikke 
szerinti eljárás idejére a hatósági eljárást felfüggesztette, majd a NAIH/2020/2951/2. ügyiratszámú 
végzésében  2020.06.30.  napján  megszüntette  a  felfüggesztést,  amikor  az  ICO  válaszának 
ismeretében saját eljárási jogosultságát megállapította. 
 
Ezt  követően  a  Hatóság  a  tényállás  tisztázása  érdekében  kérdésekkel  fordult  a  Kérelmezetthez 
(NAIH/2020/2951/3.  ügyiratszámú  végzés),  mint  adatkezelőhöz, 
továbbá  a  Képviselőhöz 
(NAIH/2020/2951/4. ügyiratszámú végzés) és a honlap magyarországi domainszolgáltatójaként, a 
Regisztrátorhoz (NAIH/2020/2951/5. ügyiratszámú végzés), mint tanúkhoz. 
 
A  Regisztrátor  a  Hatóság  NAIH/2020/2951/5.  ügyiratszámú  végzésére  válaszul  kifejtette,  hogy  a 
Kérelmezővel nem áll kapcsolatban, a Kérelmezettel viszont üzleti kapcsolatban áll, szerverbérlési 
és informatikai  rendszerüzemeltetési szolgáltatást nyújtott a Kérelmezett  számára. A Regisztrátor 
nyilatkozata alapján 2019.04.01. - 2019.08.31. között a honlap üzemeltetője a Kérelmezett volt. 
 
A  Képviselő  a  Hatóság  NAIH/2020/2951/4.  ügyiratszámú  végzésére  válaszul  kifejtette,  hogy  a 
Kérelmezett nem rendelkezik magyarországi postacímmel, adatvédelmi ügyekben az Adatvédelmi 
tisztviselő  jár  el  kapcsolattartóként,  mint  a  Kérelmezett  adatvédelmi  tisztviselője.  Válaszában  a 
Kérelmezett központi döntéshozatali helyeként (az adatkezelést érintő döntéseket is ideértve) annak 
székhelyét jelölte meg. A Hatóság adatkezelési tárgyú kérdéseire  a Képviselő nem reagált, mivel 
megítélése szerint arra a Kérelmezett tud válaszolni. 

 

 

 

9 

 
A  Képviselő  által  meg  nem  válaszolt  adatkezelési  tárgyú  kérdések  és  a  Kérelmezettnek  a 
NAIH/2020/2951/3.  ügyiratszámú  végzésben  feltett  kérdések  tartalmukban  azonosak.  Ezekre  a 
kérdésekre az Adatvédelmi tisztviselő csak részben válaszolt. 
 
Válaszában kifejtette, hogy a vonatkozó versenykiírás tartalmazza azt az előírást, hogy egy ember, 
egy nap, egyszer szavazzon (egyben kifejtette, hogy a honlapon a versenykiírás elérhető és annak 
szabályait  a  versenyre  való  jelentkezéskor  a  jelentkező  checkbox  bejelölésével  fogadja  el).  A 
kérdéses versenyben ez határozza meg a telefonszám adattal kapcsolatban az adatkezelés célját, 
az adatkezelés jogalapja pedig álláspontja szerint – annak céljára figyelemmel – a GDPR 6. cikk (1) 
bekezdés f) pontja szerinti jogos érdek. 
 
A  válasza  alapján  a  Kérelmezett  úgy  tekinti,  hogy  a  telefonszám  adat  versennyel  összefüggő 
kezeléséről  a  Kérelmező  tájékoztatása  a  kizárás  tényéről  történő  e-mailes  értesítésen  keresztül 
valósult meg. Ezen felül válaszában előadta, hogy a telefonszám kezelésére vonatkozó tájékoztatás 
szerepel az adatkezelési tájékoztató 4. (4) i) pontjában, amelyhez számviteli okokból az adatkezelési 
tájékoztató 9 éves őrzési időt kapcsolt. 
 
Álláspontja  szerint,  a  Kérelmezettnek  mind  az  adatkezelési  tájékoztatója,  mind  a  Kérelmezőnek 
nyújtott tájékoztatása megfelel  a  jogszabályban foglaltaknak,  így  megítélése  szerint  a  Kérelmező 
panasza  valójában  a  kizárás 
jogosságára  vezethető  vissza.  Kifejtette,  az  adatkezelési 
tájékoztatóban  speciálisan  ez  az  adatkezelési  tevékenység  csak  azért  nem  jelenik  meg  külön 
nevesítve, mert korábban hasonló eset nem fordult elő. 
 
Az  Adatvédelmi  tisztviselő  nem  válaszolt  a  Hatóságnak  arra  a  kérdésére,  hogy  a  Kérelmezett  a 
Kérelmezőnek  mely  adatai  tekintetében  végez,  illetve  végzett  adatkezelést,  továbbá  a  Hatóság 
kérése  ellenére  nem  nyújtotta  be  Kérelmezett  válaszát  a  Kérelmező  2019.07.23.  napján  az 
Adatvédelmi tisztviselőnek küldött kérelmére. A Hatósághoz küldött válaszában – az adatkezelési 
tájékoztató  mellett  –  kettő  a  Kérelmezőnek  küldött  válaszlevelet  csatolt:  az  egyik  a  Képviselő 
válaszleve a Kérelmezőnek a 2019.07.23-i levelére, a másik az Adatvédelmi tisztviselő válaszlevele 
a Kérelmezőnek a 2019.09.04-i levelére. 
 
A  Hatóság  a  NAIH/4997-3/2022.  ügyiratszámú  feljegyzésben  rögzítette,  hogy  a  Kérelmezett 
Felhasználási Feltételek című dokumentuma és adatkezelési tájékoztató dokumentuma az eljárás 
során módosult, a módosult dokumentumokat a Hatóság a feljegyzéséhez mellékletként csatolta. 
 
2. Alkalmazott jogszabályi rendelkezések 
 
A  GDPR  2.  cikk  (1)  bekezdése  szerint  az  általános  adatvédelmi  rendeletet  kell  alkalmazni  a 
személyes  adatok  részben  vagy  egészben  automatizált  módon  történő  kezelésére,  valamint 
azoknak a személyes adatoknak a nem automatizált módon történő kezelésére, amelyek valamely 
nyilvántartási rendszer részét képezik, vagy amelyeket egy nyilvántartási rendszer részévé kívánnak 
tenni. 
 
A  GDPR  hatálya  alá  tartozó  adatkezelésre  az  információs  önrendelkezési  jogról  és  az 
információszabadságról szóló 2011. évi CXII. törvény (a továbbiakban: Infotv.) 2. § (2) bekezdése 

 

 

 

10 

szerint  az  általános  adatvédelmi  rendeletet  az  ott  megjelölt  rendelkezésekben  meghatározott 
kiegészítésekkel kell alkalmazni. 
 
Az  Infotv.  60.  §  (1)  bekezdése  szerint  a  személyes  adatok  védelméhez  való  jog  érvényesülése 
érdekében  a  Hatóság  az  érintett  erre  irányuló  kérelmére  adatvédelmi  hatósági  eljárást  indít  és 
hivatalból adatvédelmi hatósági eljárást indíthat. 
 
Az  Infotv.  60.  §  (2)  bekezdése  értelmében  az  adatvédelmi  hatósági  eljárás  megindítása  iránti 
kérelem a GDPR 77. cikk (1) bekezdésében, valamint az Infotv. 22. § b) pontjában meghatározott 
esetben nyújtható be. 
 
A GDPR 77. cikk (1) bekezdése alapján az egyéb közigazgatási vagy bírósági jogorvoslatok sérelme 
nélkül, minden érintett jogosult arra, hogy panaszt tegyen egy felügyeleti hatóságnál - különösen a 
szokásos tartózkodási helye, a munkahelye vagy a feltételezett jogsértés helye szerinti tagállamban 
-, ha az érintett megítélése szerint a rá vonatkozó személyes adatok kezelése megsérti e rendeletet. 
 
Az  általános  adatvédelmi  rendelet  eltérő  rendelkezése  hiányában  a  kérelemre  indult  adatvédelmi 
hatósági  eljárásra  az  általános  közigazgatási  rendtartásról  szóló  2016.  évi  CL.  törvény  (a 
továbbiakban: Ákr.) rendelkezéseit kell alkalmazni az Infotv.-ben meghatározott eltérésekkel. 
 
Az  Ákr.  35.  §  (1)  bekezdése  szerint  a  kérelem  az  ügyfél  olyan  írásban  vagy  személyesen 
előterjesztett  nyilatkozata,  amellyel  hatósági  eljárás  lefolytatását,  illetve  a  hatóság  döntését  kéri 
jogának vagy jogos érdekének érvényesítése érdekében. 
 
Az Ákr. 38.§ alapján, a kérelmet tartalma szerint kell elbírálni akkor is, ha az nem egyezik az ügyfél 
által használt elnevezéssel. 
 
Az  Infotv.  60.  §  (5)  bekezdése  értelmében  az  adatvédelmi  hatósági  eljárás  megindítása  iránti 
kérelem az Ákr.-ben meghatározottakon túl tartalmazza 
 

-  a feltételezett jogsértés megjelölését, 
-  a feltételezett jogsértést megvalósító konkrét magatartás vagy állapot leírását, 
-  a  feltételezett  jogsértést  megvalósító  adatkezelő,  illetve  adatfeldolgozó  azonosításához 

szükséges, a kérelmező rendelkezésére álló adatokat, 

-  a 

feltételezett 

jogsértéssel  kapcsolatos  állításokat  alátámasztó 

tényeket  és  azok 

bizonyítékait, 

-  a megjelölt jogsértés orvoslása iránti döntésre vonatkozó határozott kérelmet. 

 
A GDPR 4. cikk 7. pontja alapján az „adatkezelő”, az a természetes vagy jogi személy, közhatalmi 
szerv,  ügynökség  vagy  bármely  egyéb  szerv,  amely  a  személyes  adatok  kezelésének  céljait  és 
eszközeit önállóan vagy másokkal együtt meghatározza; ha az adatkezelés céljait és eszközeit az 
uniós vagy a tagállami jog határozza meg, az adatkezelőt vagy az adatkezelő kijelölésére vonatkozó 
különös szempontokat az uniós vagy a tagállami jog is meghatározhatja. 
 
A GDPR (36) preambulumbekezdése alapján az adatkezelő Unión belüli tevékenységi központja az 
Unión  belüli  központi  ügyvitelének  helye,  kivéve,  ha  a  személyes  adatok  kezelésének  céljaira  és 

 

 

 

11 

eszközeire  vonatkozó  döntéseket  az  adatkezelő  egy  másik  Unión  belüli  tevékenységi  helyén 
hozzák,  amely  esetben  ez  utóbbi  másik  tevékenységi  központot  kell  a  tevékenységi  központnak 
tekinteni. 
 
A  GDPR  56.  cikk  (1)  bekezdése  alapján  az  55.  cikk  sérelme  nélkül,  az  adatkezelő  vagy  az 
adatfeldolgozó  tevékenységi  központja  vagy  egyetlen  tevékenységi  helye  szerinti  felügyeleti 
hatóság jogosult fő felügyeleti hatóságként eljárni az említett adatkezelő vagy az adatfeldolgozó által 
végzett határokon átnyúló adatkezelés tekintetében, a 60. cikk szerinti eljárással összhangban. 
 
A GDPR 55. cikk (1) bekezdése alapján a felügyeleti hatóság a saját tagállamának területén illetékes 
a GDPR alapján ráruházott feladatok végzésére és hatáskörök gyakorlására. 
 
A GDPR 57. cikk (1) bekezdés a) pontja alapján a tagállami adatvédelmi hatóságok feladata, hogy 
nyomon kövessék és kikényszerítsék a GDPR alkalmazását. 
 
Az  Infotv.  38.§  (2)-(2a) bekezdései  alapján  a  Hatóság feladata  a  személyes  adatok védelméhez, 
valamint  a  közérdekű  és  a  közérdekből  nyilvános  adatok  megismeréséhez  való 
jog 
érvényesülésének  ellenőrzése  és  elősegítése,  továbbá  a  személyes  adatok  Európai  Unión  belüli 
szabad  áramlásának  elősegítése.  Az  általános  adatvédelmi  rendeletben  a  felügyeleti  hatóság 
részére megállapított feladat- és hatásköröket a Magyarország joghatósága alá tartozó jogalanyok 
tekintetében  az  általános  adatvédelmi  rendeletben  és  az  Infotv.-ben  meghatározottak  szerint  a 
Hatóság gyakorolja. 
 
A GDPR 6. cikk (1) bekezdés alapján a személyes adatok kezelése kizárólag akkor és annyiban 
jogszerű, amennyiben legalább az alábbiak egyike teljesül: 
a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik fél, vagy 
az  a  szerződés  megkötését  megelőzően  az  érintett  kérésére  történő  lépések  megtételéhez 
szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d)  az  adatkezelés  az  érintett  vagy  egy  másik  természetes  személy  létfontosságú  érdekeinek 
védelme miatt szükséges; 
e) az adatkezelés közérdekű vagy az adatkezelőre ruházott közhatalmi jogosítvány gyakorlásának 
keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan  érdekei 
vagy  alapvető  jogai  és  szabadságai,  amelyek  személyes  adatok  védelmét  teszik  szükségessé, 
különösen, ha az érintett gyermek. 
Az első albekezdés f) pontja nem alkalmazható a közhatalmi szervek által feladataik ellátása során 
végzett adatkezelésre. 
A GDPR 6. cikk (4) bekezdés alapján ha az adatgyűjtés céljától eltérő célból történő adatkezelés 
nem  az  érintett  hozzájárulásán  vagy  valamely  olyan  uniós  vagy  tagállami  jogon  alapul,  amely 
szükséges  és  arányos  intézkedésnek  minősül  egy  demokratikus  társadalomban  a  23.  cikk  (1) 
bekezdésében rögzített célok eléréséhez, annak megállapításához, hogy az eltérő célú adatkezelés 

 

 

 

12 

összeegyeztethető-e  azzal  a  céllal,  amelyből  a  személyes  adatokat  eredetileg  gyűjtötték,  az 
adatkezelő többek között figyelembe veszi: 
a) a személyes adatok gyűjtésének céljait és a tervezett további adatkezelés céljai közötti esetleges 
kapcsolatokat; 
b) a személyes adatok gyűjtésének körülményeit, különös tekintettel az érintettek és az adatkezelő 
közötti kapcsolatokra; 
c)  a  személyes  adatok  jellegét,  különösen  pedig  azt,  hogy  a  9.  cikk  szerinti  személyes  adatok 
különleges kategóriáinak kezeléséről van-e szó, illetve, hogy büntetőjogi felelősség megállapítására 
és bűncselekményekre vonatkozó adatoknak a 10. cikk szerinti kezeléséről van-e szó; 
d) azt, hogy az érintettekre nézve milyen esetleges következményekkel járna az adatok tervezett 
további kezelése; 
e) megfelelő garanciák meglétét, ami jelenthet titkosítást vagy álnevesítést is. 
 
A  GDPR  9.  cikk  (1)-(2)  bekezdései  alapján  a  faji  vagy  etnikai  származásra,  politikai  véleményre, 
vallási  vagy  világnézeti  meggyőződésre  vagy  szakszervezeti  tagságra  utaló  személyes  adatok, 
valamint a természetes személyek egyedi azonosítását célzó genetikai és biometrikus adatok, az 
egészségügyi adatok és a természetes személyek szexuális életére vagy szexuális irányultságára 
vonatkozó  személyes  adatok  kezelése  tilos.  A  (2)  bekezdés  alapján  az  (1)  bekezdés  nem 
alkalmazandó – egyebek mellett – abban az esetben, ha 
a)  az  érintett  kifejezett  hozzájárulását  adta  az  említett  személyes  adatok  egy  vagy  több  konkrét 
célból  történő  kezeléséhez,  kivéve,  ha  az  uniós  vagy  tagállami  jog  úgy  rendelkezik,  hogy  az  (1) 
bekezdésben említett tilalom nem oldható fel az érintett hozzájárulásával; 
e)  az  adatkezelés  olyan  személyes  adatokra  vonatkozik,  amelyeket  az  érintett  kifejezetten 
nyilvánosságra hozott; 
f) az adatkezelés jogi igények előterjesztéséhez, érvényesítéséhez, illetve védelméhez szükséges, 
vagy amikor a bíróságok igazságszolgáltatási feladatkörükben járnak el. 
 
A GDPR 12. cikk (3)-(5) bekezdése alapján:  
(3)  Az  adatkezelő  indokolatlan  késedelem  nélkül,  de  mindenféleképpen  a  kérelem  beérkezésétől 
számított egy hónapon belül tájékoztatja az érintettet a 15–22. cikk szerinti kérelem nyomán hozott 
intézkedésekről. Szükség esetén, figyelembe véve a kérelem összetettségét és a kérelmek számát, 
ez  a  határidő  további  két  hónappal  meghosszabbítható.  A  határidő  meghosszabbításáról  az 
adatkezelő a késedelem okainak megjelölésével a kérelem kézhezvételétől számított egy hónapon 
belül tájékoztatja az érintettet. Ha az érintett elektronikus úton nyújtotta be a kérelmet, a tájékoztatást 
lehetőség szerint elektronikus úton kell megadni, kivéve, ha az érintett azt másként kéri. 
(4) Ha az adatkezelő nem tesz intézkedéseket az érintett kérelme nyomán, késedelem nélkül, de 
legkésőbb  a  kérelem  beérkezésétől  számított  egy  hónapon  belül  tájékoztatja  az  érintettet  az 
intézkedés  elmaradásának  okairól,  valamint  arról,  hogy  az  érintett  panaszt  nyújthat  be  valamely 
felügyeleti hatóságnál, és élhet bírósági jogorvoslati jogával. 
(5)  A  13.  és  14.  cikk  szerinti  információkat  és  a  15–22.  és  34.  cikk  szerinti  tájékoztatást  és 
intézkedést díjmentesen kell biztosítani. Ha az érintett kérelme egyértelműen megalapozatlan vagy 
–  különösen  ismétlődő  jellege  miatt  –  túlzó,  az  adatkezelő,  figyelemmel  a  kért  információ  vagy 
tájékoztatás nyújtásával vagy a kért intézkedés meghozatalával járó adminisztratív költségekre: 
a) észszerű összegű díjat számíthat fel, vagy 
b) megtagadhatja a kérelem alapján történő intézkedést. 
A kérelem egyértelműen megalapozatlan vagy túlzó jellegének bizonyítása az adatkezelőt terheli. 

 

 

 

13 

 
A GDPR 13. cikk (1)-(3) bekezdései alapján: 
(1) Ha az érintettre vonatkozó személyes adatokat az érintettől gyűjtik, az adatkezelő a személyes 
adatok megszerzésének időpontjában az érintett rendelkezésére bocsátja a következő információk 
mindegyikét: 
a) az adatkezelőnek és - ha van ilyen - az adatkezelő képviselőjének a kiléte és elérhetőségei; 
b) az adatvédelmi tisztviselő elérhetőségei, ha van ilyen; 
c) a személyes adatok tervezett kezelésének célja, valamint az adatkezelés jogalapja; 
d) a 6. cikk (1) bekezdésének f) pontján alapuló adatkezelés esetén, az adatkezelő vagy harmadik 
fél jogos érdekei; 
e) adott esetben a személyes adatok címzettjei, illetve a címzettek kategóriái, ha van ilyen; 
f) adott esetben annak ténye, hogy az adatkezelő harmadik országba vagy nemzetközi szervezet 
részére kívánja továbbítani a személyes adatokat, továbbá a Bizottság megfelelőségi határozatának 
léte vagy annak hiánya, vagy a 46. cikkben, a 47. cikkben vagy a 49. cikk (1) bekezdésének második 
albekezdésében  említett  adattovábbítás  esetén  a  megfelelő  és  alkalmas  garanciák  megjelölése, 
valamint az azok másolatának megszerzésére szolgáló módokra vagy az azok elérhetőségére való 
hivatkozás. 
(2)  Az  (1)  bekezdésben  említett  információk  mellett  az  adatkezelő  a  személyes  adatok 
megszerzésének  időpontjában,  annak  érdekében,  hogy  a  tisztességes  és  átlátható  adatkezelést 
biztosítsa, az érintettet a következő kiegészítő információkról tájékoztatja: 
a)  a  személyes  adatok  tárolásának  időtartamáról,  vagy  ha  ez  nem  lehetséges,  ezen  időtartam 
meghatározásának szempontjairól; 
b) az érintett azon jogáról, hogy kérelmezheti az adatkezelőtől a rá vonatkozó személyes adatokhoz 
való hozzáférést, azok helyesbítését, törlését vagy kezelésének korlátozását, és tiltakozhat az ilyen 
személyes adatok kezelése ellen, valamint az érintett adathordozhatósághoz való jogáról; 
c)  a  6.  cikk  (1)  bekezdésének  a)  pontján  vagy  a  9.  cikk  (2)  bekezdésének  a)  pontján  alapuló 
adatkezelés  esetén  a  hozzájárulás  bármely  időpontban  történő  visszavonásához  való  jog,  amely 
nem érinti a visszavonás előtt a hozzájárulás alapján végrehajtott adatkezelés jogszerűségét; 
d) a felügyeleti hatósághoz címzett panasz benyújtásának jogáról; 
e)  arról,  hogy  a  személyes  adat  szolgáltatása  jogszabályon  vagy  szerződéses  kötelezettségen 
alapul  vagy  szerződés  kötésének  előfeltétele-e,  valamint  hogy  az  érintett  köteles-e  a  személyes 
adatokat megadni, továbbá hogy milyen lehetséges következményeikkel járhat az adatszolgáltatás 
elmaradása; 
f)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozóan érthető információk, hogy az ilyen adatkezelés milyen jelentőséggel, és az érintettre 
nézve milyen várható következményekkel bír. 
(3) Ha az adatkezelő a személyes adatokon a gyűjtésük céljától eltérő célból további adatkezelést 
kíván végezni, a további adatkezelést megelőzően tájékoztatnia kell az érintettet erről az eltérő célról 
és a (2) bekezdésben említett minden releváns kiegészítő információról. 
 
A GDPR 15. cikk (1) és (3) bekezdése értelmében:  
(1)  Az  érintett  jogosult  arra,  hogy  az  adatkezelőtől  visszajelzést  kapjon  arra  vonatkozóan,  hogy 
személyes  adatainak  kezelése  folyamatban  van-e,  és  ha  ilyen  adatkezelés  folyamatban  van, 
jogosult arra, hogy a személyes adatokhoz és a következő információkhoz hozzáférést kapjon: 
a) az adatkezelés céljai; 

 

 

 

14 

b) az érintett személyes adatok kategóriái; 
c)  azon  címzettek  vagy  címzettek  kategóriái,  akikkel,  illetve  amelyekkel  a  személyes  adatokat 
közölték  vagy  közölni  fogják,  ideértve  különösen  a  harmadik  országbeli  címzetteket,  illetve  a 
nemzetközi szervezeteket; 
d) adott esetben a személyes adatok tárolásának tervezett időtartama, vagy ha ez nem lehetséges, 
ezen időtartam meghatározásának szempontjai; 
e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes  adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes  adatok 
kezelése ellen; 
f) a valamely felügyeleti hatósághoz címzett panasz benyújtásának joga; 
g) ha az adatokat nem az érintettől gyűjtötték, a forrásukra vonatkozó minden elérhető információ; 
h)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást is, valamint legalább ezekben az esetekben az alkalmazott logikára és arra vonatkozó 
érthető információk, hogy az ilyen adatkezelés milyen jelentőséggel bír, és az érintettre nézve milyen 
várható következményekkel jár. 
(3)  Az  adatkezelő  az  adatkezelés  tárgyát  képező  személyes  adatok  másolatát  az  érintett 
rendelkezésére bocsátja. Az érintett által kért további másolatokért az adatkezelő az adminisztratív 
költségeken alapuló, észszerű mértékű díjat számíthat fel. Ha az érintett elektronikus úton nyújtotta 
be a kérelmet, az információkat széles körben használt elektronikus formátumban kell rendelkezésre 
bocsátani, kivéve, ha az érintett másként kéri. 
 
A  GDPR  58.  cikk  (2)  bekezdés  b)-d)  és  i)  pontjai  értelmében  a  felügyeleti  hatóság  korrekciós 
hatáskörében eljárva: 
b) elmarasztalja az adatkezelőt vagy az adatfeldolgozót, ha adatkezelési tevékenysége megsértette 
e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet szerinti 
jogai gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott  esetben 
meghatározott módon és meghatározott időn belül – hozza összhangba e rendelet rendelkezéseivel; 
i) a 83. cikknek megfelelően közigazgatási bírságot szab ki, az adott eset körülményeitől függően az 
e bekezdésben említett intézkedéseken túlmenően vagy azok helyett. 
 
A  GDPR  83.  cikk  (2)  bekezdése  alapján  a  közigazgatási  bírságokat  az  adott  eset  körülményeitől 
függően  az  58.  cikk  (2)  bekezdésének  a)–h)  és  j)  pontjában  említett  intézkedések  mellett  vagy 
helyett  kell  kiszabni.  Annak  eldöntésekor,  hogy szükség  van-e közigazgatási  bírság  kiszabására, 
illetve  a  közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 
a)  a  jogsértés  jellege,  súlyossága  és  időtartama,  figyelembe  véve  a  szóban  forgó  adatkezelés 
jellegét, körét vagy célját, továbbá azon érintettek száma, akiket a jogsértés érint, valamint az általuk 
elszenvedett kár mértéke; 
b) a jogsértés szándékos vagy gondatlan jellege; 
c)  az  adatkezelő  vagy  az  adatfeldolgozó  részéről  az  érintettek  által  elszenvedett  kár  enyhítése 
érdekében tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa a 25. 
és 32. cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 

 

 

 

15 

f)  a  felügyeleti  hatósággal  a  jogsértés  orvoslása  és  a  jogsértés  esetlegesen  negatív  hatásainak 
enyhítése érdekében folytatott együttműködés mértéke; 
g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, hogy 
az  adatkezelő  vagy  az  adatfeldolgozó  jelentette-e  be  a  jogsértést,  és  ha  igen,  milyen 
részletességgel; 
i) ha az érintett adatkezelővel vagy adatfeldolgozóval szemben korábban – ugyanabban a tárgyban 
–  elrendelték  az  58.  cikk  (2)  bekezdésében  említett  intézkedések  valamelyikét,  a  szóban  forgó 
intézkedéseknek való megfelelés; 
j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti  jóváhagyott 
magatartási  kódexekhez  vagy  a  42.  cikk  szerinti  jóváhagyott  tanúsítási  mechanizmusokhoz; 
valamint 
k) az eset körülményei szempontjából releváns egyéb súlyosbító vagy enyhítő tényezők, például a 
jogsértés  közvetlen  vagy  közvetett  következményeként  szerzett  pénzügyi  haszon  vagy  elkerült 
veszteség. 
 
Az Infotv. 75/A. § szerint a Hatóság a GDPR 83. cikk (2)-(6) bekezdésében foglalt hatásköreit az 
arányosság  elvének  figyelembevételével  gyakorolja,  különösen  azzal,  hogy  a  személyes  adatok 
kezelésére vonatkozó – jogszabályban vagy az Európai Unió kötelező jogi aktusában meghatározott 
– előírások első alkalommal történő megsértése esetén a jogsértés orvoslása iránt – az általános 
adatvédelmi  rendelet  58.  cikkével  összhangban  –  elsősorban  az  adatkezelő  vagy  adatfeldolgozó 
figyelmeztetésével intézkedik. 
 
Az Ákr. 10.§ (1) bekezdése alapján ügyfél az a természetes vagy jogi személy, egyéb  szervezet, 
akinek  (amelynek)  jogát  vagy  jogos  érdekét  az  ügy  közvetlenül  érinti,  akire  (amelyre)  nézve  a 
hatósági nyilvántartás adatot tartalmaz, vagy akit (amelyet) hatósági ellenőrzés alá vontak. 
 
Az Infotv. 60/A.§ (1) bekezdése alapján az adatvédelmi hatósági eljárásban az ügyintézési határidő 
százötven  nap,  amely  határidőbe  nem  számít  bele  a  tényállás  tisztázásához  szükséges  adatok 
közlésére irányuló felhívástól az annak teljesítéséig terjedő idő. 
 
Az Ákr. 51.§ (1) bekezdés b) pontja alapján, ha a hatóság az ügyintézési határidőt túllépi, az eljárás 
lefolytatásáért fizetendő illetéknek vagy az illetékekről szóló törvény szerinti közigazgatási hatósági 
eljárásokért, vagy igazgatási jellegű szolgáltatások igénybevételért fizetett igazgatási szolgáltatási 
díjnak  (a  továbbiakban:  díj)  megfelelő  összeget,  ennek  hiányában  tízezer  forintot  megfizet  a 
kérelmező ügyfélnek, aki mentesül az eljárási költségek megfizetése alól is. 
 
3. Döntés 
 
3.1. A Kérelmező GDPR 15. cikk szerinti hozzáférési kérelme 
 
3.1.1.  A  Kérelmező  a  Kérelmezettet  2019.07.23.  napján  a  Képviselőnek  és  az  Adatvédelmi 
tisztviselőnek írt levelekben is megkereste. 
 
A Képviselőnek küldött levelében a Kérelmező – a fent összefoglalt kérdései alapján – részben a 
kizárás  magyarázatát  kérte,  kifogásolva  annak  jogosságát,  részben  pedig  annak  a  kérdésnek  a 

 

 

 

16 

megválaszolását, hogy a telefonszám adat miképp volt összekapcsolható a Kérelmező személyével, 
figyelemmel arra, hogy a honlap idézett tájékoztató szövege szerint a Kérelmező telefonszámát a 
Kérelmezett sem látja és arra, hogy a telefonszám kezelése a Kérelmező szerint az adatkezelési 
tájékoztatóból sem következik. 
A feltett kérdésekre a Képviselő válaszában előadta, hogy a kizárás a kérelmezetti álláspont szerint 
jogos, ugyanakkor a másik kérdésre nem válaszolt.  
 
Az Adatvédelmi tisztviselőnek írt levelében a Kérelmező a GDPR 15. cikke szerinti hozzáférési jogát 
kívánta gyakorolni, kérve, hogy a tárolt személyes adatokat küldjék meg számára. Az Adatvédelmi 
tisztviselőnek a válaszát a Kérelmező beterjesztette a Hatóságnak. A Hatóság megállapította, hogy 
a válasz excel fájlokból áll, amelyeket .zip fájlként, tömörítve küldött meg e-mailben az Adatvédelmi 
tisztviselő a Kérelmezőnek.  
 
3.1.2.  A  Hatóság  áttekintette  az  excel  fájlokat  és  megállapította,  hogy  az  excel  fájlok  között  egy 
sincs,  amely  tartalmában  a  GDPR  15.  cikk  (1)  bekezdésének  megfelelne,  az  erre  vonatkozó 
információk  a  válaszból  hiányoznak.  A  jogorvoslati  tájékoztatás  is  ennek  része,  ezért  annak 
elmaradását a Hatóság önálló hiányként nem értékeli. 
Ha  a  Kérelmező  kérdése  nem  egyértelmű  a  Kérelmezett  számára,  akkor  vagy  fel  kell  kérnie  a 
Kérelmezőt,  hogy  kérelmét  pontosítsa,  vagy  a  GDPR  15.  cikke  szerinti  összes  információt 
rendelkezésére kell bocsátania. A válaszadás a GDPR 15. cikk (1) bekezdésének tekintetében nem 
valósult meg. 
 
3.1.3. A GDPR 15. cikk (3) bekezdése alapján a válasz nem teljes, hiszen az alapügyre figyelemmel 
egyértelmű, hogy a rendelkezésre bocsátott adatokon kívül (bejegyzések, logok, kódok, azonosítók, 
stb.), egyéb (például a versenybe feltöltött fájl) adatok kezelése is megvalósul. A Kérelmezőről kezelt 
adatok  teljességére  vonatkozó  kérdésére  a  Hatóságnak  sem  a  Képviselő,  sem  az  Adatvédelmi 
tisztviselő nem válaszolt. Az viszont, hogy a versenysorozat szerinti fájlokról a .zip fájl részeként a 
Kérelmezőt nem tájékoztatták, hiányként értékelhető, így ennek alapján indokolt, hogy a Kérelmezett 
a GDPR 15. cikk (3) bekezdése szerinti válasza teljességét felülvizsgálja, és annak hiányait pótolja. 
Ennek körében a cél az, hogy a Kérelmezőről kezelt személyes adatok másolatait  a Kérelmezett 
teljes mértékben a Kérelmező rendelkezésére bocsássa. 
 
3.1.4.  A  telefonszám  és  a  Kérelmező  személyének  összekapcsolására  vonatkozó  kérdését  a 
Kérelmező  csak  a  Képviselőnek  tette  fel,  az  Adatvédelmi  tisztviselőnek  nem.  A  Képviselőnek  a 
válasza csak a kizárást indokolta (ami nem adatkezelési kérdés), az Adatvédelmi tisztviselőnek a 
válasza erre a kérdésre nem tért ki.  
 
A Kérelmező adatkezelési irányú megkereséseinek megválaszolása nem lehet  annak függvénye, 
hogy  kérdéseit  a  Kérelmező  a  Kérelmezettnél  erre  kijelölt  személynek  tette-e  fel.  A  Kérelmező 
kérdésére konkrét, egzakt választ a Kérelmezett egyik képviselőjén keresztül sem adott, ugyanakkor  
az  Adatvédelmi  tisztviselőnek  a  válasza  hordoz  releváns  információt,  amelyből  a  kérdéssel 
kapcsolatos  következtetés 
fájl 
egyértelműen  tartalmaz  telefonszám  adatot  olyan  azonosítóhoz  kapcsolva,  amely  a  vásárolt  VIP 
tagságot azonosítja, és amelynek a használatával a szavazással összefüggésben az „egy ember, 

transactions.xlsx  elnevezésű 

lényegében  kiolvasható:  a 

 

 

 

17 

egy  nap,  egyszer  szavazzon”  szabály  megvalósulásának  ellenőrzése  lehetségessé  vált.3  A 
Képviselőnek ugyanerre a kérdésre adott válaszával kapcsolatban ezen a ponton a Hatóság csak 
annyit  kíván  megjegyezni,  hogy  adatkezelési  szempontból  az  nem  releváns,  mert  nem  az  volt  a 
kérdés, hogy van-e olyan játékszabály, amelynek megszegése a kizárást indokolja, hanem hogy a 
játékszabály ellenőrzése körében milyen adatkezelési műveletek történnek és erről  a Kérelmezőt 
hol tájékoztatták. A válasz e tekintetben nem volt kellően konkrét, tartalmilag a releváns információk 
visszafejtése  annyira  nehézkes,  hogy  a  Kérelmező  ezen  kérdésére  a  Kérelmezett  ezzel  érdemi 
választ nem adott. 
 
3.1.4. A táblázatos formában történő válaszadás nem hiba, az a tájékoztatást akár áttekinthetőbbé 
is teheti. Jelen esetben, a GDPR 15. cikk (1) és (3) bekezdései szerinti tájékoztatás hiánya nem a 
táblázatos  szerkesztésből  következik.  A  táblázatok  tartalmát  tekintve  viszont,  a  válasz  nehezen 
értelmezhető,  mivel  az  adatok  kapcsolódására  vonatkozó  következtetések  inkább  tapasztalati 
alapon,  az  adatok  összevetésével  vonhatóak  le,  az  értelmezésüket  megkönnyítő  leírás  nem  volt 
elérhető és ennek eredményeként az Adatvédelmi tisztviselőnek különösen a konkrét kérdésre adott 
válasza  a  táblázatokból  nehezen  olvasható  ki.  Amennyiben  a  rendelkezésre  bocsátott  adatok 
megértéséhez szükséges, az operatív információknak a válaszból szintén megismerhetőknek kell 
lenniük. 
 
3.1.5. A Kérelmezőnek a Kérelmezett határidő mulasztásával kapcsolatos kifogásaira vonatkozóan 
a  Hatóság  az  alábbiakra  kíván  rámutatni:  a  Kérelmező  a  GDPR  15.  cikk  szerinti  megkeresését 
2019.07.23. napján küldte meg az Adatvédelmi tisztviselőnek, amire a válasz 2019.08.22. napján 
érkezett meg a Kérelmezőhöz. A GDPR 12. cikk (3) bekezdése alapján az adatkezelő indokolatlan 
késedelem  nélkül,  de  mindenféleképpen  a  kérelem  beérkezésétől  számított  egy  hónapon  belül 
tájékoztatja  az  érintettet  a  15-22.  cikk  szerinti  kérelem  nyomán  hozott  intézkedésekről.  Szükség 
esetén, figyelembe véve a kérelem összetettségét és a kérelmek számát, ez a határidő további két 
hónappal meghosszabbítható. A határidő meghosszabbításáról az adatkezelő a késedelem okainak 
megjelölésével a kérelem kézhezvételétől számított egy hónapon belül tájékoztatja az érintettet. Ha 
az érintett elektronikus úton nyújtotta be a kérelmet, a tájékoztatást lehetőség szerint elektronikus 
úton kell megadni, kivéve, ha az érintett azt másként kéri. 
A GDPR hivatkozott cikkében szereplő 1 hónap fordulat autentikus értelmezését a GDPR nem végzi 
el, azt sem tisztázza, hogy abba a kérelem benyújtásának napja beleszámít-e. Jelen esetben, ha a 
kérelem  küldésének  napjával  kezdődően  számítjuk  a  határidőt,  akkor  31  nappal  teljesítette  a 
Kérelmező  a  válaszadást,  ami  a  legszigorúbb  értelmezés  mellett  is  egy  hónapon  belül  adott 
válasznak tekinthető. A válasz e tekintetben nem kifogásolható. 
 
3.1.6.  A  Hatóság  az  eljárása  során  figyelembe  vette,  hogy  a  kérelem  benyújtásakor  hatályos 
állapothoz  képest  a  Felhasználási  Feltételek  című  dokumentum,  valamint  az  adatkezelési 
tájékoztató  című  dokumentum  módosult,  ugyanakkor  ezen  dokumentumok  módosulása  e 
tekintetben nem releváns, mert azok szövegével a fentiekben megállapított jogsértések nem állnak 
közvetlen összefüggésben. 

 

3  A  transactions.xlsx  elnevezésű  fájl  egyértelműen  tartalmaz  telefonszám  adatot  (a  „buyer”  oszlopban).  Ezt  az  adatot  hozzárendeli  a 
táblázat az „account” oszlop szerinti adathoz. Az „account” adat a Kérelmező rendelkezésére bocsátott táblák közül egy helyen jelenik 
meg: a log_vip.xlsx elnevezésű fájlban („vip_code” elnevezésű oszlop alatt). Ez az utóbbi táblázat kapcsolja össze a „vip_code” adatot a 
„user_id” adattal, és lényegében – a rendelkezésre álló információk alapján –, a log_ratings.xlsx fájl szerint ez tette lehetővé a szavazással 
összefüggésben a Kérelmező vonatkozásában az idézett versenyszabály ellenőrzését (egy személy, egy nap, egyszer szavazzon). 
 

 

 

18 

felé,  számviteli 

igénybe  vevő  személy 

teljesítése  a  szolgáltatást 

 
3.1.7. A Hatóság a fentiek alapján a GDPR 15. cikk (1) és (3) bekezdésének sérelmét megállapította 
és a GDPR 58. cikk (2) bekezdés c) pontja alapján a rendelkező részben foglaltak szerint döntött. 
 
3.2. A telefonszám adaton végzett kifogásolt adatkezelések 
 
3.2.1. A telefonszám adat kezelését a Kérelmező a VIP tagság SMS-ben történő fizetése kapcsán 
végzett adatkezeléssel és a játékszabály betartásának ellenőrzése kapcsán végzett adatkezeléssel 
összefüggésben  kifogásolta.  Esetükben  a  telefonszám  adat  kezelése  különböző  adatkezelési 
célokhoz  kapcsolódóan  valósul  meg,  ezáltal  jogszerűségi  vizsgálatuk  is  önállóan  kell,  hogy 
történjen. 
 
3.2.2. Nem megismételve a jelen határozat 3.3. pontjában foglaltakat, a VIP tagság SMS-ben történő 
vásárlásával  összefüggésben  a  vonatkozó  tájékoztatás  módosításra  szorul.  Ugyanakkor,  ezen 
adatkezelés  tekintetében  az  adatkezelési  tájékoztatóból  kiolvasható  volt  a  telefonszám  adat 
kezelése és a tényleges adatkezelési gyakorlat a Hatóság rendelkezésére álló adatok alapján ezzel 
egyezést  mutatott.  Az  eset  ismertté  vált  körülményei  alapján  továbbá,  az  adatkezelés  tényleges 
céljai  (szerződés 
jogi 
kötelezettségek  teljesítése)  igazolhatók  és  megfelelő  jogalappal  alátámaszthatók,  tényleges 
adatkezelési  tevékenységével  kapcsolatban  pedig  nincs  arra  utaló  jel,  hogy  a  Kérelmezett 
gyakorlata  ezektől  eltért  volna.  Így  a  Kérelmezőnek  a  tárgyi  adatkezelési  célok  tekintetében  a 
tényleges  adatkezelési  gyakorlattal  összefüggésben  felmerülő  sérelme  a  megfelelő  és  előzetes 
tájékoztatás lentebb (3.3. pont) részletezett hibáiban ragadható meg, azon nem terjed túl. 
 
3.2.3. A szavazatellenőrzés kapcsán végzett adatkezeléssel összefüggésben más a helyzet: 
Amellett,  hogy  jogszerű  adatkezelés  az  adott  adatkezelési  cél  tekintetében  biztosított  előzetes 
tájékoztatás nélkül nem képzelhető el, – ami a GDPR 13. cikk (3) bekezdését is sértő módon itt teljes 
mértékben elmaradt – a szavazatellenőrzési célból végzett adatkezelésével a Kérelmezett a GDPR 
6.  cikk  (4)  bekezdését  figyelembe  véve,  a  telefonszám  adatot  az  eredeti  céljától  eltérő  célra 
jogellenesen használta fel, továbbá az adatkezelésnek e célhoz kapcsolódóan nincs megfelelő, a 
GDPR 6. cikk (1) bekezdése szerinti jogalapja. 
 
A  versenyben  leadott  szavazatok  ellenőrzése  céljából  végzett  adatkezelésről  –  ahogy  erre  a 
Kérelmezett is hivatkozott – az adatkezelési tájékoztató nem tartalmaz tájékoztatást. Az Adatvédelmi 
tisztviselőnek  a  Hatóság  felé  küldött  válasza  alapján  a  Kérelmezett  ilyen  célból  nem  tervezett 
adatkezelést folytatni, pusztán a „szokatlan tendenciát mutató” szavazatleadások hatására döntött 
úgy,  hogy  „manuális  ellenőrzést”  végez.  Az  e  célból  végzett  adatkezelésében  a  VIP  tagsággal 
összefüggésben kezelt telefonszám adatot használta fel és a Hatóságnak adott válaszában ehhez 
az  adatkezelési  célhoz  a  GDPR  6.  cikk  (1)  bekezdés  f)  pontja  szerinti  jogos  érdek  jogalapot 
kapcsolta. 
 
A GDPR 6. cikk (4) bekezdése lehetővé teszi, hogy a személyes adatokat az adatkezelés eredeti 
céljától eltérő egyéb célból kezelje az adatkezelő, feltéve, hogy az adatkezelés összeegyeztethető 
az  adatkezelésnek  azzal  az  eredeti  céljával,  amelyre  a  személyes  adatokat  eredetileg  gyűjtötték. 
Ebben az esetben az adatkezelőnek több szempontot figyelembe kell vennie, melyek közül a GDPR 

 

 

 

19 

6.  cikk  (4)  bekezdése  példálózó  felsorolásban  kiemeli  azokat  a  körülményeket,  amelyek 
mérlegelését a legfontosabbnak tartja. 
 
Jelen  ügyben  megállapítható,  hogy  a  Kérelmezett  a  fentiekben  részletezettek  szerint  az  eredeti 
adatkezelési  céltól  eltérő  egyéb  célból  is  kezelte  a  Kérelmező  telefonszám  adatát.  Ezen  cél 
tekintetében alkalmaznia kellett volna az általános adatvédelmi rendelet 6. cikk (4) bekezdésében 
foglaltakat,  és  meg  kellett  volna  állapítania,  hogy  az  adatkezelés  eredeti  és  ettől  eltérő  célja 
összeegyeztethető-e.  A  Kérelmezett  a  GDPR  6.  cikk  (4)  bekezdése  szerinti  előzetes  mérlegelés 
elvégzését a Hatóság felé nem igazolta. 
 
Amennyiben a mérlegelés elvégzése alapján a Kérelmezett arra a következtésre jutott volna, hogy 
összeegyeztethető az új céllal az adatkezelése, abban az esetben az új adatkezelési célról és ehhez 
kapcsolódóan  minden  releváns  információról  a  Kérelmezőt  az  általános  adatvédelmi rendelet  13. 
cikk (3) bekezdése alapján tájékoztatnia kellett volna. Nem összeegyeztethető adatkezelési célok 
esetén pedig az új célú adatkezelés nyilvánvalóan nem lett volna elvégezhető.  
 
A  jogalap  tekintetében  megfogalmazott  álláspontja  szerint  a  Kérelmezett  a  szavazatellenőrzés 
körében folytatott adatkezelése jogalapjának a GDPR 6. cikk (1) bekezdés f) pontja szerinti jogos 
érdek jogalapot tekinti, amivel kapcsolatban a Hatóság rá kíván mutatni arra, hogy a tárgyi jogalap 
alkalmazhatóságának a feltétele, hogy az adatkezelő előzetes érdekmérlegelést végezzen. Ennek 
elvégzésére az eljárás során a Kérelmezett nem hivatkozott. 
 
Az érdekmérlegelési teszt eredménye a jogos érdek jogalapot egyébként nem feltétlenül támasztja 
alá  és  ilyenkor  erre  a  jogalapra  jogszerűen  nem  is  lehet  hivatkozni.  Kérdéses,  hogy  ebben  az 
esetben,  ha  a  Kérelmezett  lefolytatta  volna  az  érdekmérlegelési  tesztet,  adott  esetben  a 
hatásvizsgálatot  is,  annak  eredménye  alátámasztotta  volna-e  a  jogos  érdek  jogalapot  ennél  az 
adatkezelési  célnál,  kiállta  volna-e  a  szükségesség-arányosság  tesztjét,  illetve,  hogy  abban  az 
esetben  is  ezt  találta  volna-e  az  igénybe  vehető  megoldások  közül  a  leghatékonyabbnak,  a 
magánszférát legkevésbé terhelőnek. Általános éllel nem zárható ki, hogy az adatkezelés célja és 
jogos  érdekben  megjelölt  jogalapja  megfelelő  előzetes  és  sikeres  érdekmérlegelési  teszt,  (adott 
esetben hatásvizsgálat) és megfelelő előzetes tájékoztatás biztosítása mellett akár elfogadható is 
lehet vagy bizonyos garanciák beépítésével azzá tehető, azonban a Kérelmezett mérlegelést nem 
végzett és így az adatkezelésnek nem volt jogalapja. 
 
Érdekmérlegelés hiányában a különböző érdekek mérlegelése, kiegyensúlyozása nem történhetett 
meg,  garanciális  intézkedések  beépítésére  nem  kerülhetett  sor,  az  érintettek  adatkezeléssel 
kapcsolatos  várakozásai  pedig  –  éppen  az  adatkezelői  tájékoztatás  alapján  –  a  tényleges 
adatkezelési  gyakorlattal  kifejezetten  ellentétesek  lehettek.  A  jelen  esetben,  egy  elvárható 
gondossággal  eljáró  jóhiszemű  érintettben,  egyrészt  a  VIP  tagsággal  kapcsolatos  tájékoztatási 
hibák, másrészt a szavazatellenőrzéssel kapcsolatos tájékoztatás teljes hiányának hatására, joggal 
alakulhatott ki az a téves  várakozás, hogy a telefonszám adatot ezen két adatkezelés kapcsán a 
Kérelmezett nem kezeli. 
 
A Hatóság a szavazatellenőrzéssel kapcsolatos adatkezelés értékelésében azt is figyelembe vette, 
hogy az a tényleges megvalósulásában, az Adatvédelmi tisztviselő válaszában megjelölt célhoz és 
vélt  jogalaphoz  igazodott;  a  rendelkezésre  álló  információk  szerint,  a  jogsérelem  kizárólag  a 

 

 

 

20 

Kérelmezőt érintette, egyszeri alkalommal, egy egyedileg folytatott adatkezeléssel összefüggésben, 
amit  a  Kérelmezett  manuálisan  végzett  el,  tehát  automatizált  működést  arra  az  adatkezelésében 
nem  épített;  a  Kérelmezett  által  előadottak  alapján,  a  manuális  ellenőrzés  megvalósulásakor  a 
telefonszám  adaton  keresztül  a  VIP  tagság  és  a  leadott  szavazat  összekapcsolása  csak  a 
Kérelmezett számára vált lehetségessé. 
 
3.2.4.  A  Kérelmező  panaszt  jelzett  amiatt  is,  hogy  a  versenyből  kizárták,  tekintettel  arra,  hogy 
megítélése  szerint  a  Felhasználási  Feltételek  című  dokumentum  alapján  nem  szabálytalan,  hogy 
egy embernek több VIP tagsága is legyen. A Hatóság megállapította, hogy az „egy ember, egy nap, 
egyszer szavazzon” játékszabály sérelme miatti kizárás, nem adatkezelési kérdés, hanem a fenti 
játékszabály megsértésének következménye. A kizárás jogszerűségének kérdése így adatvédelmi 
szempontból nem megítélhető, szemben azzal a – fentebb értékelt – kérdéssel, hogy a játékszabály 
betartásának ellenőrzése milyen adatkezelési műveleteken keresztül valósul meg. 
 
3.2.5.  A  Hatóság  az  eljárása  során  figyelembe  vette,  hogy  a  kérelem  benyújtásakor  hatályos 
állapothoz  képest  a  Felhasználási  Feltételek  című  dokumentum,  valamint  az  adatkezelési 
tájékoztató  című  dokumentum  módosult.  A  dokumentumok  módosulása  nem  változtat  azon  a 
tényen,  hogy  a  panaszban  jelzett  időszakban  a  Kérelmezett  a  fentebb  jelzettekben  jogsértő 
gyakorlatot követett, így ezen dokumentumok módosulása e tekintetben nem releváns.  
 
3.2.6.  A  Hatóság  a  fentiek  alapján,  a  GDPR  13.  cikk  (3)  bekezdésének,  a  GDPR  6.  cikk  (4) 
bekezdésének és a GDPR 6. cikk (1) bekezdésének sérelmét megállapította és a GDPR 58. cikk (2) 
bekezdés d) pontja alapján a rendelkező részben foglaltak szerint döntött. 
 
3.3. A GDPR 13. cikk (1)-(2) bekezdései szerinti adatkezelési tájékoztatás 
 
3.3.1.  A  Kérelmező  a  Hatósághoz  benyújtott  kérelmében  az  általános  adatkezelési  tájékoztatást 
panasszal  két  irányból  érintette:  egyrészt  konkrétan  a  telefonszám  adat  személyével  történő 
összekapcsolása szempontjából, másrészt általánosságban. 
 
3.3.2. A Kérelmezőnek a telefonszám adat kezelésével kapcsolatos konkrét kifogása az általános 
tájékoztatási kötelezettség teljesülését két különböző adatkezelés tekintetében érintette: az egyik, a 
VIP  tagság  SMS-ben  történő  befizetésével  kapcsolatos  adatkezelés,  a  másik  a  versenyszabály 
ellenőrzésével kapcsolatos adatkezelés. 
 
A 
tájékoztatás  megfelelőségével  kapcsolatban 
mindenekelőtt  azt  szükséges  tisztázni,  hogy  a  tájékoztatást  előzetesen  kell  biztosítania  az 
adatkezelőnek,  mégpedig  oly  módon,  hogy  az  a  GDPR  13.  cikk  (1)-(2)  bekezdései  szerinti 
tartalommal minden adatkezelése vonatkozásában adatkezelési célonként önállóan megvalósuljon. 
Egyazon adattípus – a jelen esetben a telefonszám – kezelése megvalósulhat több különböző célból 
is, így tájékoztatást is célonként kell róluk biztosítani. 
 
Az adatkezelő egy bizonyos adatot nem kezelhet az eredetitől eltérő más célra anélkül, hogy ennek 
jogszerűségi feltételei adottak lennének és erről előzetes tájékoztatást nyújtana az érintetteknek. 
A  tájékoztatásnak  egyértelműnek  kell  lennie  és  a  (jogszerű)  adatkezelési  gyakorlatot  kell 
ténylegesen tükröznie. 

telefonszám  adat  kezeléséről  nyújtandó 

 

 

 

21 

 
3.3.3.  A  versenyen  történő  szavazások  ellenőrzésével  kapcsolatban  az  Adatvédelmi  tisztviselő  a 
Hatóságnak küldött válaszában kifejtette, hogy az adatkezelési tájékoztató nem tartalmaz erre az 
adatkezelésre  vonatkozó  rendelkezést,  mivel  korábban  nem  fordult  elő  olyan  szavazási  kísérlet, 
amely az ellenőrzést ezúttal a Kérelmezett számára indokolttá tette.  A Kérelmezett válaszából az 
következik,  hogy  a  szavazással  összefüggésben  megvalósult  adatkezelésről  a  Kérelmező  első 
alkalommal csak akkor értesülhetett, amikor a kizárás tényéről értesítették. Az adatkezelésről tehát 
a  szavazás  ellenőrzésével  összefüggésben  Kérelmezőnek  nem  lehetett  tudomása,  mert  arról 
semmilyen  formában  nem  kapott  előzetes  tájékoztatást.  A  tájékoztatás  teljes  hiánya  a  tárgyi 
adatkezelési  céllal  kapcsolatban  megállapítható,  ezt  az  adatkezelési  tájékoztatóban  a  célonkénti 
tájékoztatásra  figyelemmel  szükséges  elvégezni  (amennyiben  a  Kérelmezett  a  jelen  határozat 
kézhezvételét követően is folytatni tervezi ezt az adatkezelést). 
 
A  szavazások  ellenőrzése  körében  végzett  adatkezelésről  a  Kérelmezett  a  GDPR  13.  cikk  (3) 
bekezdését is sértő módon a GDPR 13. cikk (1)-(2) bekezdései szerinti tájékoztatást nem adott. A 
tájékoztatásnak  előzetesnek kell lennie,  ezért a jelen esetben a Kérelmezett az adatot az eredeti 
céljától eltérően előzetes tájékoztatás nélkül használta fel.  
 
3.3.4.  A  VIP  tagság  SMS-ben  történő  befizetésével  kapcsolatosan  a  Kérelmezett  egyértelműen 
kezeli a telefonszám adatot. Ez derül ki a transactions.xlsx elnevezésű táblázatából, az adatkezelési 
tájékoztatóból és a Hatóságnak megküldött válaszból is, amelyben az Adatvédelmi tisztviselő a VIP 
tagság vonatkozásában a tájékoztató szöveget az adatkezelési tájékoztató 4. (4) i) pontjában jelöli 
meg. Az adatkezelési tájékoztató hivatkozott pontja kifejezetten feltünteti a kezelt adatok körében a 
telefonszám adatot, ugyanakkor Kérelmezett ezzel ellentétes tájékoztatást szerepeltetett a honlap 
aloldalán.  Nem  várható  el  az  érintettől,  hogy  két  egymásnak  ellentmondó  információ  közül 
válasszon, továbbá az sem, hogy az információ tisztázásáért lépéseket tegyen, mert nem az érintett 
kötelezettsége,  hogy  az  ellentmondást  tisztázza,  hanem  az  adatkezelő  kötelezettsége,  hogy  a 
tájékoztatása  egyértelmű  legyen.  Ugyanakkor,  nem  lehet  eltekinteni  attól  a  ténytől  sem,  hogy  az 
adatkezelési szempontból releváns tájékoztató és a tényleges adatkezelési gyakorlat egyezik, így a 
hibás 
jelenik  meg.  A 
Kérelmezettnek  gondoskodnia  kell  arról,  hogy  ügyféltájékoztató  dokumentumai  az  adatkezelési 
tájékoztatójával összhangban legyenek. 
 
Az adatkezelési tájékoztató 4. (4) i) pontja az adatkezelés céljaként „a fizetős tartalmak elérhetővé 
tételét”  jelöli  meg,  az  őrzési  időt  pedig  számviteli  kötelezettségeire  hivatkozva  határozta  meg.  A 
probléma 
tekintetében  a  célonkénti  bontásban  megvalósuló 
tájékoztatás  hiánya.  A  tájékoztató  ebben  a  formában  összemossa  a  számviteli  őrzési  időre 
figyelemmel  a  számviteli  célt  és  a  VIP  tagság  szolgáltatásához  fűződő  célt  (amellett,  hogy  a 
versenyszavazatok ellenőrzésének célja szerinti adatkezelést nem szerepelteti). Ezek külön célok, 
és  ezért  a  tájékoztatást  is  célonként  kell  megadni,  mivel  az  egyes  célokon  belül  a  tájékoztatási 
elemek (például őrzési idő, kezelt adatok köre, jogalap) eltérhetnek. A számviteli célnál maradva, ha 
az  adatkezelést  jogszabály  írja  elő,  akkor  az  e  célból  megvalósuló  adatkezelés  jogalapja  a  jogi 
kötelezettség teljesítése, ahogyan más célok kapcsán pedig más jogalapok lehetnek észszerűek. 
Az adatkezelési tájékoztatóban a célonkénti tájékoztatás akkor valósul meg az elvárt formában, ha 
a  GDPR  13.  cikk  (1)-(2)  bekezdései  szerinti  információk  minden  cél  esetében  egyértelműek, 
tartalmuk  világosan  értelmezhető.  Ennek  a  kezelt  adatok  körén  belül  visszatérően  alkalmazott 

tájékoztatás  a  honlap  aloldalán  szereplő  hivatkozott  mondatban 

forrása  ezen  adatkezelések 

 

 

 

22 

„érintetti  profil  adatok”  fordulat  nem  felel  meg.  A  tájékoztatás  részeként  a  kezelt  adatok  körét 
tárgyilagosan fel kell sorolni, homályos tartalmú, jelentésű gyűjtőfogalmak  ennek kiváltására nem 
alkalmazhatóak. A célonkénti bontásban megvalósuló tájékoztatás  előkészítésekor  az adatkezelő 
egyebek mellett azt is fel kell, hogy mérje, hogy szüksége van-e az elérni kívánt célhoz egy adott 
személyes adatra vagy sem. Jelen esetben például nem igazolt, hogy számviteli célból is szükséges 
lenne annak a telefonszám adatnak a kezelése, amely a VIP státusz szolgáltatás biztosítása céljából 
a szerződés teljesítéséhez szükséges adatként van megjelölve. Az őrzési idő is eltérően alakulhat 
az adott adatkezelési cél függvényében: más a helyzet, ha valamely jogszabály azt mérlegelést nem 
engedve, objektíve meghatározza és megint más, ha az a szolgáltatás biztosításával kapcsolatos 
követelmények függvényében az adatkezelő által határozható meg. 
 
3.3.5.  Az  adatkezelési 
tájékoztatás  megfelelőségével  kapcsolatban  a  Kérelmező  által 
általánosságban  megfogalmazott  további  kifogások  tárgyában  a  Hatóság  az  alábbiakra  kíván 
rámutatni:  
 
A  jelen  eljárás  tárgya  a  Kérelmező  egyéni  érintetti  jogának  feltételezett  sérelme  és  nem  a 
Kérelmezett  általánosságban  vett  adatkezelési  gyakorlata.  Erre  tekintettel,  az  adatkezelési 
tájékoztató  és  annak  az  egyéb  ügyféltájékoztató  dokumentumokkal  való  koherenciája  a  jelen 
hatósági  eljárás  keretében  csak  annyiban  a  vizsgálat  tárgya,  amennyiben  az  a  Kérelmezőnek  a 
telefonszám  adata  kezelésével  kapcsolatos  konkrét  érintetti  jogsérelemével  összefügg.  Ennek 
keretei között maradva, a Hatóság a kérelem ezen részében megfogalmazott további kifogásokkal 
kapcsolatosan a fentiek mellett a következő megállapításokat teszi: 
 
Az  adatkezelő  kilétére  vonatkozó  információ  az  adatkezelési  tájékoztatóban  szerepelt,  a 
Kérelmezett a Kérelmező számára elérhető volt, adatkezelői minőségét nem vitatta és így a panasz 
e  tekintetben  megalapozatlan,  de  itt  is  biztosítani  kell  az  ügyféltájékoztató  dokumentumok  (jelen 
esetben  a  Felhasználási  Feltételek  című  dokumentum)  adatkezelési 
tájékoztatóval  való 
összhangját. 
 
Az adatfeldolgozókra vonatkozó tájékoztatás a GDPR 13. cikk (1)-(2) bekezdései szerinti tartalom 
része, ezért az ezzel kapcsolatos panasz a fentieken túl külön értékelést nem igényel (tehát a kérdés 
a célonkénti bontásban nyújtott tájékoztatás részelemeként tisztázandó).  
 
A  telefonszám  adat  kezelésével  kapcsolatban  részletezetteken  felül,  –  amit  a  Hatóság  fentebb 
értékelt  –  mindazon  további  kifogás,  ami  az  adatkezelési  cél,  jogalap,  őrzési  idő,  kezelt  adatkör 
egyes elemei tárgyában adott tájékoztatás megfelelőségét általánosságban érintette a Hatóság jelen 
eljárásának körén kívül esik, mivel a Kérelmezett általános gyakorlatát érintő kérdésként és nem a 
konkrét érintetti jogsérelemhez kapcsolódóan fogalmazódott meg. 
 
A Hatóság az eljárása során figyelembe vette, hogy a kérelem benyújtásakor hatályos állapothoz 
képest  a  Felhasználási  Feltételek  című  dokumentum,  valamint  az  adatkezelési  tájékoztató  című 
dokumentum  módosult.  A  dokumentumok  módosulása  nem  változtat  azon  a  tényen,  hogy  a 
panaszban jelzett időszakban a Kérelmezett a fentebb jelzettekben jogsértő gyakorlatot követett. A 
Hatóság  ugyanakkor  a  fentiek  keretei  között  maradva  megvizsgálta  a  két  dokumentum  jelenleg 
hatályos  verzióit  is  és  megállapította,  hogy  az  e  pontban  jelzett  koncepcionális  hibák  azokban 
továbbra  is  fennállnak,  így  az  ezen  dokumentumokon  idő  közben  eszközölt  módosítások  a  fenti 

 

 

 

23 

megállapításokat nem érintik. A Hatóság megállapította továbbá, hogy a honlap egyes tájékoztató 
szövegei  és  a  hivatkozott  két  dokumentum  hatályos  szövege  továbbra  sincs  egymással 
szinkronban. 
 
3.3.6. A Hatóság a fentiek alapján, a Kérelmező kérelmének részben helyt ad, a GDPR 13. cikk (1)-
(2)  bekezdéseinek  sérelmét  megállapítja  és  a  GDPR  58.  cikk  (2)  bekezdés  d)  pontja  alapján  a 
rendelkező részben foglaltak szerint döntött. 
 
3.4. A Kérelmező telefonszám adatain folytatott adatkezelések felülvizsgálata 
 
Miután a Kérelmezett a fentiek szerint felülvizsgálja az adatkezelési gyakorlatát, azzal összhangba 
hozza  az  adatkezelési  tájékoztatóit,  elkerülhetetlen,  hogy  a  Kérelmező  személyes  adatain 
folyamatban lévő adatkezeléseit ezekkel összevesse és a Kérelmező tájékoztatása mellett szükség 
esetén  intézkedjen  arról,  hogy  a  Kérelmező  személyes  adatain  a  továbbiakban  csak  jogszerűen 
végezzen adatkezelést.  
 
Figyelembe  véve,  hogy  a  jelen  határozat  3.2.  és  3.3.  pontjainak  teljesítése  eredményeként  az 
adatkezelési tájékoztató módosulni fog, a Hatóság a GDPR 58. cikk (2) bekezdés d) pontja alapján 
a rendelkező részben foglaltak szerint döntött. 
 
3.5. Bírság 
 
A  Hatóság  elutasítja  a  Kérelmező  adatvédelmi  bírság  kiszabására  vonatkozó  kérelmét,  mivel  e 
jogkövetkezmény  alkalmazása  a  Kérelmező  jogát  vagy  jogos  érdekét  közvetlenül  nem  érinti, 
számára a Hatóság ilyen döntése jogot vagy kötelezettséget nem keletkeztet, ebből kifolyólag ezen 
–  a  közérdek  érvényesítésének  körébe  eső  –  jogkövetkezmény  alkalmazása  tekintetében  a 
bírságkiszabás vonatkozásában a Kérelmező nem minősül ügyfélnek az Ákr. 10. § (1) bekezdése 
alapján,  illetve  mivel  az  Ákr.  35.  §  (1)  bekezdésének  nem  felel  meg,  e  vonatkozásban  kérelem 
benyújtásának nincs helye, a beadvány ezen része kérelemként nem értelmezhető. 
 
A  Hatóság  ugyanakkor  hivatalból  megvizsgálta,  hogy  indokolt-e  a  Kérelmezettel  szemben 
adatvédelmi bírság hivatalból történő kiszabása. E körben a Hatóság a GDPR 83. cikk (2) bekezdése 
és az Infotv. 75/A.§-a alapján mérlegelte az ügy összes körülményét és megállapította, hogy a tárgyi 
eljárás időben elhúzódott, a Kérelmezettre más alkalommal panasz nem érkezett, így a jelen eljárás 
során feltárt jogsértések alapján bírság kiszabása nem indokolt. 
 
4. Egyéb kérdések 
 
4.1. A Hatóság az eljárás során túllépte az Infotv. 60/A.§ (1) bekezdése szerinti százötven napos 
ügyintézési határidőt, ezért az Ákr. 51.§ (1) bekezdés b) pontja alapján tízezer forintot illeti meg a 
Kérelmezőt – választása szerint – bankszámlára utalással vagy postai utalvánnyal. 
 
4.2. A Hatóság jelen döntése az Ákr. 80-81.§-án és az Infotv. 61. § (1) bekezdésén alapul. A döntés 
az Ákr. 82. § (1) bekezdése alapján a közlésével véglegessé válik. Az Ákr. 112. §-a, és 116. § (1) 
bekezdés és (4) bekezdés d) pontja, illetve a 114. § (1) bekezdése alapján a döntéssel szemben 
közigazgatási per útján van helye jogorvoslatnak. 

 

 

 

24 

* * * 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdése a) 
pont aa) alpontja alapján a Fővárosi Törvényszék kizárólagosan illetékes. A Kp. 27.§ (1) bekezdés 
b) pontja alapján a törvényszék hatáskörébe tartozó perben a jogi képviselet kötelező. Kp. 39. § (6) 
bekezdése  szerint  –  ha  törvény  eltérően  nem  rendelkezik  –  a  keresetlevél  benyújtásának  a 
közigazgatási cselekmény hatályosulására halasztó hatálya nincs. 
 
A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. törvény 
(a  továbbiakban:  Pp.)  604.  §  szerint  alkalmazandó,  az  elektronikus  ügyintézés  és  a  bizalmi 
szolgáltatások  általános  szabályairól  szóló  2015.  évi  CCXXII.  törvény  (a  továbbiakban:  E-
ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője  elektronikus 
kapcsolattartásra kötelezett. 
 
A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  Az 
egyszerűsített perről szóló tájékoztatás a Kp. 77. § (1)-(2) bekezdésén és a 124. § (1) bekezdés és 
(2) bekezdés c) pontján, illetve (5) bekezdésén alapul. A közigazgatási per illetékének mértékét az 
illetékekről szóló 1990. évi XCIII. törvény (továbbiakban: Itv.) 45/A. § (1) bekezdése határozza meg. 
Az  illeték  előzetes  megfizetése  alól  az  Itv.  59.  §  (1)  bekezdése  és  62.  §  (1)  bekezdés  h)  pontja 
mentesíti az eljárást kezdeményező felet. 
 
Az Infotv. 38. § (2) bekezdése szerint a Hatóság feladata a személyes adatok védelméhez, valamint 
a  közérdekű  és  a  közérdekből  nyilvános  adatok  megismeréséhez  való  jog  érvényesülésének 
ellenőrzése és elősegítése, továbbá a személyes adatok Európai Unión belüli szabad áramlásának 
elősegítése. Ugyanezen § (2a) bekezdése szerint az általános adatvédelmi rendeletben a felügyeleti 
hatóság  részére  megállapított  feladat-  és  hatásköröket  a  Magyarország  joghatósága  alá  tartozó 
jogalanyok  tekintetében  az  általános  adatvédelmi  rendeletben  és  e  törvényben  meghatározottak 
szerint a Hatóság gyakorolja. 
A Hatóság illetékessége az ország egész területére kiterjed. 
 
Budapest, 2022.08.03. 
 
 

Dr. Péterfalvi Attila 

elnök 

c. egyetemi tanár 

 

 

