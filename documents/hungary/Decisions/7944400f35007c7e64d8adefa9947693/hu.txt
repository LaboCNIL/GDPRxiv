 

Iktatószám: 
Korábbi ügyszám: 
 

NAIH-3337-15/2022 
NAIH-8003/2021 
 

Tárgy: 

jogsértés 
megállapítása 

 

 
 
 
 

H A T Á R O Z A T  

 
 

A Nemzeti Adatvédelmi és Információszabadság Hatóság (a továbbiakban: Hatóság) előtt 
………………………..  kérelmező  (lakcíme:  ………………………………….;  a  továbbiakban: 
Kérelmező) által a …………………………………….-al (székhely: ……………………………; a 
továbbiakban: Kérelmezett) szemben 2021. október 25. napján személyes adatok kezelésével 
kapcsolatos  előzetes  tájékoztatás  hiánya  tárgyában  ePapíron  benyújtott  kérelme  alapján 
adatvédelmi hatósági eljárás indult. A Hatóság a fenti adatvédelmi hatósági eljárásban az 
alábbi döntéseket hozza: 
 
I. A Hatóság a Kérelmező kérelmére megállapítja, hogy Kérelmezett 2021. szeptember 17. 
és 2021. szeptember 30. napján nem adott megfelelő előzetes tájékoztatást a Kérelmezőnek 
a  Kérelmezett  telefonos  ügyfélszolgálata  által  kezdeményezett  telefonhívások  rögzítésével 
kapcsolatban,  és  ezzel  megsértette  a  természetes  személyeknek  a  személyes  adatok 
kezelése tekintetében történő védelméről és az ilyen adatok szabad áramlásáról, valamint a 
95/46/EK irányelv hatályon kívül helyezéséről szóló 2016/679/EU rendelet  (a továbbiakban: 
általános adatvédelmi rendelet) 12. cikk (1) bekezdését és 13. cikk (1) és (2) bekezdését. 
 
II. A Hatóság a kérelem azon részével kapcsolatos eljárást, amely a Kérelmezett általános 
gyakorlatának vizsgálatára irányult, megszünteti. 
 
III.  A  Hatóság  hivatalból  megállapítja,  hogy  a  Kérelmezett  telefonos  ügyfélszolgálata  által 
kezdeményezett telefonhívások rögzítésével kapcsolatos 2021. június 30. és 2022. március 9. 
között alkalmazott – a Kérelmező 2021. szeptember 17-i és 2021. szeptember 30-i hívásánál 
nem alkalmazott – általános adatkezelési tájékoztatás nem volt megfelelő. 
 
IV. A Hatóság a fenti adatvédelmi jogsértések miatt az Ügyfelet hivatalból 
 

 

5 000 000 Ft, azaz ötmillió forint 

adatvédelmi bírság 

megfizetésére kötelezi. 

 
A fenti IV. pont szerinti bírságot a jelen határozat véglegessé válásától számított 30 napon 
belül  a  Hatóság  központosított  bevételek  beszedése  célelszámolási 
forintszámlája 
(10032000-01040425-00000000  Központosított  beszedési  számla  IBAN:  HU83  1003  2000 
0104  0425  0000  0000)  javára  kell  megfizetni.  Az  összeg  átutalásakor  a  „NAIH-3337/2022 
BÍRS.” számra kell hivatkozni. 
 
Ha a Kérelmezett a bírságfizetési kötelezettségének határidőben nem tesz eleget, késedelmi 
pótlékot köteles fizetni. A késedelmi pótlék mértéke a törvényes kamat, amely a késedelemmel 
érintett naptári félév első napján érvényes jegybanki alapkamattal egyezik meg. 
 

 

2 

A  bírság  és  a  késedelmi  pótlék  meg  nem  fizetése  esetén  a  Hatóság  elrendeli  a  határozat 
végrehajtását. 
 
A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a bírósági felülvizsgálati eljárás illetéke 30 000 Ft, a per tárgyi illetékfeljegyzési jog alá esik. A 
Fővárosi Törvényszék előtti eljárásban a jogi képviselet kötelező. 
 
 

I N D O K O L Á S  

 
 

Az eljárás menete és a megállapított tényállás 

I. 
 
1. Az eljárás menete 
 
1.1.  Kérelmező  2021.  október  25.  napján  ePapíron  kérelmet  nyújtott  be  a  Hatósághoz, 
amelyben előadta, hogy a Kérelmezett üzletkötője Kérelmezőt 2021. szeptember 17. és 2021. 
szeptember  30.  napján  telefonon  kereste  meg.  A  telefonon  folytatott  beszélgetések 
rögzítéséről  a  Kérelmező  állítása  szerint  csak  később  szerzett  tudomást,  mivel  nem  kapott 
erről tájékoztatást a hívás elején. 
 
1.2. A Kérelmező a Hatóság hiánypótlási felhívására 2021. november 4-én ePapíron érkezett 
hiánypótlás  keretében  azt  nyilatkozta,  hogy  a  szóbeli  tájékoztatás  szerint  a  Kérelmezett 
ügyintézői  meghatározott  sorrendet  követnek,  és  abban  a  tájékoztatás  a  rögzítésről  nem  a 
hívás  elején  található.  A  Kérelmező  akként  módosította  a  kérelmét,  hogy  kéri  mind  a  saját 
személyes adatai tekintetében a Kérelmezett eltiltását attól, hogy előzetes tájékoztatás nélkül 
kezelje a személyes adatait, valamint a Kérelmezett általános gyakorlatának vizsgálatát is kéri 
e körben. 

 

1.3. A Hatóság felhívására a Kérelmezett nevében  2022. március 18. és 2022. március 28. 
napján  a  …………….………  email  címről  elektronikus  dokumentumként  érkeztek 
nyilatkozatok, amelyeket egy harmadik fél mint a Kérelmezett adatvédelmi tisztviselője nyújtott 
be (…………………………, ………………………. kijelölt szakértő). Ezen dokumentumok nem 
tartalmaztak semmilyen aláírást. 

 

1.4.  A  Kérelmezett  nyilatkozatai  alakilag  hiányosak  voltak,  mert  nélkülözték  az  általános 
közigazgatási  rendtartásról  szóló  2016.  évi  CL.  törvény  (a  továbbiakban:  Ákr.)  26.  §  (1) 
bekezdése alapján szükséges írásbeli formát, így azok adatvédelmi hatósági eljárásban nem 
minősülnek  szabályszerűen  benyújtottnak.  A  Kérelmezett  a  Hatóság  2022.  március  24-én 
postai úton küldött, NAIH-3337-3/2022 számú végzésére nem válaszolt. 
 
1.5. A Hatóság ismételt felhívására a Kérelmezett 2022. augusztus 18-án NAIH-3337-6/2022 
szám  alatt  iktatott  válaszlevelében  pótolta  a  formai  hiányosságokat  és  tett  az  Ákr.  szerint 
szabályszerű nyilatkozatokat. A nyilatkozatában Kérelmezett elismerte azt, hogy a Kérelmező 
nem  minden  telefonhívása  esetén  kapott  megfelelő  előzetes  adatkezelési  tájékoztatást  a 
Kérelmezettől a hangfelvétellel kapcsolatban, mivel a jelen eljárás tárgyát képező két esetben 

1  A  közigazgatási per  kezdeményezésére  a  NAIH_K01  elnevezésű  űrlap szolgál:  NAIH_K01  űrlap   (2019.09.16)  Az  űrlap  az 
általános nyomtatványkitöltő program ( ÁNYK program) alkalmazásával tölthető ki. 

 

3 

a  telefonos  ügyintézők  eltértek  az  általános  script-től.  A  Kérelmezett  tájékoztatta  továbbá  a 
Hatóságot  arról,  hogy  a  jogi  megfelelés  fokozása  érdekében  felülvizsgálja  és  módosítja 
adatkezelési gyakorlatát és tájékoztatását a jogalap és célok tekintetében, valamint szervezési 
intézkedéseket tesz. A válaszlevélhez mellékelt mérleg szerint a Kérelmezett 2021. évi nettó 
árbevétele …………………………. Ft volt. 
 
1.6.  A  Hatóság  2022.  augusztus  26-án küldött felhívására  a  Kérelmezett 2022. szeptember 
16-án  érkezett  válaszában  egyértelműsítette  melyik  script  mely 
időszakban  került 
alkalmazásra, megjelölte az IVR telefonközpontján keresztül bonyolított hanghívások számát, 
valamint  megjelölte  a  telefonközpont  adatkezelésével  összefüggésben  konkrétan  megtett 
szabályozási és szervezési intézkedéseket. 
 
1.7.  A  Hatóság  2022.  október  4-én  jelezte  a  Kérelmezőnek  és  a  Kérelmezettnek,  hogy  a 
bizonyítást  le  kívánja  zárni,  és  az  értesítés  kézhezvételétől  számított  15  napon  belül 
iratbetekintést  kérhetnek  vagy  nyilatkozatot  tehetnek  legkésőbb  a  felhívás  kézhezvételétől 
számított 15 napon belül, vagy iratbetekintés kérése esetén az annak teljesítésétől számított 
további 15 napon belül. A Kérelmező a fenti felhívást 2022. október 5-én, a Kérelmezett 2022. 
október  12-én  vette  át.  A  Kérelmező  a  fenti  felhívásra  semmilyen  nyilatkozatot  nem  tett.  A 
Kérelmezett  2022.  október  21-én  benyújtott  (és  2022.  október  26-án  ismételten  benyújtott) 
kérelmében iratmásolat küldését kérte, amelyet a Hatóság 2022. október 27-én teljesített. A 
Kérelmezett  a  kért  iratmásolatokat  megküldő  NAIH-3337-14/2022  számú  végzést  2022. 
november 6-án vette át. Az átvételtől számított 15 napos határidőn  belül további nyilatkozat 
nem érkezett a Kérelmezettől. 
 
 
2. A megállapított tényállás 
 
2.1. A Hatóság a Kérelmezett 2022. augusztus 18-i és 2022. augusztus 26-i válaszai és annak 
mellékletei alapján az alábbiakat állapította meg. 
 
2.2.  A  Kérelmezett  üzletkötője  2021.  szeptember  17-én  telefonhívást  kezdeményezett  a 
Kérelmezővel  abból  a  célból,  hogy  a  Kérelmezőt 
tájékoztassa  a  Kérelmezett 
hálózat-fejlesztése  miatt  másik  típusú  hálózatra  átállás  szükségességéről.  A  hívás  során  a 
köszönés  után  a  Kérelmezett  üzletkötője  megjelölte  a  fenti  célt,  amelyre  a  Kérelmező  azt 
válaszolta,  hogy  ebből  ki  szeretne  maradni.  A  Kérelmezett  üzletkötője  tájékoztatta  a 
Kérelmezőt, hogy a korábbi hálózat meg fog szűnni, így ebből nem tud kimaradni. A Kérelmező 
kérdésére, hogy ezt miért nem írásban teszik meg, a  Kérelmezett üzletkötője tájékoztatta a 
Kérelmezőt, hogy ha „ezen a rögzített vonalon” nem járul hozzá, akkor levelet fognak küldeni. 
A  Kérelmező  azt  válaszolta  erre,  hogy  az  jó  lesz  neki,  ezt  követően  elköszöntek.  Érdemi 
tájékoztatás  a  hangrögzítésről  nem  történt,  az  „ezen  a  rögzített  vonalon”  nem  utalt 
egyértelműen  hangrögzítésre,  és  sem  a  cél,  sem  a  13.  cikk  (1)  és  (2)  bekezdése  szerinti 
bármely érdemi információ nem volt megtalálható benne, továbbá nem a hívás elején, csak a 
legvégén történt a rögzítésre bármilyen utalás. 
 
2.3. A Kérelmezett üzletkötője 2021. szeptember 30-án ismét telefonhívást kezdeményezett a 
Kérelmezővel  abból  a  célból,  hogy  a  Kérelmezőt 
tájékoztassa  a  Kérelmezett 
hálózat-fejlesztése  miatt  másik 
típusú  hálózatra  átállás  szükségességéről.  Ezen 
telefonbeszélgetés  közepén,  körülbelül  1  perc  25  másodperces  kölcsönös  kommunikációt 
követően történt a rögzítésről említés, és még később a részletes tájékoztatás. A Kérelmező 
kérdésére,  hogy  miért  nem  kapott  a  hívás  elején  tájékoztatást  a  rögzítésről,  a  Kérelmezett 
üzletkötője azt nyilatkozta, hogy „megadott formanyomtatványt követ”. 
 

4 

2.4.  A  Kérelmezett  2022.  augusztus  18-i  válaszának  3.  melléklete  (és  az  alkalmazási 
időszakokat  tisztázó  2022.  szeptember  16-án  érkezett  válaszlevél  1.  pontja)  alapján  a 
Kérelmezett  az  alábbi  tartalmi  szerkezetű  script-et  alkalmazta  2021.  június  30.  és  2022. 
március  9.  között  a  meglévő  ügyfeleknél  (amely  a  vizsgált  két  hívás  időpontját  is  magában 
foglalja): 
 

1. beazonosítás (a köszönés után) 
2.  tájékoztatás  a  rögzítésről  (megjegyzés:  sorrend  felcserélhető  az  1-el),  a  megjelölt 
jogalap „a fogyasztóvédelmi törvény előírásai”, a megőrzési idő 5 év 
3. átkötés műszaki ismertetés 
4. átkötés csomagismertetés (megjegyzés: sorrend felcserélhető a 3-al) 
5. határozott igen bekérése 
6. ászf elérhetősége 
7. időpont-egyeztetés / keresni fogják 
8. tájékoztató kiküldési formájának egyeztetése 
9. elállási jogról tájékoztatás 
10. panaszkezelés-hibaelhárítás (6-10 sorrend felcserélhető) 

 
2.5.  A  Kérelmezett  2022.  augusztus  18-i  válaszának  5.  melléklete  (és  az  alkalmazási 
időszakokat  tisztázó  2022.  szeptember  16-án  érkezett  válaszlevél  1.  pontja)  alapján  a 
Kérelmezett az alábbi tartalmi szerkezetű script-et alkalmazta 2022. március 10-től kezdődően 
a meglévő ügyfeleknél: 

folyamatok  biztosításával  és  a 

1.  tájékoztatás  a  rögzítésről,  a  megjelölt  jogalap  a  Kérelmezett  jogos  érdeke  a 
szerződéskötési 
szolgáltatásai  nyújtásával 
kapcsolatban,a  megőrzési  idő  a  polgári  jogi  igények  elévülési  ideje  de  legfeljebb  a 
szerződés megszűnését követő 1 év 
2. beazonosítás 
3. csomagismertetés + számlázás 
4. műszaki ismertetés 
5. határozott igen bekérése 
6. időpont-egyeztetés / keresni fogják 
7. ászf elérhetősége 
8. tájékoztató kiküldési formájának egyeztetése 
9. elállási jogról tájékoztatás 
10. adategyeztetés 
11. panaszkezelés-hibaelhárítás 

 
2.6. A Kérelmezett 2022. augusztus 18-i válaszának 2.2. pontjában elismerte, hogy a 2021. 
szeptember 17-i telefonhívás tekintetében „megállapítást nyert, hogy az üzletkötő a felvezető 
mondatot  követően  eltért  a  script-től,  kihagyta  a  beazonosítást,  ugyanakkor  csak  említés 
szintjén jelezte az előfizetőnek, hogy a beszélgetés rögzítésre kerül, de részletekbe menően 
nem nyújtott tájékoztatást a részére”. 
 
2.7. A Kérelmezett 2022. augusztus 18-i válaszának 2.2. pontjában elismerte, hogy a 2021. 
szeptember  30-i  telefonhívás  tekintetében  „belső  vizsgálata  azt  állapította  meg,  hogy  az 
üzletkötő a beköszönő és témafelvezető mondatot hosszadalmasan fogalmazta meg, ennek 
okán, illetve a Kérelmező közbeszólása miatt tért el a script további elemeitől”. 
 
 
II. 

Az ügyben alkalmazandó jogszabályi rendelkezések 

 

Az  általános  adatvédelmi  rendelet  2.  cikk  (1)  bekezdése  szerint  az  általános  adatvédelmi 
rendeletet  kell  alkalmazni  a  személyes  adatok  részben  vagy  egészben  automatizált  módon 

5 

történő kezelésére, valamint azoknak az adatoknak a nem automatizált kezelésére, amelyek 
valamely nyilvántartási rendszer részét képezik, vagy amelyeket egy nyilvántartási rendszer 
részévé kívánnak tenni. 
 
Az  általános  adatvédelmi  rendelet  4.  cikk  1.  pontja  szerint  „személyes  adat”  az  azonosított 
vagy azonosítható természetes személyre („érintett”) vonatkozó bármely információ. 
 
Az általános adatvédelmi rendelet 4. cikk 7. pontja szerint „adatkezelő” az a természetes vagy 
jogi  személy,  közhatalmi  szerv,  ügynökség  vagy  bármely  egyéb  szerv,  amely  a  személyes 
adatok kezelésének céljait és eszközeit önállóan vagy másokkal együtt meghatározza; ha az 
adatkezelés céljait és eszközeit az uniós vagy a tagállami jog határozza meg, az adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami 
jog is meghatározhatja. 
 
Az  általános  adatvédelmi  rendelet  12.  cikk  (1)  bekezdése  alapján  az  adatkezelő  megfelelő 
intézkedéseket hoz annak érdekében, hogy az érintett részére a személyes adatok kezelésére 
vonatkozó,  a  13.  és  a  14.  cikkben  említett  valamennyi  információt  és  a  15–22.  és  34.  cikk 
szerinti  minden  egyes  tájékoztatást  tömör,  átlátható,  érthető  és  könnyen  hozzáférhető 
formában,  világosan  és  közérthetően  megfogalmazva  nyújtsa,  különösen  a  gyermekeknek 
címzett bármely információ esetében. Az információkat írásban vagy más módon – ideértve 
adott esetben az elektronikus utat is – kell megadni. Az érintett kérésére szóbeli tájékoztatás 
is adható, feltéve, hogy más módon igazolták az érintett személyazonosságát. 
 
Az  általános  adatvédelmi  rendelet  13.  cikk  (1)  és  (2)  bekezdése  alapján  az  adatkezelő  a 
személyes  adatok  megszerzésének  időpontjában  legalább  az  alábbi  információkat  kell  az 
érintett rendelkezésére bocsátania: 
 

(i) 

(ii) 
(iii) 
(iv) 

(v) 

(vi) 

(vii) 

(viii) 

(ix) 

(x) 

az  adatkezelőnek  és  –  ha  van  ilyen  –  az  adatkezelő  képviselőjének  a  kiléte  és 
elérhetőségei; 
az adatvédelmi tisztviselő elérhetőségei, ha van ilyen; 
a személyes adatok tervezett kezelésének célja, valamint az adatkezelés jogalapja; 
a 6. cikk (1) bekezdésének f) pontján alapuló adatkezelés esetén, az adatkezelő vagy 
harmadik fél jogos érdekei; 
adott  esetben  a  személyes  adatok  címzettjei,  illetve  a  címzettek  kategóriái,  ha  van 
ilyen; 
adott esetben annak ténye, hogy az adatkezelő harmadik országba vagy nemzetközi 
szervezet  részére  kívánja  továbbítani  a  személyes  adatokat,  továbbá  a  Bizottság 
megfelelőségi határozatának léte vagy annak hiánya, vagy a 46. cikkben, a 47. cikkben 
vagy  a  49.  cikk  (1)  bekezdésének  második  albekezdésében  említett  adattovábbítás 
esetén a megfelelő és alkalmas garanciák megjelölése, valamint az azok másolatának 
megszerzésére szolgáló módokra vagy az azok elérhetőségére való hivatkozás. 
a  személyes  adatok  tárolásának  időtartamáról,  vagy  ha  ez  nem  lehetséges,  ezen 
időtartam meghatározásának szempontjairól; 
az érintett azon jogáról, hogy kérelmezheti az adatkezelőtől a rá vonatkozó személyes 
adatokhoz  való  hozzáférést,  azok  helyesbítését, 
törlését  vagy  kezelésének 
korlátozását,  és  tiltakozhat  az  ilyen  személyes  adatok  kezelése  ellen,  valamint  az 
érintett adathordozhatósághoz való jogáról; 
a  6.  cikk  (1)  bekezdésének  a)  pontján  vagy  a  9.  cikk  (2)  bekezdésének  a)  pontján 
alapuló  adatkezelés  esetén  a  hozzájárulás  bármely 
történő 
visszavonásához való jog, amely nem érinti a visszavonás előtt a hozzájárulás alapján 
végrehajtott adatkezelés jogszerűségét; 
a felügyeleti hatósághoz címzett panasz benyújtásának jogáról; 

időpontban 

6 

(xi) 

(xii) 

arról,  hogy  a  személyes  adat  szolgáltatása 
jogszabályon  vagy  szerződéses 
kötelezettségen  alapul  vagy  szerződés  kötésének  előfeltétele-e,  valamint  hogy  az 
érintett  köteles-e  a  személyes  adatokat  megadni,  továbbá  hogy  milyen  lehetséges 
következményeikkel járhat az adatszolgáltatás elmaradása; 
a 22. cikk (1) és (4) bekezdésében említett automatizált döntéshozatal ténye, ideértve 
a profilalkotást is, valamint legalább ezekben az esetekben az alkalmazott logikára és 
arra vonatkozóan érthető információk, hogy az ilyen adatkezelés milyen jelentőséggel, 
és az érintettre nézve milyen várható következményekkel bír. 

 
Az  általános  adatvédelmi  rendelet  13.  cikk  (3)  bekezdése  alapján  ha  az  adatkezelő  a 
személyes adatokon a gyűjtésük céljától eltérő célból további adatkezelést kíván végezni, a 
további adatkezelést megelőzően tájékoztatnia kell az érintettet erről az eltérő célról és a (2) 
bekezdésben említett minden releváns kiegészítő információról. 
 
Az általános adatvédelmi rendelet 13. cikk (4) bekezdése alapján az (1), (2) és (3) bekezdés 
nem alkalmazandó, ha és amilyen mértékben az érintett már rendelkezik az információkkal. 
 
Az  általános  adatvédelmi  rendelet  hatálya  alá  tartozó  adatkezelésre  az  információs 
önrendelkezési  jogról  és  az  információszabadságról  szóló  2011.  évi  CXII.  törvény  (a 
továbbiakban:  Infotv.)  2.  §  (2)  bekezdése  szerint  az  általános adatvédelmi  rendeletet  az  ott 
megjelölt rendelkezésekben foglalt kiegészítésekkel kell alkalmazni. 
 
Az Infotv. 60. § (1) bekezdése alapján a személyes adatok védelméhez való jog érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít és 
hivatalból adatvédelmi hatósági eljárást indíthat. 
 
Az  Infotv.  61.  §  (1)  bekezdés  a)  pontja  szerint  az  adatvédelmi  hatósági  eljárásban  hozott 
határozatában  a Hatóság  az  Infotv.  2.  §  (2)  bekezdésében  meghatározott  adatkezelési 
műveletekkel  összefüggésben  az általános  adatvédelmi 
rendeletben meghatározott 
jogkövetkezményeket alkalmazhatja. 
 
Az  Infotv.  75/A.  §-a  alapján  a  Hatóság  az  általános  adatvédelmi  rendelet  83.  cikk  (2)–(6) 
bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok kezelésére  vonatkozó  – jogszabályban  vagy  az 
Európai  Unió  kötelező  jogi  aktusában  meghatározott  –  előírások  első  alkalommal  történő 
megsértése esetén a jogsértés orvoslása iránt – az általános adatvédelmi rendelet 58. cikkével 
összhangban – elsősorban az adatkezelő vagy adatfeldolgozó figyelmeztetésével intézkedik. 
 
Az általános adatvédelmi rendelet 58. cikk (2) bekezdés b) pontja alapján a Hatóság korrekciós 
hatáskörében eljárva elmarasztalja az adatkezelőt  vagy az adatfeldolgozót, ha adatkezelési 
tevékenysége megsértette az általános adatvédelmi rendelkezéseit. 
 
Az  általános  adatvédelmi  rendelet  eltérő  rendelkezése  hiányában  a  kérelemre  indult 
adatvédelmi  hatósági  eljárásra  az  Ákr.  rendelkezéseit  kell  alkalmazni  az  Infotv-ben 
meghatározott eltérésekkel. 
 
Az Ákr. 46. § (1) bekezdés a) pontja alapján a Hatóság a kérelmet visszautasítja, ha az eljárás 
megindításának  jogszabályban  meghatározott  feltétele  hiányzik,  és  az  Ákr.  ahhoz  más 
jogkövetkezményt nem fűz. 
 
Az Ákr. 47. § (1) bekezdés a) pontja alapján a Hatóság az eljárást megszünteti, ha a kérelem 
visszautasításának  lett  volna  helye,  annak  oka  azonban  az  eljárás  megindítását  követően 
jutott a Hatóság tudomására. 

7 

fogyasztó  közötti 

 
A  fogyasztóvédelemről  szóló  1997.  évi  CLV.  törvény  (a  továbbiakban:  Fgytv.)  17/B.  §  (1) 
bekezdése  alapján  a  közszolgáltatási  tevékenységet  folytató  vállalkozás,  valamint  a  külön 
törvényben meghatározott egyéb vállalkozás a fogyasztói panaszok intézésére, a fogyasztók 
tájékoztatására  köteles  ügyfélszolgálat  működtetéséről  gondoskodni  oly  módon,  hogy  az  – 
törvény eltérő rendelkezése hiányában – az ügyfelek részére nyitva álló helyiségben kerüljön 
kialakításra. 
 
Az Fgytv. 17/B. § (3) bekezdése alapján telefonos eléréssel működtetett ügyfélszolgálat, illetve 
az  ügyintézés  időpontjának  előzetes  lefoglalására  biztosított  telefonos  elérés  esetében 
biztosítani  kell  a  fogyasztó  által  kezdeményezett  hívás  sikeres  felépülésének  időpontjától 
számított öt perc várakozási időn belüli hívásfogadást és az érdemi ügyintézés megkezdését, 
kivéve, ha az a tevékenységi körén kívül eső elháríthatatlan ok miatt nem lehetséges, feltéve, 
hogy a vállalkozás úgy járt el, ahogy az az adott helyzetben általában elvárható. A vállalkozás 
köteles a panasszal kapcsolatos élőhangos ügyintézés választását a fogyasztó beazonosítása 
nélküli módon – reklám továbbítása nélkül – a telefonos eléréssel működtetett ügyfélszolgálat 
menüsorrendjének első helyére tenni. Az ügyfélszolgálathoz beérkező valamennyi telefonon 
tett  szóbeli  panaszt,  valamint  az  ügyfélszolgálat  és  a 
telefonos 
kommunikációt  hangfelvétellel  rögzíteni  kell.  Ha  a  hangfelvétel  tartalmazza  a  17/A.  §  (5) 
bekezdése  szerinti  tartalmi  elemeket  –  ide  nem  értve  a  panasz  előterjesztésének  helyét,  a 
fogyasztó által bemutatott bizonyítékok jegyzékét, a jegyzőkönyvet felvevő személy aláírását, 
valamint  a jegyzőkönyv felvételének  helyét  és  idejét  –,  a  jegyzőkönyv  felvétele  a fogyasztó 
beleegyezésével mellőzhető. A hangfelvételt egyedi azonosítószámmal kell ellátni és öt évig 
meg kell őrizni. 
 
 
III. 
 
1. Az egyéni kérelem 
 
1.1.  Az  általános  adatvédelmi  rendelet  4.  cikk  1.  pontja  szerint  minden,  az  érintetthez  akár 
közvetetten  is  köthető  információ  az  érintett  személyes  adata.  Ez  alapján  a  Kérelmező 
hangjáról készített felvétel a Kérelmező személyes adatát képezi. 
 
1.2.  Az  általános  adatvédelmi  rendelet  12.  cikk  (1)  bekezdése  szerint  az  adatkezelő 
kötelezettsége  megfelelő  intézkedéseket  hozni  annak  érdekében,  hogy  a  vele  közvetlenül 
kapcsolatba kerülő érintettek részére a személyes adatok kezelésére vonatkozó, a 13. cikkben 
említett valamennyi információt  és a 15–22. és 34.  cikk szerinti minden egyes tájékoztatást 
tömör,  átlátható,  érthető  és  könnyen  hozzáférhető  formában,  világosan  és  közérthetően 
megfogalmazva  nyújtsa.  Az,  hogy  az  adatkezelő  jogi  személy,  nem  érinti  a  felelősségét  az 
alkalmazottai általi esetleges mulasztásai miatt. 
 
1.3. A megfelelő tájékoztatás rendszere az általános adatvédelmi rendeletben azt szolgálja, 
hogy az érintett tudatában lehessen annak, hogy mely személyes adatait, mely adatkezelő és 
mely célból, meddig fogja kezelni. Ez elengedhetetlen ahhoz, hogy olyan helyzetben legyen, 
hogy érintetti jogait érdemben gyakorolni tudja. 
 
1.4. Az egyéni panasz vizsgálatakor azt állapítja meg a Hatóság, hogy a konkrét érintett – jelen 
esetben  a  Kérelmező  –  vonatkozásában  teljesült-e  a  megfelelő  tájékoztatás,  azaz  a 
Kérelmező  milyen  információkat  kapott  az  adatkezelésről  a  Kérelmezettől  telefonon.  Ezt 
egyedileg,  az  adott  eset  összes  körülménye  alapján  a  rendelkezésre  álló  bizonyítékok 
mérlegelésével állapítja meg a Hatóság. 
 

Döntés 

8 

1.5. A fenti I.2.2. és I.2.6. pontokban megállapított tényállás szerint a Kérelmezett a 13. cikk 
(1) és (2) bekezdésben minimálisként megjelölt előzetes tájékoztatásból semmit sem nyújtott 
a Kérelmező részére a 2021. szeptember 17-i telefonos hangrögzítéssel kapcsolatban. 
 
1.6.  A  fenti  I.2.3.  és  I.2.7.  pontokban  megállapított  tényállás  szerint  a  Kérelmezett  nem  a 
telefonhívás elején, hanem sokkal később nyújtott tájékoztatást a Kérelmező részére a 2021. 
szeptember  30-i  telefonos  hangrögzítéssel  kapcsolatban,  és  a  kapott  tájékoztatás  sem  volt 
egyértelmű. A tájékoztatás előzetessége fontos annak ismeretéhez, hogy milyen érintteti jogai 
–  például  tiltakozás  joga  –  vannak  az  érintetteknek,  mivel  ennek  ismeretében  potenciálisan 
meg  sem  történik  a  további  telefonbeszélgetés,  illetve  a  rögzítés  ismerete  az  érintett 
magatartását  befolyásolhatja.  Emiatt  az  általános  adatvédelmi  rendelet  13.  cikke  szerinti 
tájékoztatást az adatkezelés megkezdése előtt, legkésőbb a hívás elején szükséges megadni. 
A  konkrét  esetben  megelőzte,  továbbá  az  általában  alkalmazandó  –  jelen  ügyben  nem 
pontosan  alkalmazott  –  script  esetén  is  a  fenti  I.2.4.  pontban  bemutatott  sorrend  alapján 
megelőzhette  a  beazonosítás  a  rögzítésről  szóló  tájékoztatást,  így  a  tájékoztatás  időbeli 
elsődlegessége nem érvényesült. Az a tény, hogy ezt a sorrendet fenti I.2.5. pont alapján a 
Kérelmezett az általános gyakorlata tekintetében 2022. március 10. hatállyal orvosolta, még 
nem teszi meg nem történtté a konkrét ügyben vizsgált, a módosítást megelőzően felmerült 
adatvédelmi jogsértést. 
 
1.7. A fentiek alapján a Hatóság az általános adatvédelmi rendelet 12. cikk (1) bekezdésének 
és 13. cikk (1) és (2) bekezdésének sérelmét állapította meg mindkét vizsgált telefonhívás 
tekintetében, a fent részletezett okokból. 
 
2. Az általános gyakorlat kérelemre történő vizsgálata 
 
2.1.  Az  általános  adatkezelési  tájékoztatás  módosítására  kötelezés  kérelemrész  általános 
adatkezelési gyakorlatra irányul. 
 
2.2. Kérelemre induló adatvédelmi hatósági eljárás indítását a Kérelmező az Infotv. 60. § (2) 
bekezdése és az általános adatvédelmi rendelet 77. cikk (1) bekezdése alapján csak a saját 
személyes adatai jogellenes kezelésével kapcsolatban kérheti. Ez alapján a kérelemre induló 
adatvédelmi  hatósági  eljárás  kizárt  olyan  esetben,  amikor  a  kérelem  tárgya  a  Kérelmezett 
általános  gyakorlata,  általános  tájékoztatása,  így  e  tekintetben  fennáll  az  Ákr.  46.  §  (1) 
bekezdés a) pontja szerinti, jelen ügyben orvosolhatatlan eljárási akadály. 
 
2.3.  Az  Ákr.  47.  §  (1)  bekezdés  a)  pontja  szerint  mivel  a  kérelem  egy  részében  a  külön 
visszautasítás elbírálása a kérelem többi részétől függetlenül nem volt lehetséges, ezért ezen 
kérelemrész tekintetében megszüntetésnek van helye.  
 
2.4.  A  fentiek miatt  a  Hatóság  a  Kérelmezett  általános  gyakorlatára  vonatkozó  kérelemrész 
tekintetében  a  rendelkező  rész  szerint  az  eljárást  megszüntette.  Ez  nem  zárja  ki  annak 
lehetőségét,  hogy  a  Hatóság  hivatalból  megállapításokat  tegyen  a  Kérelmezett  általános 
gyakorlatának  azon  részére,  amely  az  egyedi  ügy  tényállás  tisztázása  során  a  Hatóság 
hivatalos tudomására jut. 
 
3. Az általános gyakorlat hivatalbóli figyelembe vétele 
 
3.1. Bár a Hatóság kérelemre jár el, a Hatóságnak hivatalból vizsgálnia kell, hogy milyen okból, 
egyedi mulasztásból vagy az általános gyakorlat miatt merült fel az egyéni eset, és az általános 
gyakorlat mennyiben hatott ki az egyéni ügyre. 
 

9 

(adatkezelés)  csak  a 

3.2. A fenti I.2.4. pontban megállapított tényállás szerint 2021. június 30. és 2022. március 9. 
között  –  azaz  a  vizsgált  két  telefonhívás  idején  is  –  a  Kérelmezett  telefonos  script-je 
alapértelmezetten a köszönés után egyből az előfizető beazonosítását írta elő az ügyintézői 
számára, és csak ezt követően tájékoztatták arról, hogy a hívás rögzítésre kerül, miután több 
személyes  azonosító  adatát  kérték  bemondani  a  telefonhívás  elején.  Ezen  gyakorlatot  a 
Kérelmezett  –  mivel  felismerte  annak  jogszerűtlenségét  –  2022.  március  10-i  hatállyal 
módosította akként, hogy a köszönést követően egyből tájékoztatás történjen más elemmel 
nem  felcserélhető  módon  a  rögzítésről,  és  az  előfizető  azonosítása  csak  ezt  követően 
történjen. 
 
3.3. Az általános adatvédelmi rendelet szerinti érintetti jogok – így a megfelelő tájékoztatáshoz 
való  jog  –  minden  természetes  személyt  megilletnek,  azok  nem  függenek  attól,  hogy  van-e 
előzetes jogviszony a Kérelmezett és a hívott fél között. Emiatt a tájékoztatás beazonosításhoz 
kötése  –  adott  esetekben  a  beazonosítás  hiányában  a  rögzítésről  szóló  tájékoztatás 
elmaradásának  lehetősége  –  nem  felel  meg  az  általános  adatvédelmi  rendelet  12.  cikk  (1) 
bekezdésének és 13. cikkének. 
 
3.4. A 2021. június 30. és 2022. március 9. között alkalmazott tájékoztatás szerint az Fgytv. 
szerinti kötelező hangfelvétel készítés történik. Az Fgytv. 17/B. § (1) és (3) bekezdése alapján 
a  kötelező  hangfelvétel  készítés 
jogszabályban  megjelölt 
tevékenységekre  és  a  panaszkezeléssel  kapcsolatban  szükséges,  amely  a  Kérelmezett 
esetén – különös tekintettel a nem panaszkezelési jellegű telefonhívásoknál  – nem áll fenn. 
Ezt felismerve a fenti I.2.5. pontban bemutatott új script szerint a Kérelmezett 2022. március 
10-től már a jogos érdekére alapozza a telefonos ügyfélszolgálati hangfelvétel adatkezelését 
és az adatkezelés idejét is ennek megfelelően nem 5 évben határozta meg, elismerve ennek 
helytelenségét. 
 
telefonos 
3.5.  A  Hatóság  a 
hangfelvételekkel  kapcsolatos  általános 
felelt  meg  az  általános 
adatvédelmi  rendelet  12.  cikk  (1)  bekezdésének  és  13.  cikkének,  azaz  nem  megfelelő 
jogalapot 
tájékoztatott  egyértelműen  a  rögzítés  kötelező  vagy 
hozzájárulásos jellegéről illetve más – jogos érdek – jogalap alkalmazásáról. Ezt a Kérelmezett 
által a módosítással elismert körülményt a Hatóság az egyéni jogsértés ügyében megállapított 
jogkövetkezmény mérlegelése során értékelte. 
 
 
IV. Jogkövetkezmények 
 
1. A Hatóság az általános adatvédelmi rendelet 58. cikk (2) bekezdés i) pontja és 83. cikk (2) 
bekezdése szerint a többi intézkedés helyett vagy mellett adatvédelmi bírságot is kiszabhat. 
Abban  a  kérdésben,  hogy  indokolt-e  az  adatvédelmi  bírság  kiszabása,  a  Hatóság 
jogszabályon  alapuló mérlegelési  jogkörben  eljárva  döntött,  figyelemmel  az  Infotv.  61.  § (1) 
bekezdés a) pontjára, az Infotv. 75/A. §-ára, valamint az általános adatvédelmi rendelet 83. 
cikk (2) bekezdésére és az általános adatvédelmi rendelet  58. cikk (2) bekezdésére, amely 
alapján az elmarasztalás önmagában nem arányos és visszatartó erejű szankció lenne, ezért 
bírság kiszabása szükséges. A bírságkiszabás mind a speciális, mind a generális prevenciót 
is szolgálja, mivel ha a Hatóság a megfelelő tájékoztatást nem követelné meg konzekvensen 
a  hatósági  határozataiban,  akkor  az  azt  eredményezhetné,  hogy  az  adatkezelők  ezt  nem 
tekintenék olyan alapvető fontosságúnak, mint az szükséges az információs önrendelkezési 
jog védelme érdekében. A Kérelmezett a 2021. évi nettó árbevétele alapján olyan helyzetben 
volt,  amelyben  elvárható  lett  volna  a  megfelelő  általános  és  a  Kérelmezőnek  egyéni 
tájékoztatás nyújtása, ezt cáfoló körülmény az eljárás alatt nem merült fel. 
 

fentiek  alapján  megállapította,  hogy  a  Kérelmezett 

jelölt  meg  és  nem 

tájékoztatása  nem 

10 

2.  A  Hatóság  a  bírság  szükségessége  és  összege  tekintetében  figyelembe  vette,  hogy  a 
Kérelmezett 2021. évi árbevétele …………………………………. Ft volt. A bírság lehetséges 
maximuma – tekintettel arra, hogy a jogsértés az általános adatvédelmi rendelet  12. és 13. 
cikkét érintette – 20 000 000 eurónak megfelelő forint volt. 
 
3.  Az  adatvédelmi  bírság  mértékének  meghatározásakor  a  Hatóság  enyhítő  körülményként 
vette figyelembe az alábbiakat: 

(i)  Az  egyéni  jogsértések  gondatlan  jellegűek  voltak.  (általános  adatvédelmi  rendelet  83. 
cikk (2) bekezdés b) pont) 
 
(ii) A Kérelmezettel szemben a jelen eljárás tárgyát képező jogsértéssel összefüggésben a 
Hatóság  korábban  nem  állapított  meg  –  releváns  –  adatvédelmi  jogsértést.  (általános 
adatvédelmi rendelet 83. cikk (2) bekezdés e) pont) 
 
(iii)  A  Kérelmezett  az  eljárás  során  elismerte  a  jogsértéseket,  és  2022.  március  10-től 
megváltoztatta  a  tájékoztatási  gyakorlatát  és  annak  tartalmát.  (általános  adatvédelmi 
rendelet 83. cikk (2) bekezdés f) pont) 
 
(iv)  A  jogsértés  a  Kérelmező  szenzitív  vagy  különleges  személyes  adatát  nem  érintette. 
(általános adatvédelmi rendelet 83. cikk (2) bekezdés g) pont) 
 
(v)  Az  adatvédelmi  hatósági  eljárás  lezárása  elhúzódott.  (általános  adatvédelmi  rendelet 
83. cikk (2) bekezdés k) pont) 
 

4. Az adatvédelmi bírság mértékének meghatározásakor a Hatóság súlyosító körülményként 
vette figyelembe, hogy 

(i) A releváns jogsértés hosszabb időtartamon át folytatódott, mivel az általános gyakorlat 
követése esetén sem volt megfelelő a tájékoztatás. (általános adatvédelmi rendelet 83. cikk 
(2) bekezdés b) pont) 
 
(ii)  A  Kérelmezett  panaszolt  telefonhívásaival  kapcsolatos  –  a  Kérelmező  vizsgált 
telefonhívásainál nem követett – általános adatkezelési gyakorlat betartása esetén sem lett 
volna  megfelelő  a  Kérelmezőnek  nyújtott  érintetti  tájékoztatás  időzítése  és  tartalma,  a 
Kérelmező  az  egyéni  ügyintézői  hiba  nélkül  sem  kapott  volna  megfelelő  tájékoztatást. 
(általános adatvédelmi rendelet 83. cikk (2) bekezdés k) pont) 
 

Mindezek  alapján  a  Hatóság  a  bírságösszeget  a  rendelkező  részben  foglaltak  szerint 
határozta  meg,  a 
távol,  ugyanakkor  a 
bírságösszeggel  a  Hatóság  a  generális  és  speciális  prevenció  elvének  megfelelően  jelzést 
kíván adni az érintetti jogok megfelelő érvényesülése érdekében.  

lehetséges  bírságmaximumtól 

jelentősen 

 

 
V. Egyéb kérdések 
 
1. Tekintettel arra, hogy a Hatóság túllépte az ügyintézési határidőt, a Kérelmezőt a Hatóság 
részéről  10.000,  -  Ft,-  azaz  tízezer  forint  összeg  illeti  meg.  A  Hatóság  a  tízezer  forintot  a 
Kérelmezőnek  –  írásban  megjelölendő  választása  szerint  –  bankszámlára  utalással  vagy 
postai utalvánnyal fizeti meg. 
 
2. Az Infotv. 38. § (2) bekezdése szerint a Hatóság feladata a személyes adatok védelméhez, 
valamint  a  közérdekű  és  a  közérdekből  nyilvános  adatok  megismeréséhez  való  jog 

11 

érvényesülésének  ellenőrzése  és  elősegítése,  továbbá  a  személyes  adatok  Európai  Unión 
belüli szabad áramlásának elősegítése. Az Infotv. 38. § (2a) bekezdése szerint az általános 
adatvédelmi rendeletben a felügyeleti hatóság részére megállapított feladat- és hatásköröket 
a  Magyarország  joghatósága  alá  tartozó  jogalanyok  tekintetében  az  általános  adatvédelmi 
rendeletben  és  e  törvényben  meghatározottak  szerint  a  Hatóság  gyakorolja.  A  Hatóság 
illetékessége Magyarország egész területére kiterjed. 
 
3.  Az  Ákr.  112.  §  (1)  bekezdése,  114.  §  (1)  bekezdése  és  116.  §  (1)  bekezdése  alapján  a 
határozattal szemben közigazgatási per útján van helye jogorvoslatnak. 
 

* * * 

 

4. A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pont aa) alpontja alapján a Fővárosi Törvényszék kizárólagosan illetékes. A Kp. 27. § (1) 
bekezdése szerint a törvényszék előtti közigazgatási perben a jogi képviselet kötelező. A Kp. 
39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 
 
5. A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. § szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. A keresetlevél benyújtásának 
idejét és helyét a Kp. 39. § (1) bekezdése határozza meg. A tárgyalás tartása iránti kérelem 
lehetőségéről szóló tájékoztatás a Kp. 77. § (1)-(2) bekezdésén alapul. 
 
6.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 
kelt: Budapest, az elektronikus aláírás szerint 
 

Dr. Péterfalvi Attila 

elnök 

  c. egyetemi tanár 

