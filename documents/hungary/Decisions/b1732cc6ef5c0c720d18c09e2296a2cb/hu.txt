 

Ügyszám:  NAIH-180-16/2022. 
 
(NAIH-5378/2021.) 
 
 
 

Tárgy:  jogsértést megállapító, és kérelmet 

részben elutasító határozat 

H A T Á R O Z A T  

 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
(születési helye és ideje: […]; lakcíme: […]; a továbbiakban: Kérelmező) a Hatósághoz 2021. 
június  4.  napján  érkezett  kérelmére,  a  […]  (székhely:  […];  cégjegyzékszám:  […];  a 
továbbiakban: Kérelmezett) adatkezelését érintően indult adatvédelmi hatósági eljárásban az 
alábbi döntéseket hozza: 
 
1. A Hatóság a Kérelmező kérelmének részben helyt ad és elmarasztalja a Kérelmezettet 
azért, mert online tudakozójából nem törölte a Kérelmező kérelmére annak személyes adatait, 
megsértve  ezzel  a  természetes  személyeknek  a  személyes  adatok  kezelése  tekintetében 
történő  védelméről  és  az  ilyen  adatok  szabad  áramlásáról,  valamint  a  95/46/EK  irányelv 
hatályon  kívül  helyezéséről  szóló  (EU)  2016/679  rendelet  (a  továbbiakban:  általános 
adatvédelmi rendelet) 17. cikk (1) bekezdés b) pontját. 
 
2. A Hatóság hivatalból elmarasztalja a Kérelmezettet azért, mert az általános adatvédelmi 
rendelet  5.  cikk  (2)  bekezdés  szerinti  elszámoltathatóság  követelményét  sértve  nem 
bizonyította, hogy a Kérelmező valóban hozzájárult volna személyes adatainak a Kérelmezett 
online tudakozójában történő nyilvánosságra hozatalához.  
 
3. A Hatóság hivatalból elmarasztalja a Kérelmezettet azért, mert az általános adatvédelmi 
rendelet 6. cikk (1) bekezdését megsértve, jogalap nélkül hozta nyilvánosságra a Kérelmező 
személyes adatait az online tudakozójában.  
 
4.  A  Hatóság  hivatalból  elmarasztalja  a  Kérelmezettet  azért,  mert  nem  segítette  elő  a 
Kérelmező  személyes  adatai  törlését  azzal,  hogy  panasznak  minősítette  a  Kérelmező 
telefonon rögzített kérelmeit, megsértve ezzel az általános adatvédelmi rendelet 12. cikk (2) 
bekezdését. 
 
5. A Hatóság hivatalból 
 

5 000 000 Ft, azaz ötmillió forint 

adatvédelmi bírság 

 
megfizetésére kötelezi a Kérelmezettet. 
 
6.  A  Hatóság  elutasítja  a  kérelmet  annak  azon  részében,  hogy  a  Hatóság  szólítsa  fel  a 
Kérelmezettet a Kérelmező személyes adatainak igazolt módon történő haladéktalan törlésére 
a nyilvános tudakozójából, mivel a kérelem ebben a részben okafogyottá vált. 
 

 
Az  adatvédelmi  bírságot  jelen  döntés  véglegessé  válásától  számított  30  napon  belül  a 
Hatóság  központosított  bevételek  beszedése  célelszámolási  forintszámlája  (10032000-
01040425-00000000  Központosított  beszedési  számla  IBAN:  HU83  1003  2000  0104  0425 

* * * 

 ........................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

0000 0000) javára kell megfizetni. Az összeg átutalásakor a NAIH-5378/2021. BÍRS. számra 
kell hivatkozni. 
 
Ha  a  Kérelmezett  a  bírságfizetési  kötelezettségnek  határidőben  nem  tesz  eleget,  a  fenti 
számlaszámra  késedelmi  pótlékot  köteles  fizetni.  A  késedelmi  pótlék  mértéke  a  törvényes 
kamat,  amely  a  késedelemmel  érintett  naptári  félév  első  napján  érvényes  jegybanki 
alapkamattal egyezik meg. 
 
Az adatvédelmi bírság és a késedelmi pótlék meg nem fizetése esetén a Hatóság elrendeli a 
határozat végrehajtását. 
 
Jelen határozattal szemben közigazgatási úton jogorvoslatnak nincs helye, de az a közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a bírósági felülvizsgálati eljárás illetéke 30.000 Ft, a per tárgyi illetékfeljegyzési jog alá esik. A 
Fővárosi Törvényszék előtti eljárásban a jogi képviselet kötelező. 
 
 

I N D O K O L Á S  

 
 
I .   A z   e l j á r á s   m e n e t e  
 
A  Kérelmező  2021.  június  4.  napján  érkeztetett  levelében  adatvédelmi  hatósági  eljárás 
megindítása  iránti  kérelemmel  fordult  a  Hatósághoz,  mely  szerint  azt  kifogásolta,  hogy 
személyes adatai – neve, lakcíme, telefonszáma – annak ellenére nyilvánosan elérhetőek a 
Kérelmezett nyilvános tudakozójából ([…]), hogy a nyilvánossá tételükhöz nem járult hozzá. 
 
A Kérelmező mindezt, valamint törlési kérelmét 2021. május 2. napján jelezte a Kérelmezett 
telefonos  ügyfélszolgálatán,  melyet  a  Kérelmezett  panaszként  rögzített,  […]  számon.  A 
Kérelmezett a személyes adatai eltávolítására harminc napos határidőt ígért a Kérelmezőnek, 
azonban azok az adatvédelmi hatósági eljárási iránti kérelme keltezésének napjáig – 2021. 
június  3.  napjáig  –  továbbra  is  nyilvánosan  elérhetőek  voltak,  és  a  Kérelmezettől  ezen 
időpontig semmilyen visszajelzést nem kapott. 
 
A Kérelmező kérte a Hatóságot, hogy szólítsa fel a Kérelmezettet személyes adatainak igazolt 
módon történő haladéktalan törlésére a nyilvános tudakozóból. 
 
 
I I .   A   t é n y á l l á s   t i s z t á z á s a  
 
1.  A  Hatóság  2021.  június  15.  napján,  NAIH-5378-3/2021.  ügyiratszámon  tényállás  tisztázó 
végzést  bocsátott  ki,  melyben  a  Kérelmezettet  értesítette  az  adatvédelmi  hatósági  eljárás 
megindulásáról és nyilatkozattételre hívta fel.  
 
2. A Kérelmezett – a Hatóság 2021. július 20. napján kelt, NAIH-5378-7/2021. ügyiratszámú 
ismételt tényállástisztázó végzésére – 2021. augusztus 3. és 16. napján küldte meg válaszait 
a Hatóságnak. 
 
A Hatóság rendelkezésére áll továbbá három hangfelvétel, melyen a Kérelmező a Kérelmezett 
ügyintézőivel folytatott telefonos beszélgetések hallhatóak. 
 

 

 

 

3 

3.  A  Kérelmezett  a  2021.  május.  2.  napján  rögzített  hangfelvételt  (13  perc  29  másodperc) 
küldte meg a Hatóságnak. E szerint a Kérelmező jelezte a Kérelmezett ügyintézője felé, hogy 
személyes adatai annak ellenére láthatóak a […] weboldalon található nyilvános tudakozóban, 
hogy  a  Kérelmező  a  telefonhívás  előtt  körülbelül  két  héttel  a  Kérelmezett  online  felületén 
kezdeményezte  azok  törlését.  A  Kérelmezett  ügyintézője  tájékoztatta  a  Kérelmezőt,  hogy  ő 
hiába keres a Kérelmező személyes adataira a tudakozóban, nála nem jelenik meg találat név 
és telefonszám alapján. Mivel nem jutottak előrébb a probléma megoldásában, a Kérelmezett 
ügyintézője  más  szervezeti  egység  munkatársával  konzultált,  aki  névre  keresve  kapott 
találatot,  telefonszámra  nem.  A  más  szervezeti  egység  munkatársa  azt  javasolta,  hogy 
panaszban  legyen  rögzítve  a  Kérelmező  problémája.  A  más  szervezeti  egység munkatársa 
ezt  követő  további  ellenőrzéskor  már  telefonszámra  is  kapott  találatot,  ezért  ismételten  azt 
tanácsolta az ügyintézőnek, hogy panaszban rögzítse, hogy bár rendszer szerint megtörtént 
a  Kérelmező  személyes  adatainak  a  törlése  a  tudakozóból,  a  gyakorlatban  azonban  ez 
mégsem teljesült, mert névre és telefonszámra is ad találatot a rendszer. 
 
A  más  szervezeti  egység  munkatársával  folytatott  konzultációt  követően  a  Kérelmezett 
ügyintézője  a  más  szervezeti  egység  munkatársával 
folytatott  beszélgetésről  és  a 
panaszbejelentésként történő rögzítésről  tájékoztatta a Kérelmezőt, illetőleg arról is, hogy a 
panasz kivizsgálásának ideje hivatalosan 30 nap, de az ügyintéző szerint ennyi időt nem fog 
igénybe  venni  a  folyamat.  A  Kérelmezett  ügyintézőjének  tájékoztatása  alapján  e-mailben 
fogják tájékoztatni a Kérelmezőt a panasz kivizsgálásnak eredményéről. 
 
A Kérelmező két hangfelvételt (1.: 2021. május 2., 9 perc: 46 másodperc; 2.: 2021. június 25, 
20 perc 23 másodperc) bocsátott a Hatóság rendelkezésére. Az első felvétel megegyezik a 
Kérelmezett által megküldött hangfelvétellel, azzal, hogy nem hallatszódik rajta a Kérelmezett 
ügyintézője és a másik szervezeti egység munkatársa közötti egyeztetés. 
 
A  második  felvételen  a  Kérelmező  2021.  június  25.  napján  telefonos  megkeresése  során 
érdeklődött  a  2021.  május.  2.  napján 
tett 
intézkedésekről, és kérte a 2021. május 2-i és a 2021. június 25-i telefonhívás másolatának 
megküldését. A Kérelmezett ügyintézője arról tájékoztatta a Kérelmezőt, hogy a 2021. május 
2-i panasza egyszeri, kezelői hiba miatt nem megfelelően került rögzítésre a Kérelmezett belső 
nyilvántartásában,  és  a  panasz  indokolatlanul  lezárásra  került,  ezért  a  bejelentéshez  mint 
lezárt panaszhoz további kivizsgálás, intézkedés már nem kapcsolódott. Tekintettel arra, hogy 
a  Kérelmező  […]  számon  panaszként  rögzített,  személyes  adatainak  a  Kérelmezett  online 
tudakozójából  történő  törlésére  irányuló  kérelmének  teljesítése  nem  történt  meg,  a  panasz 
lezárt státuszba került, melynek módosítására nincs lehetőség a rendszer miatt, ezért ismét új 
panaszként rögzítették a problémát […] számon. A Kérelmező 2021. május 2-i és 2021. június 
25-i  telefonbeszélgetésről  készült  hangfelvételek  másolatának  kiadására  irányuló  kérelmét 
szintén külön rögzítették. 
 
4.  A  Kérelmezett  nyilatkozatai  és  az  általa,  valamint  a  Kérelmező  által  a  Hatóság 
rendelkezésére bocsátott hangfelvételek alapján a Kérelmező az általa 2021. május. 2. napján 
kezdeményezett telefonos ügyintézés során jelezte a Kérelmezett felé, hogy személyes adatai 
annak  ellenére  láthatóak  a  […]  weboldalon  található  nyilvános  tudakozóban,  hogy  a 
Kérelmező  a  telefonhívás  előtt  körülbelül  két  héttel  a  Kérelmezett  online  felületén 
kezdeményezte  azok  törlését.  A  Kérelmezett  belső  nyilvántartásának  adatai  alapján,  bár  a 
Kérelmező  törlési  igényét  a  Kérelmezett  feldolgozta  és  a  törléshez  szükséges  lépéseket 
elvégezte, technikai hiba miatt a személyes adatok tényleges törlése nem történt meg, azok 
továbbra is elérhetőek maradtak a nyilvános tudakozó felületen. 
 
A  Kérelmező  ezen  telefonhívását  a  Kérelmezett  […]  szám  alatt  panaszként  rögzítette,  és a 
Kérelmezett ügyintézője arról tájékoztatta, hogy az ügy intézésére hivatalosan harminc nap áll 
a Kérelmezett rendelkezésére. 
 

[…]  számon  rögzített  panasza  alapján 

 

 

 

4 

A  Kérelmező  –  válasz  hiányában  –  2021.  június 25.  napján  szintén  telefonos megkeresése 
során érdeklődött a […] számú panasza alapján tett intézkedésekről, továbbá kérte a 2021. 
május  2-i  és  a  2021.  június  25-i  telefonhívás  másolatának  megküldését  is.  A  Kérelmezett 
ügyintézője arról tájékoztatta a Kérelmezőt, hogy a 2021. május 2-i panasza egyszeri, kezelői 
hiba  miatt  nem  megfelelően  került  rögzítésre  a  Kérelmezett  belső  nyilvántartásában,  és  a 
panasz indokolatlanul lezárásra került, ezért a bejelentéshez mint lezárt panaszhoz további 
kivizsgálás, intézkedés már nem kapcsolódott. Tekintettel arra, hogy a Kérelmező […] számon 
panaszként  rögzített,  személyes  adatainak  a  Kérelmezett  online  tudakozójából  történő 
törlésére irányuló kérelmének teljesítése nem történt meg, a panasz lezárt státuszba került, 
melynek módosítására nincs lehetőség a Kérelmezett által üzemeltetett rendszer miatt, ezért 
ismét  új  panaszként rögzítették  a  problémát,  […]  számon.  A  Kérelmező  2021. május  2-i  és 
2021. június 25-i telefonbeszélgetésről készült hangfelvételek másolatának kiadására irányuló 
kérelmét szintén külön rögzítették, […] számon. 
 
5.  A  Kérelmező  törlési  igényét  a  Kérelmezett  végül  a  2021.  június  25-én  megismételt 
igénybejelentés alapján, 2021. július 5. napján teljesítette – tájékoztatva a Kérelmezőt a hiba 
felmerülésének  körülményeiről  is  –,  amelyet  a  Hatóságnak  is  megküldött,  2021.  július  19. 
napján  kelt,  […]  számú  levelében  igazolt  vissza  a  Kérelmező  részére,  így  a  Kérelmező 
személyes  adatai  már  nem  érhetőek  el  a  Kérelmezett  online  tudakozójában.  Ezen  kívül  a 
Kérelmezett  2021.  augusztus  2.  napján  küldte  meg  a  Kérelmező  részére  a  kért 
hangfelvételeket. 
 
A Kérelmezett továbbá bruttó 5.000 forint kompenzációt ajánlott fel a Kérelmezőnek az őt ért 
kellemetlenség enyhítése érdekében. 
 
6.  A  Kérelmezett  által  elismerten  tehát  a  Kérelmező  2021  májusi  törlési  igényei  –  a  2021. 
május 2. napján kezdeményezett telefonos ügyintézést megelőzően körülbelül 2 hét; a 2021. 
május 2. napján panaszként rögzített kérelem – technikai és adminisztrációs hibák miatt nem 
valósult meg. Először a Kérelmező online úton kezdeményezett törlési igényét a Kérelmezett 
feldolgozta  ugyan,  és  a  törléshez  szükséges  lépéseket  elvégezte,  technikai  hiba  miatt 
azonban a személyes adatok tényleges törlése nem történt meg, azok továbbra is elérhetőek 
maradtak a nyilvános tudakozó felületen. Ezt követően a Kérelmező 2021. május 2-i panasza 
egyszeri,  kezelői  hiba  miatt  nem  megfelelően  került  rögzítésre  a  Kérelmezett  belső 
nyilvántartásában, és a panasz indokolatlanul lezárt státuszba került. 
 
A  Kérelmezett  nyilatkozata  szerint  továbbá  az  adatkezeléssel  kapcsolatos  nyilatkozatok, 
köztük az online tudakozóban való szerepeltetés módosítására az ügyfeleknek több csatornán 
keresztül  is  lehetőségük  van.  A  Kérelmezett  nyilatkozata  és  az  általa  megküldött,  a 
tudakozóban  való  szerepeltetés  módosítását  tartalmazó  folyamatleírás  szerint  az  online 
felületen kezdeményezett módosítás automatikusan átfut a Kérelmezett rendszerein, melynek 
alapján a Kérelmezett saját tudakozójában 48 órán belül frissülnek az adatok. Az érvényben 
lévő  folyamatok  szerint  a  módosítást  a  belföldi  tudakozó  felé  is  megküldik  48  órán  belül, 
azonban az országos adatbázis csak két hetente kerül frissítésre. Tekintve, hogy a kifogásolt 
esetben  az  automata  törlés  nem  futott  le  megfelelően,  a  felmerült  technikai  probléma 
kivizsgálása, illetve az előfizetői igény utólagos teljesítése érdekében a kapcsolódó előfizetői 
bejelentések panaszként kerültek rögzítésre a Kérelmezett belső nyilvántartásában. 
 
7. A Kérelmezett megküldte továbbá a közte és a Kérelmező között 2015. április 30. napján 
létrejött  feltöltőkártyás  szolgáltatásra  vonatkozó  előfizetői  szerződés  másolati  példányát, 
melynek tanúsága szerint a Kérelmező abban nem járult hozzá ahhoz, hogy a Kérelmezett az 
előfizetői adatai közül a nevét, állandó lakcímét és hívószámát közzétegye a Kérelmezett által 
fenntartott és az országos tudakozóban. 
 
A Kérelmezett nyilatkozata szerint a nyilvántartásában rögzített adatok alapján ezt követően a 
Kérelmező  által  elmulasztott  éves  adategyeztetés  miatt  az  elektronikus  hírközlési 

 

 

 

5 

szolgáltatásokról szóló 2003. évi C. törvény (a továbbiakban: Eht.) 134. § nyilatkozata szerint 
(1a), valójában (10a) bekezdés d) pontja alapján a Kérelmezett köteles volt a Kérelmezővel 
kötött  előfizetői  szerződést  azonnali  hatállyal  felmondani.  Tekintettel  arra,  hogy  az  éves 
adategyeztetés  elmulasztása  miatt  a  felmondás  megtörtént,  a  Kérelmező  csupán  újra-
szerződést követően tarthatta meg a hívószámát, ezért 2018. június 12. napján újraszerződött 
a Kérelmezettel, mely esetben az általa adott nyilatkozatok is módosításra kerültek.  
 
A Kérelmezett nyilatkozata szerint az újra-szerződés telefonos csatornán ([…]) történt, amikor 
is  az  érvényes 
folyamatnak  megfelelően  csak  az  adatok  egyeztetése,  valamint  a 
hozzájárulások bekérése – ideértve a Kérelmező személyes adatainak a tudakozóban történő 
közzétételre vonatkozó hozzájárulását – történik. A Kérelmezett ügyintézőjének a Kérelmező 
válaszai  alapján  kellett  az  újra-szerződés  folyamata  szerint  szükséges  adategyeztetést 
elvégeznie,  illetve  a  nyilatkozatokat  bekérnie,  majd  a  hívószámot  reaktiválni  a  Kérelmező 
számára. Az újra-szerződés folyamatában szerződés nem került kiküldésre és aláírásra a felek 
által, figyelemmel arra, hogy az előfizetői szerződés az Eht. által lehetővé tett módon, ráutaló 
magatartással  jött  létre,  mely  folyamatban  az  előfizető  a  szerződéses  nyilatkozatát  a  SIM 
kártya aktiválásával, és a szolgáltatás használatba vételével mint ráutaló magatartással teszi 
meg.  Az  újra-szerződéskor  megadásra  került  a  telefonkönyvi  hozzájárulás  is  a  Kérelmező 
részéről. 
 
A  Kérelmezett  nyilatkozata  szerint  az  újra-szerződés  időpontjában  hatályban  lévő,  azonban 
jelenleg már hatályon kívül helyezett, az elektronikus hírközlési előfizetői szerződések különös 
szabályairól szóló 2/2015. (III. 30.) NMHH rendelet 25. § (1) bekezdése alapján a Kérelmezett 
a telefonos ügyfélszolgálattal folytatott hívásokról szóló hangfelvételeket a felvétel időpontjától 
számítva  2  évig  őrizte,  így  a  Kérelmező  újra-szerződését  érintő  hangfelvétel  már  törlésre 
került,  ezért  a  hozzájárulás  alátámasztására  a  Kérelmezett  megküldte  az  újra-szerződésről 
nyilvántartott rendszeradatokról készített képernyőképet. 
 
 
I I I .   A l k a l m a z o t t   j o g s z a b á l y i   r e n d e l k e z é s e k  
 
Az  általános  adatvédelmi  rendelet  2.  cikk  (1)  bekezdése  alapján  a  jelen  ügy  szerinti 
adatkezelésre az általános adatvédelmi rendeletet kell alkalmazni.  
 
Az  információs  önrendelkezési  jogról  és  az  információszabadságról  szóló  2011.  évi  CXII. 
törvény  (a  továbbiakban:  Infotv.)  2.  §  (2)  bekezdése  értelmében  az  általános  adatvédelmi 
rendeletet az ott megjelölt rendelkezésekben foglalt kiegészítésekkel kell alkalmazni.  
 
Az Infotv. 60. § (1) bekezdése szerint a személyes adatok védelméhez való jog érvényesülése 
érdekében a Hatóság erre irányuló kérelemre adatvédelmi hatósági eljárást indít és hivatalból 
adatvédelmi  hatósági  eljárást  indíthat.  Az  adatvédelmi  hatósági  eljárásra  az  általános 
közigazgatási rendtartásról szóló 2016. évi CL. törvény (a továbbiakban: Ákr.) szabályait kell 
alkalmazni  az  Infotv.-ben  meghatározott  kiegészítésekkel  és  az  általános  adatvédelmi 
rendelet szerinti eltérésekkel. 
 
Az  Infotv.  60.  § (2)  bekezdése  alapján:  „Az  adatvédelmi  hatósági  eljárás  megindítása  iránti 
kérelem  az  általános  adatvédelmi  rendelet  77.  cikk  (1)  bekezdésében,  valamint  a  22.  §  b) 
pontjában meghatározott esetben nyújtható be.” 
 
Az  általános  adatvédelmi  rendelet  77.  cikk  (1)  bekezdése  értelmében:  „Az  egyéb 
közigazgatási vagy bírósági jogorvoslatok sérelme nélkül, minden érintett jogosult arra, hogy 
panaszt  tegyen  egy  felügyeleti  hatóságnál  –  különösen  a  szokásos  tartózkodási  helye,  a 
munkahelye  vagy  a  feltételezett  jogsértés  helye  szerinti  tagállamban  –,  ha  az  érintett 
megítélése szerint a rá vonatkozó személyes adatok kezelése megsérti e rendeletet.” 
 

 

 

 

6 

Az általános adatvédelmi rendelet 6. cikk (1) bekezdése szerint: „A személyes adatok kezelése 
kizárólag akkor és annyiban jogszerű, amennyiben legalább az alábbiak egyike teljesül: 
a) az érintett hozzájárulását adta személyes adatainak egy vagy több konkrét célból történő 
kezeléséhez; 
b) az adatkezelés olyan szerződés teljesítéséhez szükséges, amelyben az  érintett az egyik 
fél,  vagy  az  a  szerződés  megkötését  megelőzően  az  érintett  kérésére  történő  lépések 
megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d) az adatkezelés az érintett vagy egy másik természetes személy létfontosságú érdekeinek 
védelme miatt szükséges; 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány 
gyakorlásának keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan 
érdekei  vagy  alapvető  jogai  és  szabadságai,  amelyek  személyes  adatok  védelmét  teszik 
szükségessé, különösen, ha az érintett gyermek. 
Az első albekezdés f) pontja nem alkalmazható a közhatalmi szervek által feladataik ellátása 
során végzett adatkezelésre.” 
 
Az  általános  adatvédelmi  rendelet  7.  cikk  (3)  bekezdése  alapján:  „Az  érintett  jogosult  arra, 
hogy  hozzájárulását  bármikor  visszavonja.  A  hozzájárulás  visszavonása  nem  érinti  a 
hozzájáruláson  alapuló,  a  visszavonás  előtti  adatkezelés  jogszerűségét.  A  hozzájárulás 
megadása előtt az érintettet erről tájékoztatni kell. A hozzájárulás visszavonását ugyanolyan 
egyszerű módon kell lehetővé tenni, mint annak megadását.” 
 
Az általános adatvédelmi rendelet 12. cikk (1)-(6) bekezdései értelmében: „(1) Az adatkezelő 
megfelelő intézkedéseket hoz annak érdekében, hogy az érintett részére a személyes adatok 
kezelésére vonatkozó, a 13. és a 14. cikkben említett valamennyi információt és a 15–22. és 
34. cikk szerinti minden egyes tájékoztatást tömör, átlátható, érthető és könnyen hozzáférhető 
formában,  világosan  és  közérthetően  megfogalmazva  nyújtsa,  különösen  a  gyermekeknek 
címzett bármely információ esetében. Az információkat írásban vagy más módon – ideértve 
adott esetben az elektronikus utat is – kell megadni. Az érintett kérésére szóbeli tájékoztatás 
is adható, feltéve, hogy más módon igazolták az érintett személyazonosságát. 
(2) Az adatkezelő elősegíti az érintett 15–22. cikk szerinti jogainak a gyakorlását. A 11. cikk 
(2)  bekezdésében  említett  esetekben  az  adatkezelő  az  érintett  15–22.  cikk  szerinti  jogai 
gyakorlására  irányuló  kérelmének  a  teljesítését  nem  tagadhatja  meg,  kivéve,  ha  bizonyítja, 
hogy az érintettet nem áll módjában azonosítani. 
(3)  Az  adatkezelő 
indokolatlan  késedelem  nélkül,  de  mindenféleképpen  a  kérelem 
beérkezésétől  számított  egy  hónapon  belül  tájékoztatja  az  érintettet  a  15–22.  cikk  szerinti 
kérelem  nyomán  hozott  intézkedésekről.  Szükség  esetén,  figyelembe  véve  a  kérelem 
összetettségét és a kérelmek számát, ez a határidő további két hónappal meghosszabbítható. 
A  határidő  meghosszabbításáról  az  adatkezelő  a  késedelem  okainak  megjelölésével  a 
kérelem kézhezvételétől számított egy hónapon belül tájékoztatja az érintettet. Ha az érintett 
elektronikus úton nyújtotta be a kérelmet, a tájékoztatást lehetőség szerint elektronikus úton 
kell megadni, kivéve, ha az érintett azt másként kéri. 
(4) Ha az adatkezelő nem tesz intézkedéseket az érintett kérelme nyomán, késedelem nélkül, 
de legkésőbb a kérelem beérkezésétől számított egy hónapon belül tájékoztatja az érintettet 
az  intézkedés  elmaradásának  okairól,  valamint  arról,  hogy  az  érintett  panaszt  nyújthat  be 
valamely felügyeleti hatóságnál, és élhet bírósági jogorvoslati jogával 
(5)  A  13.  és  14. cikk  szerinti  információkat  és  a  15–22.  és  34.  cikk  szerinti  tájékoztatást  és 
intézkedést díjmentesen kell biztosítani. Ha az érintett kérelme egyértelműen megalapozatlan 
vagy – különösen ismétlődő jellege miatt – túlzó, az adatkezelő, figyelemmel a kért információ 
vagy  tájékoztatás  nyújtásával  vagy  a  kért  intézkedés  meghozatalával  járó  adminisztratív 
költségekre: 
a) észszerű összegű díjat számíthat fel, vagy 

 

 

 

7 

törölni  köteles,  az  elérhető 

b) megtagadhatja a kérelem alapján történő intézkedést. 
A  kérelem  egyértelműen  megalapozatlan  vagy  túlzó  jellegének  bizonyítása  az  adatkezelőt 
terheli. 
(6) A 11. cikk sérelme nélkül, ha az adatkezelőnek megalapozott kétségei vannak a 15–21. 
cikk szerinti kérelmet benyújtó természetes személy kilétével kapcsolatban, további, az érintett 
személyazonosságának megerősítéséhez szükséges információk nyújtását kérheti.” 
 
Az általános adatvédelmi rendelet 17. cikke szerint: „(1) Az érintett jogosult arra, hogy kérésére 
az adatkezelő indokolatlan késedelem nélkül törölje a rá vonatkozó személyes adatokat, az 
adatkezelő pedig köteles arra, hogy az érintettre vonatkozó személyes adatokat indokolatlan 
késedelem nélkül törölje, ha az alábbi indokok valamelyike fennáll: 
a) a személyes adatokra már nincs szükség abból a célból, amelyből azokat gyűjtötték vagy 
más módon kezelték; 
b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének 
a)  pontja  értelmében  az  adatkezelés  alapját  képező  hozzájárulását,  és  az  adatkezelésnek 
nincs más jogalapja; 
c)  az  érintett  a  21.  cikk  (1)  bekezdése  alapján  tiltakozik  az  adatkezelés  ellen,  és  nincs 
elsőbbséget élvező jogszerű ok az adatkezelésre, vagy az érintett a 21. cikk (2) bekezdése 
alapján tiltakozik az adatkezelés ellen; 
d) a személyes adatokat jogellenesen kezelték; 
e) a személyes adatokat az adatkezelőre alkalmazandó uniós vagy tagállami jogban előírt jogi 
kötelezettség teljesítéséhez törölni kell; 
f)  a  személyes  adatok  gyűjtésére  a  8.  cikk  (1)  bekezdésében  említett,  információs 
társadalommal összefüggő szolgáltatások kínálásával kapcsolatosan került sor. 
(2) Ha az adatkezelő nyilvánosságra hozta a személyes adatot, és az (1) bekezdés értelmében 
azt 
technológia  és  a  megvalósítás  költségeinek 
figyelembevételével  megteszi  az  észszerűen  elvárható  lépéseket  –  ideértve  technikai 
intézkedéseket – annak érdekében, hogy tájékoztassa az adatokat kezelő adatkezelőket, hogy 
az  érintett  kérelmezte  tőlük  a  szóban  forgó  személyes  adatokra  mutató  linkek  vagy  e 
személyes adatok másolatának, illetve másodpéldányának törlését. 
(3) Az (1) és (2) bekezdés nem alkalmazandó, amennyiben az adatkezelés szükséges: 
a) a véleménynyilvánítás szabadságához és a tájékozódáshoz való jog gyakorlása céljából; 
b) a személyes adatok kezelését előíró, az adatkezelőre alkalmazandó uniós vagy tagállami 
jog  szerinti  kötelezettség  teljesítése,  illetve  közérdekből  vagy  az  adatkezelőre  ruházott 
közhatalmi jogosítvány gyakorlása keretében végzett feladat végrehajtása céljából; 
c) a 9. cikk (2) bekezdése h) és i) pontjának, valamint a 9. cikk (3) bekezdésének megfelelően 
a népegészségügy területét érintő közérdek alapján; 
d) a 89. cikk (1) bekezdésével összhangban a közérdekű archiválás céljából, tudományos és 
történelmi kutatási célból vagy statisztikai célból, amennyiben az (1) bekezdésben említett jog 
valószínűsíthetően  lehetetlenné  tenné  vagy  komolyan  veszélyeztetné  ezt  az  adatkezelést; 
vagy 
e) jogi igények előterjesztéséhez, érvényesítéséhez, illetve védelméhez.” 
 
Az általános adatvédelmi rendelet 24. cikke alapján: „(1) Az adatkezelő az adatkezelés jellege, 
hatóköre, körülményei és céljai, valamint a természetes személyek jogaira és szabadságaira 
jelentett,  változó  valószínűségű  és  súlyosságú  kockázat  figyelembevételével  megfelelő 
technikai és szervezési intézkedéseket hajt végre annak biztosítása és bizonyítása céljából, 
hogy  a  személyes  adatok  kezelése  e  rendelettel  összhangban  történik.  Ezeket  az 
intézkedéseket az adatkezelő felülvizsgálja és szükség esetén naprakésszé teszi. 
(2) Ha az az adatkezelési tevékenység vonatkozásában arányos, az (1) bekezdésben említett 
intézkedések részeként az adatkezelő megfelelő belső adatvédelmi szabályokat is alkalmaz. 
(3) A 40. cikk szerinti jóváhagyott magatartási kódexekhez vagy a 42. cikk szerinti jóváhagyott 
tanúsítási  mechanizmushoz  való  csatlakozás  felhasználható  annak  bizonyítása  részeként, 
hogy az adatkezelő teljesíti kötelezettségeit.” 
 

 

 

 

8 

Az  általános  adatvédelmi  rendelet  25. cikke  értelmében:  „(1)  Az  adatkezelő  a  tudomány  és 
technológia  állása  és  a  megvalósítás  költségei,  továbbá  az  adatkezelés  jellege,  hatóköre, 
körülményei és céljai, valamint a természetes személyek jogaira és szabadságaira jelentett, 
változó  valószínűségű  és  súlyosságú  kockázat  figyelembevételével  mind  az  adatkezelés 
módjának meghatározásakor, mind pedig az adatkezelés során olyan megfelelő technikai és 
szervezési  intézkedéseket  –  például  álnevesítést  –  hajt  végre,  amelyek  célja  egyrészt  az 
adatvédelmi  elvek,  például  az  adattakarékosság  hatékony  megvalósítása,  másrészt  az  e 
rendeletben  foglalt  követelmények  teljesítéséhez  és  az  érintettek  jogainak  védelméhez 
szükséges garanciák beépítése az adatkezelés folyamatába. 
(2)  Az  adatkezelő  megfelelő  technikai  és  szervezési  intézkedéseket  hajt  végre  annak 
biztosítására,  hogy  alapértelmezés  szerint  kizárólag  olyan  személyes  adatok  kezelésére 
kerüljön  sor,  amelyek  az  adott  konkrét  adatkezelési  cél  szempontjából  szükségesek.  Ez  a 
kötelezettség  vonatkozik  a  gyűjtött  személyes  adatok  mennyiségére,  kezelésük  mértékére, 
tárolásuk  időtartamára  és  hozzáférhetőségükre.  Ezek  az  intézkedések  különösen  azt  kell, 
hogy  biztosítsák,  hogy  a  személyes  adatok  alapértelmezés  szerint  a  természetes  személy 
beavatkozása  nélkül  ne  válhassanak  hozzáférhetővé  meghatározatlan  számú  személy 
számára. 
(3) A 42. cikk szerinti jóváhagyott tanúsítási mechanizmus felhasználható annak bizonyítása 
részeként,  hogy  az  adatkezelő  teljesíti  az  e  cikk  (1)  és  (2)  bekezdésében  előírt 
követelményeket.” 
 
Az  általános  adatvédelmi  rendelet  58.  cikk  (2)  bekezdése  szerint:  „A  felügyeleti  hatóság 
korrekciós hatáskörében eljárva: 
a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet 
szerinti jogai gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben meghatározott módon és meghatározott időn belül  – hozza összhangba e rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, 
akikkel vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne 
adja ki a tanúsítványt, ha a tanúsítás feltételei nem vagy már nem teljesülnek; 
i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 
függően az e bekezdésben említett intézkedéseken túlmenően vagy azok helyett; és 
j) elrendeli a harmadik országbeli címzett vagy nemzetközi szervezet felé irányuló adatáramlás 
felfüggesztését.” 
 
Az általános adatvédelmi rendelet 83. cikk (2) és (5) bekezdése alapján: „[…] 
(2)  A  közigazgatási  bírságokat  az  adott  eset  körülményeitől  függően  az  58.  cikk  (2) 
bekezdésének a)–h) és j) pontjában említett intézkedések mellett vagy helyett kell kiszabni. 
Annak  eldöntésekor,  hogy  szükség  van-e  közigazgatási  bírság  kiszabására,  illetve  a 
közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 

 

 

 

9 

a) a jogsértés jellege, súlyossága és időtartama, figyelembe véve a szóban forgó adatkezelés 
jellegét, körét vagy célját, továbbá azon érintettek száma, akiket a jogsértés érint, valamint az 
általuk elszenvedett kár mértéke; 
b) a jogsértés szándékos vagy gondatlan jellege; 
c) az adatkezelő vagy az adatfeldolgozó részéről az érintettek által elszenvedett kár enyhítése 
érdekében tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa a 
25. és 32. cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f) a felügyeleti hatósággal a jogsértés orvoslása és a jogsértés esetlegesen negatív hatásainak 
enyhítése érdekében folytatott együttműködés mértéke; 
g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, 
hogy  az  adatkezelő  vagy  az  adatfeldolgozó  jelentette-e  be  a  jogsértést,  és  ha  igen,  milyen 
részletességgel; 
i)  ha  az  érintett  adatkezelővel  vagy  adatfeldolgozóval  szemben  korábban  –  ugyanabban  a 
tárgyban  –  elrendelték  az  58.  cikk  (2)  bekezdésében  említett  intézkedések  valamelyikét,  a 
szóban forgó intézkedéseknek való megfelelés; 
j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti 
jóváhagyott  magatartási  kódexekhez  vagy  a  42.  cikk  szerinti  jóváhagyott  tanúsítási 
mechanizmusokhoz; valamint 
k)  az  eset  körülményei  szempontjából  releváns  egyéb  súlyosbító  vagy  enyhítő  tényezők, 
például  a  jogsértés  közvetlen  vagy  közvetett  következményeként  szerzett  pénzügyi  haszon 
vagy elkerült veszteség. 
[…] 
(5) Az alábbi rendelkezések megsértését  – a (2)  bekezdéssel összhangban  – legfeljebb 20 
000  000  EUR  összegű  közigazgatási  bírsággal,  illetve  a  vállalkozások  esetében  az  előző 
pénzügyi év teljes éves világpiaci forgalmának legfeljebb 4 %-át kitevő összeggel kell sújtani, 
azzal, hogy a kettő közül a magasabb összeget kell kiszabni: 
a)  az  adatkezelés  elvei  –  ideértve  a  hozzájárulás  feltételeit  –  az  5.,  6.,  7.  és  9.  cikknek 
megfelelően; 
b) az érintettek jogai a 12–22. cikknek megfelelően; 
c)  személyes  adatoknak  harmadik  országbeli  címzett  vagy  nemzetközi  szervezet  részére 
történő továbbítása a 44–49. cikknek megfelelően; 
d) a IX. fejezet alapján elfogadott tagállami jog szerinti kötelezettségek; 
e)  a felügyeleti  hatóság 58.  cikk  (2)  bekezdése  szerinti  utasításának,  illetve  az  adatkezelés 
átmeneti  vagy  végleges  korlátozására  vagy  az  adatáramlás  felfüggesztésére  vonatkozó 
felszólításának  be  nem  tartása  vagy  az  58.  cikk  (1)  bekezdését  megsértve  a  hozzáférés 
biztosításának elmulasztása.” 
 
Az Infotv. 75/A. § értelmében: „a Hatóság az általános adatvédelmi rendelet 83. cikk (2)-(6) 
bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen azzal, hogy a személyes adatok kezelésére vonatkozó – jogszabályban vagy az 
Európai  Unió  kötelező  jogi  aktusában  meghatározott  –  előírások  első  alkalommal  történő 
megsértése  esetén  a  jogsértés  orvoslása  iránt  –  az  általános  adatvédelmi  rendelet  58. 
cikkével összhangban – elsősorban az adatkezelő vagy adatfeldolgozó figyelmeztetésével 
intézkedik.” 
 
Az Eht. 134. § (10a) bekezdés d) pontja szerint: „Az előfizetői szerződés megszűnik továbbá 
a felek közös megegyezésével, figyelemmel a 127. § (4) bekezdésére és azzal a feltétellel, 
hogy  a  ráutaló  magatartással  kötött  előfizetői  szerződést  ráutaló  magatartással,  kifejezett 
szóbeli vagy írásos nyilatkozattal, a szóban kötött előfizetői szerződést kifejezett szóbeli vagy 
írásos nyilatkozattal, míg az írásban kötött előfizetői szerződést kifejezett írásos nyilatkozattal 
szüntethetik meg a felek.” 
 

 

 

 

10 

Az elektronikus hírközlési előfizetői szerződések különös szabályairól szóló 2/2015. (III. 30.) 
NMHH rendelet 25. § (1) bekezdése alapján: „A telefonos ügyfélszolgálatra érkező előfizetői 
panaszról  és  hibabejelentésről  a  szolgáltató  köteles  hangfelvételt  készíteni,  amelyet 
visszakereshető  módon  –  a  22.  §  (7)  bekezdésében  foglalt  eset  kivételével  –  a  bejelentés 
időpontjától számítva 2 évig köteles megőrizni.” 
 
 
I V .   D ö n t é s  
 
IV. 1. A Kérelmező személyes adatainak törlésére irányuló kérelmek 
 
1.  A  Kérelmező  kérte  személyes  adatainak  (neve,  lakcíme,  telefonszáma)  a  Kérelmezett 
online  tudakozójából  való  törlését  több  alkalommal.  Először  2021  áprilisának  közepén  a 
Kérelmezett  online  felületén  kezdeményezte  a  törlést,  mely  technikai  probléma  miatt  nem 
vezetett  eredményre,  mivel  a  Kérelmezett  valamennyi  rendszerét  érintő  automatikus  törlési 
folyamat nem futott le megfelelően, így nem kerültek törlésre a Kérelmező személyes adatai 
a  tudakozóból.  Ezt  követően  2021. május  2.  napján  kezdeményezte  a  Kérelmező  a törlést, 
mely panaszként került rögzítésre, azonban ekkor a panasz egyszeri, kezelői hiba miatt nem 
megfelelően  került  rögzítésre  a  Kérelmezett  belső  nyilvántartásában,  és  a  panasz 
indokolatlanul lezárásra került, így az online tudakozóban továbbra is elérhetőek maradtak a 
Kérelmező  személyes  adatai.  A  Kérelmező  harmadik  alkalommal  2021.  június  25.  napján 
kezdeményezte a személyes adatai online tudakozóból való törlését, tekintettel arra, hogy a 
2021.  május  2-i  kérelmére  nem  kapott  választ  és  személyes  adatai  továbbra  is  elérhetőek 
maradtak. A Kérelmezett ezen harmadik – szintén panaszként kezelt – kérelemre törölte az 
online tudakozóból a Kérelmező személyes adatait 2021. július 5. napján. 
 
2.  A  Kérelmezett  nyilatkozata  és  az  általa  megküldött,  a  tudakozóban  való  szerepeltetés 
módosítását  tartalmazó  folyamatleírás  szerint  a  személyes  adatok  tudakozóban  történő 
megjelenítését  az  érintett 
tudja  szabályozni,  a  nyilvánosságra  hozatal  az  érintett 
hozzájárulásán  alapul.  Ezt  támasztja  alá  a  Kérelmezett  honlapján  elérhető  általános 
szerződési  feltételeinek  adatkezelési  tájékoztatóról  szóló  3.  számú  mellékletének  35-36. 
pontja1 is. A Kérelmezett tehát – általa elismerten is – a hozzájárulás jogalapjára alapozza a 
személyes adatok online tudakozóban történő megjelenítését, nyilvánossá tételét. 
 
A  hozzájárulásnak  az  általános  adatvédelmi  rendelet  szerinti  definíciója  szerint  megfelelő 
tájékoztatáson  kell  alapulnia,  önkéntesnek  kell  lennie  és  az  érintett  akaratának  konkrét, 
egyértelmű, nyilatkozat vagy megerősítést félreérthetetlenül kifejező cselekedet útján történő 
kinyilvánításának kell lennie. 
 
Hozzájáruláson  alapuló  adatkezelés  esetében  az  érintett  jogosult  arra,  hogy  hozzájárulását 
bármikor visszavonja. 
 
A Hatóság rendelkezésére álló nyilatkozatok és iratok alapján a Kérelmező és a Kérelmezett 
között  2015.  április  30.  napján  létrejött  feltöltőkártyás  szolgáltatásra  vonatkozó  előfizetői 
szerződés értelmében a Kérelmező nem járult hozzá ahhoz, hogy a Kérelmezett az előfizetői 
adatai  közül  a  nevét,  állandó  lakcímét  és  hívószámát  közzétegye  a  Kérelmezett  által 
fenntartott és az országos tudakozóban.  
 
A  2018.  június  12.  napján  létrejött  újra-szerződéskor  azonban  –  a  Kérelmezett  nyilatkozata 
szerint  –  a  Kérelmező  által  adott  nyilatkozatok módosításra  kerültek,  a  nyilvántartás  szerint 
megadásra került a telefonkönyvi hozzájárulás is a Kérelmező részéről, és ezért szerepeltek 
a Kérelmező személyes adatai a tudakozóban. 

 

1 […] 

 

 

 

11 

 
Ugyanakkor  a  Hatóság  álláspontja  szerint  mindez  a  hozzájárulás  megadását,  annak 
önkéntességét, és azt, hogy a Kérelmező nyilatkozat vagy a megerősítést félreérthetetlenül 
kifejező  cselekedet  útján  jelezte,  hogy  beleegyezését  adja  az  őt  érintő  személyes  adatok 
nyilvánosságra  hozásához,  a  Kérelmezett  által  előadottak,  és  az  általa  becsatolt,  az  újra-
szerződésről nyilvántartott rendszeradatokról készített képernyőkép nem támasztják alá. Azok 
csupán azt igazolják, hogy a nyilvántartás Kérelmezőt érintő részében a rendszeradatoknál 
bejelölésre  került  az  a  mező,  mely  szerint  személyes  adatai  megjelenhetnek  az  online 
tudakozóban. 
 
Az általános adatvédelmi rendelet 7. cikk (1) bekezdése értelmében hozzájáruláson alapuló 
adatkezelés  esetében  az  adatkezelőnek  képesnek  kell  lennie  annak  igazolására,  hogy  az 
érintett személyes adatainak kezeléséhez hozzájárult. A Kérelmezett által megküldött, az újra-
szerződésről  nyilvántartott  rendszeradatokról  készített  képernyőkép  azonban,  a  felek  által 
aláírt  szerződés  hiányában  nem  igazolja  azt,  hogy  a  hozzájárulást  a  Kérelmező maga  adta 
volna meg. 
 
Az  általános  adatvédelmi  rendelet  5.  cikk  (2)  bekezdése  szerinti  elszámoltathatóság 
követelményéből  következően  az  adatkezelő  felelős  az  adatvédelmi  alapelveknek  való 
megfelelésért,  és  képesnek  kell  lennie  e  megfelelés  igazolására.  Ez  alapján  az  adatkezelő 
köteles úgy dokumentálni és nyilvántartani az adatkezelést, hogy annak jogszerűsége utólag 
bizonyítható legyen. 
 
Tekintettel arra, hogy a fentiek értelmében nem bizonyítható, hogy a Kérelmezőtől származó 
önkéntes nyilatkozat vagy a megerősítést félreérthetetlenül kifejező cselekedet következtében 
került  bejelölésre  a  Kérelmező  rendszeradatainál  a  személyes  adatai  online  tudakozóban 
történő  nyilvánosságra  hozatalára  vonatkozó  mező,  a  Hatóság  megállapítja,  hogy  a 
Kérelmezett  nem  képes  az  adatvédelmi  alapelveknek  való  megfelelés  igazolására  ezen 
adatkezelés  tekintetében,  ezért  megsértette  az  általános  adatvédelmi  rendelet  5.  cikk  (2) 
bekezdés szerinti elszámoltathatóság alapelvét. 
 
Ebből  következően  az  sem  bizonyított,  hogy  a  Kérelmező  valóban  hozzájárult  volna 
személyes  adatainak  a  Kérelmezett  online 
történő  nyilvánosságra 
hozatalához,  azaz,  hogy  a  nyilvánosságra  hozatalhoz  a  Kérelmezett  rendelkezett  volna 
megfelelő jogalappal, a Hatóság megállapítja, hogy a Kérelmezett az általános adatvédelmi 
rendelet 6. cikk (1) bekezdését megsértve, jogalap nélkül hozta nyilvánosságra a Kérelmező 
személyes adatait az online tudakozójában. 
 
3. A Kérelmezett panasznak minősítette a Kérelmező telefonon rögzített kérelmeit, a Hatóság 
álláspontja  szerint  azok  érintetti  joggyakorlásra,  a  Kérelmező  személyes  adatai  törlésére 
irányuló  kérelmeknek  minősültek,  mivel  kifejezetten  személyes  adatai  törlését  kérte  a 
Kérelmezett online tudakozójából.  
 
A Hatóság ennek megfelelően a személyes adatok törlésére vonatkozó szabályok teljesülését 
vizsgálta. 
 
Az általános adatvédelmi rendelet az érintetti jogok között szabályozza a személyes adatok 
törléséhez való jogot. Ez alapján – tekintettel arra, hogy a Kérelmezett a nyilatkozatában és 
az általános szerződési feltételeinek adatkezelési tájékoztatóról szóló 3. számú mellékletének 
35.  pontja  szerint  az  online 
tudakozóban  elérhető  személyes  adatok  kezelésének 
jogalapjaként  az  általános  adatvédelmi  rendelet  6.  cikk  (1)  bekezdés  a)  pontja  szerinti 
hozzájárulás jogalapját jelölte meg – az általános adatvédelmi rendelet 17. cikk (1) bekezdés 
b) pontja szerint az érintett jogosult arra, hogy kérésére az adatkezelő indokolatlan késedelem 
nélkül törölje a rá vonatkozó személyes adatokat, az adatkezelő pedig köteles arra, hogy az 
érintettre vonatkozó személyes adatokat indokolatlan késedelem nélkül törölje, ha az érintett 

tudakozójában 

 

 

 

12 

tudakozójában 

visszavonja a 6. cikk (1) bekezdésének a) pontja értelmében az adatkezelés alapját képező 
hozzájárulását, és az adatkezelésnek nincs más jogalapja. 
 
Jelen  ügyben  a  hozzájárulás  egyes  fogalmi  elemei  érvényesülésének  vizsgálata  nélkül  is 
megállapítható, hogy a Kérelmezett – a nyilatkozata és a nyilvántartási rendszere alapján – a 
hozzájárulásos  jogalap  alapján  kezelte  és  hozta  nyilvánosságra  online  tudakozójában  a 
Kérelmező személyes adatait a 2018. június 12-i újraszerződést követően. A fentiek szerint a 
Hatóság megállapította, hogy  nem  bizonyított,  hogy  a  Kérelmező valóban  hozzájárult  volna 
személyes  adatainak  a  Kérelmezett  online 
történő  nyilvánosságra 
hozatalához,  mely  tény  azonban  csak  jelen  eljárás  során  került  feltárásra.  A  Kérelmező 
személyes  adatai  törlésére  irányuló  kérelmeinek  előterjesztésekor  a  Kérelmezett  abban  a 
tudatban  volt,  hogy  a  Kérelmező  hozzájárulása  alapján  hozta  nyilvánosságra  személyes 
adatait, és a Kérelmező e hozzájárulása visszavonását kéri. A Kérelmezett ezért a Kérelmező 
kérelmére  az  általános  adatvédelmi  rendelet  17.  cikk  (1)  bekezdés  b)  pontja  alapján  volt 
köteles törölni a kérelmezői személyes adatokat a tudakozóból. 
 
A személyes adatok törlésével kapcsolatos információk megadásának módjával kapcsolatban 
az adatkezelői kötelezettségeket az általános adatvédelmi rendelet 12. cikke részletezi.  
 
Megállapítható,  hogy  a  Kérelmező  először  2021  áprilisában  vonta  vissza  személyes  adatai 
kezelésére  vonatkozó  hozzájárulását  és  kezdeményezte  azok  törlését a  Kérelmezett  online 
tudakozójából, amelyre technikai, illetőleg ügyintézői hibák miatt csupán 2021. július 5. napján 
került sor, már az adatvédelmi hatósági eljárást, illetőleg a Kérelmezett hatósági eljárásról való 
tudomásra jutását követően. 
 
A  Kérelmező  a  2021.  május  2-i  telefonos  megkeresése  alkalmával  egy,  azt  megelőző 
körülbelül két héttel korábbi időpontban kezdeményezte elektronikus úton személyes adatai 
törlését az online tudakozóból. Ugyanakkor ezen információk alapján is megállapítható, hogy 
a  határidőt  túllépve,  több,  mint  két  hónap  elteltével  került  sor  a  Kérelmező  személyes 
adatainak  törlésére,  anélkül,  hogy  ennyi  idővel  meghosszabbította  volna  a  teljesítésre 
irányadó  határidőt,  illetőleg,  hogy  tájékoztatást  nyújtott  volna  a  kérelem  alapján  hozott 
intézkedésekről.  Ha  a  Kérelmező  telefonon  keresztül  nem  jelezte  volna  a  problémáját  két 
alkalommal  is,  a  Kérelmezett  nem  tett  volna  intézkedést  az  érintetti  kérelem  teljesítése 
érdekében. Ebből következően a Hatóság megállapítja, hogy a Kérelmezett nem tett eleget a 
Kérelmező  személyes  adatai  törlésére  irányuló  kérelmének,  megsértve  ezzel  az  általános 
adatvédelmi rendelet 17. cikk (1) bekezdés b) pontját. A technikai hiba, illetőleg az ügyintézői 
hiba nem mentesíti a Kérelmezettet az adatkezelői felelősség alól. 
 
4. A Hatóság továbbá figyelemmel a fenti, 3. pontban tett azon megállapításra, mely szerint, 
bár  a  Kérelmezett  panasznak  minősítette  a  Kérelmező  telefonon  rögzített  kérelmeit,  azok 
érintetti  joggyakorlásra,  a  Kérelmező  személyes  adatai  törlésére  irányuló  kérelmeknek 
minősültek, hivatalból vizsgálta az általános adatvédelmi rendelet 12. cikk (2) bekezdésének 
érvényesülését mint az érintetti jogok – jelen ügyben a személyes adatok törlése iránti kérelem 
–  teljesítésének  biztosítását  előíró  rendelkezést.  Ez  alapján  ugyanis  az  adatkezelő  köteles 
elősegíteni az érintett érintetti jogainak a gyakorlását. Ezzel ellentétes a Kérelmezett jelen ügy 
szerinti  azon  magatartása,  mely  szerint  a  Kérelmező  személyes  adatai  törlésére  irányuló 
kérelmeket panaszként rögzítette. A Kérelmezett számára egyértelmű kellett, hogy legyen az, 
hogy  a  Kérelmező  kérelmei  kapcsán  az  általános  adatvédelmi rendelet  szerint  kell  eljárnia, 
mivel a Kérelmező egyértelműen arra hivatkozott, hogy az online tudakozóból a személyes 
adatai törlését kéri – melyet megelőzött egy saját maga által, a Kérelmezett online felületén 
kezdeményezett elektronikus törlési program –, nem pedig más, a Kérelmezett által nyújtott 
szolgáltatásával szembeni panaszt fogalmazott meg. 
 

 

 

 

13 

Mindezek  alapján  a  Hatóság  hivatalból  megállapítja,  hogy  a  Kérelmezett  megsértette  az 
általános adatvédelmi rendelet 12. cikk (2) bekezdését, mivel nem segítette elő a Kérelmező 
személyes adatai törlését. 
 
IV. 2. A kérelem részbeni elutasítása 
 
A  Kérelmezett  2021.  július  5.  napján  törölte  a  Kérelmező  személyes  adatait  az  online 
tudakozóból. A személyes adatok törlését a Kérelmezett a Hatóságnak is megküldött 2021. 
július 19. napján kelt, […] számú levelében igazolta vissza a Kérelmező részére. A Hatóság a 
tudakozó oldalát áttekintve megállapította, hogy a Kérelmező személyes adatai már valóban 
nem érhetőek el a nyilvános tudakozóban. 
 
A  Hatóság  ebből  következően,  bár  a  Kérelmező  kérte  a  Hatóságot,  hogy  szólítsa  fel  a 
Kérelmezettet személyes adatainak igazolt módon történő haladéktalan törlésére a nyilvános 
tudakozóból, a Hatóság a kérelmet ebben a vonatkozásban elutasítja, mivel az okafogyottá 
vált. 
 
 
V .   J o g k ö v e t k e z m é n y e k  
 
A Hatóság határozatában az általános adatvédelmi rendelet 58. cikk (2) bekezdés b) pontja 
alapján a Kérelmező kérelmére elmarasztalta a Kérelmezettet azért, mert online tudakozójából 
nem törölte a Kérelmező kérelmére annak személyes adatait, megsértve ezzel az általános 
adatvédelmi rendelet 17. cikk (1) bekezdés b) pontját. 
 
A Hatóság az általános adatvédelmi rendelet 58. cikk (2) bekezdés b) pontja alapján hivatalból 
elmarasztalta  a  Kérelmezettet  azért  is,  mert  az  általános  adatvédelmi  rendelet  5.  cikk  (2) 
bekezdés  szerinti  elszámoltathatóság  követelményét  sértve  nem  bizonyította,  hogy  a 
Kérelmező  valóban  hozzájárult  volna  személyes  adatainak  a  Kérelmezett  online 
tudakozójában történő nyilvánosságra hozatalához. A Hatóság ebből következően hivatalból 
elmarasztalta  a  Kérelmezettet  azért  is,  mert  az  általános  adatvédelmi  rendelet  6.  cikk  (1) 
bekezdését megsértve, jogalap nélkül hozta nyilvánosságra a Kérelmező személyes adatait 
az online tudakozójában.  
 
A Hatóság az általános adatvédelmi rendelet 58. cikk (2) bekezdés b) pontja alapján hivatalból 
elmarasztalta  a  Kérelmezettet  azért,  mert  nem  segítette  elő  a  Kérelmező  személyes  adatai 
törlését  azzal,  hogy  panaszként  rögzítette  a  Kérelmező  telefonon  előterjesztett  kérelmeit, 
megsértve  ezzel  az  általános  adatvédelmi  rendelet  12.  cikk  (2)  bekezdését,  mivel  nem 
segítette elő a Kérelmező személyes adatai törlését. 
 
A  Hatóság  megvizsgálta,  hogy  indokolt-e  a  Kérelmezettel  szemben  adatvédelmi  bírság 
kiszabása. E körben a Hatóság az általános adatvédelmi rendelet 83. cikk (2) bekezdése és 
az Infotv. 75/A. §-a alapján mérlegelte az ügy összes körülményét és megállapította, hogy a 
jelen  eljárás  során  feltárt  jogsértések  esetében  a  figyelmeztetés  se  nem  arányos,  se  nem 
visszatartó erejű szankció, ezért bírság kiszabása szükséges. 
 
A Hatóság a bírság összegének meghatározása során mindenekelőtt figyelembe vette, hogy 
a  Kérelmezett  által  elkövetett  jogsértés  az  általános  adatvédelmi  rendelet  83.  cikk  (5) 
bekezdés  b)  pontja  szerint  a  magasabb  összegű  bírságkategóriába  tartozó  jogsértésnek 
minősül. 
 
A Hatóság az adatvédelmi bírság összegének meghatározása során súlyosító körülményként 
vette figyelembe, hogy 

 

 

 

14 

-  a  Kérelmező  aktív  közreműködése,  összesen  háromszori  kérése  után  került  sor  az 
online tudakozóból személyes adatai törlésére [általános adatvédelmi rendelet 83. cikk 
(2) bekezdés a) pont]; 

-  a Kérelmező személyes adatai hosszú időn keresztül, 2018. június 12. napjától 2021. 
július  5.  napjáig  voltak  jogalap  nélkül  elérhetőek  az  online  tudakozóban  [általános 
adatvédelmi rendelet 83. cikk (2) bekezdés a) pont]; 

-  a Kérelmező személyes adatai nyilvánossá váltak [általános adatvédelmi rendelet 83. 

cikk (2) bekezdés g) pont]; 

-  a Kérelmezett több jogsértést követett el, [általános adatvédelmi rendelet 83. cikk (2) 

bekezdés d) pont]; 

-  a Kérelmezett által elkövetett jogsértések súlyos gondatlanságból származó technikai 
és ügyintézési hibákból eredtek [általános adatvédelmi rendelet 83. cikk (2) bekezdés 
b) pont]; 

-  a  Hatóság  egy  alkalommal  elmarasztalta  már  a  Kérelmezettet  az  általa  elkövetett 
adatvédelmi jogsértés – érintetti jog, az általános adatvédelmi rendelet 16. cikk szerinti 
helyesbítési 
[általános 
adatvédelmi rendelet 83. cikk (2) bekezdés e) pont]. 

jog  megsértése  –  miatt  ([…]  ügyiratszámú  határozat) 

 
A Hatóság az adatvédelmi bírság összegének meghatározása során enyhítő körülményként 
vette figyelembe, hogy 

-  a Kérelmezett bruttó 5.000 forint kompenzációt ajánlott fel a Kérelmezőnek az őt ért 
kellemetlenség  enyhítése  érdekében  [általános  adatvédelmi  rendelet  83.  cikk  (2) 
bekezdés c) pont]; 

-  a Kérelmezett az adatvédelmi hatósági eljárás hatására törölte a Kérelmező személyes 
adatait az online tudakozójából [általános adatvédelmi rendelet 83. cikk (2) bekezdés 
f) pont]; 

-  a Hatóság túllépte az ügyintézési határidőt [általános adatvédelmi rendelet 83. cikk (2) 

bekezdés k) pont]. 

 
A Hatóság a Kérelmezettel szemben kiszabott adatvédelmi bírság megállapítása során nem 
tartotta relevánsnak az általános adatvédelmi rendelet 83. cikk (2) bekezdés h), i) és j) pontja 
szerinti körülményeket, mivel azok a konkrét ügy kapcsán nem értelmezhetők. 
 
A Kérelmezett 2020. évi értékesítés nettó árbevétele nagyságrendileg 284.000,00 millió forint 
volt, így a kiszabott adatvédelmi bírság a kiszabható bírság maximumához képest távoli. 
 
 
V I .   E g y é b   k é r d é s e k  
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az 
ország egész területére kiterjed. 
 
A  Hatóság  jelen  döntése  az  Ákr.  80-81.  §-án  és  az  Infotv.  61.  §  (1)  bekezdésén  alapul.  A 
döntés az Ákr. 82. § (1) bekezdése alapján a közlésével véglegessé válik. Az Ákr. 112. §-a, 
és 116. § (1) bekezdése és (4) bekezdés d) pontja, illetve a 114. § (1) bekezdése alapján a 
döntéssel szemben közigazgatási per útján van helye jogorvoslatnak. 
 

* * * 

 

 

 

 

15 

Az  Ákr.  135.  §-a  szerint  a  kötelezett  a  törvényes  kamatnak  megfelelő  mértékű  késedelmi 
pótlékot köteles fizetni, ha pénzfizetési kötelezettségének határidőben nem tesz eleget. 
 
A  Polgári  Törvénykönyvről  szóló  2013.  évi  V.  törvény  6:48.  §  (1)  bekezdése  alapján 
pénztartozás  esetén  a  kötelezett  a  késedelembe  esés 
időpontjától  kezdődően  a 
késedelemmel érintett naptári félév első napján érvényes jegybanki alapkamattal megegyező 
mértékű késedelmi kamatot köteles fizetni. 
 
A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pontjának aa) alpontja alapján a Fővárosi Törvényszék kizárólagosan illetékes. A Kp. 27. § 
(1)  bekezdés  b)  pontja  szerint  olyan  jogvitában,  amelyben  a  törvényszék  kizárólagosan 
illetékes,  a  jogi  képviselet  kötelező.  A  Kp.  39.  §  (6)  bekezdése  szerint  a  keresetlevél 
benyújtásának a közigazgatási cselekmény hatályosulására halasztó hatálya nincs. 
 
A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. §-a szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. 
 
A  keresetlevél  benyújtásának  idejét  és  helyét  a Kp.  39.  § (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  
 
A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 
Ha  az  előírt  pénzfizetési  kötelezettség  teljesítését  a  Kérelmezett  megfelelő  módon  nem 
igazolja,  a  Hatóság  úgy tekinti,  hogy  a  kötelezettséget  határidőben  nem teljesítette. Az  Ákr. 
132. §-a szerint, ha a Kérelmezett a Hatóság végleges döntésében foglalt kötelezésnek nem 
tett  eleget,  az  végrehajtható. A  Hatóság  határozata  az  Ákr.  82.  §  (1)  bekezdése  szerint  a 
közléssel  véglegessé  válik. Az  Ákr.  133.  §-a  értelmében  a  végrehajtást  –  ha  törvény  vagy 
kormányrendelet másként nem rendelkezik – a döntést hozó hatóság rendeli el. Az Ákr. 134. 
§-a  értelmében a  végrehajtást  –  ha  törvény,  kormányrendelet  vagy  önkormányzati  hatósági 
ügyben  helyi  önkormányzat  rendelete  másként  nem  rendelkezik  –  az  állami  adóhatóság 
foganatosítja. 
 
A Hatóság az eljárás során túllépte az Infotv. 60/A.§ (1) bekezdése szerinti százötven napos 
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek 
– választása szerint – bankszámlára utalással vagy postai utalvánnyal. 
 
Kelt: Budapest, 2022. március 2. 
 
 
 
 
 

Dr. Péterfalvi Attila 

c. egyetemi tanár 

elnök 

 

 

