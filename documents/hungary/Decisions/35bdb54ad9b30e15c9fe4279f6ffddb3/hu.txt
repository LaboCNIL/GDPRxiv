Ügyszám:

NAIH/2019/3854

Tárgy:

döntés
hivatalból
induló
adatvédelmi
hatósági
eljárásban

A Nemzeti Adatvédelmi és Információszabadság Hatóság (a továbbiakban: Hatóság) a
Ferencvárosi Szociális és Gyermekjóléti Intézmények Igazgatósága (1096 Budapest, Lenhossék
utca 7-9) (a továbbiakban: Kötelezett) által 2019. március 8-án 18 óra 5 perckor bejelentett
adatvédelmi incidenssel kapcsolatban 2019. március 28. napján megindított hatósági ellenőrzést a
mai napon lezárja, egyben az ellenőrzés során feltárt körülmények miatt hivatalból megindított
adatvédelmi hatósági eljárásban meghozta a következő
határozatot.
A Hatóság
1.

2.
3.

4.

megállapítja, hogy a Kötelezett a téves címre kiküldött dokumentumokkal kapcsolatos
adatvédelmi incidenssel (a továbbiakban: adatvédelmi incidens) összefüggésben nem tett
eleget a természetes személyeknek a személyes adatok kezelése tekintetében történő
védelméről és az ilyen adatok szabad áramlásáról, valamint a 95/46/EK irányelv hatályon kívül
helyezéséről szóló (EU) 2016/679 rendelet (a továbbiakban: általános adatvédelmi rendelet)
33. cikk (1) bekezdése szerinti bejelentési kötelezettségének;
a fenti jogsértés miatt a Kötelezettet a jelen határozat kézhezvételétől számított 30 napon
belül 100 000 Ft, azaz százezer forint adatvédelmi bírság megfizetésére kötelezi;
utasítja a Kötelezettet, hogy a jelen határozat véglegessé válásától számított 30 napon belül
tegye meg a szükséges intézkedéseket annak érdekében, hogy egy esetleges jövőbeni
adatvédelmi incidens bejelentése az általános adatvédelmi rendelet 33. cikk (1) bekezdésében
előírt határidőben megvalósuljon; és
elrendeli a végleges határozatnak az adatkezelő azonosító adatainak közzétételével történő
nyilvánosságra hozatalát.

A bírságot a Hatóság központosított bevételek beszedési célelszámolási forintszámlája
(10032000-01040425-00000000 Központosított beszedési számla IBAN: HU83 1003 2000 0104
0425 0000 0000) javára kell átutalással megfizetni. Az összeg átutalásakor a NAIH/2019/3854
BÍRS. számra kell hivatkozni.
A 3. pontban előírt intézkedések megtételét a Kötelezettnek az intézkedés megtételétől számított 8
napon belül kell írásban – az azt alátámasztó bizonyítékok előterjesztésével együtt – igazolnia a
Hatóság felé.
Amennyiben a Kötelezett a bírságfizetési kötelezettségének határidőben nem tesz eleget,
késedelmi pótlékot köteles fizetni. A késedelmi pótlék mértéke a törvényes kamat, amely a
késedelemmel érintett naptári félév első napján érvényes jegybanki alapkamattal egyezik meg. A
késedelmi pótlékot a Hatóság központosított bevételek beszedési célelszámolási forintszámlája
(10032000-01040425-00000000 Központosított beszedési számla) javára kell megfizetni.

A 3. pont szerinti kötelezés nem teljesítése, illetve a bírság és a késedelmi pótlék meg nem
fizetése esetén a Hatóság elrendeli a határozat, a bírság és a késedelmi pótlék végrehajtását.
Jelen határozattal szemben közigazgatási úton jogorvoslatnak nincs helye, de az a közléstől számított
30 napon belül a Fővárosi Törvényszékhez címzett keresettel közigazgatási perben megtámadható. A
keresetlevelet a Hatósághoz kell benyújtani, elektronikusan, amely azt az ügy irataival együtt
továbbítja a bíróságnak. A tárgyalás tartása iránti kérelmet a keresetben jelezni kell. A teljes
személyes illetékmentességben nem részesülők számára a bírósági felülvizsgálati eljárás illetéke
30 000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban a jogi
képviselet kötelező.
IND O K O L ÁS
I.

Tényállás, előzmények

A Hatóság a Kötelezett által bejelentett adatvédelmi incidenssel kapcsolatban – az általános
adatvédelmi rendelet 33-34. cikkében foglalt kötelezettségek tárgyában – 2019. március 28.
napján NAIH/2019/2993 ügyszámon hatósági ellenőrzés megindításáról döntött, egyben a
bejelentésben szereplő információk pontosítása, kiegészítése céljából tényállás tisztázó végzést
küldött a Kötelezett részére, akinek 2019. április 8. napján kelt válasza 2019. április 11-én érkezett
meg a Hatóság részére.
Az incidensbejelentésből, valamint a tényállás tisztázó végzésre adott válaszból kiderül, hogy az
adatvédelmi incidensre úgy került sor, hogy a Kötelezett egyik munkatársa tévedésből 9 darab,
személyes adatot tartalmazó dokumentumot téves címzett részére postázott, Újpest
Önkormányzatának Szociális Intézménye részére, amely azonos, jogszabályban előírt feladatot lát
el más illetékességi területen. A dokumentumokban szereplő személyes adatokat ezáltal
jogosulatlanul ismerhette meg a téves címzett, így sérült az adatok bizalmas jellege. Az
adatvédelmi incidens 18 érintett, a Kötelezett ügyfelei és családtagjaik, köztük kiskorúak következő
személyes adatait érintette: azonosító adatok, elérhetőségi adatok, büntetett előélettel,
bűncselekményekkel vagy büntetéssel, intézkedéssel kapcsolatos adatok, szociális azonosságra
vonatkozó adatok, illetve a Kötelezett által folytatott gyermekek védelmére irányuló eljárásokkal
összefüggésben kezelt egyéb, a magánéletükre vonatkozó személyes adatok.
Az adatvédelmi incidensre 2019. február 7-én került sor, ekkor kerültek postázásra a
dokumentumok a téves címzett részére. A téves címzett a 2019. február 12-i érkeztetést követően
telefonon jelezte a Kötelezett számára, hogy számára olyan dokumentumok kerültek kézbesítésre,
melyeknek nem ő a címzettje, ezt követően intézkedett a tévesen elküldött, személyes adatokat
tartalmazó dokumentumok visszaküldéséről. A Kötelezett részére a küldemények 2019. február
20-án érkeztek vissza, a Kötelezett álláspontja szerint ekkor vált bizonyossá a téves postázás, így
a Kötelezett ezt az időpontot tekintette tudomásszerzésnek (2019. február 20. 12 óra 0 perc). Az
adatvédelmi incidens Hatóság részére történő bejelentésére 2019. március 8. napján 18 óra 5
perckor került sor, vagyis a Kötelezett által megjelölt tudomásszerzést követő 16. napon. A
Kötelezett azzal indokolta a késedelmes bejelentést, hogy a vezető beosztású tisztviselője
számára nem került továbbításra a visszaérkezett küldemény, mivel 2019. február 28-án került
megtartásra a Kötelezett által szervezett Éves Gyermekvédelmi Jelzőrendszeri Tanácskozás,
amelynek megrendezése a Kötelezett jogszabályban meghatározott alapfeladatának része, ahhoz
szorosan kapcsolódik. Erre tekintettel, valamint arra, hogy a téves címzett maga is hasonló
feladatokat ellátó, csak más illetékességgel rendelkező szerv, a Kötelezett elsődlegesen a szerinte
halaszthatatlan más feladatokat végezte el, és ezáltal az adatvédelmi incidens bejelentésére csak
ezt követően került sor.
2

A Kötelezett az adatvédelmi incidensre vonatkozóan 2019. március 8-án elvégzett egy
kockázatelemzést, amely az Európai Uniós Hálózat- és Információbiztonsági Ügynökség
módszertani útmutatóján alapult. A kockázatelemzés során figyelembe vette, hogy a téves címzett,
aki jogosulatlanul ismerhette meg a személyes adatokat Újpest Önkormányzatának Szociális
Intézménye volt, amelynek esetében a kollegialitást, illetve az a tényt, hogy azonos a tevékenységi
köre, a kockázatot csökkentő tényezőnek tekintette. Emellett azt is figyelembe vette, hogy az iratok
„érintetlenül” visszaérkeztek a Kötelezettnek, valamint hogy bár az adatkör jelentős, azonban azt
csak kevesen, legfeljebb két személy ismerhette meg, akik kollégák, és szintén a Szociális Munka
Etikai Kódex hatálya alá tartoznak, ezáltal titoktartásra kötelesek. Az elemzés eredményeként a
Kötelezett megállapította, hogy az incidens közepes kockázatú.
Az adatvédelmi incidens orvoslása céljából a Kötelezett kettős címzéskontrollt vezetett be, illetve
intézkedett rendkívüli adatvédelmi oktatás megtartásáról. A Kötelezett úgy ítélte meg, hogy ezen
intézkedések elegendőek, tekintettel a téves címzett kilétére (amely más illetékességi területen lát
el azonos feladatokat, és amelynek munkatársai titoktartásra kötelesek), illetve arra, hogy a
tévesen elküldött küldeményeket „érintetlenül” visszaküldte a Kötelezett számára.
A Kötelezett úgy ítélte meg, hogy az érintettek tájékoztatása nem szükséges, tekintettel arra, hogy
az adatvédelmi incidenst követően olyan további intézkedéseket tett, amelyek biztosítják, hogy az
érintett jogaira és szabadságaira jelentett magas kockázat a továbbiakban valószínűsíthetően nem
valósul meg. Ilyen intézkedésként tekintett arra, hogy a küldemények visszaküldésre kerültek a
téves címzett által. A Kötelezett egyébként is úgy ítélte meg, hogy az adatvédelmi incidens
közepes kockázatú, vagyis nem magas kockázatú, amely esetben köteles lenne az érintetteket
tájékoztatni.
A Kötelezett önállóan működő és gazdálkodó helyi önkormányzati költségvetési intézmény,
melynek fenntartásáról a Budapest Főváros IX. Kerület Ferencváros Önkormányzata
gondoskodik.1
A Hatóság az ellenőrzést lezárta, és mivel a hatáskörébe tartozó jogsértést tapasztalt, megindította
hatósági eljárását, amelyben a jelen határozatot hozta.
II.

Alkalmazott jogszabályi rendelkezések

Az általános közigazgatási rendtartásról szóló 2016. évi CL. törvény (a továbbiakban: Ákr.) 99. §-a
alapján a hatóság – a hatáskörének keretei között – ellenőrzi a jogszabályban foglalt
rendelkezések betartását, valamint a végrehajtható döntésben foglaltak teljesítését.
Az általános adatvédelmi rendelet 2. cikk (1) bekezdése alapján a bejelentett incidenssel érintett
adatkezelésre az általános adatvédelmi rendeletet kell alkalmazni.
Az általános adatvédelmi rendelet 4. cikk 12. pontja határozza meg, hogy mi minősül adatvédelmi
incidensnek, ez alapján „adatvédelmi incidens”: a biztonság olyan sérülése, amely a továbbított,
tárolt vagy más módon kezelt személyes adatok véletlen vagy jogellenes megsemmisítését,
elvesztését, megváltoztatását, jogosulatlan közlését vagy az azokhoz való jogosulatlan
hozzáférést eredményezi.

1

Ferencvárosi Szociális és Gyermekjóléti Intézmények Igazgatósága (FESZGYI) Szervezeti és Működési Szabályzata;
1.3. pont

3

Az általános adatvédelmi rendelet 33. cikk (1) és (2) bekezdése szerint az adatvédelmi incidenst
az adatkezelő indokolatlan késedelem nélkül, és ha lehetséges, legkésőbb 72 órával azután, hogy
az adatvédelmi incidens a tudomására jutott, bejelenti az 55. cikk alapján illetékes felügyeleti
hatóságnak, kivéve, ha az adatvédelmi incidens valószínűsíthetően nem jár kockázattal a
természetes személyek jogaira és szabadságaira nézve. Ha a bejelentés nem történik meg 72
órán belül, mellékelni kell hozzá a késedelem igazolására szolgáló indokokat is. Az adatfeldolgozó
az adatvédelmi incidenst, az arról való tudomásszerzését követően indokolatlan késedelem nélkül
bejelenti az adatkezelőnek.
Az információs önrendelkezési jogról és az információszabadságról szóló 2011. évi CXII. törvény
(a továbbiakban: Infotv.) 2. § (2) bekezdése szerint az általános adatvédelmi rendeletet az ott
megjelölt rendelkezésekben foglalt kiegészítésekkel kell alkalmazni.
Az Ákr. 101. § (1) bekezdés a) pontja alapján, ha a hatóság a hatósági ellenőrzés során jogsértést
tapasztal, megindítja a hatósági eljárását. Az Infotv. 38. § (3) bekezdése és 60. § (1) bekezdése
alapján a Hatóság az Infotv. 38. § (2) és (2a) bekezdés szerinti feladatkörében a személyes adatok
védelméhez való jog érvényesítése érdekében hivatalból adatvédelmi hatósági eljárást folytat.
Az Ákr. 103. § (1) bekezdése alapján az Ákr.-nek a kérelemre indult eljárásokra vonatkozó
rendelkezéseit az Ákr. 103 és 104. §-ában foglalt eltérésekkel kell alkalmazni.
Az Infotv. 61. § (1) bekezdés a) pontja alapján a Hatóság a 2. § (2) és (4) bekezdésében
meghatározott adatkezelési műveletekkel összefüggésben az általános adatvédelmi rendeletben
meghatározott jogkövetkezményeket alkalmazhatja.
A rendelet 83. cikk (7) bekezdése szerint, a felügyeleti hatóságok 58. cikk (2) bekezdése szerinti
korrekciós hatáskörének sérelme nélkül, minden egyes tagállam megállapíthatja az arra vonatkozó
szabályokat, hogy az adott tagállami székhelyű közhatalmi vagy egyéb, közfeladatot ellátó
szervvel szemben kiszabható-e közigazgatási bírság, és ha igen, milyen mértékű. Az Infotv. 61. §
(4) bekezdés b) pontja alapján, a bírság mértéke százezertől húszmillió forintig terjedhet, ha az
adatvédelmi hatósági eljárásban hozott határozatban kiszabott bírság megfizetésére kötelezett
költségvetési szerv, az általános adatvédelmi rendelet 83. cikke szerint kiszabott bírság esetén.
Az általános adatvédelmi rendelet 58. cikk (2) bekezdés b) és i) pontja alapján, a felügyeleti
hatóság korrekciós hatáskörében eljárva elmarasztalja az adatkezelőt vagy adatfeldolgozót, ha
adatkezelési tevékenysége megsértette a rendelet rendelkezéseit, illetve a 83. cikknek
megfelelően közigazgatási bírságot szab ki, az adott eset körülményeitől függően az e
bekezdésben említett intézkedéseken túlmenően vagy azok helyett. Ugyanezen cikk (2) bekezdés
d) pontja alapján, a felügyeleti hatóság korrekciós hatáskörében eljárva utasítja az adatkezelőt
vagy az adatfeldolgozót, hogy adatkezelési műveleteit – adott esetben meghatározott módon és
meghatározott időn belül – hozza összhangba a rendelet rendelkezéseivel.
A közigazgatási bírság kiszabására vonatkozó feltételeket az általános adatvédelmi rendelet 83.
cikke tartalmazza. Az Infotv. 75/A. § - a szerint a Hatóság az általános adatvédelmi rendelet 83.
cikk (2)-(6) bekezdésében foglalt hatásköreit az arányosság elvének figyelembevételével
gyakorolja, különösen azzal, hogy a személyes adatok kezelésére vonatkozó – jogszabályban
vagy az Európai Unió kötelező jogi aktusában meghatározott – előírások első alkalommal történő
megsértése esetén a jogsértés orvoslása iránt – az általános adatvédelmi rendelet 58. cikkével
összhangban – elsősorban az adatkezelő vagy adatfeldolgozó figyelmeztetésével intézkedik.

4

Az Infotv. 61. § (2) bekezdés b) pontja alapján, a Hatóság elrendelheti határozatának – az
adatkezelő, illetve az adatfeldolgozó azonosító adatainak közzétételével történő – nyilvánosságra
hozatalát, ha azt közfeladatot ellátó szerv tevékenységével összefüggésben hozta.
Az Ákr. 104. § (1) bekezdés a) pontja szerint a Hatóság az illetékességi területén hivatalból
megindítja az eljárást, ha az eljárás megindítására okot adó körülmény jut a tudomására;
ugyanezen bekezdés (3) bekezdése alapján a hivatalbóli eljárás az első eljárási cselekmény
elvégzésének napján kezdődik, megindításáról az ismert ügyfél értesítése mellőzhető, ha az
eljárás megindítása után a hatóság nyolc napon belül dönt.
III.

Döntés

A Hatóság a feltárt tényállás alapján megállapította, hogy a bejelentett adatvédelmi incidenssel
kapcsolatban a Kötelezett elvégezett egy kockázatelemzést, amelynek figyelembe vételével
megfelelő intézkedéseket hozott az incidens orvoslására, illetve biztosította, hogy az érintettek
jogaira és szabadságaira jelentett kockázat a továbbiakban ne valósuljon meg.
A Hatóság azonban megállapította, hogy az adatvédelmi incidens bejelentésére nem került sor az
általános adatvédelmi rendelet által meghatározott határidőben, vagyis indokolatlan késedelem
nélkül, és ha lehetséges, legkésőbb 72 órával azután, hogy az adatvédelmi incidens a tudomására
jutott. A Kötelezett úgy nyilatkozott, hogy az incidensről a tévesen elküldött dokumentumok
visszaérkezésekor szerzett tudomást, 2019. február 20-án. A Hatóság álláspontja szerint már ezt
megelőzően, 2019. február 12-én sor került a Kötelezett általi tudomásszerzésre, amikor a téves
címzettel telefonon egyeztetett a Kötelezett munkatársa, melynek során azonosították, hogy a
küldemény visszaküldése indokolt, mivel azok tévesen kerültek elküldésre a címzett részére.
A Hatóság a fentiek alapján megállapította, hogy a Kötelezett tudomásszerzése és az adatvédelmi
incidens bejelentése között 24 nap telt el. A Kötelezett nyilatkozatában megjelölt időpont – 2019.
február 20. – figyelembe vétele esetén is 16 nap telt el az incidensről való tudomásszerzés és az
incidens Hatóságnak történő bejelentése között. A késedelem igazolására a Kötelezett arra
hivatkozott, hogy elsődlegesen a más halaszthatatlan, és alapfeladatával összefüggő feladatokat
végezte el, ezért nem került sor a szerv vezetőjének tájékoztatására az incidensről, illetve a
Hatóságnak történő bejelentésre sem.
A Hatóság a késedelem Kötelezett általi igazolását nem fogadta el, mivel az általános adatvédelmi
rendelet 33. cikkében előírt bejelentési kötelezettség teljesítése érdekében az adatkezelő köteles
intézkedni az első figyelmeztető jelzés alapján, és megállapítani, hogy valóban történt-e incidens,
és lehetőleg 72 órán belül vizsgálatot folytatni, valamint bizonyítékokat és más lényeges
részleteket gyűjteni. Azonban azt követően, hogy az adatkezelő ésszerű bizonyossággal
megállapította az incidens megtörténtének tényét, – vagyis jelen ügyben 2019. február 12-én a
téves postázás címzettje általi értesítéskor – a 33. cikk (1) bekezdésében rögzített feltételek
teljesülése esetén indokolatlan késedelem nélkül, és ha lehetséges, 72 órán belül
bejelentést kell tennie a felügyeleti hatóságnak. Az incidens időben történő bejelentése előtt az
sem lehet akadály, ha nem állnak rendelkezésre pontos információk, mivel az általános
adatvédelmi rendelet 33. cikk (4) bekezdése lehetővé teszi, hogy a bejelentésre részletekben,
szakaszosan kerüljön sor. A Hatóság hangsúlyozza azt is, hogy incidens észlelése esetén
haladéktalanul értesíteni kell a megfelelő vezetési szinten lévő felettest, hogy az incidenst kezelni
és szükség szerint jelenteni lehessen a 33. és – adott esetben – a 34. cikknek megfelelően.2
Vö. A személyes adatok feldolgozása vonatkozásában az egyének védelméről és az ilyen adatok szabad áramlásáról szóló
95/46/EK európai parlamenti és tanácsi irányelv 29. cikke szerint létrehozott Adatvédelmi Munkacsoport WP 250rev.01

2

5

A fentiek alapján a Hatóság megállapította, hogy a Kötelezett megsértette az általános
adatvédelmi rendelet 33. cikk (1) bekezdésében foglalt kötelezettségét, mivel az adatvédelmi
incidenst nem jelentette be a tudomásszerzést követően indokolatlan késedelem nélkül.
A Hatóság emellett utasította a Kötelezettet arra, hogy hogy tegye meg a szükséges
intézkedéseket annak érdekében, hogy egy esetleges jövőbeni adatvédelmi incidens bejelentése
az általános adatvédelmi rendelet 33. cikk (1) bekezdésében előírt határidőben megvalósuljon.
A Hatóság az alkalmazott bírsággal kapcsolatos döntés során a rendelet 83. cikk (2) bekezdése
alapján mérlegelte az ügy összes körülményét. Annak eldöntésekor, hogy szükség van-e
közigazgatási bírság kiszabására, illetve a közigazgatási bírság összegének megállapítása során,
az alábbiakat vette figyelembe.
A Kötelezett Budapest Főváros IX. Kerület Ferencváros Önkormányzata által létrehozott
költségvetési szerv (Ferencvárosi Szociális és Gyermekjóléti Intézmények Igazgatósága
(FESZGYI) Szervezeti és Működési Szabályzata; 1.3. pont), melynek esetében az Infotv. 61. § (4)
bekezdés b) pontja alapján a bírság mértéke százezertől húszmillió forintig terjedhet. A Kötelezett
ezt megelőzően a személyes adatok védelmére vonatkozó jogszabályi rendelkezések megsértése
miatt a Hatóság még nem marasztalta.
A Hatóság az alkalmazott szankció megállapításakor figyelembe vette, hogy az incidenssel érintett
személyes adatok kezelése az adatok jellegéből, illetve az érintettek köréből fakadóan magasabb
kockázattal jár, mivel azoknak a jogosulatlan megismerése jelentős következménnyel járhat az
érintettek számára. A kezelt személyes adatok köre, jellege, valamint az érintettek köre
(kiszolgáltatott helyzetben lévő, kiskorúak) is azt támasztják alá, hogy az ilyen adatok kezelésekor
az adatkezelőknek fokozott elővigyázatossággal kell eljárniuk, és az ilyen kategóriájú személyes
adatokra vonatkozó jogsértés esetén súlyosabb szankcionálás lehet indokolt.
A Hatóság továbbá figyelembe vette, hogy a Kötelezett nem csupán az adatvédelmi incidens
Hatóság részére történő bejelentésének nem tett eleget indokolatlan késedelem nélkül, hanem
azzal kapcsolatos intézkedések megtételéről – így különösen a kockázatelemzésről – is csak az
incidensről való tudomásszerzést követő 24. napon, 2019. március 8-án intézkedett. Ez
megállapítható volt a Hatóság rendelkezésére bocsátott, az adatvédelmi incidensek
nyilvántartására szolgáló dokumentum vonatkozó részéből. Az incidens kezelésének (érintett
adatok pontos körének, egyéb körülmények, az incidens oka feltárásának) a megkezdése
hiányában az incidensnek az egyes személyek jogait és szabadságait érintő tényleges kockázatai
sem mérhetők fel kellőképpen, ami önmagában is kockázatot jelent.
Enyhítő körülményként vette figyelembe a Hatóság, hogy a feltárt tényállás alapján, amikor az
incidenssel érintett szervezeti egység jelezte az esetet a Kötelezett adatvédelmi tisztviselője
számára, akkor haladéktalanul megkezdte az incidenssel kapcsolatos belső eljárásrend
alkalmazását, illetve az incidenssel kapcsolatos kötelezettségek végrehajtását. Ez a tény arra utal,
hogy a késedelmes bejelentés indoka egy szervezeti egységnél történt gondatlan mulasztás
eredménye, így a jogsértés nem vezethető vissza a Kötelezettnél fennálló rendszerszintű
problémára, illetve szándékosság gyanúja sem merül fel a jogsértéssel kapcsolatban. A Hatóság
emellett azt is figyelembe vette, hogy a Kötelezett, bár nem indokolatlan késedelem nélkül, de
bejelentette a Hatóság számára az adatvédelmi incidenst, és az egyéb, az adatvédelmi incidenst
számú iránymutatása az adatvédelmi incidensek (EU) 2016/679 rendelet szerinti bejelentéséről, melyet az Európai
Adatvédelmi Testület is álláspontjaként ismert el.

6

követően hozott intézkedéseiből is az következik, hogy általánosságban tisztában van az
adatvédelmi incidens bekövetkezése esetén fennálló, az általános adatvédelmi rendeletből fakadó
kötelezettségeivel.
A Hatóság figyelemmel volt arra is, hogy a Kötelezett együttműködött a Hatósággal az ügy
kivizsgálása során, noha e magatartást – mivel a jogszabályi kötelezettségek betartásán nem ment
túl – kifejezetten enyhítő körülményként nem értékelte.
A fentiek alapján a Hatóság szükségesnek tartja bírság kiszabását, az Infotv. 75/A. § szerinti
figyelmeztetés alkalmazása jelen esetben nem lenne megfelelő jogkövetkezmény. A kiszabott
bírság az Infotv. 61. § (4) bekezdése szerint a kiszabható legalacsonyabb bírságösszeg.
A Kötelezett közfeladatot ellátó, költségvetési szerv, és a jogsértő adatkezelésre e közfeladata
ellátásával összefüggésben került sor. A Hatóság ezért az Infotv. 61. § (2) bekezdés b) pontja
alapján elrendelte a határozatnak az adatkezelő, vagyis a Kötelezett azonosító adatainak
közzétételével történő nyilvánosságra hozatalát.
IV.

Egyéb kérdések

A Hatóság hatáskörét az Infotv. 38. § (2) és (2a) bekezdése határozza meg, illetékessége az
ország egész területére kiterjed.
Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal
szemben közigazgatási per útján van helye jogorvoslatnak.
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (2) bekezdés a) pontja alapján a Hatóság
döntésével szembeni közigazgatási per törvényszéki hatáskörbe tartozik, a perre a Kp. 13. § (11)
bekezdése alapján a Fővárosi Törvényszék kizárólagosan illetékes. A polgári perrendtartásról
szóló 2016. évi CXXX. törvénynek (a továbbiakban: Pp.) – a Kp. 26. § (1) bekezdése alapján
alkalmazandó – 72. §-a alapján a törvényszék hatáskörébe tartozó perben a jogi képviselet
kötelező. Kp. 39. § (6) bekezdése szerint – ha törvény eltérően nem rendelkezik – a keresetlevél
benyújtásának a közigazgatási cselekmény hatályosulására halasztó hatálya nincs.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény (a
továbbiakban: E-ügyintézési tv.) 9. § (1) bekezdés b) pontja szerint az ügyfél jogi
képviselője elektronikus kapcsolattartásra kötelezett.
A keresetlevél benyújtásának idejét és helyét a Kp. 39. § (1) bekezdése határozza meg. A
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén
alapul. A közigazgatási per illetékének mértékét az illetékekről szóló 1990. évi XCIII. törvény
(továbbiakban: Itv.) 44/A. § (1) bekezdése határozza meg. Az illeték előzetes megfizetése alól az
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.
Az Ákr. 132. §-a szerint, ha a kötelezett a hatóság végleges döntésében foglalt kötelezésnek nem
tett eleget, az végrehajtható. A Hatóság határozata az Ákr. 82. § (1) bekezdése szerint a közléssel
véglegessé válik. Az Ákr. Az Ákr. 133. §-a értelmében a végrehajtást - ha törvény vagy
kormányrendelet másként nem rendelkezik - a döntést hozó hatóság rendeli el. Az Ákr. 134. §-a
értelmében a végrehajtást - ha törvény, kormányrendelet vagy önkormányzati hatósági ügyben
helyi önkormányzat rendelete másként nem rendelkezik - az állami adóhatóság foganatosítja. Az
7

Infotv. 60. § (7) bekezdése alapján a Hatóság határozatában foglalt, meghatározott cselekmény
elvégzésére, meghatározott magatartásra, tűrésre vagy abbahagyásra irányuló kötelezés
vonatkozásában a határozat végrehajtását a Hatóság foganatosítja.
Budapest, 2019. május 21.
Dr. Péterfalvi Attila
elnök
c. egyetemi tanár

8

