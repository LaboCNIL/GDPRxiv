 

kérelmet elutasító határozat 

Tárgy:  jogsértést megállapító és 

Ügyszám:  NAIH-279-7/2022. 
 
(NAIH-8159/2021.) 
 
 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
kérelmezőnek  (lakcím:  […];  a  továbbiakban:  Kérelmező)  a  Hatósághoz 2021.  november  2. 
napján érkezett kérelmére, a […] apartman, illetőleg annak üzemeltetője, […] (a továbbiakban: 
Kérelmezett)  által  a  Kérelmező  személyazonosító  igazolványáról  készített  fényképek 
készítésével összefüggő adatkezelést érintően indult, továbbá a Kérelmezett által a vendégei 
személyazonosító  igazolványáról  készített  fényképek  általános  adatkezelési  gyakorlatának 
vizsgálatára  hivatalból  kiterjesztett  adatvédelmi  hatósági  eljárásban  az  alábbi  döntéseket 
hozza. 
 
I. A Hatóság 
 
 

H A T Á R O Z A T Á B A N  

 
I.1. elutasítja a Kérelmező kérelmét abban a részében, mely szerint a Hatóság állapítsa meg, 
hogy  a  Kérelmezett  jogalap  nélkül  fényképeket  készített  a  Kérelmező  személyazonosító 
igazolványáról; 
 
I.2. elutasítja a Kérelmező kérelmét abban a részében, mely szerint a Hatóság kötelezze a 
Kérelmezettet a Kérelmező személyazonosító igazolványáról készített fényképek törlésére a 
Kérelmezett magáneszközén; 
 
I.3. hivatalból elmarasztalja a Kérelmezettet azért, mert nem nyújtott megfelelő tájékoztatást 
a szálláshely-szolgáltatás igénybe vételével, illetőleg a foglalással kapcsolatos adatkezelésről 
– beleértve az okmányok beolvasását is –, megsértve ezzel a természetes személyeknek a 
személyes  adatok  kezelése  tekintetében  történő  védelméről  és  az  ilyen  adatok  szabad 
áramlásáról,  valamint  a  95/46/EK  irányelv  hatályon  kívül  helyezéséről  szóló  (EU)  2016/679 
rendelet (a továbbiakban: általános adatvédelmi rendelet) 13. cikk (1)-(2) bekezdését; 
 
I.4.  hivatalból  utasítja  a  Kérelmezettet  arra,  hogy  készítsen  megfelelő  és  átlátható,  az 
általános  adatvédelmi  rendelet  13.  cikk  (1)-(2)  bekezdése  szerinti  összes  információt 
tartalmazó adatkezelési tájékoztatót. 
 
II. A Hatóság 
 

V É G Z É S É B E N  

 
megszünteti az eljárást abban a részében, hogy a Hatóság, a Kérelmező kérelmére rendelje 
el  a  Kérelmezett  által 
igazolványának 
lefényképezésével összefüggő gyakorlat megszüntetését. 
 

folytatott,  a  vendégek  személyazonosító 

* * * 

 
Az  I.4.  pontban  előírt  intézkedés  megtételét  a  Kérelmezettnek  jelen  döntés  véglegessé 
válásától  számított  30  napon  belül  kell  írásban  –  az  azt  alátámasztó  bizonyíték 
előterjesztésével együtt – igazolnia a Hatóság felé. 
 

 ........................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

Az előírt kötelezettség nem teljesítése esetén a Hatóság elrendeli a határozat végrehajtását. 
 
 
Jelen  döntésekkel  szemben  közigazgatási  úton  jogorvoslatnak  nincs  helye,  de  azok  a 
közléstől  számított  30  napon  belül  a  Fővárosi  Törvényszékhez  címzett  keresetlevéllel 
közigazgatási  perben  megtámadhatók.  A  keresetlevelet  a  Hatósághoz  kell  benyújtani, 
elektronikusan, amely azt az ügy irataival együtt továbbítja a bíróságnak A bíróság a végzéssel 
szemben  egyszerűsített  perben, 
teljes  személyes 
illetékmentességben  nem részesülők  számára  a  közigazgatási  per  illetéke  30.000  Ft,  a  per 
tárgyi illetékfeljegyzési jog alá esik. A Fővárosi Törvényszék előtti eljárásban a jogi képviselet 
kötelező. 
 
 

tárgyaláson  kívül 

jár  el.  A 

I N D O K O L Á S  

 
 
I .   A z   e l j á r á s   m e n e t e  
 
A  Kérelmező  a  Hatósághoz  2021.  november  2. napján  érkezett  beadványában  kérelemmel 
fordult a Hatósághoz, mely szerint a Kérelmezettnél töltött 2021. október 29. és október 31. 
napja  közötti  szállása  alkalmakor  azt  tapasztalta,  hogy  nem  megfelelő  a  személyazonosító 
okmányok kezelése, mivel a Kérelmező és utastársa személyazonosító igazolványáról saját 
telefonnal  fényképet  készítettek.  A  Kérelmező  álláspontja  szerint  ez  általános  gyakorlat  a 
Kérelmezettnél. 
 
A Kérelmező kérte, hogy a Hatóság kötelezze a Kérelmezettet a Kérelmező személyazonosító 
igazolványáról  készített  fényképek  törlésére  a  Kérelmezett  magáneszközén,  továbbá,  hogy 
rendelje el ezen gyakorlat megszüntetését. 
 
 
I I .   A   t é n y á l l á s   t i s z t á z á s a  
 
1.  A  Hatóság  2021.  december  16.  napján,  NAIH-8159-6/2021.  ügyiratszámon  tényállás 
tisztázó  végzést  bocsátott  ki,  melyben  a  Kérelmezettet  értesítette  az  adatvédelmi  hatósági 
eljárás megindulásáról és nyilatkozattételre hívta fel. 
 
2. A Kérelmezett mint a […] apartman – magánszálláshely – üzemeltetője 2021. december 22. 
napján iktatott levelével válaszolt a Hatóság végzésére. 
 
A  Kérelmezett  nyilatkozata  szerint  a  Kérelmezőt  és  férjét  a  szállás  elfoglalása  előtt 
személyazonosító okmányok átadására kérte adatrögzítés céljából. Szóban tájékoztatta őket 
arról, hogy az okmányok rögzítésre fognak kerülni, melyhez a saját mobiltelefonját használta 
beolvasás céljából. 
 
A Kérelmezett nyilatkozata szerint fotó nem készült – általánosságban sem készít –, hanem 
okmányolvasás történt a Nemzeti Turisztikai Adatszolgáltató Központ (a továbbiakban: NTAK) 
részére,  mivel  a  turisztikai  térségek  fejlesztésének  állami  feladatairól  szóló  2016.  évi  CLVI. 
törvény (a továbbiakban: Turizmus tv.) ezt kötelezettségként írja elő. 
 
Nyilatkozata  szerint  2018.  május  25.  napjától  2019.  november  26.  napjáig  manuálisan, 
regisztrációs könyv vezetésével rögzítették a vendégadatokat, akkor is személyi igazolvány, 
illetőleg útlevél alapján. 2019. november 26. napján azonban regisztrációs kötelezettséget írt 
elő a NTAK, ekkortól már informatikai eszközön rögzítették az adatokat, kézi bevitellel 2021. 
január  1.  napjáig.  Jelenleg  okmányolvasással  történik  az  adatbevitel.  Az  okmányolvasó 
szoftver telepítése kizárólag telefonra lehetséges az esetükben. Az okmányokról másolat nem 

 

 

 

3 

készül, azokat nem tárolják, hanem a szoftver segítségével továbbítják a Vendég Információs 
Zárt Adatbázis (a továbbiakban: VIZA) rendszerébe. 
 
A  Kérelmezett  megküldött  a  Hatóság  részére  egy  adatkezelési  tájékoztatót,  amely  a 
Vendégem  szálláshelykezelő  szoftver  felhasználóinak  –  így  neki  is  –  szól,  azonban 
nyilatkozata szerint nem rendelkezik olyan adatkezelési tájékoztatóval, amely tartalmazza a 
vendégek  személyazonosító  igazolványának  leolvasását,  mivel  a  Turizmus  tv.  módosítása 
kötelezően előírja az okmányolvasást. 
 
A  Kérelmezett  hivatkozott  továbbá  a  https://vizainfo.hu/  oldalon  elérhető  információkra, 
melyeket követve járt el. Ezek alapján: 
 
„2021. január 1-jén hatályba lépett a turisztikai térségek fejlesztésének állami feladatairól szóló 
2016.  évi  CLVI.  törvény  módosítása,  amely  kötelezi  a  szálláshely-szolgálatót,  hogy  a 
szálláshely-szolgáltatást  igénybe  vevők  törvényben  meghatározott  adatait  a  Kormány  által 
kijelölt tárhelyszolgáltató által biztosított tárhelyen rögzítse a törvényben meghatározott célból. 
 
A Kormány által kijelölt tárhelyszolgáltató a Magyar Turisztikai Ügynökség (MTÜ). 
 
A  törvénymódosítással  bevezetett  tárhely  feladatait  a  Vendég  Információs  Zárt  Adatbázis 
(VIZA) rendszer látja el. 
 
A  VIZA  egy  többszörös,  aszimmetrikus  titkosítással  védett  informatikai  rendszer,  amelyben 
2021.  szeptember  1-jétől  a  magyarországi  szálláshelyen  megszálló  minden  vendég 
törvényben  meghatározott  személyes  adatait  titkosított  módon  tárolják.  A  szálláshely-
szolgáltató  a  vendégek  adatait  a  tudomására  jutást  követő  első  év  utolsó  napjáig  kezeli,  a 
VIZA rendszer legfeljebb két éven keresztül őrzi meg az oda beküldött adatokat. Az adatokban 
célzottan  és  kizárólag  a  rendőrség  végezhet  keresést,  bűnmegelőzési  és  bűnüldözési 
feladatainak ellátásához. 
 
A  VIZA  célja,  hogy  az  érintett  és  mások  jogainak,  biztonságának  és  tulajdonának  védelme, 
továbbá  harmadik  országbeli  állampolgárok  és  a  szabad  mozgás  és  tartózkodás  jogával 
rendelkező  személyek  tartózkodására  vonatkozó  rendelkezések  betartásának  ellenőrzése 
megvalósulhasson,  azaz  a  VIZA  elsődleges  célja  a  közrend,  a  közbiztonság,  az  államhatár 
rendjének,  az  érintett  és  mások  jogainak,  biztonságának  és  tulajdonának  védelmének 
elősegítése. 
 
Az  MTÜ  térítésmentesen  biztosítja  a  VENDÉGEM  alkalmazást  az  olyan  szálláshely-
szolgáltatóknak, akik legfeljebb 8 szobát 16 férőhellyel hasznosítanak szálláshelyként. Bővebb 
információért,  kérjük,  látogasson  el  a  VENDÉGEM  alkalmazás  információs  oldalára,  az 
info.vendegem.hu-ra. 
 
A  hatályos  törvények  szerint  Magyarországon  életkortól  függetlenül,  minden  polgárnak 
kötelező 
igazolvánnyal 
(személyazonosító igazolvány, útlevél vagy kártyaformátumú vezetői engedély), tehát már az 
újszülötteknek is. A jogszabályok alapján az adatok rögzítése minden igénybe vevő vendégre 
vonatkozóan egyformán kötelező, így sem életkor, sem más változó – pl. a szolgáltatás után 
fizetendő  díj,  kedvezmények,  a  tartózkodás  hossza,  rokoni  kapcsolat  az  igénybe  vevővel  – 
alapján az adatok rögzítésétől eltekinteni nem lehet. 
 
A szálláshely-szolgáltatást igénybe vevő 14. életévét betöltött vendég a személyi azonosításra 
alkalmas okmányát a szálláshely-szolgáltatónak az adatok rögzítése céljából bemutatja. 
 
Az  okmány  bemutatásának  hiányában  a  szálláshely-szolgáltató  a  szálláshely-szolgáltatást 
megtagadja.” 

személyazonosságát 

rendelkeznie 

hatósági 

igazoló 

 

 

 

4 

 
A Kérelmezett a https://info.vendegem.hu/gyakori-kerdesek oldalon elérhető információkra is 
hivatkozott,  melyek  szerint:  „Az  okmányokat  nem  lefényképezni,  hanem  a  mobilapplikáció 
okmányolvasóján  keresztül  kell  beolvasni  róla  az  adatokat.  Fotót  készítésével  az 
okmányolvasási feladat nem végezhető el! Az okmányolvasóval az okmány mindkét oldalát 
be  kell  olvasni.  Erre  a  rendszer  fel  is  hívja  a  figyelmet  az  okmány  olvasása  közben.  Az 
okmányolvasó használata jogszabályi előírás. A VENDÉGEM szoftverhez nem kell és nem is 
lehet  önálló  okmányolvasó  készüléket  csatlakoztatni,  mert  a  VENDÉGEM  mobilalkalmazás 
rendelkezik önálló okmányolvasó modullal.” 
 
 
I I I .   A l k a l m a z o t t   j o g s z a b á l y i   r e n d e l k e z é s e k  
 
Az  általános  adatvédelmi  rendelet  2.  cikk  (1)  bekezdése  alapján  a  jelen  ügy  szerinti 
adatkezelésre az általános adatvédelmi rendeletet kell alkalmazni.  
 
Az  információs  önrendelkezési  jogról  és  az  információszabadságról  szóló  2011.  évi  CXII. 
törvény  (a  továbbiakban:  Infotv.)  2.  §  (2)  bekezdése  értelmében  az  általános  adatvédelmi 
rendeletet az ott megjelölt rendelkezésekben foglalt kiegészítésekkel kell alkalmazni.  
 
Az Infotv. 60. § (1) bekezdése szerint a személyes adatok védelméhez való jog érvényesülése 
érdekében a Hatóság erre irányuló kérelemre adatvédelmi hatósági eljárást indít és hivatalból 
adatvédelmi  hatósági  eljárást  indíthat.  Az  adatvédelmi  hatósági  eljárásra  az  általános 
közigazgatási rendtartásról szóló 2016. évi CL. törvény (a továbbiakban: Ákr.) szabályait kell 
alkalmazni  az  Infotv.-ben  meghatározott  kiegészítésekkel  és  az  általános  adatvédelmi 
rendelet szerinti eltérésekkel. 
 
Az  Infotv.  60.  § (2)  bekezdése  alapján:  „Az  adatvédelmi  hatósági  eljárás  megindítása  iránti 
kérelem  az  általános  adatvédelmi  rendelet  77.  cikk  (1)  bekezdésében,  valamint  a  22.  §  b) 
pontjában meghatározott esetben nyújtható be.” 
 
Az  általános  adatvédelmi  rendelet  77.  cikk  (1)  bekezdése  értelmében:  „Az  egyéb 
közigazgatási vagy bírósági jogorvoslatok sérelme nélkül, minden érintett jogosult arra, hogy 
panaszt  tegyen  egy  felügyeleti  hatóságnál  –  különösen  a  szokásos  tartózkodási  helye,  a 
munkahelye  vagy  a  feltételezett  jogsértés  helye  szerinti  tagállamban  –,  ha  az  érintett 
megítélése szerint a rá vonatkozó személyes adatok kezelése megsérti e rendeletet.” 
 
Az általános adatvédelmi rendelet 4. cikk 1. pontja szerint: „„személyes adat”: azonosított vagy 
azonosítható természetes személyre („érintett”) vonatkozó bármely információ; azonosítható 
az  a  természetes  személy,  aki  közvetlen  vagy  közvetett  módon,  különösen  valamely 
azonosító,  például  név, szám,  helymeghatározó adat,  online  azonosító  vagy  a  természetes 
személy testi, fiziológiai, genetikai, szellemi, gazdasági, kulturális vagy szociális azonosságára 
vonatkozó egy vagy több tényező alapján azonosítható.” 
 
Az  általános  adatvédelmi  rendelet  4.  cikk  2.  pontja  alapján:  „„adatkezelés”:  a  személyes 
adatokon vagy adatállományokon automatizált vagy nem automatizált módon végzett bármely 
művelet vagy műveletek összessége, így a gyűjtés, rögzítés, rendszerezés, tagolás, tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás, 
terjesztés  vagy  egyéb  módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés.” 
 
Az  általános  adatvédelmi  rendelet  6.  cikk  (1)  bekezdése  értelmében:  „A  személyes  adatok 
kezelése  kizárólag  akkor  és  annyiban  jogszerű,  amennyiben  legalább  az  alábbiak  egyike 
teljesül: 

 

 

 

5 

a) az érintett hozzájárulását adta személyes adatainak egy vagy több konkrét célból történő 
kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik 
fél,  vagy  az  a  szerződés  megkötését  megelőzően  az  érintett  kérésére  történő  lépések 
megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d) az adatkezelés az érintett vagy egy másik természetes személy létfontosságú érdekeinek 
védelme miatt szükséges; 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány 
gyakorlásának keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan 
érdekei  vagy  alapvető  jogai  és  szabadságai,  amelyek  személyes  adatok  védelmét  teszik 
szükségessé, különösen, ha az érintett gyermek. 
Az első albekezdés f) pontja nem alkalmazható a közhatalmi szervek által feladataik ellátása 
során végzett adatkezelésre.” 
 
Az  általános  adatvédelmi  rendelet  13.  cikk  (1)-(2)  bekezdése  szerint:  „(1)  Ha  az  érintettre 
vonatkozó  személyes  adatokat  az  érintettől  gyűjtik,  az  adatkezelő  a  személyes  adatok 
megszerzésének  időpontjában  az  érintett  rendelkezésére  bocsátja  a  következő  információk 
mindegyikét: 
a) az adatkezelőnek és – ha van ilyen – az adatkezelő képviselőjének a kiléte és elérhetőségei; 
b) az adatvédelmi tisztviselő elérhetőségei, ha van ilyen; 
c) a személyes adatok tervezett kezelésének célja, valamint az adatkezelés jogalapja; 
d)  a  6.  cikk  (1)  bekezdésének  f)  pontján  alapuló  adatkezelés  esetén,  az  adatkezelő  vagy 
harmadik fél jogos érdekei; 
e) adott esetben a személyes adatok címzettjei, illetve a címzettek kategóriái, ha van ilyen; 
f)  adott  esetben  annak  ténye,  hogy  az  adatkezelő  harmadik  országba  vagy  nemzetközi 
szervezet  részére  kívánja 
továbbá  a  Bizottság 
megfelelőségi határozatának léte vagy annak hiánya, vagy a 46. cikkben, a 47. cikkben vagy 
a  49.  cikk  (1)  bekezdésének  második  albekezdésében  említett  adattovábbítás  esetén  a 
megfelelő és alkalmas garanciák megjelölése, valamint az azok másolatának megszerzésére 
szolgáló módokra vagy az azok elérhetőségére való hivatkozás. 
(2)  Az  (1)  bekezdésben  említett  információk  mellett  az  adatkezelő  a  személyes  adatok 
megszerzésének 
tisztességes  és  átlátható 
adatkezelést biztosítsa, az érintettet a következő kiegészítő információkról tájékoztatja: 
a) a személyes adatok tárolásának időtartamáról, vagy ha ez nem lehetséges, ezen időtartam 
meghatározásának szempontjairól; 
b)  az  érintett  azon  jogáról,  hogy  kérelmezheti  az  adatkezelőtől  a  rá  vonatkozó  személyes 
adatokhoz  való  hozzáférést,  azok  helyesbítését, törlését  vagy  kezelésének  korlátozását,  és 
tiltakozhat  az 
valamint  az  érintett 
adathordozhatósághoz való jogáról; 
c) a 6. cikk (1) bekezdésének a) pontján vagy a 9. cikk (2) bekezdésének a) pontján alapuló 
adatkezelés  esetén  a  hozzájárulás  bármely  időpontban  történő  visszavonásához  való  jog, 
amely  nem  érinti  a  visszavonás  előtt  a  hozzájárulás  alapján  végrehajtott  adatkezelés 
jogszerűségét; 
d) a felügyeleti hatósághoz címzett panasz benyújtásának jogáról; 
e) arról, hogy a személyes adat szolgáltatása jogszabályon vagy szerződéses kötelezettségen 
alapul  vagy  szerződés  kötésének  előfeltétele-e,  valamint  hogy  az  érintett  köteles-e  a 
személyes adatokat megadni, továbbá hogy milyen lehetséges következményeikkel járhat az 
adatszolgáltatás elmaradása; 
f)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozóan  érthető  információk,  hogy  az  ilyen  adatkezelés  milyen  jelentőséggel,  és  az 
érintettre nézve milyen várható következményekkel bír.” 

időpontjában,  annak  érdekében,  hogy  a 

továbbítani  a  személyes  adatokat, 

személyes  adatok 

kezelése  ellen, 

ilyen 

 

 

 

6 

 
Az  általános  adatvédelmi  rendelet  58.  cikk  (2)  bekezdése  alapján:  „A  felügyeleti  hatóság 
korrekciós hatáskörében eljárva: 
a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet 
szerinti jogai gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben meghatározott módon és meghatározott időn belül  – hozza összhangba e rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, 
akikkel vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne 
adja ki a tanúsítványt, ha a tanúsítás feltételei nem vagy már nem teljesülnek; 
i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 
függően az e bekezdésben említett intézkedéseken túlmenően vagy azok helyett; és 
j) elrendeli a harmadik országbeli címzett vagy nemzetközi szervezet felé irányuló adatáramlás 
felfüggesztését.” 
 
Az általános adatvédelmi rendelet 83. cikk (2) és (5) bekezdése értelmében: „[…] 
(2)  A  közigazgatási  bírságokat  az  adott  eset  körülményeitől  függően  az  58.  cikk  (2) 
bekezdésének a)–h) és j) pontjában említett intézkedések mellett vagy helyett kell kiszabni. 
Annak  eldöntésekor,  hogy  szükség  van-e  közigazgatási  bírság  kiszabására,  illetve  a 
közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 
a) a jogsértés jellege, súlyossága és időtartama, figyelembe véve a szóban forgó adatkezelés 
jellegét, körét vagy célját, továbbá azon érintettek száma, akiket a jogsértés érint, valamint az 
általuk elszenvedett kár mértéke; 
b) a jogsértés szándékos vagy gondatlan jellege; 
c) az adatkezelő vagy az adatfeldolgozó részéről az érintettek által elszenvedett kár enyhítése 
érdekében tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa a 
25. és 32. cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f) a felügyeleti hatósággal a jogsértés orvoslása és a jogsértés esetlegesen negatív hatásainak 
enyhítése érdekében folytatott együttműködés mértéke; 
g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, 
hogy  az  adatkezelő  vagy  az  adatfeldolgozó  jelentette-e  be  a  jogsértést,  és  ha  igen,  milyen 
részletességgel; 
i)  ha  az  érintett  adatkezelővel  vagy  adatfeldolgozóval  szemben  korábban  –  ugyanabban  a 
tárgyban  –  elrendelték  az  58.  cikk  (2)  bekezdésében  említett  intézkedések  valamelyikét,  a 
szóban forgó intézkedéseknek való megfelelés; 
j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti 
jóváhagyott  magatartási  kódexekhez  vagy  a  42.  cikk  szerinti  jóváhagyott  tanúsítási 
mechanizmusokhoz; valamint 

 

 

 

7 

k)  az  eset  körülményei  szempontjából  releváns  egyéb  súlyosbító  vagy  enyhítő  tényezők, 
például  a  jogsértés  közvetlen  vagy  közvetett  következményeként  szerzett  pénzügyi  haszon 
vagy elkerült veszteség. 
[…] 
(5) Az alábbi rendelkezések megsértését  – a (2) bekezdéssel összhangban  – legfeljebb 20 
000  000  EUR  összegű  közigazgatási  bírsággal,  illetve  a  vállalkozások  esetében  az  előző 
pénzügyi év teljes éves világpiaci forgalmának legfeljebb 4 %-át kitevő összeggel kell sújtani, 
azzal, hogy a kettő közül a magasabb összeget kell kiszabni: 
a)  az  adatkezelés  elvei  –  ideértve  a  hozzájárulás  feltételeit  –  az  5.,  6.,  7.  és  9.  cikknek 
megfelelően; 
b) az érintettek jogai a 12–22. cikknek megfelelően; 
c)  személyes  adatoknak  harmadik  országbeli  címzett  vagy  nemzetközi  szervezet  részére 
történő továbbítása a 44–49. cikknek megfelelően; 
d) a IX. fejezet alapján elfogadott tagállami jog szerinti kötelezettségek; 
e)  a felügyeleti  hatóság 58.  cikk  (2)  bekezdése  szerinti  utasításának,  illetve  az  adatkezelés 
átmeneti  vagy  végleges  korlátozására  vagy  az  adatáramlás  felfüggesztésére  vonatkozó 
felszólításának  be  nem  tartása  vagy  az  58.  cikk  (1)  bekezdését  megsértve  a  hozzáférés 
biztosításának elmulasztása.” 
 
Az  Infotv.  75/A.  §  szerint:  „a  Hatóság  az  általános  adatvédelmi  rendelet  83.  cikk  (2)-(6) 
bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen azzal, hogy a személyes adatok kezelésére vonatkozó – jogszabályban vagy az 
Európai  Unió  kötelező  jogi  aktusában  meghatározott  –  előírások  első  alkalommal  történő 
megsértése  esetén  a  jogsértés  orvoslása  iránt  –  az  általános  adatvédelmi  rendelet  58. 
cikkével összhangban – elsősorban az adatkezelő vagy adatfeldolgozó figyelmeztetésével 
intézkedik.” 
 
A Turizmus tv. 9/H. § (1)-(2) bekezdése alapján: „(1) A szálláshely-szolgáltató – az érintett és 
mások  jogainak,  biztonságának  és  tulajdonának  védelme  érdekében,  továbbá  harmadik 
országbeli állampolgárok és a szabad mozgás és tartózkodás jogával rendelkező személyek 
tartózkodására  vonatkozó 
rendelkezések  betartásának  ellenőrzése  céljából  –  a 
bejelentkezéskor  a  szálláshelykezelő  szoftver  útján  a  Kormány  rendeletében  kijelölt 
tárhelyszolgáltató által biztosított tárhelyen rögzíti 
a) a szálláshely-szolgáltatást igénybe vevő családi és utónevét, születési családi és utónevét, 
születési  helyét  és  idejét,  nemét,  állampolgárságát  valamint  anyja  születési  családi  és 
utónevét, 
b)  a  szálláshely-szolgáltatást  igénybe  vevő  személyazonosításra  alkalmas  okmányának, 
illetve útiokmányának azonosító adatait, harmadik országbeli állampolgár esetében a vízum 
vagy tartózkodási engedély számát, a beutazás időpontját és helyét, valamint 
c) a szálláshely-szolgáltatás címét, a szálláshely igénybevételének kezdő és várható, valamint 
tényleges befejező időpontját. 
(2)  A  szálláshely-szolgáltatást  igénybe  vevő  az  (1)  bekezdés  b)  pontja  szerinti  okmányt  a 
szálláshely-szolgáltatónak az adatok rögzítése céljából bemutatja. Az okmány bemutatásának 
hiányában a szálláshely-szolgáltató a szálláshely-szolgáltatást megtagadja. Nem kell rögzíteni 
azt az adatot, amelyet az (1) bekezdés b) pontja szerinti okmány nem tartalmaz.” 
 
A  turisztikai  térségek  fejlesztésének  állami  feladatairól  szóló  törvény  végrehajtásáról  szóló 
235/2019.  (X.  15.)  Korm.  rendelet  (a  továbbiakban:  végrehajtási  rendelet)  2.  §  9.  pontja 
értelmében: 
igazolására  alkalmas  okmányon 
feltüntetett, a Turizmus tv. 9/H. § (1) bekezdés a) és b) pontjában meghatározott adatok gépi 
beolvasására alkalmas eszköz.” 
 
A végrehajtási rendelet 14/C. § (2) bekezdése szerint: „A szálláshely-szolgáltató a Turizmus 
tv. 9/H. § (1) bekezdés a) és b) pontja szerinti adatokat a szálláshelykezelő szoftverben az 
okmányolvasón keresztül rögzíti. Azokat az adatokat, amelyek rögzítése az okmányolvasón 

„okmányolvasó:  a  személyazonosság 

 

 

 

8 

jogszerűségéhez  számos  követelményt  kell 

keresztül  nem  lehetséges,  a  szálláshely-szolgáltató  manuális  adatbevitel  útján  rögzíti  a 
szálláshelykezelő szoftverben.” 
 
A  végrehajtási  rendelet  14/C.  §  (9)  bekezdése  alapján:  „Ha  az  okmányolvasó  a 
személyazonosság igazolására alkalmas okmány adatai mellett az okmányról képi adatot is 
rögzít, a szálláshelykezelő szoftver az okmány képi adatát – a (2) bekezdés szerinti adatoknak 
a szálláshelykezelő szoftverbe történő rögzítését követően – haladéktalanul törli.” 
 
 
I V .   D ö n t é s  
 
IV.1. A személyazonosság igazolására alkalmas okmány beolvasása 
 
Az  általános  adatvédelmi  rendelet  fogalommeghatározásai  alapján  a  Kérelmező  –  illetőleg 
valamennyi szálláshely-szolgáltatást igénybe vevő érintett  – okmánya, azon rögzített adatai 
személyes adatnak, a személyes adatokon elvégzett bármely művelet, az okmány, valamint 
az azon rögzített személyes adatok beolvasása pedig adatkezelésnek minősül. 
 
Személyes adatok kezelése esetén az általános adatvédelmi rendelet rendelkezései alapján 
az  adatkezelés 
teljesíteni.  Az  általános 
adatvédelmi rendelet 5. cikke tartalmazza azon fő alapelveket, amelyeket a személyes adatok 
kezelése  során  figyelembe  kell  venni,  és  amelyeknek  folyamatosan  érvényesülniük  kell  az 
adatkezelés  során.  Ilyen  alapelv  többek  között  a  célhoz  kötött  adatkezelés  elve.  Az 
elszámoltathatóság elvéből fakadóan az adatkezelő felelős az adatvédelmi alapelveknek való 
megfelelésért, emellett képesnek kell lennie e megfelelés igazolására is. Ennek megfelelően 
az  adatkezelőnek  tudni  kell  igazolnia  azt,  hogy  a  személyes  adatokat  milyen  célból  kezeli, 
illetve azt is, hogy ezen adatkezelési célból miért tekinthető elengedhetetlenül szükségesnek 
a  személyes  adatok  kezelése,  továbbá  köteles  úgy  dokumentálni  és  nyilvántartani  az 
adatkezelést, hogy annak jogszerűsége utólag is bizonyítható legyen.  
 
Ezen kívül az adatkezelőnek az általános adatvédelmi rendelet 6. cikkével összhangban álló 
jogalappal kell rendelkeznie az adatkezeléshez, és tudnia kell igazolni, hogy az adott jogalap 
alapján kezeli (jogszerűen) a személyes adatokat, továbbá, hogy az adatkezelés szükséges 
és arányosan korlátozza az érintett személyes adatok védelméhez fűződő jogát. 
 
Jelen ügyben – és általánosságban is – két jogszabály, a Turizmus tv. és annak végrehajtási 
rendelete írja elő a szálláshely-szolgáltatók számára azt, hogy az érintett és mások jogainak, 
továbbá  harmadik  országbeli 
biztonságának  és 
jogával  rendelkező  személyek 
állampolgárok  és  a  szabad  mozgás  és 
tartózkodására 
a 
bejelentkezéskor  szálláshelykezelő  szoftver  útján  a  Kormány 
rendeletében  kijelölt 
tárhelyszolgáltató által biztosított tárhelyen rögzítsék a szálláshely-szolgáltatást igénybe vevő 
családi  és  utónevét,  születési  családi  és  utónevét,  születési  helyét  és  idejét,  nemét, 
állampolgárságát valamint anyja születési családi és utónevét, továbbá személyazonosításra 
alkalmas okmányának, illetve útiokmányának azonosító adatait. Ezen adatokat a szálláshely-
szolgáltató a szálláshelykezelő szoftverben az okmányolvasón keresztül köteles rögzíteni. 
 
Tehát  a  két  jogszabály  határozza  meg  az  adatkezelés  célját  és  írja  elő  az  adatkezelést 
kötelezettségként minden szálláshely-szolgáltató számára, az adatkezelés ezért az általános 
adatvédelmi  rendelet  6.  cikk  (1)  bekezdés  c)  pontja  szerinti  jogi  kötelezettség  jogalapján 
alapul. 
 
A Kérelmezett ennek megfelelően kérte a Kérelmezőt, hogy a szállás elfoglalása előtt adja át 
részére  a  személyi  okmányokat  a  személyes  adatok  rögzítése  céljából,  majd  a  saját 
mobiltelefonját  használva  elvégezte  a  beolvasást  és  a  rögzítést  a  Kormány  rendeletében 

tulajdonának  védelme  érdekében, 
tartózkodás 

rendelkezések 

betartásának 

ellenőrzése 

vonatkozó 

céljából 

 

 

 

9 

tájékoztató  szerint  megtehette  a 

kijelölt  tárhelyszolgáltató  által  biztosított  tárhelyen,  azaz  a  VIZA  rendszerébe,  fénykép 
készítése nélkül. 
 
Mindezt  a  https://vizainfo.hu/gyik  oldalon  elérthető 
mobiltelefonjával, illetőleg az arra telepített alkalmazással is. 
 
Mindezek alapján a Hatóság megállapítja, hogy a Kérelmezett a Turizmus tv.-ben és annak 
végrehajtási rendeletében előírtaknak megfelelően járt el a Kérelmező – továbbá valamennyi 
szálláshely-szolgáltatást  igénybe  vevő  –  esetében,  amikor  okmányolvasó  használatával 
beolvasta és a VIZA-rendszerbe rögzítette a személyazonosításra alkalmas okmánya, illetve 
útiokmánya azonosító adatait. 
 
A  Kérelmezett  sem  a  Kérelmező,  sem  más  érintett  esetében  nem  készített  fényképet  saját 
telefonjával  a  személyazonosító  okmányokról  és  az  azokon  rögzített  személyes  adatokról, 
ezért nem is őriz ilyen fényképeket, tehát nem kezeli a törölni kért személyes adatokat. 
 
A Hatóság ezért fényképkészítés és -őrzés hiányában elutasítja a kérelmet, abban a részében, 
mely szerint a Hatóság állapítsa meg, hogy a Kérelmezett jogalap nélkül fényképeket készített 
a Kérelmező személyazonosító igazolványáról. 
 
A  Hatóság  továbbá  a  fentiek  miatt  –  fényképek  hiányában  –  elutasítja  a  kérelmet  abban  a 
részében is, mely szerint a Hatóság kötelezze a Kérelmezettet a Kérelmező személyazonosító 
igazolványáról készített fényképek törlésére a Kérelmezett magáneszközén. 
 
 
IV.2. Tájékoztatás személyazonosság igazolására alkalmas okmány beolvasásáról 
 
Ahhoz,  hogy  az  adatkezelés  jogszerű  legyen  további  feltétel,  hogy  arról  az  adatkezelő 
megfelelő,  átlátható  tájékoztatást  nyújtson.  A  tájékoztatásra  vonatkozó  szabályokat  az 
általános adatvédelmi rendelet 13. cikk (1)-(2) bekezdése tartalmazza. 
 
Az előzetes tájékoztatás körében az adatkezelőnek arra kell törekednie, hogy az érintett minél 
teljesebb  és  átfogóbb  képet  kapjon  személyes  adatai  kezeléséről,  mivel  az  érintettnek 
kizárólag így van lehetősége felmérni azt, hogy egy adott adatkezelés milyen hatással van a 
magánszférájára.  Az  általános  adatvédelmi  rendelet  13.  cikk  (1)-(2)  bekezdései  azt 
tartalmazzák,  hogy  az  adatkezelőknek  minimálisan  mely  adatkezelési  körülményekről  kell 
tájékoztatniuk  az  érintetteket,  ez  azonban  nem  jelenti  korlátját  annak,  hogy  az  adatkezelő 
ennél pontosabb tájékoztatást adjon. 
 
A  Kérelmezett  által  megküldött  adatkezelési  tájékoztatóval  kapcsolatban  a  Hatóság 
megállapítja,  hogy  az  részben  tartalmaz  információkat  a  szálláshely-szolgáltatás  igénybe 
vételével, illetőleg a foglalással kapcsolatos adatkezelésről, azonban az adatkezelés célját és 
Turizmus tv. és annak végrehajtási rendelete szerinti jogalapját nem tartalmazza megfelelően, 
az  okmányolvasásról,  az  okmányon  rögzített  személyes  adatok  kezeléséről  és  a  VIZA-
rendszerbe történő adatrögzítésről pedig egyáltalán nem rendelkezik. 
 
A Kérelmezett adatkezelési tájékoztatójának olyan információkat is tartalmaznia kell, amelyek 
alapján  az  érintett  egyértelműen  tudomást  szerez  arról,  hogy  a  szálláshely-szolgáltatás 
igénybevételével összefüggésben kötelező megadnia személyes adatait, amelyek rögzítésre 
kerülnek a VIZA-rendszerbe is. 
 
Tekintettel arra, hogy a Kérelmezett az adatkezelésre vonatkozó információkról, így például 
az okmányok beolvasásáról és a VIZA-rendszerbe történő adattovábbításról nem nyújtott az 
általános  adatvédelmi  rendeletnek  megfelelő  tájékoztatást,  sem  a  Kérelmezőnek,  sem  más 
érintettnek, megsértette az általános adatvédelmi rendelet 13. cikk (1)-(2) bekezdését. 

 

 

 

10 

 
A Kérelmezettnek arról is tájékoztatást kell nyújtania – a személyes adatok megszerzésének 
időpontjában  –,  hogy  a  Turizmus  tv.  és  annak  végrehajtási  rendelete  által  előírt  jogi 
kötelezettség  miatt,  a  Turizmus  tv.  9/H.  §  (1)  bekezdés  szerinti  célból  rögzítenie  kell  a 
szálláshely-szolgáltatást  igénybe  vevő  családi  és  utónevét,  születési  családi  és  utónevét, 
születési  helyét  és  idejét,  nemét,  állampolgárságát  valamint  anyja  születési  családi  és 
utónevét,  továbbá  személyazonosításra  alkalmas  okmányának,  illetve  útiokmányának 
azonosító adatait, azokat be kell olvasnia és továbbítania, rögzíteni a VIZA-rendszerbe. 
 
A Hatóság megjegyzi továbbá, hogy a Kérelmezett tájékoztatójában a Hatóság elérhetőségi 
adatai között tévesen szerepel a székhelyének, valamint a postacímének megjelölése. Ezek 
helyesen: 1055 Budapest, Falk Miksa utca 9-11.; 1363 Budapest, Pf.: 9. 
 
 
IV.3. Az eljárás megszüntetése 
 
A Kérelmező azon kívül, hogy kérte, a Hatóság kötelezze a Kérelmezettet a személyazonosító 
igazolványokról  készített  fényképek  törlésére  a  Kérelmezett  magáneszközén,  kérte,  hogy 
rendelje el ezen gyakorlat megszüntetését. 
 
Az általános adatvédelmi rendelet 77. cikk (1) bekezdése alapján minden érintett jogosult arra, 
hogy panaszt tegyen egy felügyeleti hatóságnál, Magyarországon a Hatóságnál, ha az érintett 
megítélése  szerint  a  rá  vonatkozó  személyes  adatok  kezelése  megsérti  az  általános 
adatvédelmi rendeletet. 
 
A Kérelmező jelen esetben azon kívül, hogy az adatkezelés érintettjeként kérelemmel fordult 
a Hatósághoz, általánosságban is kérte a Kérelmezett által folytatatott adatkezelési gyakorlat 
megszüntetését.  Az  általános  adatvédelmi  rendelet,  az  Ákr.  és  az  Infotv.  szabályainak 
együttes alkalmazásából következően azonban általános adatkezelési gyakorlat vizsgálatára, 
megszüntetésére  adatvédelmi  hatósági  eljárást  érintett  nem  kezdeményezhet,  csak  a  rá 
vonatkozó személyes adatok kezelésének vizsgálatára. 
 
A Hatóság a IV.1. pontban leírtakra tekintettel nem kívánta az eljárást hivatalból folytatni, ezért 
a  fentiekre  tekintettel  a  rendelkező  részben  foglaltak  szerint  döntött  és  az  Ákr.  47.  §  (1) 
bekezdés  a)  pontja  és  a  46.  §  (1)  bekezdés  a)  pontja  alapján  az  eljárást  az  adatkezelési 
gyakorlat megszüntetését érintően megszüntette. 
 
 
V .   J o g k ö v e t k e z m é n y e k  
 
A Hatóság az általános adatvédelmi rendelet 58. cikk (2) bekezdés b) pontja alapján hivatalból 
elmarasztalja a Kérelmezettet azért, mert nem nyújtott megfelelő tájékoztatást a szálláshely-
szolgáltatás igénybe vételével, illetőleg a foglalással kapcsolatos adatkezelésről – beleértve 
az  okmányok  beolvasását  is  –, megsértve  ezzel  az  általános  adatvédelmi  rendelet  13.  cikk 
(1)-(2) bekezdését. 
 
A Hatóság az általános adatvédelmi rendelet 58. cikk (2) bekezdés d) pontja alapján hivatalból 
utasítja a Kérelmezettet arra, hogy készítsen megfelelő és átlátható, az általános adatvédelmi 
rendelet  13.  cikk  (1)-(2)  bekezdése  szerinti  összes  információt  tartalmazó  adatkezelési 
tájékoztatót. 
 
 
 

 

 

 

 

11 

V I .   E g y é b   k é r d é s e k  
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az 
ország egész területére kiterjed. 
 
A  Hatóság  jelen  döntése  az  Ákr.  80-81.  §-án  és  az  Infotv.  61.  §  (1)  bekezdésén  alapul.  A 
döntés az Ákr. 82. § (1) bekezdése alapján a közlésével véglegessé válik. Az Ákr. 112. §-a, 
és 116. § (1) bekezdése és (4) bekezdés d) pontja, illetve a 114. § (1) bekezdése alapján a 
döntéssel szemben közigazgatási per útján van helye jogorvoslatnak. 
 
A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pontjának aa) alpontja alapján a Fővárosi Törvényszék kizárólagosan illetékes. A Kp. 27. § 
(1)  bekezdés  b)  pontja  szerint  olyan  jogvitában,  amelyben  a  törvényszék  kizárólagosan 
illetékes,  a  jogi  képviselet  kötelező.  A  Kp.  39.  §  (6)  bekezdése  szerint  a  keresetlevél 
benyújtásának a közigazgatási cselekmény hatályosulására halasztó hatálya nincs. 
 
A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. §-a szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. 
 
A  keresetlevél  benyújtásának  idejét  és  helyét  a Kp.  39.  § (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  
 
A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 
Ha az előírt kötelezettség teljesítését a Kérelmezett megfelelő módon nem igazolja, a Hatóság 
úgy tekinti, hogy a kötelezettségét határidőben nem teljesítette. Az Ákr. 132. §-a szerint, ha a 
Kérelmezett  a  Hatóság  végleges  döntésében  foglalt  kötelezésnek  nem  tett  eleget,  az 
végrehajtható.  A  Hatóság  határozata  az  Ákr.  82.  §  (1)  bekezdése  szerint  a  közléssel 
véglegessé  válik.  Az  Ákr.  133.  §-a  értelmében  a  végrehajtást  –  ha  törvény  vagy 
kormányrendelet másként nem rendelkezik – a döntést hozó hatóság rendeli el. Az Ákr. 134. 
§-a  értelmében a  végrehajtást  –  ha  törvény,  kormányrendelet  vagy  önkormányzati  hatósági 
ügyben  helyi  önkormányzat  rendelete  másként  nem  rendelkezik  –  az  állami  adóhatóság 
foganatosítja.  Az  Infotv.  61.  §  (7)  bekezdése  alapján  a  Hatóság  határozatában  foglalt, 
meghatározott  cselekmény  elvégzésére,  meghatározott  magatartásra, 
tűrésre  vagy 
abbahagyásra  irányuló  kötelezés  vonatkozásában  a  határozat  végrehajtását  a  Hatóság 
foganatosítja. 
 
Budapest, 2022. március 11. 
 
 
 
 
 
 
 

Dr. Péterfalvi Attila 

c. egyetemi tanár 

elnök 

 

 

