 

                
 

Ügyszám: NAIH-1447-8/2022. 
Előzmény: NAIH-7056/2021.                                                                                     

 

 
Tárgy: kérelmet elutasító határozat 
 
 

 

 
 

H A T Á R O Z A T  

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  előtt 
[….]  kérelmező  (a  továbbiakban:  Kérelmező)  követeléskezeléssel  összefüggően  személyes 
adatai jogellenes kezelése tárgyában benyújtott kérelme alapján hatósági eljárás indult az […] (a 
továbbiakban:  Kérelmezett)    adatkezelésének  vizsgálata  tárgyában,  mely  eljárásban  a  Hatóság 
az alábbi döntést hozza: 
 
A Hatóság a Kérelmező kérelmét  
 

 elutasítja.  

 

A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtania elektronikusan1, amely azt 
az  ügy 
iránti  kérelmet  a 
keresetlevélben jelezni kell. A teljes személyes illetékmentességben nem részesülők számára a 
közigazgatási  per  illetéke  30  000  Ft,  a  per  tárgyi  illetékfeljegyzési  jog  alá  esik.  A  Fővárosi 
Törvényszék előtti eljárásban a jogi képviselet kötelező. 
 

irataival  együtt  továbbítja  a  bíróságnak.  A  tárgyalás  tartása 

I N D O K O L Á S 

I.  Az eljárás menete  
 
I.1. A Kérelmező meghatalmazással igazolt jogi képviselője útján […] (a továbbiakban: Ügyvéd) 
2021.  október  05.  napján    az  információs  önrendelkezési  jogról  és  az  információszabadságról 
szóló 2011. évi CXII. törvény (a továbbiakban: Infotv.)  60. § (1) bekezdése szerinti adatvédelmi 
hatósági  eljárást  kezdeményezett,  és  kérte  a  Kérelmezett  adatkezelésének  kivizsgálását,  a 
jogellenes  adatkezelés megállapítását, továbbá a  Kérelmezett  utasítását  arra,  hogy  az  Ügyvéd, 
mint  meghatalmazott  részére  a  szükséges  tájékoztatást  a  természetes  személyeknek  a 
személyes  adatok  kezelése  tekintetében  történő  védelméről  és  az  ilyen  adatok  szabad 
áramlásáról,  valamint  a  95/46/EK  irányelv  hatályon  kívül  helyezéséről  szóló  (EU)  2016/679 
rendelet (a továbbiakban: általános adatvédelmi rendelet és GDPR) 15. cikke alapján adja meg, 
további adatkérés, igazolványmásolat csatolása nélkül. 
 
I.2.  A  Hatóság  a  Kérelmezettet  a  NAIH-7056-4/2021.  számú  végzésében  értesítette  az  eljárás 
megindításáról,  és  hívta  fel  első  alkalommal  nyilatkozattételre  a  tényállás  tisztázása  érdekében 
hivatkozással  az  általános  közigazgatási  rendtartásról  szóló  2016.  évi  CL. 
törvény  (a 
továbbiakban: Ákr.) 62. § (1) bekezdésére. 
 
A  Hatóság  felhívására  a  Kérelmezett  határidőben  megküldte  a  válaszát,  és  csatolta  a 
Kérelmezővel,  és  az  Ügyvéddel  folytatott  hanganyagának  másolatát,  továbbá  az  állításait 
alátámasztó dokumentumok másolatát. 
 

1 A közigazgatási per kezdeményezésére a NAIH_KO1 elnevezésű űrlap szolgál: NAIH KO1 űrlap (2019.09.16) Az űrlap az általános 
nyomtatványkitöltő program (ÁNYK program) alkalmazásával tölthető ki. 

 

 

A  Hatóság  úgy  ítélte  meg,  hogy  a  tényállás  tisztázása  érdekében  a  Kérelmezettet  második 
alkalommal  is  indokolt  nyilatkozattételre  felhívni,  ezért  a  NAIH-7056-6/2021.  számú  végzéssel 
újabb nyilatkozattételre hívta fel. 
 
I.3.  A  Hatóság  a  NAIH-1447-2/2022.  és  a  NAIH-1447-3/2022.  számú  végzéseiben  értesítette  a 
Kérelmezettet  és  a  Kérelmezőt  arról,  hogy  a  bizonyítási  eljárás  befejeződött  és  nyilatkozattételi 
jogával, továbbá iratbetekintési jogával élhet. 
 
A  Hatóság  végzésére  válaszul  a  Kérelmező  élt  iratbetekintési  és  nyilatkozattételi  jogával.  A 
Hatóság  a  NAIH-1447-6/2022.  számú  végzésével  adott  helyt  a  Kérelmező  iratbetekintési 
kérelmének. 
 
II. Tényállás tisztázása 
 
II.1.  Az  Ügyvéd  előadta,  hogy  a  Kérelmezettől  az  Ügyvéd,  mint  meghatalmazott  a  Kérelmező 
személyes  adatai  vonatkozásában  kért  tájékoztatást,  azonban  a  Kérelmezett  annak  teljesítését 
megtagadta  arra  hivatkozással,  hogy  a  meghatalmazásban  és  a  nyilvántartásukban  szereplő 
adatok  között  eltérés  van,  először  csak  azt  kifogásolta,  hogy  a  meghatalmazáson  csak  a 
Kérelmező  lakcíme  szerepel,  majd  az  Ügyvéd  által  benyújtott  panaszra  írt  tájékoztatásban  arra 
hivatkozott, hogy a születési dátum eltérő. 
 
A kérelemhez az Ügyvéd mellékelte az alábbi dokumentumokat másolatban: 
 

-  az Ügyvéd a Kérelmezettnek írt 2021. május 11. napján kelt levele, továbbá 2021. június 

21. napján kelt panasza, 

-  a  Kérelmezett  11575587/2021.  számú  tájékoztatás  tárgyú,  2021.  május  27.  napján  kelt 
levele  és  melléklete,  továbbá  11575587/2021.  számú  „válasz  panaszra”  tárgyú  2021. 
július 23. napján kelt levele, 

-  az Ügyvéd, mint meghatalmazott és a Kérelmező, mint meghatalmazó által 2021. május 

4. napján aláírt meghatalmazás. 

 
 
II.2.  A  Kérelmezett  az  alábbiakat  adta  elő  és  az  alábbiakat  mellékelte  a  Hatóság  NAIH-7056-
4/2021. számú és NAIH-7056-4/2021. számú felhívásaira: 
 
II.2.1.  A  Kérelmezett  csatolta  a  Kérelmezővel,  és  a  jogi  képviselőjével  folytatott  –  telefonos 
beszélgetésről készült -  hanganyagok másolatát. 
 
II.2.2.  A  Kérelmező  személyes  adatai  kezelésével  kapcsolatban  az  alábbiakat  adta  elő  a 
Kérelmezett: 
 
A  Kérelmezett  arról  tájékoztatta  a  Hatóságot,  hogy  a  Kérelmező  személyét  még  nem  áll 
módjában  teljes  bizonyossággal  azonosítani,  tekintettel  arra,  hogy  névrokonsága  ellenére 
releváns személyes adata  – születési idő nem egyezik a Kérelmező panaszának tágyát képező 
követelés kötelezettjével. 
 
A fentiek miatt a Kérelmező személyes adatai kezelésének célja, jogalapja teljes bizonyossággal: 
 

1.  Jelen  adatvédelmi  eljárásban  ügyintézés,  ezzel  kapcsolatosan  személyes 

adatok Hatóság felé továbbítása. 

 
      Jogalap: 

teljesítése  (a 

jogi  kötelezettség 

természetes  személyeknek  a 
személyes  adatok  kezelése  tekintetében  történő  védelméről  és  az  ilyen 
adatok  szabad  áramlásáról,  valamint  a  95/46/EK  irányelv  hatályon  kívül 
helyezéséről  szóló  2016/679  (EU)  rendelet  (a  továbbiakban:  GDPR  vagy 
általános  adatvédelmi  rendelet)    6.  cikk  (1)  bek.  c)  pont,  GDPR  58.  cikk  (1) 
bek. a) és e) pont). 

 

2 

 

 
       Az  eljárás  befejezését  követően,  az  adatok  ezen  célból  való  kezelését    a 
Kérelmezett  megszünteti.  A  kezelt  adatok  köre  megegyezik  a  Hatósággal 
megosztott adatokkal. 

2.  Panaszokra  vonatkozó  megőrzési  kötelezettség, 

ideértve  a 

telefonos 

ügyintézést is. 

 
      Jogalap:  GDPR  6.  cikk  (1)  bekezdés  c)  pont  és  a  pénzügyi  vállalkozásokról 
szóló  2013.  évi  CCXXXVII.  törvény  (2)  -  (3)  bekezdése.  Az  adatokat  a 
hivatkozott 
jogszabályi  rendelkezéseknek  megfelelően  a  Kérelmezett  a 
telefonbeszélgetéstől  számított,  illetőleg  írásos  panasz  esetén,  a  panasz 
lezártát követő 5 évig őrzi meg.  

 
       A  kezelt  adatok  köre  a  panaszlevél  és  arra  adott  válasz  tartalma  szerinti 
személyes  adatok,  illetőleg  a  telefonos  beszélgetésről  készült  hangfelvétel, 
annak azonosítószáma. 

 
Amennyiben bebizonyosodik, hogy a Kérelmező a panasz tárgyát képező követelés kötelezettje, 
úgy, a további személyes adatait kezeli az alábbi célok szerint csoportosítva a Kérelmezett: 

 
3.   Követelés behajtása. 
 
      Jogalap:  a  Kérelmezett  érintettel  szemben 

fennálló  követelésének 

rendezéshez   fűződő jogos érdek (GDPR 6. cikk (1) bekezdés f) pont).  

      Jelen adatkezelési célból személyes adatokat a Kérelmezett az ügy lezárásáig 
kezeli,  amely  ügyzárás  főszabály  szerint  a  tartozás  teljesítése.  Kezelt 
személyes  adatok  köre: 
természetes  személyaznosító  adatok,  cím, 
követeléssel kapcsolatos adatok. 

 
4. Számviteli megőrzési kötelezettség teljesítés. 
 
    Jogalap:  jogi  kötelezettség  teljesítése  (GDPR  6.  cikk  (1)  bekezdés  c)  pont,  a 
számvitelről  szóló  2000.  évi  C.  törvény  169.  §  (1)  bekezdés).  Az  ügyzárástól 
számított 8 évig tart a megőrzési kötelezettség.  

 
     A  kezelt  személyes  adatok  köre:  számviteli  bizonylatnak  minősülő 

dokumentumokon szereplő személyes adatok). 

 
A  Kérelmező  elektronikus  levelezési  címének  kezeléséhez  a  követelés  behajtásához  fűződő 
kapcsolattartás végett hozzájárult, azonban a Kérelmezett azt nem tárolja, tekintettel arra, hogy a 
sikeres  beazonosításig  nem  tudja  kezelt  követeléshez  csatolni,  amely  az  adat  kezelésének 
célhoz kötöttségét megalapozná. 
 
A  Kérelmezett  a  2021.  október  28.  napján  kelt  válaszlevele  megírásának  napján  nem  tartotta 
kötelezettnek a Kérelmezőt, tehát olyan  személynek, akinek vonatkozásában személyes adatait 
követelés behajtás céljából kezelné. 
 
II.2.3.  Kérelmező  által  benyújtott  kérelem  vonatkozásában,  továbbá  az  érintetti  kérelmek 
kezelésével kapcsolatos gyakorlatával összefüggésben a Kérelmezett az alábbiakat adta elő: 
 
A Kérelmezett álláspontja szerint a Kérelmező és képviselője által panaszolt gyakorlat az érintetti 
kérelmek  teljesítésétől  független,  és  ezzel  összefüggésben  kiemelte,  hogy  az  érintetti  kérelmek 
tekintetében  a  Kérelmezett  nem  alkalmaz  eltérő  beazonosítást,  mint  más  megkeresésekkel 
kapcsolatban.  A  Kérelmezett  az  adatok  biztonságának  biztosítására  tekintettel  csak  abban  az 
esetben  szolgáltat  információt  egy  kezelt  követeléssel  kapcsolatosan,  ha  a  tájékoztatást  kérőt 

 

3 

így  elkerülvén,  hogy  a  követeléssel  kapcsolatos 

előzetesen  sikeresen  beazonosította, 
információk kiadásával adatvédelmi incidens keletkezhessen. 
 
A  Kérelmezett  álláspontja  szerint  sem  a  Kérelmező,  sem  képviselője  nem  élt  az  érintetti  jogok 
érvényesítésének  lehetőségével.  A  Kérelmezett  által  2021.  június  25.  napján  érkezett,  a 
Kérelmező képviselője által írt levélben az alábbiak kerültek megszövegezésre: 
 
„(...)  kérem,  hogy  az  Ügyfelem  nevén  esetlegesen  fennálló  tartozásról  a  kimutatást,  illetve  a 
követelés  engedményezését  tartalmazó  iratokat  részemre  az  ügy  mielőbbi  lezárása  végett 
haladéktalanul  megküldeni  szíveskedjenek.“  Mind  a  Kérelmező,  mind  a  képviselője  a  követelés 
összegét  kívánta  megtudni,  illetőleg  a  követelés  engedményezését  tartalmazó  iratokat  kívánta 
megismerni,  a  Kérelmezett  követeléskezelési  eljárása  vonatkozásában  tett  panasz  és  fennálló 
követelés  vitatása  céljából.  Ezen  igény  a  Kérelmezett  álláspontja  szerint  nem  tekinthető  GDPR 
15. cikk szerinti kérelemnek. A Kérelmezett álláspontja szerint ez nem értelmezhető a hozzáférési 
jog kifejezett gyakorlásaként, sem a Kérelmező, sem a képviselője nem hivatkozott adatvédelmi 
tárgyú  kérelemként  megkereséseire,  és  tartalmilag  sem  tekinthető  olyan  kérelemnek,  mely  a 
jogalkotó kívánalma szerint értelmezendő információs jog gyakorlásának hatálya alá esne. 
 
A  Kérelmezett  itt  hivatkozott  a  Hatóság  NAIH/2020/159/10.  számú  határozatára,  mely  szerint  a 
kérelmet annak tartalma szerint kell elbírálni, és amennyiben a tartalmi vizsgálat eredményeként 
egyértelműen  megállapítható,  hogy  az  érintett  nem  a  hozzáféréshez  való  jogával  élt,  hanem 
például  panaszt  tett  az  adatkezelő  eljárásával  kapcsolatban,  utóbbi  nem  a  GDPR  15.  cikke 
szerint köteles tájékoztatást nyújtani. 
 
A  Kérelmezett  áttekintette  az  ügyben  keletkezett  dokumentációkat,  és  nem  talált  olyan  egyéb 
megkeresést, kérést,felszólítást, mely a GDPR 15-22. cikkekben felsorolt bármely jog gyakorlását 
jelentené, vagy azzal összekeverhető lenne. 
 
II.2.4.  A  Kérelmező  azonosításával  kapcsolatos  intézkedések,  továbbá  az  azonosítással 
kapcsolatos gyakorlat vonatkozásában a Kérelmezett az alábbiakat adta elő: 
 
A  beazonosítás  sikertelensége  után  a  Kérelmezett  munkatársa  kezdeményezte  az 
adategyeztetést  az  adatpontosság  elvével  összhangban.  A  Kérelmezett  álláspontja  szerint  a 
Kérelmező  és  képviselője  ezt  az  eljárást  kifogásolta,  és  nem  az  érintetti  kérelmek  Kérelmezett, 
mint adatkezelő általi kezelését. 
 
A  Kérelmezett  biztosítja  az  érintettek  részére  azt  a  lehetőséget,  hogy  amennyiben  nem 
tudnak/túlzott erőfeszítések árán tudnak személyesen megjelenni a Kérelmezett ügyfélszolgálati 
irodájában, úgy személyazonosító okmányuk másolatát is megküldhetik, mely megvizsgálás és a 
konklúziók levonását követően haladéktalanul, de legkésőbb 30 napon belül törlésre kerül. 
 
A  panasz  tárgyát  képező  követelés  vitatásával  kapcsolatban  a  Kérelmező  és  a  Kérelmezett 
között nincs bírósági eljárás folyamatban. 
 
A  Kérelmezett  becsatolta másolatban    a  Kérelmezővel  és jogi  képviselőjével  folytatott  levelezés 
másolatát az alábbiak szerint: 
 
A  Kérelmezett  által  nyilvántartott  kötelezett  alapvető  személyes  adatában  áll  fenn  lényeges 
eltérés, ennek feloldásáig a Kérelmezett nem tekinti kötelezettjének. A beazonosítási, adatjavítási 
eljárásrend  az  érintettek  érdekét 
is  szolgálja.  Ha  a  Kérelmezett  megállapítja,  hogy  a 
Kérelmezővel szemben nem áll fenn követelése, akkor az ügyét lezárja. 
 
A  Kérelmezett  kiemelte  azt,  hogy  a  követeléssel  kapcsolatban  mindösszesen  az 
engedményezési értesítőt és az adatkezelési tájékozatót küldte ki, amelyet a címzett nem vett át 
át, egyéb eljárási cselekmény nem történt. 
 

 

4 

 A Kérelmezett a Hatóságnak küldött válaszlevél keltéig, tehát 2021. december 14. napjáig nem 
tudta a Kérelmező azonosságát megállapítani. 
 
A Kérelmezett a kötelezett részére 2021.04.23. napján a Polgári Törvénykönyvről szóló 2013. évi 
(a  továbbiakban:  Ptk.)  6:197.  §  és  6:198.  §-ban  meghatározott  tartalommal  rendelkező  levelet 
küldte meg annak érdekében, hogy a kötelezett tudomással bírjon arról, hogy: 
 

vele szemben követelés engedményezésre került a Kérelmezett részére, 

- 
-  a teljesítést ki részére és milyen módon teheti meg ezt követően. 

 

jóhiszeműséget  hivatott 

A  Kérelmezett  az  engedményező  által  átadott  követelés  kötelezettjének  szánta  kézbesíteni  a 
levelet. Azonban, az engedményező által a Kérelmezett részére átadott, és a Kérelmezett által a 
borítékon  megjelölt  cím  nem  volt  azonos  azzal  a  címmel,  melyre  a  Magyar  Posta  Zrt.  (a 
továbbiakban:  Posta)  munkatársa  a  kézbesítést  megkísérelte.  A  Posta,  mint  önálló  adatkezelő 
úgy  járt  el,  hogy  –  tekintettel  arra,  hogy    a  borítékon  megjelölt  cím  nem  létezik  –  a  kijelölt 
munkaterületen  általa  ismert  egyetlen  olyan  személy  részére  kísérelte  meg  kézbesíteni  a 
borítékot, aki a tudomása szerint a borítékon címzettként feltüntetett nevet viseli. Tekintettel arra, 
hogy a Kérelmező nem él az adott címen, a  Posta munkatársa a  Kérelmező édesanyja részére 
próbálta meg átadni a levelet. Itt a Kérelmezett ismét előadta, hogy végül a levelet egyik személy 
sem vette át, tehát annak tartalmát nem ismerte meg. 
 
A  Kérelmezett  jelenleg  követeléskezelési  célból  nem  folytat  adatkezelést  a  Kérelmezővel 
szemben, mivel az azonosítást még nem tudta elvégezni. 
 
A Kérelmezett a Magyar Nemzeti Bank 2/2019. (II.13.) számú ajánlása a fogyasztóval szembeni 
követeléskezelési tevékenységről III. fejezetében foglalt alapelvekkel, a III. fejezet 2.1. pontjában 
meghatározott  tisztességes  és  együttműködő  magatartás  elvével  összhangban,  jóhiszeműen 
köteles  eljárni  a  kötelezettekkel  szemben.  Tekintettel  arra,  hogy  a  Kérelmezett  a  kötelezett 
részéről  a 
feltételezni,  a  Kérelmezett  nem  vélelmezi,  hogy  a 
személyazonosító  okmány  másolatát  benyújtó  személy  akár  büntetőjogitényállást  megvalósító 
módon  személyétől  eltérő  érintettre  vonatkozó  személyazonosító  okmány  másolatát  nyújtja  be, 
vagy a saját személyazonosító okmánya másolatát rosszhiszeműen megváltoztatja. 
 
A  fenti  eljárás  alkalmazása  nélkül  a  Kérelmezettnek  az  adatmódosítások  elvégzéséről  az 
érintettek  „bemondása”  alapján  kellene  gondoskodnia,  mely  a  hibázás  kockázatát  is  magában 
foglalná. 
 
A  Kérelmező  személyes  adatai  és  a  Kérelmezett  nyilvántartásában  szereplő  személyes  adatok 
között  nagyfokú  és  lényeges  eltérés  volt  (születési  idő  és  lakcím),  mely  esetre  a  Kérelmezett 
külön eljárásrenddel rendelkezik. 
 
A  Kérelmezett  részére  a  kötelezettje  a  személyes  adatait  az  engedményező  szolgáltatta.  Az 
engedményezés 2021.03.25. napján történt, tehát  ettől a naptól, az adatok Kérelmezett részére 
történt  továbbításától,  végzi  a  Kérelmezett  az  adatkezelést.  Az  engedményező,  mint  önálló 
adatkezelő  felel  a  továbbított  adatok  pontosságáért  a  GDPR  5.  cikk  (1)  bekezdés  d)  pontja 
alapján. 
 
A  Kérelmezett   az  engedményezésről  szóló  értesítést  nem  a  Kérelmező  lakcímére küldte,  mely 
az  Ügyvéd  által  csatolt  meghatalmazás  alapján  a  […..],  hanem  az  engedményező  által 
rendelkezésre bocsátott [….] címre. A Kérelmezett  az adatkezelési tevékenység megkezdésekor 
nem vélelmezte a rendelkezésre bocsátott adatok helytelenségét. 
 
A  Kérelmezett  adategyeztetési  folyamata  a  Hatóság  első  megkeresésére  küldött  válasza 
megírásakor  még  nem  zárult  le,  mert  a  Kérelmező  képviselőjétől  és  a  Kérelmezőtől  a 
Kérelmezett nem kapott választ az adategyeztetéssel összefüggésben. 
 

 

5 

A  Kérelmezett  állítása  szerint  az  az  eljárásrendje,  hogy  az  érintettek  beazonosítását  több 
személyes  adat  összekapcsolásával  végzi,  annak  érdekében,  hogy  az  esetleges  adatvédelmi 
incidenseket elkerülje. 
 
A Kérelmezett arról tájékoztatta a Hatóságot, hogy a kötelezett a  Kérelmezett nyilvántartásában 
szereplő  neve,  anyja  neve,  születési  helye,  és  szerződésszáma  megegyezett  a  Kérelmező  által 
előadottakkal (Kérelmezettnek Ügyvéd által küldött levélben szereplőkkel), azonban a lakcím és a 
születési idő nem egyezett. 
 
A  Kérelmezett  eljárásrendje  szerint  amennyiben  az  érintett  nem  működik  együtt  az 
adategyeztetés  során  a  Kérelmezettel,  abban  az  esetben  a  Kérelmezett  alternatív  forrásból 
megkísérli a személyes adatok bekérését. 
 
A Kérelmezett a  Kérelmezőt 2021.05.27. napján írásban – Kérelmező képviselője útján - felkérte 
adategyeztetésre.  Ezt  követően  a  Kérelmezett  ezt  a  kérést  telefonon  2021.06.09.  napján  és 
írásban 2021.07.23. napján kelt levélben megismételte. 
 
A  Kérelmezett  a  polgárok  személyi  adatainak  és  lakcímének  nyilvántartásáról  szóló  1992.  évi 
LXVI.  törvény  (a  továbbiakban:  Nytv.)  17.  §  (2)  bekezdés  a)  pontja  alapján  megkereste  a 
Belügyminisztériumot, azonban azt a tájékoztatást kapta 2021.06.16. napján, hogy az érintettet a 
Belügyminisztérium Személyes Ügyfélszolgálati és Okmányfelügyeleti Főosztálya nem találta. 
 
A  Kérelmezett  az  Nytv. 17.  §  (2)  bekezdés f)  pontja  szerinti  eljárást  nem  tudja  kezdeményezni, 
mivel a felhasználás jogalapját és célját nem tudja valószínűsíteni. 
 
A Kérelmezett az adatok helyességének megállapítása céljából 2021. április 30. napján felvette a 
kapcsolatot  az  engedményezővel,  az  engedményező  azt  a  tájékoztatást  adta,  hogy  az 
engedményező a Kérelmezett részére bocsátotta rendelkezésére álló iratokat. 
 
A  fentiek  miatt  a  Kérelmezett  az  eljárásrendjével  összhangban  2021.12.14.  napján  lezárta  az 
ügyet, és ezzel az adategyeztetést is sikertelenül lezártnak tekinti. Amennyiben a  Kérelmező  a 
jövőben  ismét  megkeresi  a  Kérelmezettet,  úgy  a  pontos  beazonosítás  érdekében  ismét 
intézkedni szükséges. 
 
II.3.  A  Kérelmező  a  bizonyítási  eljárás  befejezéséről  szóló  értesítés  és  az  iratbetekintési  joga 
gyakorlása után az alábbi nyilatkozatot tette: 
 
A  Kérelmezett  a  2022.  március  1.  napján  kézhez  vett  tájékoztatása  szerint  nem  tart  nyilván 
„nyitott“  követelést  a  Kérelmezővel  szemben,  továbbá  nem  támaszt  igényt  a  Kérelmezővel  és 
mással szemben sem. 
 
III. Alkalmazandó jogszabályi előírások 
 

Az általános adatvédelmi rendelet 2. cikk (1) bekezdése szerint a rendeletet kell alkalmazni a 
személyes  adatok  részben  vagy  egészben  automatizált  módon  történő  kezelésére,  valamint 
azoknak az adatoknak a nem automatizált kezelésére, amelyek valamely nyilvántartási rendszer 
részét képezik, vagy amelyeket egy nyilvántartási rendszer részévé kívánnak tenni. 
 
Az általános adatvédelmi rendelet hatálya alá tartozó adatkezelésre az Infotv. 2. § (2) bekezdése 
szerint  az  általános  adatvédelmi  rendeletet  az  ott  megjelölt  rendelkezésekben 
foglalt 
kiegészítésekkel kell alkalmazni. 
 
Az általános adatvédelmi rendelet 4. cikk 7. pontja alapján  „adatkezelő”: az a természetes vagy 
jogi személy, közhatalmi szerv, ügynökség vagy bármely egyéb szerv, amely a személyes adatok 
kezelésének  céljait  és  eszközeit  önállóan  vagy  másokkal  együtt  meghatározza;  ha  az 
adatkezelés  céljait  és  eszközeit  az  uniós  vagy  a  tagállami  jog  határozza  meg,  az  adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami jog is 

 

6 

meghatározhatja. 
 
Az általános adatvédelmi rendelet 7. cikk 2. pontja alapján  „adatkezelés”: a személyes adatokon 
vagy  adatállományokon  automatizált  vagy  nem  automatizált  módon  végzett  bármely  művelet 
vagy  műveletek  összessége,  így  a  gyűjtés,  rögzítés,  rendszerezés,  tagolás,  tárolás,  átalakítás 
vagy  megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy 
egyéb  módon 
történő  hozzáférhetővé 
tétel  útján,  összehangolás  vagy  összekapcsolás, 
korlátozás, törlés, illetve megsemmisítés; 
 

Az általános adatvédelmi rendelet 5. cikk (1) bekezdés b) pontja alapján a személyes adatok 
gyűjtése  csak  meghatározott,  egyértelmű  és  jogszerű  célból  történjen,  és  azokat  ne  kezeljék 
ezekkel a célokkal össze nem egyeztethető módon. („célhoz kötöttség”). 

 
Az általános adatvédelmi rendelet 5. cikk (1) bekezdés c) pont alapján a személyes adatok az 
adatkezelés  céljai  szempontjából  megfelelőek  és  relevánsak  kell,  hogy  legyenek,  és  a 
szükségesre kell korlátozódniuk („adattakarékosság”). 

 
Az  általános  adatvédelmi  rendelet  5.  cikk  (2)  bekezdés  alapján  az  adatkezelő  felelős  az  (1) 
bekezdésnek  való  megfelelésért,  továbbá  képesnek  kell  lennie  e  megfelelés  igazolására 
(„elszámoltathatóság”). 

 

A  GDPR  5.  cikk  (1)  bekezdés  d)  pontja  alapján  a  személyes  adatok:  pontosnak  és  szükség 
esetén naprakésznek kell lenniük; minden észszerű intézkedést meg kell tenni annak érdekében, 
hogy  az  adatkezelés  céljai  szempontjából  pontatlan  személyes  adatokat  haladéktalanul  töröljék 
vagy helyesbítsék („pontosság”). 
 
 

Az általános adatvédelmi rendelet 6. cikk (1) bekezdés alapján a személyes adatok kezelése 

kizárólag akkor és annyiban jogszerű, amennyiben legalább az alábbiak egyike teljesül: 

a)  az érintett hozzájárulását adta személyes adatainak egy vagy több konkrét célból történő 

…  

f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges, kivéve, ha ezen érdekekkel szemben elsőbbséget élveznek az érintett olyan érdekei 
vagy  alapvető  jogai  és  szabadságai,  amelyek  személyes  adatok  védelmét  teszik  szükségessé, 
különösen, ha az érintett gyermek. 

 
Az általános adatvédelmi rendelet 12. cikk (1) – (4) bekezdései alapján: 
 
(1) Az adatkezelő megfelelő intézkedéseket hoz annak érdekében, hogy az érintett részére a 
személyes adatok kezelésére vonatkozó, a 13. és a 14. cikkben említett valamennyi információt 
és a 15-22. és 34. cikk szerinti minden egyes tájékoztatást tömör, átlátható, érthető és könnyen 
hozzáférhető  formában,  világosan  és  közérthetően  megfogalmazva  nyújtsa,  különösen  a 
gyermekeknek címzett bármely információ esetében. Az információkat írásban vagy más módon - 
ideértve  adott  esetben  az  elektronikus  utat  is  -  kell  megadni.  Az  érintett  kérésére  szóbeli 
tájékoztatás is adható, feltéve, hogy más módon igazolták az érintett személyazonosságát. 

(2) Az adatkezelő elősegíti az érintett 15-22. cikk szerinti jogainak a gyakorlását. A 11. cikk (2) 
bekezdésében említett esetekben az adatkezelő az érintett 15-22. cikk szerinti jogai gyakorlására 
irányuló  kérelmének  a  teljesítését  nem  tagadhatja meg, kivéve,  ha  bizonyítja,  hogy  az  érintettet 
nem áll módjában azonosítani. 

(3)  Az  adatkezelő 

indokolatlan  késedelem  nélkül,  de  mindenféleképpen  a  kérelem 
beérkezésétől számított egy hónapon belül tájékoztatja az érintettet a 15-22. cikk szerinti kérelem 
nyomán hozott intézkedésekről. Szükség esetén, figyelembe véve a kérelem összetettségét és a 
kérelmek  számát,  ez  a  határidő 
további  két  hónappal  meghosszabbítható.  A  határidő 
meghosszabbításáról  az  adatkezelő  a  késedelem  okainak  megjelölésével  a  kérelem 
kézhezvételétől számított egy hónapon belül tájékoztatja az érintettet. Ha az érintett elektronikus 
úton  nyújtotta  be  a  kérelmet,  a  tájékoztatást  lehetőség  szerint  elektronikus  úton  kell  megadni, 
kivéve, ha az érintett azt másként kéri. 

 

7 

(4) Ha az adatkezelő nem tesz intézkedéseket az érintett kérelme nyomán, késedelem nélkül, 
de legkésőbb a kérelem beérkezésétől számított egy hónapon belül tájékoztatja az érintettet  az 
intézkedés elmaradásának okairól, valamint arról, hogy az érintett panaszt nyújthat be valamely 
felügyeleti hatóságnál, és élhet bírósági jogorvoslati jogával. 

 

 
Az  általános  adatvédelmi  rendelet  15.  cikk  (3)  bekezdése  alapján  az  adatkezelő  az 
adatkezelés tárgyát képező személyes adatok másolatát az érintett rendelkezésére bocsátja. Az 
érintett  által  kért  további  másolatokért  az  adatkezelő  az  adminisztratív  költségeken  alapuló, 
észszerű mértékű díjat számíthat fel. Ha az érintett elektronikus úton nyújtotta be a kérelmet, az 
információkat  széles  körben  használt  elektronikus  formátumban  kell  rendelkezésre  bocsátani, 
kivéve, ha az érintett másként kéri. 
 

A  GDPR  12.  cikk  (6)  bekezdés  alapján  a  11.  cikk  sérelme  nélkül,  ha  az  adatkezelőnek 
megalapozott  kétségei  vannak  a  15-21.  cikk  szerinti  kérelmet  benyújtó  természetes  személy 
kilétével  kapcsolatban,  további,  az  érintett  személyazonosságának  megerősítéséhez  szükséges 
információk nyújtását kérheti. 
 

Az  általános  adatvédelmi  rendelet  83.  cikk  (1)  bekezdés  alapján  valamennyi  felügyeleti 
hatóság biztosítja, hogy e rendeletnek a (4), (5), (6) bekezdésben említett megsértése miatt az e 
cikk  alapján  kiszabott  közigazgatási  bírságok minden  egyes  esetben  hatékonyak,  arányosak  és 
visszatartó erejűek legyenek. 

 
Az általános adatvédelmi rendelet 83. cikk (2) bekezdés alapján a közigazgatási bírságokat az 
adott  eset  körülményeitől  függően  az  58.  cikk  (2)  bekezdésének  a)-h)  és  j)  pontjában  említett 
intézkedések  mellett  vagy  helyett  kell  kiszabni.  Annak  eldöntésekor,  hogy  szükség  van-e 
közigazgatási  bírság  kiszabására,  illetve  a  közigazgatási  bírság  összegének  megállapításakor 
minden egyes esetben kellőképpen figyelembe kell venni a következőket: 

a) a jogsértés jellege, súlyossága és időtartama, figyelembe véve a szóban forgó adatkezelés 
jellegét,  körét  vagy  célját,  továbbá  azon  érintettek  száma,  akiket  a  jogsértés  érint,  valamint  az 
általuk elszenvedett kár mértéke; 

b) a jogsértés szándékos vagy gondatlan jellege; 
c) az adatkezelő vagy az adatfeldolgozó részéről az érintettek által elszenvedett kár enyhítése 

érdekében tett bármely intézkedés; 

d) az adatkezelő vagy az adatfeldolgozó felelősségének mértéke, figyelembe véve az általa a 

25. és 32. cikk alapján foganatosított technikai és szervezési intézkedéseket; 

e) az adatkezelő vagy az adatfeldolgozó által korábban elkövetett releváns jogsértések; 
f)  a  felügyeleti  hatósággal  a  jogsértés  orvoslása  és  a  jogsértés  esetlegesen  negatív 

hatásainak enyhítése érdekében folytatott együttműködés mértéke; 

g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, 
hogy  az  adatkezelő  vagy  az  adatfeldolgozó  jelentette-e  be  a  jogsértést,  és  ha  igen,  milyen 
részletességgel; 

i)  ha  az  érintett  adatkezelővel  vagy  adatfeldolgozóval  szemben  korábban  -  ugyanabban  a 
tárgyban - elrendelték az 58. cikk (2) bekezdésében említett intézkedések valamelyikét, a szóban 
forgó intézkedéseknek való megfelelés; 

j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti 
tanúsítási 

jóváhagyott  magatartási  kódexekhez  vagy  a  42.  cikk  szerinti 
mechanizmusokhoz; valamint 

jóváhagyott 

k)  az  eset  körülményei  szempontjából  releváns  egyéb  súlyosbító  vagy  enyhítő  tényezők, 
például a jogsértés közvetlen vagy közvetett következményeként szerzett pénzügyi haszon vagy 
elkerült veszteség. 

 
Az  általános  adatvédelmi  rendelet  18.  cikk  (2)  bekezdés  alapján  ha  az  adatkezelés  az  (1) 
bekezdés alapján korlátozás alá esik, az ilyen személyes adatokat a tárolás kivételével csak az 
érintett  hozzájárulásával,  vagy 
igények  előterjesztéséhez,  érvényesítéséhez  vagy 
védelméhez,  vagy  más  természetes  vagy  jogi  személy  jogainak  védelme  érdekében,  vagy  az 
Unió, illetve valamely tagállam fontos közérdekéből lehet kezelni. 

jogi 

 

8 

 
Az  általános  adatvédelmi  rendelet  83.  cikk  (5)  bekezdés  alapján  az  alábbi  rendelkezések 
megsértését  -  a  (2)  bekezdéssel  összhangban  -  legfeljebb  20  000  000  EUR  összegű 
közigazgatási  bírsággal,  illetve  a  vállalkozások  esetében  az  előző  pénzügyi  év  teljes  éves 
világpiaci forgalmának legfeljebb 4%-át kitevő összeggel kell sújtani, azzal, hogy a kettő közül a 
magasabb összeget kell kiszabni: 

a)  az  adatkezelés  elvei  -  ideértve  a  hozzájárulás  feltételeit  -  az  5.,  6.,  7.  és  9.  cikknek 

megfelelően; 

b) az érintettek jogai a 12-22. cikknek megfelelően. 
 
Az Infotv. 2. § (2)  bekezdés alapján személyes adatoknak az általános adatvédelmi rendelet 
hatálya alá tartozó kezelésére az általános adatvédelmi rendeletet a III-V. és a VI/A. Fejezetben, 
valamint a 3. § 3., 4., 6., 11., 12., 13., 16., 17., 21., 23-24. pontjában, a 4. § (5) bekezdésében, az 
5. § (3)-(5), (7) és (8) bekezdésében, a 13. § (2) bekezdésében, a 23. §-ban, a 25. §-ban, a 25/G. 
§ (3), (4) és (6) bekezdésében, a 25/H. § (2) bekezdésében, a 25/M. § (2) bekezdésében, a 25/N. 
§-ban, az 51/A. § (1) bekezdésében, az 52-54. §-ban, az 55. § (1)-(2) bekezdésében, az 56-60. 
§-ban, a 60/A. § (1)-(3) és (6) bekezdésében, a 61. § (1) bekezdés a) és c) pontjában, a 61. § (2) 
és (3) bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. 
§-ban,  a  75.  §  (1)-(5)  bekezdésében,  a  75/A.  §-ban  és  az  1.  mellékletben  meghatározott 
kiegészítésekkel kell alkalmazni. 

 
Az  Infotv.  61.  §  (6)  bekezdés  alapján  a  határozat  megtámadására  nyitva  álló  keresetindítási 
határidő  lejártáig,  illetve  közigazgatási  per  indítása  esetén  a  bíróság  jogerős  határozatáig  a 
vitatott adatkezeléssel érintett adatok nem törölhetők, illetve nem semmisíthetők meg. 

 
Az  Infotv.  75/A.  §    alapján    a  Hatóság  az  általános  adatvédelmi  rendelet  83.  cikk  (2)-(6) 
bekezdésében 
foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok  kezelésére  vonatkozó  -  jogszabályban  vagy  az 
Európai  Unió  kötelező  jogi  aktusában  meghatározott  -  előírások  első  alkalommal  történő 
megsértése  esetén  a  jogsértés  orvoslása  iránt  -  az  általános  adatvédelmi  rendelet  58.  cikkével 
összhangban - elsősorban az adatkezelő vagy adatfeldolgozó figyelmeztetésével intézkedik. 

 

A Polgári Törvénykönyvről szóló 2013. évi V. törvény (a továbbiakban: Ptk.) 6:193. §-a szerint:  
(1) A jogosult a kötelezettel szembeni követelését másra ruházhatja át. 
(2) A követelés átruházással való megszerzéséhez az átruházásra irányuló szerződés vagy más 
jogcím  és  a  követelés  engedményezése  szükséges.  Az  engedményezés  az  engedményező  és 
az engedményes szerződése, amellyel az engedményes az engedményező helyébe lép. 
(3)  Az  engedményezéssel  az  engedményesre  szállnak  át  a  követelést  biztosító  zálogjogból  és 
kezességből eredő jogok, valamint a kamatkövetelés is. 
 
A  Ptk.  6:196.  §-a  értelmében  az  engedményező  köteles  az  engedményest  a  követelés 
érvényesítéséhez  szükséges  tájékoztatással  ellátni,  és  köteles  a  birtokában  lévő,  a  követelés 
fennállását bizonyító okiratokat az engedményesnek átadni. 
 

illetve  amelyek  kezelése  az  eljárás  eredményes 

Ákr.  27.  §  (3)  bekezdés  alapján  a  hatóság  az  eljárása  során  annak  lefolytatásához  - 
jogszabályban  meghatározott  módon  és  körben  -  kezeli  azokat  a  védett  adatokat,  amelyek 
eljárásával  összefüggnek, 
lefolytatása 
érdekében szükséges. 
 
Az  általános  adatvédelmi  rendelet  77.  cikk  (1)  bekezdése  szerint  minden  érintett  jogosult  arra, 
hogy panaszt tegyen egy felügyeleti hatóságnál, ha az érintett megítélése szerint a rá vonatkozó 
személyes adatok kezelése megsérti az általános adatvédelmi rendeletet. 
 
Az  Infotv.  38.  §  (2)  bekezdése  szerint  a  Hatóság  feladata  a  személyes  adatok  védelméhez, 
valamint  a  közérdekű  és  a  közérdekből  nyilvános  adatok  megismeréséhez  való 
jog 
érvényesülésének ellenőrzése és elősegítése, továbbá a személyes adatok Európai Unión belüli 
szabad áramlásának elősegítése. Ugyanezen § (2a) bekezdése szerint az általános adatvédelmi 

 

9 

rendeletben a felügyeleti hatóság részére megállapított feladat- és hatásköröket a Magyarország 
joghatósága  alá  tartozó  jogalanyok  tekintetében  az  általános  adatvédelmi  rendeletben és  e 
törvényben meghatározottak szerint a Hatóság gyakorolja. 
 
Az  Infotv.  60.  §  (1)  bekezdése  szerint  a  személyes  adatok  védelméhez  való  jog  érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít. 
 
Az Infotv. 60. § (2) bekezdése szerint az adatvédelmi hatósági eljárás megindítása iránti kérelem 
az  általános  adatvédelmi  rendelet  77.  cikk  (1)  bekezdésében  meghatározott  esetben  nyújtható 
be.  
 
A személyazonosító jel helyébe lépő azonosítási módokról és az azonosító kódok használatáról szóló 
1996. évi XX. törvény (a továbbiakban: Szasz tv.) 4. § (1) – (4)  bekezdései alapján  
 

(1) A polgárt 
a) természetes személyazonosító adataival, 
b) a  természetes  személyazonosító  adatokból  kiválasztott,  az  adatkezelés  célja  szerint 

szükséges és megfelelő mértékű adattal vagy 

c) törvényben  meghatározott  esetben  családi  és  utónevével,  valamint  az  e  törvényben 

meghatározott azonosító kóddal 
(a továbbiakban együtt: azonosítási módok) kell azonosítani. 

(2) A polgárt saját maga azonosítása céljából csak egy azonosítási mód alkalmazására lehet 

kötelezni. 

(3)  Törvény  eltérő  rendelkezése  hiányában  a  polgár  az  (1)  bekezdés  szerinti  adatok 

igazolásának módját szabadon megválaszthatja. 

(4) Természetes személyazonosító adat a polgár 
a) családi és utóneve, születési családi és utóneve, 
b) születési helye, 
c) születési ideje és 
d) anyja születési családi és utóneve. 

 
IV. A Hatóság döntése 
 
IV.1.  A  Kérelmezett  adatkezelése,  a  jelen  hatósági  ügy  tárgya  és  a  Kérelmező  személyes 
adatai 
 
IV.1.1. Adatkezelési célok és a jelen hatósági ügy tárgya 
 
A  Kérelmezettnek  a  fennálló  követeléséhez,  majd  azt  követően,  hogy  az  adatok  pontosságát 
illetően kétségei merültek fel, ezért a követeléshez kapcsolódó adós beazonosítása céljából volt 
szükséges a Kérelmező személyes adatait kezelni az ügyzárásig (2021.12.14. napjáig).  
 
A beazonosítás sikertelenségének megállapítása után a Kérelmezett csupán a jelen adatvédelmi 
eljárással  és  a  panaszokra  vonatkozó  megőrzési  kötelezettsége  céljából  kezeli  a  Kérelmező 
személyes  adatait.  A  Hatóság  vizsgálata  a    követeléskezelési  célú  és  a  beazonosítás  céljából 
végzett  adatkezeléshez  kapcsolódott,  tekintettel  arra,  hogy  a  Kérelmező  ezt  sérelmezte  a 
beadványában. 
 
IV.1.2. A  fennálló követeléséhez kapcsolódóan, majd azt követően az azonosítás céljából 
kezelt személyes adatok  
 
A  GDPR  4.  cikk  1.  pontja  határozza  meg  a  személyes  adat  fogalmát,  ami  alapján  egy  adatról 
akkor  mondhatjuk  azt,  hogy  a  GDPR  szerinti  személyes  adatnak  minősül,  ha  azonosított  vagy 
azonosítható  természetes  személyre  („érintett”)  vonatkozik  az  információ.  A  GDPR  alapján 
azonosítható  az  a  természetes  személy,  aki  közvetlenül  vagy  közvetett  módon  azonosítható.  A 
GDPR  csak  példálózóan  sorolja  fel,  hogy  mely  adatok  lehetnek  az  azonosítók,  a  példálózó 
felsorolás  a  nevet  is  említi.  Tekintettel  tehát  arra,  hogy  a  GDPR  nem  írja  le  azt  egyértelműen, 

 

10 

hogy  mely  adatok  rendelkezésre  állása  esetén  azonosítható  be  egy  személy,  ezért  azt  esetről 
esetre kell vizsgálni. 
 
A  Szasz  tv.  4.  §  (1)  bekezdése  szerint  az  ügyfelek  személyazonosítása  a  természetes 
személyazonosító  adat  vagy  a  természetes  személyazonosító  adatokból  kiválasztott,  az 
adatkezelés  célja  szerint  szükséges  és  megfelelő  mértékű  adatával 
történhet.  A 
személyazonosság  igazolása  és  az  azonosítás  nem  azonos  fogalmak,  ezért  a  Hatóság 
álláspontja szerint az azonosításhoz csak kivételes esetben szükséges mind a négy természetes 
személyazonosító adat rendelkezésre bocsátása, a legtöbb esetben elegendő a név és a további 
három  személyazonosító  adat  közül  az  egyik,  amennyiben  az  az  ügyfél  azonosításához 
ténylegesen szükséges.  
 
A  Kérelmezett  állítása  szerint  az  az  eljárásrendje,  hogy  az  érintettek  beazonosítását  több 
személyes  adat  összekapcsolásával  végzi,  annak  érdekében,  hogy  az  esetleges  adatvédelmi 
incidenseket elkerülje. 
 
A  Kérelmezett  arról  tájékoztatta  a  Hatóságot,  hogy  az  egyik  kötelezettjének  -  a  Kérelmezett 
nyilvántartásában - szereplő neve, anyja neve, születési helye, és szerződésszáma megegyezett 
a Kérelmező által előadottakkal (a Kérelmezettnek az Ügyvéd által küldött levélben szereplőkkel), 
azonban a lakcím és a születési idő nem egyezett. 
 
Az,  hogy  a  Kérelmezett  nyilvántartásában  egy  Szasz  tv.  4.  §  szerinti  azonosító  adat,  és  a 
Kérelmező lakcíme nem egyezett nem jelenti azt, hogy  a nyilvántartott adatok nem minősülnek 
személyes  adatnak,  tehát  a  Kérelmező  nevét,  anyja  nevét,  születési  helyét,  mint  a  Kérelmezőt 
azonosító  személyes  adatokat  a  Kérelmezett  tárolta,  azaz  a  GDPR  4.  cikk  2.  pontja  szerinti 
adatkezelést  végzett  azonosítási  célból  az  Ügyvéd  megkeresés 
levele  kapcsán  
adatpontatlansággal  kapcsolatos  gyanú  felmerülésétől  számítva  2021.12.14.  napjáig,  tehát  az 
ügyzárásig.  
 
A  GDPR  5.  cikk  (1)  bekezdés  d)  pontban  megfogalmazott  adatpontosság  érvényre  juttatása 
érdekében  az  adatkezelőnek  intézkedéseivel  meg  kell  akadályoznia  a  pontatlan  adatok 
felhasználását.  Ilyen  esetben  a  Hatóság  álláspontja  szerint  –  észszerű  intézkedést  hozva  –  az 
adatkezelőnek  a  pontatlan  adat  kezelését  átmenetileg  korlátoznia  kell,  ennek  a  Kérelmezett 
eleget  tett,  mert  nem  folytatta    követeléskezelési  célból  végzett  adatkezelést,  hanem  elindította 
az adategyeztetést a Kérelmezővel, amely azonban nem vezetett sikerre, ezért végül lezárta az 
ügyet.  Az  adatkezelőnek  nincs  adattörlési  kötelezettsége  olyan  esetben,  amikor  az 
engedményező  által  korábban  rendelkezésére  bocsátott  adat  pontossága  kérdésessé  válik 
valamely ok miatt, azonban az adatkezelő intézkedéseinek elő kell segítenie a pontosság elvének 
érvényesülését,  és  meg  kell  akadályoznia  a  pontatlan  adatok  felhasználását.  Ennek  a 
követelménynek  a  Kérelmezett  eleget  tett,  mivel  már  csak  azonosítás  céljából  folytatott 
adatkezelést,  követeléskezelési  céllal  nem  kezelte  a  Kérelmező  személyes  adatait,  ugyanis  a 
Kérelmező  személyes  adatait  csak  a  jelen  adatvédelmi  hatósági  eljárás  és  a  panaszokra 
vonatkozó megőrzési kötelezettség céljából kezelte, illetve kezeli jelenleg is. 
 
A  GDPR  12.  cikk  (1),  (2),  (3)  és  (4)  bekezdései  tartalmaznek  előírásokat  az  érintetti  jogok 
gyakorlásának elősegítésével kapcsolatban. A GDPR 12. cikk (6) bekezdése az érintetti kérelmet 
benyújtó azonosításával kapcsolatban rendelkezik. 
 
A  GDPR  12.  cikk  (6)  bekezdésre  hivatkozással  a  Kérelmezett  jogosult  volt  a  Kérelmező 
személyazonosságának  megerősítéséhez  szükséges  információk  rendelkezésre  bocsátását 
kérni,  tekintettel  arra,  hogy  állítása  szerint  kétségei  merültek  fel  azzal  kapcsolatban,  hogy  a 
követeléséhez  a  Kérelmező  köthető.  Annak  ellenére,  hogy  -  a  IV.2.1.  pontban  írtak  szerint  -  a  
Kérelmezett nem ismerte el, hogy a Kérelmező Ügyvéd útján küldött megkeresés tárgyú kérelme 
érintetti kérelem volt, az azonosítás érdekében a Kérelmezett lépéseket tett, és erről az Ügyvédet 
tájékoztatta  a  2021.  május  27.  napján  kelt  levelében,  tehát  megállapítható,  hogy  ez  alapján  a 
GDPR 12. cikk (6) bekezdés előírásainak megfelelően járt el. 
 

tárgyú 

11 

 

írt 

jogellenes  kezelését,  érintetti 

levélben  a  Kérelmezett  kérte,  hogy  a  válaszleveléhez  mellékelt 
Az  Ügyvédnek 
„adathelyesbítés  bejelentő  nyilatkozat“-ot  a  Kérelmező  töltse  ki,  és  az  érvényes  személyi 
igazolványának  másolatát  küldje  meg  a  Kérelmezett  részére.  A  mellékelt  nyomtatványon  a 
Kérelmezőtől azt kérte a Kérelmezett, hogy a személyes adatai közül a születési nevét, születési 
helyét,  idejét,  anyja  nevét,  lakcímét,  továbbá  levelezési  címét  bocsássa  mindenképpen  a 
rendelkezésére. A telefonszám és e-mail cím rendelkezésre bocsátása opcionális volt. 
 
A  Kérelmező  nem  küldte  meg  a  Kérelmezett  által  kért  adatokat,  továbbá  a  fényképes 
igazolványának a másolatát sem a Kérelmezett részére.  
 
A fentiek miatt a Hatóság elutasította a Kérelmező arra vonatkozó kérelmét, hogy állapítsa meg a 
személyes  adatai 
jogsérelmét,  ugyanis  az  azonosítás 
sikertelensége miatt nem volt megállapítható, hogy a Kérelmezett adósa a Kérelmező volt-e vagy 
sem,  tehát  az  sem,  hogy  a  követeléskezelési  célú  adatkezelésnek  érintettje  volt-e  vagy  sem. 
Ugyanis  ha  az  adatkezelőnek  megalapozott  kétségei  vannak  a  GDPR  15-21.  cikk  szerinti 
kérelmet  benyújtó  személy  kilétével  kapcsolatban  a  GDPR  12.  cikk  (6)  bekezdése  alapján, 
további, az érintett személyazonosságának megerősítéséhez szükséges információkat kérhet. Az 
érintett  azonosítása  körében  a  GDPR  nem  tartalmaz  speciális  előírásokat,  ezért  amennyiben 
megalapozottan  feltehető,  hogy  a  GDPR  15-21.  cikk  szerinti  kérelmet  benyújtó  személy  nem 
azonos  az  érintettel,  az  adatkezelő  a  kérelmet  nem  teljesítheti,  illetve  csak  az  azt  benyújtó 
személy érintettként történő azonosítását követően teljesítheti. 
 
IV.2. Határidő túllépése 
 
A  Hatóság  tekintettel  arra,  hogy  túllépte  az  Infotv.  60/A.§  (1)  bekezdése  szerinti  ügyintézési 
határidőt, ezért 10.000 Ft, azaz tízezer forint a Kérelmezőt – választása szerint – bankszámlára 
utalással vagy postai utalvánnyal illeti meg az Ákr. 51. § (1) bekezdés b) pontja alapján. 
 

V. Egyéb kérdések 

 
A  Hatóság  hatáskörét  az  Infotv.  38.  §  (2)  és  (2a)  bekezdése  határozza  meg,  illetékessége  az 
ország egész területére kiterjed. 

 

A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 82. 
§  (1)  bekezdése  alapján  a  közlésével  véglegessé  válik.  Az  Ákr.  112.  §-a,  és  116.  §  (1) 
bekezdése, illetve a 114. § (1) bekezdése alapján a határozattal szemben közigazgatási per útján 
van helye jogorvoslatnak. 
 

* * * 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont  aa)  alpontja  alapján  a  Fővárosi  Törvényszék  kizárólagosan  illetékes.  A  Kp.  27.  §  (1) 
bekezdés b) pontja alapján a törvényszék hatáskörébe tartozó perben a jogi képviselet kötelező. 
A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 

 

A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  

 

A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás  tartása  iránti  kérelem  lehetőségéről szóló  tájékoztatás  a  Kp.  77.  §  (1)-(2)  bekezdésén 
alapul.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 

 

12 

(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet.  
 
A  Hatóság  az  eljárás  során  túllépte  az  Infotv.  60/A.§  (1)  bekezdése  szerinti  százötven  napos 
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek. 
 
kelt: Budapest, az elektronikus aláírás szerint 
 
 

Dr. Péterfalvi Attila 

elnök 

 c. egyetemi tanár 

 
 
 
 
 
 
 
 
 
 
 
 
 
 
 
 
 

 

 

 

13 

