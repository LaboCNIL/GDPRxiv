 

   
 
 
 
Ügyszám: NAIH-5361-1/2022. 
Előzmény: NAIH-2160/2021.  
 

 

 Tárgy: kérelemnek részben helyt adó határozat 

H A T Á R O Z A T 

 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […]  (lakóhely:  […].) 
kérelmező  (a  továbbiakban:  Kérelmező)  hozzáférési  jogának  megsértése  tárgyában  2020.  február  4-én 
benyújtott  kérelmére  a  Budapesti  Ügyvédi  Kamarával  (székhely:  1055  Budapest,  Szalay  utca  7.)  (a 
továbbiakban: Kérelmezett) szemben indult adatvédelmi hatósági eljárásban az alábbi döntéseket hozza: 
 
I. A Hatóság a Kérelmező kérelmének részben 
 

helyt ad és 

 
I.1. megállapítja, hogy a Kérelmezett megsértette az általános adatvédelmi rendelet 15. cikk (1) és  (3) 
bekezdését,  valamint  az  általános  adatvédelmi  rendelet  12.  cikk  (3)  bekezdését  azáltal,  hogy  a 
Kérelmező 2021. december 23. napján kelt kérelmére határidőn belül nem válaszolt. 
 
I.2. A Hatóság a kérelem azon részét, mely szerint a Hatóság utasítsa a Kérelmezetett a hozzáférési 
kérelem teljesítésére, elutasítja. 
 
I.3. A Hatóság az I.1. pontban megállapított  jogsértések miatt - azzal, hogy újabb adatvédelmi jogsértés 
megállapítása esetén a jogkövetkezmények megállapításakor a jelen jogsértést, mint előzményt fokozott 
súllyal veszi majd figyelembe – figyelmeztetésben részesíti. 
 
A határozattal szemben közigazgatási úton jogorvoslatnak nincs helye, de az a közléstől számított 30 
napon belül a Fővárosi Törvényszékhez címzett keresetlevéllel közigazgatási perben megtámadható. A 
keresetlevelet a Hatósághoz kell benyújtania elektronikusan, amely azt az ügy irataival együtt továbbítja 
a  bíróságnak.  A  tárgyalás  tartása  iránti  kérelmet  a  keresetlevélben  jelezni  kell.  A  teljes  személyes 
illetékmentességben  nem  részesülők  számára  a  közigazgatási  per  illetéke  30  000  Ft,  a  per  tárgyi 
illetékfeljegyzési jog alá esik. A Fővárosi Törvényszék előtti eljárásban a jogi képviselet kötelező. 
 
Az  információs  önrendelkezési  jogról  és  az  információszabadságról  szóló  2011.  évi  CXII.  törvény  (a 
továbbiakban: Infotv.) 61. § (2) bekezdés b) pontja alapján a Hatóság a jelen határozatot közzéteszi a 
Hatóság honlapján. 
 

 
 
I. Az eljárás menete és a tényállás tisztázása 

 

I N D O K O L Á S 

A Kérelmező a Hatósághoz 2021. február 4. napján adatvédelmi hatósági eljárás iránti kérelmet nyújtott 
be,  amely  szerint  a  Kérelmezett  egykori  tagjaként  több  éve  próbálja  elérni,  hogy  a  Kérelmezett 
megfelelően tájékoztassa a számlaegyenlegéről és az azon szereplő tételek kialakulásának okairól és 
jogalapjáról.  Emiatt  2020.  10.  01.  napján  elektronikus  levél  formájában  megkereséssel  fordult  a 
Kérelmező felé, melyben kérte, hogy küldjék meg részére a felfüggesztő és kizáró határozatot, illetve a 
nyilvántartott számlaegyenleget, továbbá 2020. 12. 12 -én postai úton hozzáférési kérelemmel is fordult 
a Kérelmezetthez és az általános adatvédelmi rendelet 15. cikk (1) bekezdésére hivatkozva kérte, hogy 
tájékoztassa a személyes adatai kezeléséről, valamint minden egyéb körülményről, melyet a hivatkozott, 

 

 

2 

általános  adatvédelmi 
(1)  bekezdése megjelöl. A Kérelmező kérte továbbá a 
Kérelmezettet,  hogy  tájékoztassa  a  nyilvántartott  számlaegyenlegéről,  tartozásról,  a  nyilvántartott 
tartozás  szerinti  jogalapjáról,  valamint  a  2011.  évi  tagdíj  nemfizetés  miatti  felfüggesztő,  majd  kizáró 
határozatról, azok meglétéről.  

rendelet  15.  cikk 

A Kérelmező a Hatósághoz benyújtott kérelméig a megkereséseire Kérelmezettől választ nem kapott. 

A kérelem vizsgálata során a Hatóság megállapította, hogy a kérelem az Infotv. 60.§ (5) bekezdésének 
nem felelt meg, mert nem tartalmazta a megjelölt jogsértés orvoslása iránti döntésre vonatkozó határozott 
kérelmet,  ezért  a  Hatóság  2021.  02.  19  -én  kelt,  NAIH-2160-3/2021.  számú  végzésben  hiánypótlásra 
hívta fel a Kérelmezőt, amely felhívásnak a Kérelmező 2021. 03. 05.-én kelt, és a Hatósághoz 2021. 03. 
10. napján beérkezett válaszlevelében eleget tett és kérte a Hatóság kifejezett döntését az érintetti jogai 
megsértése tárgyában, valamint kérte, hogy figyelmeztesse az adatkezelőt a jogsértésre, marasztalja el 
és utasítsa az adatkezelőt az érintetti kérelmének teljesítésére, továbbá szankció, közigazgatási bírság 
kiszabására  kérte  a  Hatóságot.  A  Kérelmező  hiánypótlásával  a  kérelem  2021.  március  10.  napján 
teljessé vált.  

A Hatóság a 2021. 03. 18 -án kelt, a Kérelmezett által 2021. 03. 24-én átvett, NAIH-2160-5/2021. számú 
végzésében a tényállás tisztázására hívta fel a Kérelmezett, aki a 2021. 04. 08 -án arról tájékoztatta a 
Hatóságot,  hogy  a  tényállás  tisztázó  végzésben  előadottakat  részben  vitatja,  ugyanis  a  Kérelmező  a 
Kérelmezetthez  benyújtott  kérelmében  feltett  kérdések  egy  részével  kapcsolatosan  már  korábban 
tájékoztatást kapott.  

A Kérelmezett nyilatkozatában előadta, hogy a Kérelmező a tagdíjfizetési kötelezettségének határidőben 
nem tett eleget, ezért három felszólítást követően, 2011. 07. 04 -én hozott határozattal a Kérelmezett 
elnöksége  igazgatási  úton  a  Kérelmezőt  a  2011.  július  4.  napján  hozott  határozatával  törölte  a 
tagnyilvántartásból. Ezen határozat 2011. 08. 24 -én emelkedett jogerőre. Ekkor a Kérelmező egyenlege 
[…] Ft tartozást mutatott. 

A Kérelmező 2017. 10. 18 -án megkereste a Kérelmezettet, és aziránt érdeklődött, hogy “a 2011. évben 
történt  tagdíjnemfizetés  miatti  igazgatási  törlésre,  illetve  egy  büntetőeljárás  miatti  felfüggesztése” 
akadályát képezi-e a jogtanácsosi felvételének. Erre a kérdésre a Kérelmező még azon a napon választ 
kapott. Ezt követően a levelezés tovább folytatódott a Kérelmező és a Kérelmezett között, melynek során 
szóba került a Kérelmezőnek a Kérelmezettnél nyilvántartott egyenlege. Az a tagdíjtartozás, ami miatt a 
Kérelmező igazgatási úton törölve lett, időközben elévült, így a Kérelmezett tájékoztatta a Kérelmezőt, 
hogy a TAGDÍJ -ÉS KÉSEDELMI TAGDÍJHÁTRALÉKA a 2016. Eln. [...] számú határozat alapján törlésre 
került. 

A Kérelmezőt a fentieken túlmenően a Kérelmezett fegyelmi tanácsa fegyelmi vétség elkövetése miatt 
150 000 Ft összegű pénzbírság fegyelmi büntetéssel sújtotta, és ezen felül eljárási költségként összesen 
65 300  Ft-ot  kellett  volna  megfizetnie.  A  fegyelmi  határozat  2013.  06.  07  -én  emelkedett  jogerőre.  A 
fegyelmi bírságot illetően a Kérelmező 2015. 07. 22.-én felszólító levelet kapott a Kérelmezettől. Mivel a 
tartozásról igazolható módon fizetési felszólítást küldött a Kérelmezett, ezért az elévülési idő a tartozás 
vonatkozásában újra kezdődött. Az illetékes kamarai ügyintéző ezért a Kérelmezőt arról is tájékoztatta, 
hogy a 2012. F. […] számú ügyhöz kapcsolódó bírságot és eljárási költséget szükséges kiegyenlítenie, 
melynek összege 215.300 Ft. 

A  Kérelmezett  tájékoztatása  szerint  a  Kérelmezett  elnöksége  2020.  09.  07  -én  határozatot  hozott, 
melynek  értelmében  a  behajthatatlan  tartozások  törölhetők.  Mivel  a  Kérelmező  fegyelmi  bírságból  és 
eljárási költségből eredő tartozása 2020. 07. 22.-én elévült, ezért a tartozás törlésre került. 

A Kérelmezett nyilatkozata alapján tehát a Kérelmezőnek a 2021. március 18 -án, a válaszlevél keltének 
napján nem volt nyilvántartott tartozása. 

A  Kérelmezett  nyilatkozata  szerint  a  Kérelmező  2020.  12.  12  -én  kelt  hozzáférési  kérelme  a 
Kérelmezetthez 2020. 12. 23 -án érkezett meg. A Kérelmezett állítása szerint a szolgáltató irodája és 
székháza 2020. 12. 19. és 2021. 01. 03. között - mint minden évben - zárva tartott, ebben az időszakban 
ügyintézési munka nem folyt, ezért az ügyintézésre nyitva álló határidő 2021. 01. 04 -én kezdődött.  

Mivel  a  megkeresés  a  személyes  adatokon  túlmenően  pénzügyi  nyilvántartást  érintő  kérdésekre  is 
irányult, ezért az általános adatvédelmi rendelet 12. cikk (3) bekezdése alapján a kérelem összetettsége 
okán  a kérelem  beérkezésétől  számított  egy  hónapon  belül  a kérelem megválaszolása  a  Kérelmezett 

 

 

3 

szerint nem volt lehetséges, ezért szükséges volt a  határidőt további két hónappal meghosszabbítani. A 
Kérelmezett  nem  vitatja,  hogy  a  határidő  meghosszabbításáról  és  ennek  okairól  a  Kérelmezőt  nem 
tájékoztatta  a  hivatkozott  bekezdés  szerint,  ugyanakkor  Kérelmezett  álláspontja  szerint  a 
meghosszabbított határidőn belül, 2021. 04. 02. napján megválaszolta a Kérelmező levelét. 

A Kérelmezett csatolta a Kérelmező 2020. 12. 12 -én kelt kérelmét, a 2020.ELN. […] számú határozatát, 
a 2016. ELN. […] számú határozatát, valamint az adatkezelési tájékoztatóját, illetve a 2021. 04. 02 -én a 
Kérelmezőnek küldött válaszlevelét. 

A Kérelmezett tájékoztatta továbbá a Hatóságot, hogy az adatkezelése alapvetően a GDPR 6. § (1) c) 
és e) pontjain alapul. A Kérelmezett nyilatkozata szerint a vonatkozó jogszabályok - az ügyvédekről szóló 
1998.  évi  XI.  törvény,  valamint  az  ügyvédi  tevékenységről  szóló  2017.  évi  LXXVIII.  törvény  (a 
továbbiakban: Üttv.)  - pontosan meghatározzák a nyilvántartandó adatok körét, mely adatok tárolására 
is törvényi szintű szabályozás vonatkozik. 

A  Kérelmezett  hivatkozott  továbbá  az  Üttv.  11.  §-ra,  melynek  értelmében  nincs  lehetősége  csatolni  a 
Kérelmezővel összefüggésben hozott egyedi döntéseket tekintettel a titoktartási kötelezettségre. 

A Hatóság a NAIH-2160-7/2021. számú végzésében felhívta a Kérelmezettet annak igazolására, hogy a 
Kérelmező kérelmének megválaszolására nyitva álló határidőt két hónappal meghosszabbította, illetve 
igazolja,  hogy  a  kérelem  megválaszolásához  szükséges  információk  összegyűjtése  már  a  Hatóság 
eljárásának megindulásáról való tudomásszerzés előtt megkezdődött. Ezen kívül a Hatóság kérte, hogy 
nevezze meg, pontosan mit tekint ügyvédi titoknak a jelen ügyben, továbbá indokolja, hogy miért áll fenn 
az ügyvédi titoktartási kötelezettsége. 

A Kérelmezett 2021. május 25.-én érkezett levelében arról tájékoztatta a Hatóságot, hogy a 2021. április 
8.-án  írt  levelében foglaltakat  változatlan  tartalommal fenntartja,  így  értelmezésük  szerint  az  általános 
adatvédelmi  rendelet  12.  cikk  (3)  bekezdése  lehetőséget  ad  a  30  napot  követően  további  60  napos 
határidő hosszabbításra, tehát számítása szerint a két hónapos meghosszabbított határidőt, ami szerinte 
2021. január 4. napján kezdődött és április 4. napján járt le, nem lépte túl.  

A  Kérelmezett  ezen  nyilatkozatában  előadta  továbbá,  hogy  az  Alapszabálya  részletesen  rögzíti  a 
Kérelmezett tisztségviselőinek hatáskörébe tartozó feladatköröket. Tekintettel arra, hogy első körben a 
megkeresés pénzügyi adatokat érintett, így 2021. január 4 -én – az ügyintézési határidő kezdetével – 
első ízben a pénzügyi kérdések tisztázása vált szükségessé, így a Kérelmezett szervezetén belül 2021. 
január  29.-én  az  adatvédelmi  tisztviselő  is  megkapta  az  anyagot.  Az  egyes  részlegekről  beérkezett 
válaszok összehangolása és összevetése volt a következő feladat, a megkapott adatok értékelését és 
döntését követően, aminek értékelésére egy külsős kollégát is bevontak 2021. február 5 -én. A határidő 
hosszabbításról belső irat, külön feljegyzés nem született. Az ügymenetet pedig nyilvánvalóan lassította 
a 2021. március 8.-án hatályba lépő, a védelmi intézkedések ideiglenes szigorításáról szóló 104/2021. 
(III.5.) Korm. rendelete is, melynek értelmében a 6. § (1) bekezdése alapján a személyes megjelenést 
igénylő szolgáltatás céljára szolgáló helyiség vagy helyszín köteles volt zárva tartani. 

A pénzügyi nyilvántartást érintő adatok összegyűjtését illetően a Kérelmező által vitatott, a 2013. június 
7.  napján  jogerőssé  vált  fegyelmi  határozatból  eredő  tartozás  a  Kérelmezett  lezárt,  2013-as  pénzügyi 
évét érintette. Az ezen pénzügyi évhez kapcsolódó iratanyag már irattározásra került, így annak papír 
alapú  aktáit  az  irattárból  kellett  kikérni.  Az  adatok  összegyűjtése  az  év  eleji  ügyintézési  szünet  végét 
követően, a 2021. január 4. napján indult héten kezdődött meg. 

A  Kérelmező  hozzáférési  kérelmének  megválaszolásához  szükséges  információk  összegyűjtése  a 
Kérelmezett nyilatkozata szerint már a Hatóság eljárásának megindulásáról való tudomásszerzés előtt 
elkezdődött, melyet a Kérelmezett a 2021. január 7. napján kelt „Feljegyzés” elnevezésű dokumentummal 
igazol. Ebből állítása szerint megállapítható, hogy a Kérelmező személyéhez kapcsolódó tartozások már 
ebben a feljegyzésben is említésre kerültek, azok törlésének pénzügyi oldalról történő megindokolása és 
megerősítése pedig szükséges volt. 

A  Kérelmezett  nem  vitatta,  hogy  a  határidő-hosszabbítás  tényéről  a  Kérelmezőt  nem  tájékoztatta.  A 
Kérelmezett nyilatkozata szerint a válaszadással azon volt, hogy a Kérelmezőben kialakult bizonytalan 
helyzet tisztázásra kerüljön, annak ellenére, hogy megítélése szerint a Kérelmező tájékoztatása részben 
már megtörtént. 

 

 

4 

A  Kérelmezett  csatolta  a  Kérelmezővel  folytatott  teljes levelezését, valamint 2021. január 7. napján 
[…] ügyszámon kelt „Feljegyzés” elnevezésű dokumentumot. 
 
A Kérelmezett nyilatkozatában kifejtette, hogy az ügyvédi titokként kezelendő adatok köre – az ügyvédi 
tevékenység sokszínűségéből adódóan – nehezen behatárolható. Ez az oka annak is, hogy erre nézve 
az  ügyvéd  számára  a  titoktartási  kötelezettséget  megállapító  Üttv.  sem  tartalmaz  iránymutatást.  A 
törvény  a  titoktartási  kötelezettség  körében  csak  arról  rendelkezik,  hogy  az  ügyvédet  titoktartási 
kötelezettség  terheli  minden  olyan  adatot,  tényt  illetően,  amelyről  a  hivatásának  gyakorlása  során 
szerzett tudomást. Az ügyvédi titokkör elemeinek taxatív felsorolása a gyakorlatban lehetetlen, hiszen az 
egyaránt felölelheti a megbízó személyes adatait, üzleti titkait, nem ritkán a bank –vagy adótitok körébe 
tartozó adatokat, családjogi, orvosi és személyállapottal kapcsolatos ügyekben az ügyfél – adott esetben 
az ellenérdekű fél – családi kapcsolataira, egészségi állapotára vonatkozó tényeket. 

A Kérelmezett nyilatkozatában előadta, hogy a Kérelmezett, a Kérelmező és a Hatóság között fennálló 
titoktartási  kötelezettség  egy  sajátos  titoktartási  kötelezettség,  hiszen  a  törvény  előírása  szerint  a 
megismert ügyvédi titok megtartására köteles a Kérelmezett, akként, hogy közben a Hatósággal történő 
együttműködési  és  adatszolgáltatási  kötelezettségének  eleget  tesz.  Így  az  Üttv.  11.  §  (2)  bekezdése 
alapján biztosan ügyvédi titoknak kell tekinteni a Kérelmező fegyelmi ügyében hozott egyedi határozatát, 
amit – a Kérelmező, mint titokgazda felmentése nélkül – a Kérelmezett nem tud a Hatóság tudomására 
hozni.  

A Hatóság 2021. augusztus 16. napján kelt, NAIH-2160-9/2021. ügyszámú tényállás tisztázó végzésben 
felhívta a Kérelmezőt, hogy nyilatkozzon arról, hogy a Kérelmezett 2021. április 2.-án küldött levelében 
választ adott-e a 2020. december 12 -én kelt hozzáférési kérelmében feltett kérdésekre, vagy ha kapott 
rá választ, pontosan jelölje meg, miért nem felel meg a számára és az a hozzáférési kérelmének mely 
pontját érinti. 

A Kérelmező a végzést a lakóhelyén nem vette át, a végzés „nem kereste” jelzéssel visszaküldésre került 
a Hatósághoz. Erre tekintettel a Hatóság 2021. szeptember 21 -én kelt, NAIH-2160-10/2021. ügyszámú 
végzésben ismételten megkereste a Kérelmezőt. A Kérelmező a végzést a lakóhelyén nem vette át, a 
végzés „nem kereste” jelzéssel visszaküldésre került a Hatósághoz. A Hatóság 2021. október 25. napján 
kelt,  NAIH-2160-11/2021.  ügyszámú  végzésben  ismételten  megkereste  a  Kérelmezőt,  azonban  a 
Kérelmező a végzést nem vette át, a végzés „nem kereste” jelzéssel visszaküldésre került a Hatósághoz. 

Tekintettel arra, hogy a NAIH-7362-1/2021. ügyszámon folyamatban lévő ügyből a Hatóságnak hivatalos 
tudomása  van  arról,  hogy  a  Kérelmező  lakcíme  […]  szám  alatt  található,  ezért  a  Hatóság  a  2021. 
november 24 -én kelt, NAIH-2160-12/2021. ügyszámú végzésben megkereste a Kérelmezőt a lakcímén. 
A Kérelmező a végzést 2021. december 2 -án átvette, azonban arra válasz a mai napig nem érkezett. 
 
 
II. Az ügyben alkalmazandó jogszabályi rendelkezések 
 
Az általános adatvédelmi rendelet  2. cikk (1) bekezdése alapján a jelen ügy szerinti  adatkezelésre az 
általános adatvédelmi rendeletet kell alkalmazni.  

 

Az általános adatvédelmi rendelet jelen ügyben releváns rendelkezései a következők: 

 

Az  általános  adatvédelmi  rendelet  4.  cikk  1.  pont:  „személyes  adat”:  azonosított  vagy  azonosítható 
természetes  személyre  („érintett”)  vonatkozó  bármely  információ;  azonosítható  az  a  természetes 
személy,  aki  közvetlen  vagy  közvetett  módon,  különösen  valamely  azonosító,  például  név,  szám, 
helymeghatározó adat, online azonosító vagy a természetes személy testi, fiziológiai, genetikai, szellemi, 
gazdasági,  kulturális  vagy  szociális  azonosságára  vonatkozó  egy  vagy  több  tényező  alapján 
azonosítható. 

 

Az általános adatvédelmi rendelet 12. cikk (3) bekezdés alapján az adatkezelő indokolatlan késedelem 
nélkül,  de  mindenféleképpen  a  kérelem  beérkezésétől  számított  egy  hónapon  belül  tájékoztatja  az 
érintettet  a  15–22.  cikk  szerinti  kérelem  nyomán  hozott  intézkedésekről.  Szükség  esetén,  figyelembe 
véve  a  kérelem  összetettségét  és  a  kérelmek  számát,  ez  a  határidő  további  két  hónappal 
meghosszabbítható.  A  határidő  meghosszabbításáról  az  adatkezelő  a  késedelem  okainak 
megjelölésével a kérelem kézhezvételétől számított egy hónapon belül tájékoztatja az érintettet. Ha az 

 

 

5 

érintett elektronikus úton nyújtotta be a kérelmet, a  tájékoztatást  lehetőség  szerint  elektronikus  úton 
kell megadni, kivéve, ha az érintett azt másként kéri. 

 

Az  általános  adatvédelmi  rendelet  12.  cikk  (4)  bekezdés  alapján,  ha  az  adatkezelő  nem  tesz 
intézkedéseket az érintett kérelme nyomán, késedelem nélkül, de legkésőbb a kérelem beérkezésétől 
számított  egy  hónapon  belül  tájékoztatja  az  érintettet  az  intézkedés  elmaradásának  okairól,  valamint 
arról, hogy az érintett panaszt nyújthat be valamely felügyeleti hatóságnál, és élhet bírósági jogorvoslati 
jogával. 

 

Az általános adatvédelmi rendelet 12. cikk (5) bekezdés alapján a 13. és 14. cikk szerinti információkat 
és a 15–22. és 34. cikk szerinti tájékoztatást és intézkedést díjmentesen kell biztosítani. Ha az érintett 
kérelme egyértelműen megalapozatlan vagy – különösen ismétlődő jellege miatt – túlzó, az adatkezelő, 
figyelemmel a kért információ vagy tájékoztatás nyújtásával vagy a kért intézkedés meghozatalával járó 
adminisztratív költségekre: 
a) észszerű összegű díjat számíthat fel, vagy 
b) megtagadhatja a kérelem alapján történő intézkedést. 
A kérelem egyértelműen megalapozatlan vagy túlzó jellegének bizonyítása az adatkezelőt terheli. 

 

Az  általános  adatvédelmi  rendelet  15.  cikk  (1)  bekezdés  alapján  az  érintett  jogosult  arra,  hogy  az 
adatkezelőtől visszajelzést kapjon arra vonatkozóan, hogy személyes adatainak kezelése folyamatban 
van-e,  és  ha  ilyen  adatkezelés  folyamatban  van,  jogosult  arra,  hogy  a  személyes  adatokhoz  és  a 
következő információkhoz hozzáférést kapjon: 
a) az adatkezelés céljai; 
b) az érintett személyes adatok kategóriái; 
c) azon címzettek vagy címzettek kategóriái, akikkel, illetve amelyekkel a személyes adatokat közölték 
vagy  közölni  fogják,  ideértve  különösen  a  harmadik  országbeli  címzetteket,  illetve  a  nemzetközi 
szervezeteket; 
d) adott esetben a személyes adatok tárolásának tervezett időtartama, vagy ha ez nem lehetséges, ezen 
időtartam meghatározásának szempontjai; 
e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes  adatok 
helyesbítését, törlését vagy kezelésének korlátozását, és tiltakozhat az ilyen személyes adatok kezelése 
ellen; 
f) a valamely felügyeleti hatósághoz címzett panasz benyújtásának joga; 
g) ha az adatokat nem az érintettől gyűjtötték, a forrásukra vonatkozó minden elérhető információ; 
h) a 22. cikk (1) és (4) bekezdésében említett automatizált döntéshozatal ténye, ideértve a profilalkotást 
is,  valamint  legalább  ezekben  az  esetekben  az  alkalmazott  logikára  és  arra  vonatkozó  érthető 
információk, hogy az ilyen adatkezelés milyen jelentőséggel bír, és az érintettre nézve milyen várható 
következményekkel jár. 

 

Az általános adatvédelmi rendelet 15. cikk (3) bekezdés alapján az adatkezelő az adatkezelés tárgyát 
képező  személyes  adatok  másolatát  az  érintett  rendelkezésére  bocsátja.  Az  érintett  által  kért  további 
másolatokért az adatkezelő az adminisztratív költségeken alapuló, észszerű mértékű díjat számíthat fel. 
Ha  az  érintett  elektronikus  úton  nyújtotta  be  a  kérelmet,  az  információkat  széles  körben  használt 
elektronikus formátumban kell rendelkezésre bocsátani, kivéve, ha az érintett másként kéri. 

 

Az  általános  adatvédelmi  rendelet  15.  cikk  (4)  bekezdés  alapján  a  (3)  bekezdésben  említett,  másolat 
igénylésére vonatkozó jog nem érintheti hátrányosan mások jogait és szabadságait. 

 

Az általános adatvédelmi rendelet 58. cikk (2) bekezdés b), c), g) és i) pont alapján a felügyeleti hatóság 
korrekciós hatáskörében eljárva: 
b) elmarasztalja az adatkezelőt vagy az adatfeldolgozót, ha adatkezelési tevékenysége megsértette e 
rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet szerinti 
jogai gyakorlására vonatkozó kérelmét; 
g) a 16., 17., illetve a 18. cikkben foglaltaknak megfelelően elrendeli a személyes adatok helyesbítését, 
vagy törlését, illetve az adatkezelés korlátozását, valamint a 17. cikk (2) bekezdésének és a 19. cikknek 
megfelelően  elrendeli  azon  címzettek  erről  való  értesítését,  akikkel  vagy  amelyekkel  a  személyes 
adatokat közölték; 
i) a 83. cikknek megfelelően közigazgatási bírságot szab ki, az adott eset körülményeitől függően az e 
bekezdésben említett intézkedéseken túlmenően vagy azok helyett. 

 

 

 

6 

Az általános adatvédelmi rendelet 83. cikk (1)-(2) és (5) bekezdés a)-b) pont:  
(1)  Valamennyi  felügyeleti  hatóság  biztosítja,  hogy  e  rendeletnek  a  (4),  (5),  (6)  bekezdésben  említett 
megsértése miatt az e cikk alapján kiszabott közigazgatási bírságok minden egyes esetben hatékonyak, 
arányosak és visszatartó erejűek legyenek. 

 

(2)  A közigazgatási bírságokat az adott eset körülményeitől függően az 58. cikk (2) bekezdésének a)–h) 
és  j)  pontjában  említett  intézkedések  mellett  vagy  helyett  kell  kiszabni.  Annak  eldöntésekor,  hogy 
szükség  van-e  közigazgatási  bírság  kiszabására, 
illetve  a  közigazgatási  bírság  összegének 
megállapításakor minden egyes esetben kellőképpen figyelembe kell venni a következőket: 
a) a jogsértés jellege, súlyossága és időtartama, figyelembe véve a szóban forgó adatkezelés jellegét, 
körét vagy célját, továbbá azon érintettek száma, akiket a jogsértés érint, valamint az általuk elszenvedett 
kár mértéke; 
b) a jogsértés szándékos vagy gondatlan jellege; 
c) az adatkezelő vagy az adatfeldolgozó részéről az érintettek által elszenvedett kár enyhítése érdekében 
tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa a 25. és 32. 
cikk alapján foganatosított technikai és szervezési intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f) a felügyeleti hatósággal a jogsértés orvoslása és a jogsértés esetlegesen negatív hatásainak enyhítése 
érdekében folytatott együttműködés mértéke; 
g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, hogy az 
adatkezelő vagy az adatfeldolgozó jelentette-e be a jogsértést, és ha igen, milyen részletességgel; 
i) ha az érintett adatkezelővel vagy adatfeldolgozóval szemben korábban  – ugyanabban a tárgyban  – 
elrendelték  az  58.  cikk  (2)  bekezdésében  említett  intézkedések  valamelyikét,  a  szóban  forgó 
intézkedéseknek való megfelelés; 
j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti  jóváhagyott 
magatartási kódexekhez vagy a 42. cikk szerinti jóváhagyott tanúsítási mechanizmusokhoz; valamint 
k)  az  eset  körülményei  szempontjából  releváns  egyéb  súlyosbító  vagy  enyhítő  tényezők,  például  a 
jogsértés  közvetlen  vagy  közvetett  következményeként  szerzett  pénzügyi  haszon  vagy  elkerült 
veszteség. 

 

(5) Az alábbi rendelkezések megsértését – a (2) bekezdéssel összhangban – legfeljebb 20 000 000 EUR 
összegű  közigazgatási  bírsággal,  illetve  a  vállalkozások  esetében  az  előző  pénzügyi  év  teljes  éves 
világpiaci  forgalmának  legfeljebb  4  %-át  kitevő  összeggel  kell  sújtani,  azzal,  hogy  a  kettő  közül  a 
magasabb összeget kell kiszabni: 
a) az adatkezelés elvei – ideértve a hozzájárulás feltételeit – az 5., 6., 7. és 9. cikknek megfelelően; 
b) az érintettek jogai a 12–22. cikknek megfelelően. 

 

Az  Infotv.  2.  §  (2)  bekezdése  szerint  az  általános  adatvédelmi  rendeletet  az  ott  megjelölt 
rendelkezésekben foglalt kiegészítésekkel kell alkalmazni.  

 

Az  Infotv.  60.  §  (1)  bekezdése  alapján  a  személyes  adatok  védelméhez  való  jog  érvényesülése 
érdekében a Hatóság hivatalból adatvédelmi hatósági eljárást indíthat. Az adatvédelmi hatósági eljárásra 
az általános közigazgatási rendtartásról szóló 2016. évi CL. törvény (a továbbiakban: Ákr.) szabályait kell 
alkalmazni az Infotv.-ben meghatározott kiegészítésekkel és az általános adatvédelmi rendelet szerinti 
eltérésekkel. 

 

Az  Infotv.  75/A.  §  szerint  a  Hatóság  az  általános  adatvédelmi  rendelet  83.  cikk  (2)-(6)  bekezdésében 
foglalt  hatásköreit  az  arányosság  elvének  figyelembevételével  gyakorolja,  különösen  azzal,  hogy  a 
személyes adatok kezelésére vonatkozó - jogszabályban vagy az Európai Unió kötelező jogi aktusában 
meghatározott - előírások első alkalommal történő megsértése esetén a jogsértés orvoslása iránt - az 
általános  adatvédelmi  rendelet  58.  cikkével  összhangban  -  elsősorban  az  adatkezelő  vagy 
adatfeldolgozó figyelmeztetésével intézkedik. 
 
Az  általános  közigazgatási  rendtartásról  szóló  2016.  évi  CL  törvény  (a  továbbiakban:  Ákr.)  5.  §  [Az 
ügyfélre vonatkozó alapelvek] 

(1)  Az ügyfél az eljárás során bármikor nyilatkozatot, észrevételt tehet. 

 

 

 

7 

Az Ákr. 62. § [A tényállás tisztázása] 
(1) Ha a döntéshozatalhoz nem elegendőek a rendelkezésre álló adatok, a hatóság bizonyítási eljárást 
folytat le. 
(2)  A  hatósági  eljárásban  minden  olyan  bizonyíték  felhasználható,  amely  a  tényállás  tisztázására 
alkalmas.  Nem  használható  fel  bizonyítékként  a  hatóság  által,  jogszabálysértéssel  megszerzett 
bizonyíték. 
(3) A hatóság által hivatalosan ismert és a köztudomású tényeket nem kell bizonyítani. 
(4)  A  hatóság  szabadon  választja  meg  a  bizonyítás  módját,  és  a  rendelkezésre  álló  bizonyítékokat 
szabad meggyőződése szerint értékeli. 
 
Ákr.  35.  §  (3) bekezdés  alapján  az  ügyfél  kérelmével  a  tárgyában  hozott  döntés  véglegessé  válásáig 
rendelkezhet. 
 
Az  Ákr.  50.  §  (5)  bekezdés  b)  pontja  alapján  az  ügyintézési  határidőbe  nem  számít  be  az  ügyfél 
mulasztásának vagy késedelmének időtartama. 
 
Az  Üttv.  9.  §  (1)  bekezdése  alapján  ügyvédi  titoknak  minősül  minden  olyan  tény,  információ  és  adat, 
amelyről az ügyvédi tevékenység gyakorlója e tevékenysége gyakorlása során szerzett tudomást. A (2) 
bekezdés szerint ha e törvény eltérően nem rendelkezik, az ügyvédi tevékenység gyakorlója köteles az 
ügyvédi titkot megtartani. E titoktartási kötelezettség kiterjed az ügyvédi titkot tartalmazó iratra vagy más 
adathordozóra is. 
 
Az  Üttv.  13.  §  (3)  bekezdése  szerint  a  védekezés  céljából  készült  irat  hatósági,  bírósági  és  más 
közhatalmi eljárásban bizonyítékként nem használható fel és - az ezen alcímben meghatározott esetek 
kivételével - közhatalmi szervek által nem vizsgálható meg, nem foglalható le, illetve nem másolható le, 
annak  felmutatása,  átadása,  az  ahhoz  való  hozzáférés  adása  megtagadható.  E  jogairól  az  érintett 
lemondhat, kivéve, ha az irat büntetőügyben való védelemhez kapcsolódik. 
 
Az Infotv. 71. § (1) bekezdése alapján a Hatóság eljárása során - az annak lefolytatásához szükséges 
mértékben és ideig - kezelheti mindazon személyes adatokat, valamint törvény által védett titoknak és 
hivatás  gyakorlásához  kötött  titoknak  minősülő  adatokat,  amelyek  az  eljárással  összefüggnek,  illetve 
amelyek kezelése az eljárás eredményes lefolytatása érdekében szükséges. 
(2a)  Védekezés  céljából  készült  irat  esetén  az  (1)  és  (2)  bekezdésben  foglaltakat  az  ügyvédi 
tevékenységről szóló törvényben meghatározott eltérésekkel kell alkalmazni.  
 
III. Döntés: 
 
A  Kérelmező  kérelmében  kérte a  Hatóság kifejezett  döntését  az  érintetti jogai megsértése  tárgyában, 
valamint  kérte,  hogy  figyelmeztesse  az  adatkezelőt  a  jogsértésre,  marasztalja  el  és  utasítsa  az 
adatkezelőt  az  érintetti  kérelmének  teljesítésére,  továbbá  szankció,  közigazgatási  bírság  kiszabására 
kérte a Hatóságot. 

III.1. A Kérelmező érintetti kérelme 

A Kérelmező a 2020. október 1-ei levelében a beadványának tárgyát nem jelölte meg egyértelműen, így 
azt  sem,  hogy  az  érintetti  jogát  kívánja  gyakorolni.  A  Kérelmező  az  eljárás  során  a  2020.  október  1-ei 
levelének tárgyát a tartozásával összefüggő általános tájékoztatáskérésként jelölte meg. 

Azonban  a  2020.  december  12  -én  kelt 
jog  gyakorlása, 
adathordozhatósági jog gyakorlás – GDPR” –ként jelölte meg. A Kérelmező kérelméhez csatolta a belföldi 
tértivevényt, melynek alapján megállapítható, hogy az érintetti kérelem 2020. 12. 23. napján kézbesítésre 
került  a  Kérelmezettnek.  A  Kérelmező  a  kérelmében  egyértelműen  meghatározta  a  kérelme  elsődleges 
célját, vagyis azt, hogy a GDPR szerinti hozzáférési jogával kívánt élni. Az eljárás során ennek az érintetti 
kérelemnek a Kérelmezett általi kezelését vizsgálta a Hatóság.  

tárgyát  már  „hozzáférési 

levelének 

A  vizsgált  adatkezelés  tekintetében  a  számlaegyenleggel,  tartozással,  a  kamarai  tagsággal  összefüggő 
kamarai nyilvántartásokban, iratokban szereplő, a Kérelmezőre vonatkozó információ a GDPR 4. cikk 1. 
pont szerint a Kérelmező személyes adatának, a Kérelmezett adatkezelőnek, az adatok nyilvántartása és 

 

 

8 

őrzése  a  GDPR  4.  cikk  2.  pontja  alapján  adatkezelésnek minősül, melyre a GDPR szabályai 
alkalmazandók. 

III.2. A Kérelmező érintetti jogainak megsértése 

Az általános adatvédelmi rendelet 15. cikk (1) bekezdése szerint az érintett jogosult arra, hogy személyes 
adataihoz hozzáférést kapjon. 

Az általános adatvédelmi rendelet 12. cikk (3)-(4) bekezdései alapján az érintetti kérelemre az adatkezelő 
köteles egy hónapon belül érdemben válaszolni. Ezen határidő különleges körülmények miatt legfeljebb 
további  két  hónappal  hosszabbítható,  azonban  az  eredeti  egy  hónap  letelte  előtt  ekkor  is  köteles  az 
adatkezelő  tájékoztatást  küldeni  arról,  hogy  mit  tett  addig,  és  milyen  okból  szükséges  a  határidő 
meghosszabbítása. 

A Kérelmezett az eredeti egy hónap letelte előtt nem teljesítette a Kérelmező hozzáférési joga gyakorlására 
irányuló kérelmét, és a határidő hosszabbítás szükségességét sem jelezte a Kérelmezőnek. Ezt az eljárás 
során a Kérelmezett is elismerte. 

A Kérelmezett nyilatkozata szerint, mivel a Kérelmezett szolgáltató irodája és székháza 2020. 12. 19. és 
2021. 01. 03. között zárva tartott, ebben az időszakban ügyintézési munka nem folyt, az ügyintézésre nyitva 
álló határidő 2021. 01. 04 -én kezdődött. 

Az általános adatvédelmi rendelet 12. § -ában megszabott határidőt naptári napban és nem munkanapban 
kell  számítani,  ebből  kifolyólag  a  kérelem  teljesítésére  rendelkezésre  álló  határidő  2020.  december  24. 
napján és nem 2021. január 4. napján kezdődött.  

A Hatóság ezzel összefüggésben rögzíti, hogy az alább idézett kamarai szabályzatok is naptári napban 
számítják az érintetti kérelmek válaszadásának határidejét: 

-  A  Kérelmezett  honlapján  közzétett  Alapszabály  131.  pontja  szerint  „A  Kamara  az  általa  kezelt 
adatokat a mindenkor hatályos minősített adatvédelemmel kapcsolatos jogszabályokban foglaltak 
szerint  kezeli.  E  körben  a  szükséges  nyilvántartásokat,  beszámolókat,  adatszolgáltatásokat 
elvégzi.” 

-  A  Magyar  Ügyvédi  Kamara  az  adatvédelmi  szabályzatának  „XVI.  Tájékoztatás,  tiltakozási  jog, 
adattörlés, adatkezelés korlátozása” című fejezet 3.  pontjában rögzíti, hogy az Ügyvédi Kamara 
köteles  a  kérelem  benyújtásától  számított  legrövidebb  idő  alatt,  legfeljebb  azonban  tizenöt  (15) 
napon belül írásban, közérthető formában, ingyenesen megadni a tájékoztatást. Az adatvédelmi 
szabályzat a határidő szüneteltetéséről, felfüggesztéséről, nem rendelkezik. 

A  határidő  számítására  a  Kérelmezett  szabadságolási  rendjének  nincs  hatása,  mert  a  feladat-ellátás 
folyamatosságát a Kérelmezettnek is biztosítania kell. E kötelezettségtől való eltérés lehetőségére sem az 
Üttv.,  sem  a  Magyar  Ügyvédi  Kamara,  sem  a Kérelmezett  belső  szabályai  nem  tartalmaznak  utalást.  A 
Kérelmezett által hivatkozott 2021. március 8 -án hatályba lépett szigorító intézkedések sem minősülnek 
kimentési oknak, mert az érintetti joggyakorlás nem személyes megjelenést igénylő szolgáltatás. 

A  Kérelmezettnek  is  kötelessége  a  munkavégzést  úgy  megszervezni,  hogy  a  GDPR  rendelkezéseinek 
megfelelően, határidőben teljesítse a hozzáférési kérelmeket. 

A Kérelmezett a GDPR 12. cikk (5) bekezdése szerinti okokból tagadhatta volna meg a hozzáférési kérelem 
teljesítését. A Hatóság megállapította, hogy a Kérelmezett a Kérelmezőnek utólagosan, 2021. április 02 -
án  megküldött  levelében  a  kérelem  túlzó  jellegére  nem  hivatkozott,  ezért  a  Kérelmező  által  a  GDPR 
alkalmazása  óta  első  ízben  benyújtott,  hozzáférési  kérelme  vonatkozásában  alaptalanul  hivatkozott  az 
eljárás során arra, hogy korábban már adott tájékoztatást a kért adatokról és másolatot a határozatokról. 

Fentiekre tekintettel a Kérelmezett megsértette a GDPR 15. cikk (1) és (3) bekezdését, továbbá a 12. cikk 
(3)  bekezdését,  mivel  a  kérelem  beérkezését  követő  egy  hónapon  belül  nem  válaszolt  és  határidő-
hosszabbítást  sem  közölt  a  Kérelmező  hozzáférési  kérelmére,  tehát  a  GDPR  szerinti  határidőn  belül  a 
hozzáférési jogát nem biztosította.  

 

 

9 

A  Kérelmezett  határidőn  túl  sem  biztosította  a  Kérelmező  hozzáférési  jogát  mindaddig,  amíg  a 
Hatóság jelen eljárásáról tudomást nem szerzett,  vagyis a Hatósági eljárás hatására intézkedett, mert a 
Kérelmezett a Hatóság végzésének 2021. március 24-i átvétele után küldött választ a Kérelmezőnek. A 
kérelem  ezen  megválaszolása  azonban  a  vizsgálandó  időszak  (a  hozzáférési  kérelem  benyújtásától  a 
Hatóság eljárásának megindulásáig) és a jogsértés megállapítása szempontjából nem releváns, hanem a 
szankcionálási szempontok között értékelendő. 

III.3. Kérelmezettnek a hozzáférési kérelem teljesítésére kötelezése 

A Hatóság a kérelemnek a hozzáférési kérelem teljesítésére való kötelezésre irányuló részét okafogyottság 
miatt elutasítja, mivel 2021. április 2 -án a Kérelmezett megküldte a jogerős fegyelmi határozatot, valamint 
a törlő határozatot a Kérelmező részére, illetve az eljárás időtartama alatt, a Hatóság döntéshozatala előtt 
már  intézkedett  a  tájékoztatás  Kérelmező  részére  történő  megadásáról.  A  Kérelmezett  tájékoztatta  a 
Kérelmezőt  a  Kérelmezettnél  nyilvántartott  tartozásáról,  a  Kérelmező  személyes  adatai  tárolásának 
időtartamáról, valamint arról, hogy amennyiben a Kérelmező úgy ítéli meg, hogy a Kérelmezett megsértette 
a Kérelmező személyes adatainak kezelése során az általános adatvédelmi rendeletet, akkor a Hatóságnál 
panaszt nyújthat be, illetve a Kérelmezett adatvédelmi tisztviselőjének elérhetőségéről.  

A Kérelmező a Kérelmezett által 2021. április 2 -án megküldött választ nem kifogásolta, azóta a Hatósággal 
nem  működik  együtt,  ezért  a  Kérelmező  hallgatását  ellenkező  bizonyíték  hiányában  a  Hatóság  úgy 
értékelte, hogy a hozzáférési kérelme teljesítésére történő kötelezés okafogyottá vált. 

III.4. Tényállás tisztázása és ügyvédi titok  

A  Hatóság  az  eljárási  és  adatmegismerési  jogosultsága  tekintetében,  a  kérelmezetti  nyilatkozatokkal 
összefüggésben az alábbi megjegyzéseket teszi: 

A  Hatóság  a  NAIH-2160-5/2021.  számú  végzésében  a  tényállás  tisztázása  körében  nyilatkoztatta  a 
Kérelmezettet  arról,  hogy  válaszolt-e  a  Kérelmező  érintetti  kérelmére,  és  amennyiben  igen,  kérte  a 
Kérelmezőnek küldött válasz másolatát. 

A Kérelmezett megküldte a Hatóságnak a 2021. április 2-i válaszának másolatát, annak mellékletei nélkül 
és  az  Üttv.  11.  §  -ában  előírt  titoktartási  kötelezettségére  hivatkozással  megtagadta  a  Kérelmezővel 
összefüggésben hozott döntéseket – mint az érintetti kérelemre adott válasz mellékletei  - Hatóságnak 
való megküldését  

A Hatóság álláspontja szerint azonban a Kérelmezőre vonatkozó egyedi határozatok nem minősülnek 
ügyvédi  titoknak.  Mivel  a  Kérelmezővel  szemben  folytatott  fegyelmi  eljárás  során  a  Kérelmezett  nem 
ügyvédi tevékenységet, hanem köztestületi feladatot látott el, ezért a titoktartási kötelezettsége az Üttv. 
9.§ -nak rendelkezéseire nem alapozható.  

Továbbá a Hatóság álláspontja szerint a Kérelmezett azon állítása, miszerint nincs lehetősége csatolni a 
Kérelmezővel  összefüggésben  hozott  egyedi  döntéseket  titoktartási  kötelezettségére  hivatkozva  azért 
nem megalapozott, mert az Infotv. 71. § (1) bekezdése szerint a Hatóság az eljárása során - az annak 
lefolytatásához  szükséges  mértékben  és  ideig  -  kezelheti  mindazon  személyes  adatokat,  valamint 
törvény  által  védett  titoknak  és  hivatás  gyakorlásához  kötött  titoknak  minősülő  adatokat,  amelyek  az 
eljárással  összefüggnek,  illetve  amelyek  kezelése  az  eljárás  eredményes  lefolytatása  érdekében 
szükséges.  Az  Infotv.  71.  §  (2a)  bekezdés  alapján  azonban  az  Üttv.  13.  §  (3)  bekezdésében 
meghatározott,  védekezés  céljából  készült  iratok  megismerhetőségére  az  Üttv  -ben  meghatározott 
feltételeket kell alkalmazni. 

Ezt támasztja alá az Üttv. hatálybalépésével összefüggő egyes törvények és egyéb igazságügyi tárgyú 
törvények módosításáról szóló 2017. évi CXXXVI. törvény 80. §-hoz – az Infotv. 71. § (2a) bekezdéséhez 
-  fűzött  jogalkotói  indokolás,  amely  a  Hatóság  adatmegismerési  jogosultságát  az  alábbiak  szerint 
határozta meg: 

„Az  információs  önrendelkezési  jogról  és  az  információszabadságról  szóló  2011.  évi  CXII.  törvény  (a 
továbbiakban:  Infotv.)  71.  §  (1)  és  (2)  bekezdése  a  Nemzeti  Adatvédelmi  és  Információszabadság 

 

 

10 

védekezés 

Hatóság  számára  biztosítja  azon  jogosultságokat,  hogy  az  eljárása 
lefolytatásához  szükséges 
mértékben és ideig kezelhesse és felhasználhassa mindazon személyes adatokat, valamint törvény által 
védett  titoknak  és  hivatás  gyakorlásához  kötött  titoknak  minősülő  adatokat,  amelyek  az  eljárással 
összefüggnek, illetve amelyek kezelése az eljárás eredményes lefolytatása érdekében szükséges. 
 
Ezen  jogosultság  a  hivatás  gyakorlásához  kötött  titoknak  minősülő  ügyvédi  titok  vonatkozásában  is 
megilleti az elsősorban alapjogvédelmi funkciót betöltő hatóságot. Ebben a tekintetben tehát az Infotv. 
kivételt támaszt az Üttv.   13. § (1) bekezdésében foglalt, az ügyvédi titok védelmét szolgáló általános 
előírások  alól.  E  speciális  szabályozást  a  jelen  törvény  is  fenntartja.  Az  Üttv.  13.  §  (3) bekezdésében 
meghatározott, 
történő 
megismerhetőségével  és  felhasználhatóságával  összefüggésben  az  ügyvédi  tevékenységről  szóló 
törvényben, ezen iratok fokozott védelme érdekében meghatározott feltételek alkalmazása azonban a 
Nemzeti Adatvédelmi és Információszabadság Hatóság eljárása tekintetében is indokolt, a törvény ennek 
megfelelően az egyértelmű jogi környezet megteremtését célozza.” 
A  fentiekből  kifolyólag  a  Kérelmezett  a  Kérelmező  kérelmére  indult  eljárásban  ügyvédi  titoktartásra 
hivatkozással  nem  tagadhatta  volna  meg  a  Kérelmezővel  összefüggésben  hozott  egyedi  döntés 
megküldését, különös tekintettel arra, hogy azok nem minősülnek védekezés célját szolgáló iratnak. 
 
A Hatóság, mivel nem osztja a Kérelmezett ügyvédi titoktartási kötelezettségre vonatkozó érvelését és 
jogértelmezését,  miszerint  a  Kérelmező  fegyelmi  ügyében  hozott  határozatát  ügyvédi  titoknak  kell 
tekinteni, nem látta szükségesnek azt sem, hogy az eljárásban a Kérelmező, mint titokgazda felmentését 
kérje a titok megtartása alól. 

iratok  hatósági  eljárás 

keretében 

céljából 

készült 

A meg nem küldött irat beszerzésétől és az adatkérés nem teljesítésének szankcionálásától a Hatóság 
eltekintett,  mert  bár  az  az  üggyel  szorosan  összefüggő  és  indokolt  volt,  azonban  a  tényállás  végül 
megfelelően tisztázható volt annak pontos ismerete nélkül is.  

III.5. Az adatvédelmi bírság kérdése 

A  Hatóság  amennyiben  jogsértést  állapít  meg  az  adatvédelmi  hatósági  eljárásban,  az  általános 
adatvédelmi rendeletben és az Infotv-ben meghatározott jogkövetkezményeket alkalmazhatja. Ezek közé 
tartozik az adatvédelmi bírság is, melyekről a Hatóság az általános adatvédelmi rendeletben biztosított 
szabad  mérlegelése  alapján  önállóan,  vagy  más  jogkövetkezmény  mellett  hivatalból  dönt,  nem 
kérelemre. Az adatvédelmi bírság alkalmazása ugyanis a kérelmező jogát vagy jogos érdekét közvetlenül 
nem érinti, számára a Hatóság ilyen döntése jogot vagy kötelezettséget nem keletkeztet, ebből kifolyólag 
ezen  –  a  közérdek  érvényesítésének  körébe  eső  jogkövetkezmények  alkalmazása  tekintetében  a 
Kérelmező nem minősül ügyfélnek az Ákr. 10. § (1) bekezdése alapján, illetve – mivel az Ákr. 35. § (1) 
bekezdésének nem felel meg, e vonatkozásban kérelem benyújtásának nincs helye, a beadvány ezen 
része kérelemként nem bírálható el. 
 
III.6. Jogkövetkezmények 
 
A Hatóság a Kérelmező kérelmének részben helyt ad és a GDPR 58. cikk (2) bekezdés b) pontja alapján 
elmarasztalja a Kérelmezettet, mint adatkezelőt, mert adatkezelési tevékenysége megsértette a GDPR 12. 
cikk (3) bekezdését, valamint a GDPR 15. cikkének (1) és (3) bekezdését. 
 
A  Hatóság  hivatalból  megvizsgálta,  hogy  indokolt-e  a  Kérelmezettel  szemben  adatvédelmi  bírság 
kiszabása. E körben a Hatóság az általános adatvédelmi rendelet 83. cikk (2) bekezdése és az Infotv. 
75/A. § alapján mérlegelte az ügy összes körülményét. Ennek során a Hatóság jelentős körülményként 
vette figyelembe azt, hogy a Kérelmezett olyan szakmai és érdekképviseleti feladatokat ellátó köztestület, 
melynek  tagjai  és  tisztségviselői  is  jogászok,  ezért  fokozottan  elvárható  tőle,  hogy  helyesen  tudja 
értelmezni  a  GDPR  rendelkezéseit  és  adatvédelmi  szempontból  megfelelően  kezelje  az  érintetti 
kérelmeket.  
 
A Hatóság ugyanakkor figyelembe vette, hogy a Hatóság az eljárásban jelentősen túllépte a 150 napos 
ügyintézési határidőt, illetve hogy az eljárás elhúzódott. 
 
Mindezek alapján a Hatóság bírság kiszabásától eltekintett. 
 
A fentiek alapján a Hatóság a rendelkező részben foglaltak szerint döntött. 

 

 

11 

III.7.  Ügyintézési  határidő  számítása,  az  ügyintézési határidő túllépése 

A hatóságnak az Ákr. 15. § (1) bekezdésében előírt eljárási kötelezettsége és az ügyintézési határidő 
akkor kezdődik, amikor a kérelem a hiánypótlással érdemi elbírálásra alkalmassá válik. 

A Kérelmező a kérelmét 2021. február 4. napján nyújtott a be a Hatósághoz, ám az nem tartalmazta a 
megjelölt  jogsértés  orvoslására  iránti  döntésre  vonatkozó  határozott  kérelmet,  ezért  a  Hatóság  2021. 
február 19-én hiánypótlásra hívta fel. A Kérelmező a Hatóság felhívásának a 2021. március 5. napján 
kelt és a Hatósághoz 2021. március 10. napján beérkezett válaszlevelével tett eleget, a kérelme ezáltal 
teljessé vált. 

A  Hatóság  ezt  követően  a  tényállás  tisztázására  céljából  NAIH-2160-9/2021.  és  NAIH-2160-10/2021. 
számon végzést küldött a Kérelmező lakóhelyére augusztus 16. és szeptember 21. napján, melyeket a 
Kérelmező nem vett át és nem kereste jelzéssel a Hatósághoz visszaérkeztek 2021. szeptember 9. és 
2021.  október  11.  napján.  A  Hatóság  a  végzését  NAIH-2160-11/2021.  továbbá  NAIH-2160-12/2021. 
számon ezért megküldte a hivatalos tudomására szerinti másik címére is 2021. október 25. majd 2021. 
november 24. napján. A NAIH-2160-11/2021.számú végzés 2021. november 15. napján visszaérkezett 
a  Hatósághoz,  míg  a  Kérelmező  a  Hatóság  NAIH-2160-12/2021.  számú  megkeresését  végül  2021. 
december 2. napján átvette, de arra nem válaszolt.  

A Kérelmező a fenti mulasztásával a tényállás tisztázásának elhúzódását okozta, mely az Ákr. 50. § (5) 
bekezdés b) pontja alapján az ügyintézési határidőbe be nem számító időtartamnak minősül. 

IV. Egyéb kérdések: 

 

A  Hatóság  hatáskörét  az  Infotv.  38.  §  (2)  és  (2a)  bekezdése  határozza  meg,  illetékessége  az  ország 
egész területére kiterjed. 

 

A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 82. § (1) 
bekezdése alapján a közlésével véglegessé válik.  
 
A Hatóság az eljárás során túllépte az Infotv. 60/A.§ (1) bekezdése szerinti százötven napos ügyintézési 
határidőt, ezért az Ákr. 51. § b) pontja alapján tízezer forint – írásban megjelölendő választása szerint – 
illeti meg a Kérelmezőt. 

 

Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal szemben 
közigazgatási per útján van helye jogorvoslatnak. 

 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével szembeni 
közigazgatási per törvényszéki hatáskörbe tartozik, a perre a Kp. 13. (3) bekezdés a) pont aa) alpontja 
alapján a Fővárosi Törvényszék kizárólagosan illetékes. A  Kp. 27. § (1) bekezdés b) pontja alapján a 
törvényszék hatáskörébe tartozó perben a jogi képviselet kötelező. A Kp. 39. § (6) bekezdése szerint a 
keresetlevél benyújtásának a közigazgatási cselekmény hatályosulására halasztó hatálya nincs. 

 

A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban: E-ügyintézési tv.) 9. § (1) bekezdés b) pontja szerint az ügyfél jogi képviselője elektronikus 
kapcsolattartásra kötelezett.  

 

A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A  tárgyalás 
tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2)  bekezdésén  alapul.  A 
közigazgatási per illetékének mértékét az illetékekről szóló 1990. évi XCIII. törvény (továbbiakban: Itv.) 
45/A. § (1) bekezdése határozza meg. Az illeték előzetes megfizetése alól az Itv. 59. § (1) bekezdése és 
62. § (1) bekezdés h) pontja mentesíti az eljárást kezdeményező felet.  

 

Kelt: Budapesten, az elektronikus aláírás szerint. 

Dr. Péterfalvi Attila 

elnök 

c. egyetemi tanár 

 

