 

 
 

Ügyszám: NAIH-353-15/2022. 
Előzmény: NAIH-5637/2021. 

Tárgy:  kérelemnek  részben  helyt 
adó határozat, megszüntető 
végzés 

 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
kérelmező (lakcím: […])(a továbbiakban: Kérelmező) által a Fidesz-Magyar Polgári Szövetséggel 
(székhely: 1062 Budapest, Lendvay utca 28.; a továbbiakban: Kérelmezett) szemben a Kérelmező 
személyes  adatai jogosulatlan  kezelése  tárgyában  benyújtott  kérelme  nyomán  indult  adatvédelmi 
hatósági  eljárásban  –  mely  eljárásba  a  Hatóság  a  Fidesz-Magyar  Polgári  Szövetség  Kaposvári 
Választókerületi Irodáját (7400 Kaposvár, Szent Imre utca 14. fszt.) ügyfélként bevonta – az alábbi 
döntéseket hozza: 
 
I.  A Hatóság határozatában a Kérelmezett Kaposvári Választókerületi Irodájával (a továbbiakban: 

Ügyfél) szemben hivatalból indult adatvédelmi hatósági eljárást megszünteti. 

II.  A Hatóság végzésében az eljárást megszünteti a Kérelmező azon kérelme vonatkozásában, 

hogy utasítsa a Kérelmezettet a jogalap nélkül kezelt személyes adatai törlésére. 

III.  A Hatóság határozatában a Kérelmező arra vonatkozó kérelmeit, hogy utasítsa a Kérelmezettet 
a hozzáférés kérelme teljesítésére, továbbá állapítsa meg, hogy a Kérelmezett megsértette az 
általános  adatvédelmi  rendelet  5.  cikk  (2)  bekezdése  szerinti  elszámoltathatóság  elvét, 
elutasítja. 

IV.  A Hatóság határozatában a Kérelmező kérelmének részben helyt ad és megállapítja, hogy a 

Kérelmezett  

a)  jogellenesen, jogalap nélkül kezelte a Kérelmező telefonszám adatát, ezáltal megsértette a 
természetes személyeknek a személyes adatok kezelése tekintetében történő védelméről és 
az ilyen adatok szabad áramlásáról, valamint a 95/46/EK irányelv hatályon kívül helyezéséről 
szóló  (EU)  2016/679  rendelet  (a  továbbiakban:  általános  adatvédelmi  rendelet)  6. cikk (1) 
bekezdését; 

b)  megsértette a Kérelmező általános adatvédelmi rendelet 17. cikkében foglalt törléshez való 

jogát; 

c)  megsértette a Kérelmező általános adatvédelmi rendelet 15. cikk (1) bekezdésében foglalt 

hozzáférési jogát; 

d)  azáltal, hogy a Kérelmező telefonos megkeresésekor nem nyújtott megfelelő tájékoztatást a 
személyes  adata  kezelésével  kapcsolatos  legfontosabb  információkról  és  az  érintetti  jogai 
gyakorlásáról sem nyújtott megfelelő,  azt elősegítő tájékoztatást, megsértette az általános 
adatvédelmi rendelet 12. cikk (1)-(2) bekezdéseit és a 13. cikk (2) bekezdését. 

V.  A  Hatóság  határozatában  a  Kérelmezett  telefonos  kampányai  során  folytatott  általános 
adatkezelési  tájékoztatási  gyakorlata  vonatkozásában  hivatalból  megállapítja,  hogy  azáltal, 
hogy  az  érintetteknek  a  telefonhívások  során  nem  nyújt  alapvető  általános  tájékoztatást  a 
személyes adataik kezeléséről és ezáltal az érintettek érintetti joggyakorláshoz való joga sérül, 
megsérti az általános adatvédelmi rendelet 13. cikk (2) bekezdését, a 24. cikk (1) bekezdését 
és a 25. cikk (1) bekezdését. 

VI.  A  Hatóság  határozatában  hivatalból  utasítja  a  Kérelmezettet,  hogy  módosítsa  a  telefonos 
kampányok lebonyolítása során folytatott tájékoztatási gyakorlatát úgy, hogy az megfeleljen az 
általános  adatvédelmi  rendeletnek,  azaz  a  telefonhívás  során  nyújtson  az  érintetteknek 
megfelelő tájékoztatást a személyes adataik kezeléséről.  

 

 

2 

*** 

A fenti VI. pontban előírt kötelezettség teljesítését a Kérelmezettnek a jelen határozattal szembeni 
jogorvoslati határidő leteltét követő 30 napon belül kell írásban – az azt alátámasztó bizonyítékok 
előterjesztésével együtt – igazolnia a Hatóság felé. 

Az eljárásban eljárási költség nem merült fel. 

Jelen döntéssel szemben közigazgatási úton jogorvoslatnak nincs helye, de az a közléstől számított 
30  napon  belül  a  Fővárosi  Törvényszékhez  címzett  keresetlevéllel  közigazgatási  perben 
megtámadható. A keresetlevelet  a Hatósághoz kell benyújtani, elektronikusan1, amely azt az ügy 
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni 
kell. A teljes személyes illetékmentességben nem részesülők számára a közigazgatási per illetéke 
30 000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban a jogi 
képviselet kötelező. 

A Hatóság jelen döntését a Hatóság honlapján a Kérelmezett azonosító adatának megjelölésével 
közzéteszi. 

 

I N D O K O L Á S 

I. Az eljárás menete 

A Kérelmező 2021. június 17-én e-papír útján kérelmet nyújtott be a Hatósághoz. 

A kérelem nem felelt meg az általános közigazgatási rendtartásról szóló 2016. évi CL. törvény (a 
továbbiakban:  Ákr.)  36.  §  (1)  bekezdésének  és  az  információs  önrendelkezési  jogról  és  az 
információszabadságról  szóló  2011.  évi  CXII.  törvény  (a  továbbiakban:  Infotv.)  60.  §  (5) 
bekezdésében megszabott követelményeknek, ezért a Hatóság a Kérelmezőt NAIH-5637-2/2021. 
számú végzésében hiánypótlásra szólította fel. 

A  Kérelmező  a  kérelem  hiányosságait  a  2021.  június  24-én  e-papír  útján  küldött  beadványában 
pótolta. Figyelemmel arra, hogy a Kérelmező kérelme a hiánypótlás teljesítésével vált teljessé, az 
adatvédelmi hatósági eljárás 2021. június 25. napján indult. 

A  Hatóság  a  2021.  június  30-án  kelt  NAIH-5637-5/2021.  számú  végzésében  értesítette  a 
Kérelmezettet az eljárás megindulásáról és a tényállás tisztázása érdekében tájékoztatást kért az 
adatkezelés  körülményeiről.  A  Hatóság  felhívására  a  Kérelmezett  a  2021.  július  27-én  érkezett 
levelében válaszolt. 

A Hatóság a 2021. augusztus 6-án kelt, NAIH-5637-7/2021. számú végzésében a tényállás további 
tisztázása érdekében ismételten megkereséssel fordult a Kérelmezett felé, amely megkeresésre a 
Kérelmezett  –  határidő-hosszabbítást  követően  –  a  2021.  szeptember  16-án  érkezett  levelében 
válaszolt. 

A  Hatóság  –  figyelemmel  arra,  hogy  szükségesnek  tartotta  a  tényállás  további  tisztázását  – 
ismételten  kérdésekkel  fordult  a  Kérelmezetthez  a  2021.  szeptember  30-án  kelt  NAIH-5637-
11/2021.  számú  végzésében.  A  Kérelmezett  a  Hatóság  végzésében  foglalt  kérdésekre  a  2021. 
október 25-én érkezett levelében válaszolt. 

A Kérelmező 2021. október 15-én e-papír útján küldött tájékoztató levelében további információkat 
adott  a  tényálláshoz  kapcsolódóan.  A  Hatóság  a  2021.  október  25-én  kelt  NAIH-5637-13/2021. 
számú  végzésében  újabb  kiegészítő  információkat  kért  a  Kérelmezőtől,  amely  információkat  a 
Kérelmező  2021.  október  25-én  e-papír  útján  küldött  válaszában  bocsátotta  a  Hatóság 
rendelkezésére. 

A Hatóság a 2021. november 24-én kelt NAIH-5637-16/2021. számú végzésében ügyféli jogállást 
biztosított  az  Ügyfél  részére,  egyúttal  a  tényállás  tisztázása  érdekében  tájékoztatást  is  kért. 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap   (2019.09.16) Az űrlap az általános 
nyomtatványkitöltő program ( ÁNYK program) alkalmazásával tölthető ki. https://www.naih.hu/kozig-hatarozat-birosagi-felulvizsgalata 

 

 

 

3 

Figyelemmel arra, hogy a Hatóság végzése „cím nem azonosítható” jelzéssel érkezett vissza 2021. 
november  30-án,  ezért  a  Hatóság  a  végzést  ismételten  megküldte  az  Ügyfél  egy  másik 
elérhetőségére.  A  Hatóság  megkeresésében  foglalt  kérdésekkel  kapcsolatosan  a  Kérelmezett 
válaszolt a 2022. január 7-én érkezett levelében. 

A Hatóság a bizonyítási eljárás befejezéséről a Kérelmezőt a NAIH-353-3/2022. számú végzésében, 
a Kérelmezettet a NAIH-353-2/2022. számú végzésében értesítette, és felhívta mind a Kérelmezőt, 
mind a Kérelmezettet az iratbetekintési és nyilatkozattételi joguk gyakorlásának lehetőségére. 

A  Kérelmezett  a  Hatóság  végzésében  foglaltakra  a  2022.  február  2.  napján  kelt  levelében 
nyilatkozott. 

A Kérelmező a Hatóság végzésére akként nyilatkozott, hogy iratbetekintési jogával élni kíván és kéri 
a  nem  a  Kérelmezőtől  és  nem  a  Kérelmező  részére  küldött  iratanyag  másolatban  történő 
megküldését.  A  Hatóság  a  Kérelmező  iratbetekintési  jogának  a  NAIH-353-6/2022.  számú 
végzésében  helyt  adott  és  a  kért  iratmásolatokat  a  Kérelmező  részére  postai  úton  megküldte.  A 
Kérelmező  a  megküldött  iratokkal  kapcsolatban  a  2022.  február  15.  napján  kelt  levelében 
nyilatkozott.  

Figyelemmel arra, hogy a Kérelmező a 2022. február 15. napján kelt válaszlevelében az adatvédelmi 
hatósági eljárás iránti kérelmét módosította, a Hatóság erről a Kérelmezettet a NAIH-353-8/2022. 
számú  végzésében  értesítette  és  a  Kérelmező bizonyítási  indítványára és  kérelem  módosítására 
figyelemmel a tényállás tisztázása érdekében nyilatkozattételre hívta fel a Kérelmezettet. 

Tekintettel arra, hogy a Kérelmezett a Hatóság megkeresésére egyáltalán nem válaszolt, a Hatóság 
a NAIH-353-9/2022. számú végzésében a Kérelmezettet 300.000,- Ft eljárási bírság megfizetésére 
kötelezte  és  a  tényállás  tisztázása  érdekében  ismételten  felhívta  a  megkeresésében  foglalt 
kérdésekkel kapcsolatos nyilatkozattételre. 

A Kérelmezett a bírságfizetési kötelezettségének határidőben eleget tett és a 2022. május 25. napján 
AVDH  hitelesítéssel  érkezett  beadványában  nyilatkozott  a  Hatóság  megkeresésében  foglalt 
kérdésekkel kapcsolatban. 

A Hatóság a NAIH-353-12/2022. számú végzésében a tényállás teljeskörű tisztázása érdekében a 
Kérelmezettet nyilatkozattételre hívta fel. A Kérelmezett a Hatóság végzésében foglalt kérdésekkel 
kapcsolatban a 2022. július 18. napján AVDH hitelesítéssel érkezett beadványában nyilatkozott. 

 

II. A tényállás tisztázása 

II.1.  A  Kérelmező  kérelmében  előadta,  hogy  2021.  június  17-én  14:19  perckor  egy  telefonhívást 
kapott  a  +36  82 951 825-ös  telefonszámról  a  […]  mobil  telefonszámára.  A  telefonszám  a 
Kérelmezett kaposvári irodájának telefonszámaként szerepel a nyilvános telefonkönyvben. 

Bejelentésében  előadta,  hogy  a  hívás  során  arról  érdeklődtek,  hogy  a  Covid  elleni  védőoltást 
megkapta-e, valamint kérték, hogy iratkozzon fel a hírlevelükre. Az ügyintéző azonban nem tudta 
megmondani, hogy a Kérelmező telefonszáma hogyan került a birtokába, illetve törölni sem tudott. 
A  Kérelmező  álláspontja  szerint  feltételezhetően  rögzítették  a  Covid  oltottságával  kapcsolatos 
információt. 

Bejelentésében a Kérelmező előadta továbbá, hogy sosem adta hozzájárulását személyes adatai – 
jelen  esetben  mobiltelefon  száma  –  marketing  jellegű  felhasználására,  illetve  a  Covid  elleni 
védőoltás beadása megtörténtének tárolására. 

A Kérelmező a Hatóságtól kérte, hogy utasítsa a Kérelmezettet a jogalap nélkül kezelt személyes 
adatai törlésére, állapítsa meg az érintetti kérelmére nyújtott tájékoztatás jogszerűtlenségét, továbbá 
utasítsa a Kérelmezettet a Kérelmező hozzáférési kérelme teljesítésére. 

II.2. A Kérelmezett a Hatóság felhívására a 2021. július 27-én érkezett válaszlevelében tájékoztatta 
a Hatóságot, hogy a szimpatizánsi nyilvántartásban azon személyek személyes adatait kezelik, akik 
korábban  hozzájárulásukat  adták  ahhoz,  hogy  velük  a  kapcsolatot  a  Kérelmezett  fenntartsa, 

 

 

4 

részükre  a  párt  által  fontosnak  tartott  ügyekről  tájékoztatást  adjon,  véleménykérés  céljából 
megkereshesse őket. 

A  Kérelmező  személyes  adatai  a  Hatóság  megkeresésének  időpontjában  nem  szerepelnek  a 
Kérelmezett szimpatizánsi nyilvántartásában. Ennek oka nyilatkozata szerint vélhetően az, hogy a 
Kérelmező az őt hívó munkatársukkal folytatott beszélgetés során kérte személyes adatai törlését, 
amely kérést a Kérelmezett munkatársainak továbbítani kell, és a törlési kérelmet teljesíteni kell. 

A Kérelmezett előadta, hogy a telefonhívást kezdeményező munkatársaik a szükséges adatokhoz 
férnek hozzá a szimpatizánsi nyilvántartásból, az adatkezelés jogalapjáról, illetőleg az adatkezelés 
időtartamáról nem rendelkeznek adatokkal. Amennyiben a  Kérelmező erre vonatkozó kérdést tett 
fel,  úgy  munkatársuk  nem  tudott  részére  a  telefonbeszélgetés  során  tájékoztatást  adni.  Mivel  a 
telefonhívást és annak tartalmát rekonstruálni nem tudják, így – nyilatkozata szerint – a Kérelmezett 
nem  tudja  megerősíteni,  hogy  a  Kérelmező  a  törlési  kérelmen  túl  fordult-e  más  kérelemmel  is  a 
Kérelmezett felé. 

Az  országos  kampányok  során  az  adott  körzetben  lakó  személyek  adatait  válogatják  le  a 
szimpatizánsi nyilvántartásból, és azt adják át a területi szervezeti egység részére. A helyi szervezeti 
egység munkatársai a nyilvántartásból adatot törölni nem tudnak, csak az adattörlés tényét tudják 
továbbítani a Kérelmezett központi szervezeti egységének, amely a törlést végrehajtja. 

A Kérelmezett nem kezeli a szimpatizánsai oltottságával kapcsolatos adatait, a kampány célja az 
oltottság fontosságának bemutatása volt. 

A  kampány  során  az  abban  részt  vevő  személyek  azt  az  iránymutatást  kapták,  hogy  a 
rendelkezésükre álló telefonszámokon a szimpatizánsokat keressék fel és beszélgessenek el velük 
az oltás fontosságáról, tájékoztassák az érintett személyeket arról, hogy őket azért keresték fel, mert 
korábban hozzájárulásukat adták adataik kapcsolattartás céljából történő kezeléséhez, amennyiben 
a szimpatizánsok adataiban valamilyen változás következett be, úgy azt továbbítsák a Kérelmezett 
központi  szervezeti  egységének,  amely  a  változást/törlést  átvezeti  a  nyilvántartáson,  továbbá 
amennyiben  az  érintettnek  csak  a  telefonszámát  tartalmazza  a  nyilvántartás,  úgy  kérjék  meg 
hozzájárulásukat az elektronikus elérhetőségük kezeléséhez. Amennyiben az érintett elektronikus 
elérhetőségét megadja, azt továbbítani kell a Kérelmezett központi szervezeti egysége részére. 

II.3. A Kérelmezett a Hatósághoz 2021. szeptember 16-án érkezett levelében előadta továbbá, hogy 
amennyiben  az  érintett  a  személyes  adatának  törlését  kéri,  úgy  azt  a  Kérelmezett  központjának 
illetékes munkatársához továbbítja a megkeresést kapó munkatárs, és ők gondoskodnak a törlésről, 
egyúttal  tájékoztatják  az  érintett  személyeket  a  törlés megtörténtéről.  Ezt  követően  az  érintetthez 
kapcsolódó adatot a Kérelmezett már nem kezel.  

Az adatvedelem@fidesz.hu címre küldött kérés közvetlenül az illetékes munkatárshoz érkezik.  

A  telefonhívásokat  kezdeményező  munkatársak  a  COVID  védőoltással  kapcsolatos  telefonos 
kampány  során  az  érintett  nevét  és  telefonszámát  kapták  meg,  ezek  alapján  volt  lehetséges  a 
telefonhívás lefolytatása. Amennyiben a nyilvántartás az érintett e-mail címét nem tartalmazta, úgy 
erre felhívták az érintett figyelmét, illetőleg egyes régen használt, de feltehetően a szolgáltató okán 
megszűnő, vagy megszűnt – pl. UPC-s, chello-s – e-mail címek esetén átadásra kerültek az érintett 
által korábban megadott e-mail címek is azzal, hogy azok aktualitását, pontosságát is ellenőrizzék, 
kérdezzenek rá.  

A  COVID  védőoltással  kapcsolatos  kampány  2021.  február  23-tól  2021.  július  1-ig  tartott.  Ezen 
időszakban kellett a különböző területen dolgozó munkatársaknak a hívásokat lefolytatni.  

A  szimpatizánsi  adatbázisból  leválogatott  egyes adatokat  belső  hálózat útján  továbbítják,  ez felel 
meg leginkább az adatbiztonsági követelményeknek. 

A Hatóság azon kérdésére, hogy a Kérelmezett hogyan tett eleget az általános adatvédelmi rendelet 
12. cikk (3) bekezdésében foglalt tájékoztatási kötelezettségének, a Kérelmezett úgy nyilatkozott, 
hogy  amennyiben  az  érintett  személy  a  telefonbeszélgetés  során  adatai  törlését  kérte,  úgy  ezen 
kérést munkatársuk rögzítette, amelyet jelzett az érintett részére azzal együtt, hogy az adatok törlése 

 

 

5 

meg fog történni. Az adatok törlésének megtörténtekor az érintett által megadott e-mail címre történik 
a  tájékoztatás  megküldése,  vagy  amennyiben  csak  telefonszámmal  rendelkezett  az  érintett,  úgy 
azon keresztül kell a tájékoztatást megadni. Ezt követően az érintetthez kapcsolódóan személyes 
adatot a Kérelmezett nem kezel, ezen okból az érintettnek küldött tájékoztató levél másolatát utólag 
a Hatóság részére megküldeni nem tudja. 

A Kérelmezett a Hatóság azon felhívásával kapcsolatosan, hogy megfelelő adathordozón csatolja a 
COVID  védőoltással  kapcsolatos  kampány  lebonyolításához  a  Kérelmezett  kaposvári  területi 
szervezete  részére  a  szimpatizánsi  adatbázisból  leválogatott  listát,  előadta,  hogy  a  COVID 
védőoltás-kampány  júliusban  lezárult.  Nyilatkozata  szerint  már  a  kampány  megkezdése  előtt  –  a 
Hatóság  iránymutatásait  figyelembe  véve  –  kiemelten  vette  figyelembe  a  Kérelmezett  az 
adatvédelmi szabályok érvényesülését, és azt, hogy a szimpatizánsi nyilvántartáshoz kapcsolódóan 
adatfrissítést és adatkorrekciót is szükséges végeznie. A Hatóság által meghatározott adatvédelmi 
követelmény  alapján  –  miszerint  az  adatfrissítést  követően,  mivel  azok  kezelésének  semmilyen 
jogalapja  nincs,  a  korábban  pontatlan  adatokat  már  nem  kezelhetik  –  a  területi  leválogatások 
kezelését  legkésőbb  május  hónap  végére  meg  kellett  szüntetni,  így  a  Hatóság  által  kért 
adattovábbítást teljesíteni nem tudják. 

II.4.  A  Kérelmezett  a  nyilatkozatát  továbbá  a  2021.  október  25-én  érkezett  válaszlevelében  azzal 
egészítette  ki,  hogy  a  Hatóság  korábbi  iránymutatása  alapján  kialakított  gyakorlatuk  szerint 
amennyiben az érintett kéri személyes adatának törlését, úgy minden személyes adatát törölni kell, 
és a továbbiakban nincs olyan adatkezelési cél, amely indokolhatja azok kezelését. Ebből kifolyólag 
a Kérelmezettnek nincs olyan „negatív adatbázisa”, amelyben a törlésüket kérő személyek adatait 
kezelnék. 

A  Kérelmezett  előadta  továbbá,  hogy  a  telefonhívásokat  a  munkatársaik  azon  személyek  felé 
kezdeményezték, akik korábban hozzájárultak személyes adataik kezeléséhez. A hozzájárulást az 
érintettek  önként,  és  kezdeményező  formában  tudják  megtenni,  az  adatok  megadása  előtt  az 
érintettek adatvédelmi tájékoztatást kapnak, továbbá a szimpatizánsi nyilvántartásáról a Kérelmezett 
a honlapján tájékoztatást helyezett el. 

folyamatosan  érkeznek  a  +36  82 474 076, 

II.5.  A  Kérelmező  2021.  október  15.  napján  küldött  beadványában  foglalt  nyilatkozata  szerint  a 
telefonhívások 
illetve  a  +36  82 474 077-es 
telefonszámokról  a  mobiltelefon  számára.  A  telefonszámok  a  Kérelmezett  kaposvári  irodájának 
telefonszámaiként  szerepelnek  a  nyilvános  telefonkönyvben  (mint  FIDESZ  Magyar  Polgári 
Szövetség, 7400 Kaposvár, Szent Imre utca 14. FS). A Kérelmező a hívás megtörténtét hívásnaplója 
képernyőmentésével 
legutóbbi  hívás  a  +36  82 474 076-os 
telefonszámról 2021. október 15-én 17 óra 53 perckor érkezett. 

támasztotta  alá,  miszerint  a 

II.6.  A  Hatóság  erre  tekintettel  –  mivel  az  ügy  a  jogát,  jogos  érdekét  közvetlenül  érinti  –  a  2021. 
november 24-én kelt NAIH-5637-16/2021. számú végzésében ügyféli jogállást biztosított a Fidesz-
Magyar Polgári Szövetség Kaposvári Választókerületi Irodája részére, továbbá az Ügyfelet felhívta 
arra, hogy az adatkezelési körülmények feltárásában működjön közre. 

A  Hatóság  megkeresésére  válaszlevél  2022.  január  7-én  érkezett  a  Kérelmezettől.  Nyilatkozata 
szerint a Kérelmezett adatkezelése tekintetében adatkezelőnek a Kérelmezettet tekintik, az egyes 
helyi  irodák,  választókerületek  nem  önálló  adatkezelők.  A  párt  nevében  tehető  nyilatkozatok 
szabályait a Kérelmezett alapszabálya határozza meg, ezért a Hatóság megkeresésére a választ a 
Kérelmezett központi szervezete adja meg. 

A Kérelmezett – a nyilatkozata szerint – felülvizsgálta az adatkezelését, és megállapította, hogy a 
vizsgált  ügyben  korábban  a  Kérelmező  neve  szerint  kerestek  a  kezelt  adatokra.  A  Kérelmező 
nevéhez rendelten azonban személyes adatot a nyilvántartás nem tartalmazott. A Kérelmező által 
megjelölt  telefonszámot  azonban  a  nyilvántartásban  más  személyhez  rendelten  kezelik.  Mivel  a 
telefonszámot a nyilvántartásban régebb óta kezelik, előfordulhat, hogy időközben tulajdonosváltás 
történt, de lehetséges az is, hogy az érintett maga korábban rossz telefonszámot adott meg, vagy 
munkatársuk azt pontatlanul rögzítette. A kifogásolt telefonszámot azonban a nyilvántartásból törölte 
a Kérelmezett. 

 

 

6 

A  Kérelmezett  tájékoztatta  továbbá  a  Hatóságot,  hogy  az  egyes  helyi  irodái  nem  vezetnek 
nyilvántartást a Kérelmezett helyi szimpatizánsairól, e személyek adatait tartalmazó nyilvántartást a 
Kérelmezett központi szervezeti egysége kezeli, és az egyes kampányokhoz abból biztosít adatokat 
a helyi irodák részére. 

A  +36  82 951 825,  a  +36  82 474 076  és  a  +36  82 474 077-es  telefonszámok  előfizetője  a 
Kérelmezett kaposvári irodája. 

II.7.  A  Kérelmezett  –  miután  a  Hatóság  tájékoztatta  a  bizonyítási  eljárás  befejezéséről  –  a 
Hatósághoz 2022. február 4-én megküldött levelében az alábbiakat nyilatkozta: 

II.7.1. Álláspontja szerint nem nyert bizonyítást az, hogy a Kérelmező tájékoztatás-kéréssel fordult 
volna  a  Kérelmezett  felé,  mert  a  Kérelmező  állítása  nem  bizonyíték  a  vonatkozó  ügyben.  Ezért 
amennyiben  a  Hatóság  az  ügy  megítélése  szempontjából  relevánsnak  tartja,  hogy  a  Kérelmező 
milyen  kérdéseket  fogalmazott  meg  szóban,  úgy  a  Kérelmezett  kéri  a  Hatóságot,  hogy  az  arra 
vonatkozó  bizonyítási  eljárást  folytassa  le,  különösen  arra  tekintettel,  hogy  a  Kérelmező  az  őt 
telefonon megkereső munkatársuk tájékoztatását is félreértelmezte, így az is okkal vélelmezhető, 
hogy nem csupán ebben a kérdésben emlékezett pontatlanul és vont le pontatlan következtetést. 

A Kérelmezett a válaszlevelében megerősítette azon nyilatkozatát, hogy a Kérelmező telefonszámát 
más  személyhez  kapcsoltan  kezelte,  amely  hiba  forrása  ezen  harmadik  személy  pontatlan 
adatmegadása, a telefonszám használójának időközbeni cseréje, vagy pontatlan adatrögzítés lehet. 
A  Kérelmezett  nyilatkozata  szerint  a  korrekció  szükségességének  megállapítását  követően  a 
kifogásolt telefonszám kezelését megszüntette. 

III.7.2. A Kérelmező a kérelmét – miután a Hatóság a kért iratmásolatokat megküldte részére – az 
alábbiak szerint módosította, illetve ahhoz kapcsolódóan az alábbi bizonyítási indítványt terjesztette 
elő: 

illetve  azt  nem 

a) 
A Kérelmező indítványozta annak megállapítását, hogy a törléshez és elfeledtetéshez való 
joga  sérült, 
tudta  érvényesíteni  az  eset  kapcsán.  Ehhez  kapcsolódóan 
nyilatkozatában megerősítette azon korábbi állítását, hogy a Kérelmezettől érkezett kéretlen hívás 
során  tájékoztatást  kért  arról,  hogy  a  Kérelmezett  milyen  módon  jutott  a  személyes  adataihoz. 
Kérdésére a hívást kezdeményező személy nem tudott válasszal szolgálni, illetve arról tájékoztatta, 
hogy  nem  tudja  törölni  az  adatait.  Azon  kérdésre  sem  tudott  továbbá  választ  adni,  hogy  milyen 
formában tudja a Kérelmező ezt megtenni. 

A Kérelmező a nyilatkozata szerint a Kérelmezett weboldalán elérhető adatkezelési tájékoztatóról 
tájékoztatást  nem  kapott,  illetve  arról  sem  tájékoztatták,  hogy  az  adatvedelem@fidesz.hu  címen 
tudja kérni személyes adatai törlését. 

A  Kérelmező  álláspontja  szerint  az  ügyben  bizonyítást  nyert,  hogy  a  telefonhívás  során  a  törlés 
kérésén túl tájékoztatás kéréssel is fordult a Kérelmezett felé. A Kérelmezett nem adott tájékoztatást 
arról, hogy hogyan tett eleget az általános adatvédelmi rendelet 12. cikk (3) bekezdéséből adódó 
tájékoztatási kötelezettségének. Álláspontja szerint a Kérelmezett félrevezette a Hatóságot a 2021. 
július 21. napján kelt levélben adott azon tájékoztatásával, hogy „Nevezett személy adatai az Önök 
megkeresésének  időpontjában  nem  szerepelnek  a  FIDESZ  szimpatizánsi  nyilvántartásában”, 
ugyanis ha ezen tájékoztatás valós lett volna, illetve az ügyet a Kérelmezett alaposan kivizsgálja, 
nem fordulhatott volna elő, hogy a Kérelmező újra hívásokat kap a Kérelmezettől. 

b) 
A  Kérelmező  indítványozta  annak  megállapítását,  hogy  a  Kérelmezett  megsértette  az 
általános adatvédelmi rendelet 5. cikkében foglalt elszámoltathatóság elvét. Nyilatkozata szerint  a 
Kérelmezett  nem  tett  eleget  a  Hatóság  azon  kérésének,  hogy  igazolja  a  Kérelmező  törlésre 
vonatkozó  kérésének  megtörténtét,  továbbá  a  Kérelmezett  nem  tett  eleget  a  Hatóság  azon 
kérésének, hogy ellenőrizhető módon igazolja, hogy a Kérelmező személyes adatait nem kezeli. 

c) 
A  Kérelmező  indítványozta  továbbá  annak  megállapítását,  hogy  sérült  az  átlátható 
tájékoztatáshoz  való  joga.  Nyilatkozata  szerint  ugyanis  az  érintetteket  nem  tájékoztatják  arról  a 
telefonos hívások során, hogy a helyi irodák, választókerületek nem önálló adatkezelők. 

 

 

7 

Fentieken  túl  a  Kérelmező  álláspontja  szerint  a  Kérelmezett  nem  adott  tájékoztatást  arról,  hogy 
hogyan fordulhat elő, hogy egy telefonszámot több különböző személyhez rendelten is tud kezelni 
az  adatbázis,  továbbá  annak  tényét  sem  bizonyította  a  Kérelmezett  –  a  Kérelmező  álláspontja 
szerint – hogy az adatbázisuk valóban képes erre. A Kérelmezett arról adott tájékoztatást, hogy a 
„belső  ellenőrzésük  során  megállapították  a  telefonszámot  más  személyhez  rendelten  kezelték”. 
Ehhez kapcsolódóan a Kérelmező az alábbi bizonyítási indítványt terjesztette elő: kéri a Hatóságot, 
hogy kötelezze a Kérelmezettet ezen tény – azaz hogy a Kérelmező telefonszámát más személyhez 
rendelten  kezelték  –  bizonyítására,  amely  Kérelmező  álláspontja  szerint  úgy  lehetséges,  hogy  a 
Hatóság bekéri azon hozzájáruló nyilatkozatot, ami tartalmazza a tévesen megadott telefonszámot.  

II.8. A Hatóság a Kérelmezettet értesítette az előző pontban foglaltakról, és arra tekintettel kérte a 
Kérelmezettet,  hogy  az  azt  alátámasztó  hozzájáruló  nyilatkozat  másolatának  megküldésével 
igazolja azon állítását, hogy a Kérelmező telefonszámát más személy adta meg telefonszámaként. 
A Hatóság kérte, hogy képernyőmentések megküldésével igazolja, hogy külön-külön a Kérelmező 
nevére, illetve telefonszámára kereséssel az adatbázisban milyen keresési eredményre jut, továbbá 
nyilatkozzon arról, hogy vitatja-e a Kérelmező módosított kérelmében előadottakat. 

A Kérelmezett a Hatóság kérdéseivel kapcsolatban az alábbiakat nyilatkozta: 

a) 
A  Kérelmezett  gyakorlata  szerint,  amikor  észlelik,  hogy  a  nyilvántartásukban  szereplő 
valamely  adat  téves,  pontatlan,  esetleg  nem  az  érintett  adta  meg  azt,  az  adatok  kezelését 
megszüntetik. A Hatóság által kért adatkör ezen okból már nincs a Kérelmezett adatkezelésében és 
emiatt átadni nem tudják. 

b) 
A  Kérelmezett  álláspontja  szerint  nem  felelne  meg  az  általános  adatvédelmi  rendelet 
rendelkezéseinek  az,  ha  az  adatkezelő  valamennyi  alkalmazottja,  munkatársa  vagy 
adatfeldolgozással  érintett  szervezeti  egysége  automatikus  hozzáférést  kapna  valamennyi  kezelt 
adathoz.  A  célhoz  kötött  adatkezelés  elvéből  ugyanis  az  is  következik,  hogy  az  adatkezelő 
szervezetén belül is, az egyes személyek csak azokhoz az adatokhoz férhessenek hozzá, amelyek 
feladataik ellátásához szükségesek. 

Jelen ügyben a hívást kezdeményező személynek, munkatársnak az volt a feladata, hogy az érintett 
személlyel a kapcsolatot felvegye és a COVID oltás fontosságára felhívja a figyelmet. E feladathoz 
rendelten  kapott  hozzáférést  a  személyes  adatokhoz.  Ez  okból  a  Kérelmezett  munkatársa 
amennyiben olyan kérdést kapott volna, hogy milyen forrásból kezeli a Kérelmezett a hívott személy 
személyes  adatát,  úgy  a  konkrét  hozzájáruló  nyilatkozathoz,  illetőleg  az  érintett  tájékoztatás 
kéréshez való jogának maradéktalan teljesítéséhez szükséges adatokhoz nem férhetett hozzá, így 
tájékoztatást sem állt módjában adni, az a Kérelmezett egy másik szervezeti egységének a feladata.  

Álláspontja  szerint  ilyen  tájékoztatás  megadására  nem  voltak  kötelesek  a  telefonhívásokat 
kezdeményező munkatársaik, az általános adatvédelmi rendelet vonatkozó rendelkezései sem ilyen 
követelményre  utalnak,  amikor  egy  hónapos  válaszadási  határidőről,  nem  pedig  válaszadásról 
szólnak. A Kérelmezett ehhez kapcsolódóan hivatkozott az EDPB hozzáféréshez való jogról szóló 
iránymutatás-tervezetében  foglaltakra,  eszerint  egy  megkeresés  során  az  érintett  részére  az 
adatkezelőnek nem kötelezettsége az érintett tájékoztatási kérését azonnal, szóban megadnia. Erre 
az iránymutatás-tervezet szerint megfelelő kommunikációs utat kell biztosítania, ezt a Kérelmezett 
megtette,  és  mind  e-mail, mind  hagyományos  postai  úton, mind  egyéb  úton  fogadja  az  érintettek 
ilyen jellegű kérelmeit és azokra a választ a kért formában megadja. A Kérelmező azonban saját 
elmondása szerint ezekkel a lehetőségekkel nem élt. 

tájékoztatást  nem 

A Kérelmező azon nyilatkozatára, miszerint a Kérelmezett weboldalán elérhető adatkezelési 
c) 
tájékoztatóról 
tájékoztatták,  hogy  az 
adatvedelem@fidesz.hu  címen  tudja  kérni  személyes  adatai  törlését,  a  Kérelmezett  akként 
nyilatkozott,  hogy  munkatársaiknak  kérdés  esetén  a  hiányolt  tájékoztatást  meg  kellett  adniuk, 
illetőleg  amennyiben  személyes  adataik  törlését  kérték,  azt  rögzítették.  Tekintettel  arra,  hogy  a 
telefonhívás  tartalma  nem  reprodukálható,  a  Kérelmező  állításának  tartalmát  ellenőrizni  a 
Kérelmezett nem tudja, illetőleg azt nem vitatja. 

illetve  arról 

kapott, 

sem 

 

 

8 

d) 
A  Kérelmezett  a  Kérelmező  azon  nyilatkozatával  kapcsolatban,  miszerint  „az  ügyben 
bizonyítást nyert, hogy a telefonhívás során a törlés kérésén túl tájékoztatás kéréssel is fordult a 
Kérelmezett felé.”, továbbá „A Kérelmezett nem adott tájékoztatást arról, hogy hogyan tett eleget az 
általános adatvédelmi rendelet  12. cikk (3) bekezdéséből adódó tájékoztatási kötelezettségének.” 
úgy  nyilatkozott,  hogy  a  Kérelmező  állítása  önmagában  nem  bizonyíték,  azt  a  Kérelmező  más 
bizonyítékkal nem támasztotta alá, és a Kérelmezett a Kérelmező által állítottakat vitatja. 

A Kérelmezett továbbá megerősítette azon korábbi leveleiben foglaltakat, miszerint amennyiben az 
érintett kéri személyes adatának törlését, azt követően vele kapcsolatosan semmilyen személyes 
adat  nem  kezelhető.  A Kérelmezett  nyilatkozata  szerint  az  érintett telefonszámát  más  személyes 
adataként azonosította a nyilvántartásában. Így amennyiben az érintett telefonszámát a Kérelmezett 
felé kezdeményezett eredeti híváskor is más személy személyes adataként kezelték – mert azt más 
személy  a  sajátjaként  adta  meg  –  az  érintett  kérését  ezen  ok  miatt  nem  tudta  a  Kérelmezett 
teljesíteni, mivel nem az ő személyes adataként kezelték. Tekintettel arra, hogy olyan adatkezelésről 
van  szó,  amely  már  megszűnt,  annak  tartalmát,  részleteit  és  az  azzal  kapcsolatosan  adott,  az 
általános adatvédelmi rendelet 12. cikk (3) bekezdéséből adódó kötelezettségek teljesítését sem áll 
módjában a Kérelmezettnek reprodukálni. 

e) 
A Kérelmező „álláspontja szerint a Kérelmezett félrevezette a Hatóságot a 2021. július 21. 
napján  kelt  levélben  adott  azon  tájékoztatásával,  hogy  „Nevezett  személy  adatai  az  Önök 
megkeresésének  időpontjában  nem  szerepelnek  a  FIDESZ  szimpatizánsi  nyilvántartásában”, 
ugyanis ha ezen tájékoztatás valós lett volna, illetve az ügyet a Kérelmezett alaposan kivizsgálja, 
nem fordulhatott volna elő, hogy a Kérelmező újra hívásokat kap a Kérelmezettől. 

A Kérelmezett a Kérelmező fenti nyilatkozatával kapcsolatosan úgy nyilatkozott, hogy a Kérelmező 
neve a válasz megadásának az időszakában nyilvántartásában nem szerepelt. Gyakran előfordul, 
hogy egy másik személy valamely elérhetőségi adataként pontatlanul ad meg telefonszámot, e-mail 
címet vagy lakcímet. A Kérelmezett a nyilvántartását átvizsgálva ezt állapította meg, ezért nem felel 
meg a valóságnak a Kérelmező azon állítása, hogy a Kérelmezett félrevezette volna a Hatóságot. 

f) 
A  Kérelmező  azon  indítványával  kapcsolatosan,  hogy  a  Hatóság  állapítsa  meg,  hogy  a 
Kérelmezett megsértette az általános adatvédelmi rendelet 5. cikkében foglalt elszámoltathatóság 
elvét, mivel a Kérelmezett nem tett eleget a Hatóság azon kéréseinek, hogy igazolja a Kérelmező 
törlésre vonatkozó kérésének megtörténtét, továbbá igazolja, hogy a Kérelmező személyes adatait 
nem kezeli, a Kérelmezett ismét kiemelte a törlési kérelem intézésére vonatkozó, már ismertetett 
gyakorlatát,  amelynek  eredményeként  a  Kérelmezőre  vonatkozóan  személyes  adatot  nem  kezel, 
illetve  nem  kezelhet.  A  Kérelmezett  csatolta  továbbá  azon  képernyőmentéseket,  amelyek  a 
Kérelmező nevére, illetve telefonszámára keresés eredményét mutatják. 

g) 
A Kérelmező azon indítványával kapcsolatban, hogy a Hatóság állapítsa meg, hogy sérült a 
Kérelmező  átlátható  tájékoztatáshoz  való  joga,  ugyanis  az  érintetteket  nem  tájékoztatták  arról  a 
telefonos  hívások  során,  hogy  a  helyi  irodák,  választókerületek  nem  önálló  adatkezelők,  a 
Kérelmezett akként nyilatkozott, hogy a Kérelmező által megfogalmazott kifogás nem egyértelmű, 
és  nem  érthető,  hogy  mit  tart  jogsértőnek.  Az  általános  adatvédelmi  rendelet  13.  cikke 
meghatározza,  hogy  az  érintett  részére  milyen  tájékoztatást  szükséges  adni  az  adatkezelés 
kezdetekor,  az  adatkezelés  alatt  ezen 
tájékoztatást  a  Kérelmezett  a  honlapján  szintén 
nyilvánosságra  hozta,  és  az  érintett  számára  nyitva  állt  a  lehetőség,  hogy  a  Kérelmezett  erre 
kialakított  kommunikációs  csatornáin  tájékoztatást  kérjen  a  személyes  adatai  kezeléséről.  A 
Kérelmezett  álláspontja szerint  az,  hogy  az  adatkezelőnek  milyen  szervezeti  felépítése  van,  nem 
tartozik az adatkezelő 13. cikk szerinti tájékoztatási kötelezettsége körébe, mivel ez az érintetti jogok 
gyakorlása szempontjából nem releváns. A telefonhívást a Kérelmezett nevében tették meg a hívást 
bonyolító  munkatársai,  tehát  a  Kérelmező  tudta,  hogy  mely  párt  kezdeményezte  a  hívást,  vagyis 
hogy a Kérelmezett az adatkezelő,  ezáltal tudta, hogy kitől kérhet tájékoztatást személyes adatai 
kezeléséről, amelyet azonban nem tett meg. 

h) 
A  Kérelmező  azon  álláspontjával  kapcsolatban,  miszerint  a  Kérelmezett  nem  adott 
tájékoztatást arról, hogy hogyan fordulhat elő, hogy egy telefonszámot több különböző személyhez 

 

 

9 

rendelten  is  tud  kezelni  az  adatbázis,  továbbá  annak  tényét  sem  bizonyította  a  Kérelmezett  –  a 
Kérelmező  álláspontja  szerint  –  hogy  az  adatbázisuk  valóban  képes  erre,  a  Kérelmezett  úgy 
nyilatkozott, hogy álláspontja szerint ezek olyan kifogások, amelyek nem kapcsolódnak a vizsgált 
adatkezeléshez, ilyen jellegű, tárgyú kérdéssel a Hatóság a Kérelmezettet nem kereste meg, így a 
Kérelmezettnek ilyen tárgyban választ sem kellett adnia. 

III.9. A Kérelmezett a Hatósághoz 2022. július 18. napján megküldött válaszlevelében az alábbiakat 
nyilatkozta: 

a) 
A  Hatóság  azon  kérdésére,  hogy  a  Kérelmezett  mit  ért  az  alatt,  hogy  a  hozzájárulást  az 
érintettek  önként,  és  „kezdeményező  formában”  tudják  megtenni,  a  Kérelmezett  úgy  nyilatkozott, 
hogy a „kezdeményező forma” fogalom alatt azt a tartalmat érti, miszerint az érintett személy maga 
dönti el, hogy a politikával, az ország közügyeivel kíván-e foglalkozni, ha igen, úgy milyen nézetek 
szerint, mely párt által képviselt értékekkel kíván azonosulni, illetőleg dönthet arról, hogy ezen párttal 
kapcsolatot kíván-e tartani, vagy sem. Az adatbázisban szereplő adatok rögzítésének az előzménye 
tehát mindig egy döntés, az érintett oldalán az, hogy egyrészt szeretne a közügyekkel foglalkozni, 
másrészt szeretne arról tájékoztatást kapni, kapcsolatot fenntartani, hogy a Kérelmezettnek mi azzal 
kapcsolatosan az álláspontja. 

b) 
A Hatóság azon felhívására, hogy az azt alátámasztó papír alapú hozzájáruló nyilatkozat(ok) 
másolatának megküldésével  igazolja  azon  állítását,  hogy  a  […]  telefonszámot más  személy  adta 
meg  saját  telefonszámaként,  továbbá  ezen  személy  egyéb  személyes  adatai  kezeléséhez  adott 
hozzájáruló  nyilatkozatát  is  csatolja,  a  Kérelmezett  úgy  nyilatkozott,  hogy  az  érintett  személyes 
adatát a Kérelmezett már nem kezeli, így arról sem tud már tájékoztatást adni, hogy az korábban 
mely  személy  adta  meg,  mint  saját  telefonszáma.  A  Kérelmezett  annak  igazolására,  hogy  a  […] 
telefonszámot jelenleg semmilyen személyhez rendelten nem kezeli a nyilvántartásában, csatolt egy 
képernyőmentést, amelyen a […] telefonszámra keresés eredményét mutatja. 

c) 
A  Kérelmezett  nyilatkozata  szerint  az  érintetti  kérelmekre  szolgáló  postafiókja  az 
adatvedelem@fidesz.hu,  illetve  a  leiratkozas@fidesz.hu.  Az  e-mail  címeket  a  Kérelmezett 
adatvédelmi tisztviselője kezeli, illetőleg távolléte alatt az általa kijelölt munkatárs. Abban az esetben, 
ha a Kérelmezett más szervezeti egységét keresné meg az érintett a kérelmével, úgy azt a kérelmet 
az  adatvedelem@fidesz.hu  címre  kell  továbbítani.  Amennyiben  az  adatvédelmi  tisztviselőhöz  az 
érintett, vagy más személy útján más formában érkezne az adatkezeléssel kapcsolatos kérdés, úgy 
azt annak megválaszolásáig az adatvédelmi tisztviselő rögzíti és kezeli. 

A  Kérelmezett  adatvédelmi  tisztviselője  a  beérkező  megkereséseket  áttekinti  és  szükség  esetén 
azok  tartalmát  ellenőrzi,  vagy  átvezeti  a  nyilvántartásban.  A  megtett  intézkedésekről  az  érintett 
személyt  az  adatvédelmi  tisztviselő  tájékoztatja.  Törlési  kérelem  esetén  az  érintett  tájékoztatását 
követően minden személyes adata törlésre kerül, amelyet az adatvédelmi tisztviselő hajt végre. 

 
III. Az ügyben alkalmazandó jogszabályi rendelkezések 

Az általános adatvédelmi rendelet 2. cikk (1) bekezdése alapján az általános adatvédelmi rendeletet 
kell alkalmazni a személyes adatok részben vagy egészben automatizált módon történő kezelésére, 
valamint azoknak a személyes adatoknak a nem automatizált módon történő kezelésére, amelyek 
valamely nyilvántartási rendszer részét képezik, vagy amelyeket egy nyilvántartási rendszer részévé 
kívánnak tenni. 

Általános  adatvédelmi  rendelet  4.  cikk  2.  pont:  „adatkezelés”:  a  személyes  adatokon  vagy 
adatállományokon  automatizált  vagy  nem  automatizált  módon  végzett  bármely  művelet  vagy 
műveletek  összessége,  így  a  gyűjtés,  rögzítés,  rendszerezés,  tagolás,  tárolás,  átalakítás  vagy 
megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy  egyéb 
módon történő hozzáférhetővé tétel útján, összehangolás vagy összekapcsolás, korlátozás, törlés, 
illetve megsemmisítés; 

Általános adatvédelmi rendelet 4. cikk 7. pont: „adatkezelő”: az a természetes vagy jogi személy, 
közhatalmi szerv, ügynökség vagy bármely egyéb szerv, amely a személyes adatok kezelésének 

 

 

10 

céljait  és  eszközeit  önállóan  vagy  másokkal  együtt  meghatározza;  ha  az  adatkezelés  céljait  és 
eszközeit  az  uniós  vagy  a  tagállami  jog  határozza  meg,  az  adatkezelőt  vagy  az  adatkezelő 
kijelölésére vonatkozó különös szempontokat az uniós vagy a tagállami jog is meghatározhatja; 

Általános adatvédelmi rendelet 6. cikk (1) bekezdése: (1) A személyes adatok kezelése kizárólag 
akkor és annyiban jogszerű, amennyiben legalább az alábbiak egyike teljesül: 
a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik fél, vagy 
az  a  szerződés  megkötését  megelőzően  az  érintett  kérésére  történő  lépések  megtételéhez 
szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d)  az  adatkezelés  az  érintett  vagy  egy  másik  természetes  személy  létfontosságú  érdekeinek 
védelme miatt szükséges; 
e) az adatkezelés közérdekű vagy az adatkezelőre ruházott közhatalmi jogosítvány gyakorlásának 
keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan  érdekei 
vagy  alapvető  jogai  és  szabadságai,  amelyek  személyes  adatok  védelmét  teszik  szükségessé, 
különösen, ha az érintett gyermek. 
Az első albekezdés f) pontja nem alkalmazható a közhatalmi szervek által feladataik ellátása során 
végzett adatkezelésre. 

Általános adatvédelmi rendelet 11. cikk (1) Ha azok a célok, amelyekből az adatkezelő a személyes 
adatokat  kezeli,  nem  vagy  már  nem  teszik  szükségessé  az  érintettnek  az  adatkezelő  általi 
azonosítását,  az  adatkezelő  nem  köteles  kiegészítő  információkat  megőrizni,  beszerezni  vagy 
kezelni  annak  érdekében,  hogy  pusztán  azért  azonosítsa  az  érintettet,  hogy  megfeleljen  e 
rendeletnek. 

(2) Ha az e cikk (1) bekezdésében említett esetekben az adatkezelő bizonyítani tudja, hogy nincs 
abban  a  helyzetben,  hogy  azonosítsa  az  érintettet,  erről  lehetőség  szerint  őt  megfelelő  módon 
tájékoztatja. Ilyen esetekben a 15-20. cikk nem alkalmazandó, kivéve, ha az érintett abból a célból, 
hogy  az  említett  cikkek  szerinti  jogait  gyakorolja,  az  azonosítását  lehetővé  tevő  kiegészítő 
információkat nyújt. 

Általános adatvédelmi rendelet 12. cikk (1) bekezdés: Az adatkezelő megfelelő intézkedéseket hoz 
annak érdekében, hogy az érintett részére a személyes adatok kezelésére vonatkozó, a 13. és a 
14.  cikkben  említett  valamennyi  információt  és  a  15-22.  és  34.  cikk  szerinti  minden  egyes 
tájékoztatást 
formában,  világosan  és 
közérthetően  megfogalmazva  nyújtsa,  különösen  a  gyermekeknek  címzett  bármely  információ 
esetében. Az információkat írásban vagy más módon - ideértve adott esetben az elektronikus utat 
is  -  kell  megadni.  Az  érintett  kérésére  szóbeli  tájékoztatás  is  adható,  feltéve,  hogy  más  módon 
igazolták az érintett személyazonosságát. 

tömör,  átlátható,  érthető  és  könnyen  hozzáférhető 

(2)  Az  adatkezelő  elősegíti  az  érintett  15-22.  cikk  szerinti  jogainak  a  gyakorlását.  A  11.  cikk  (2) 
bekezdésében említett esetekben az adatkezelő az érintett 15-22. cikk szerinti jogai gyakorlására 
irányuló kérelmének a teljesítését nem tagadhatja meg, kivéve, ha bizonyítja, hogy az érintettet nem 
áll módjában azonosítani. 

Általános adatvédelmi rendelet 13. cikk (2) bekezdés: (2) Az (1) bekezdésben említett információk 
mellett az adatkezelő a személyes adatok megszerzésének időpontjában, annak érdekében, hogy 
a  tisztességes  és  átlátható  adatkezelést  biztosítsa,  az  érintettet  a  következő  kiegészítő 
információkról tájékoztatja: 
a)  a  személyes  adatok  tárolásának  időtartamáról,  vagy  ha  ez  nem  lehetséges,  ezen  időtartam 
meghatározásának szempontjairól; 

 

 

11 

b) az érintett azon jogáról, hogy kérelmezheti az adatkezelőtől a rá vonatkozó személyes adatokhoz 
való hozzáférést, azok helyesbítését, törlését vagy kezelésének korlátozását, és tiltakozhat az ilyen 
személyes adatok kezelése ellen, valamint az érintett adathordozhatósághoz való jogáról; 
c)  a  6.  cikk  (1)  bekezdésének  a)  pontján  vagy  a  9.  cikk  (2)  bekezdésének  a)  pontján  alapuló 
adatkezelés  esetén  a  hozzájárulás  bármely  időpontban  történő  visszavonásához  való  jog,  amely 
nem érinti a visszavonás előtt a hozzájárulás alapján végrehajtott adatkezelés jogszerűségét; 
d) a felügyeleti hatósághoz címzett panasz benyújtásának jogáról; 
e)  arról,  hogy  a  személyes  adat  szolgáltatása  jogszabályon  vagy  szerződéses  kötelezettségen 
alapul  vagy  szerződés  kötésének  előfeltétele-e,  valamint  hogy  az  érintett  köteles-e  a  személyes 
adatokat megadni, továbbá hogy milyen lehetséges következményeikkel járhat az adatszolgáltatás 
elmaradása; 
f)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozóan érthető információk, hogy az ilyen adatkezelés milyen jelentőséggel, és az érintettre 
nézve milyen várható következményekkel bír. 

Általános adatvédelmi rendelet 15. cikk (1) bekezdés: Az érintett jogosult arra, hogy az adatkezelőtől 
visszajelzést kapjon arra vonatkozóan, hogy személyes adatainak kezelése folyamatban van-e, és 
ha ilyen adatkezelés folyamatban van, jogosult arra, hogy a személyes adatokhoz és a következő 
információkhoz hozzáférést kapjon: 
a) az adatkezelés céljai; 
b) az érintett személyes adatok kategóriái; 
c)  azon  címzettek  vagy  címzettek  kategóriái,  akikkel,  illetve  amelyekkel  a  személyes  adatokat 
közölték  vagy  közölni  fogják,  ideértve  különösen  a  harmadik  országbeli  címzetteket,  illetve  a 
nemzetközi szervezeteket; 
d) adott esetben a személyes adatok tárolásának tervezett időtartama, vagy ha ez nem lehetséges, 
ezen időtartam meghatározásának szempontjai; 
e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes  adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes  adatok 
kezelése ellen; 
f) a valamely felügyeleti hatósághoz címzett panasz benyújtásának joga; 
g) ha az adatokat nem az érintettől gyűjtötték, a forrásukra vonatkozó minden elérhető információ; 
h)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást is, valamint legalább ezekben az esetekben az alkalmazott logikára és arra vonatkozó 
érthető információk, hogy az ilyen adatkezelés milyen jelentőséggel bír, és az érintettre nézve milyen 
várható következményekkel jár. 

Általános  adatvédelmi  rendelet  17.  cikk  (1)  bekezdés:  Az  érintett  jogosult  arra,  hogy kérésére  az 
adatkezelő indokolatlan késedelem nélkül törölje a rá vonatkozó személyes adatokat, az adatkezelő 
pedig köteles arra, hogy az érintettre vonatkozó személyes adatokat indokolatlan késedelem nélkül 
törölje, ha az alábbi indokok valamelyike fennáll: 
a) a személyes adatokra már nincs szükség abból a célból, amelyből azokat gyűjtötték vagy más 
módon kezelték; 
b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének a) 
pontja értelmében az adatkezelés alapját képező hozzájárulását, és az adatkezelésnek nincs más 
jogalapja; 
c) az érintett a 21. cikk (1) bekezdése alapján tiltakozik az adatkezelés ellen, és nincs elsőbbséget 
élvező jogszerű ok az adatkezelésre, vagy az érintett a 21. cikk (2) bekezdése alapján tiltakozik az 
adatkezelés ellen; 
d) a személyes adatokat jogellenesen kezelték; 
e)  a  személyes  adatokat  az  adatkezelőre  alkalmazandó  uniós  vagy  tagállami  jogban  előírt  jogi 
kötelezettség teljesítéséhez törölni kell; 
f) a személyes adatok gyűjtésére a 8. cikk (1) bekezdésében említett, információs társadalommal 
összefüggő szolgáltatások kínálásával kapcsolatosan került sor. 

 

 

12 

Általános  adatvédelmi  rendelet  24.  cikk  (1)  bekezdés:  Az  adatkezelő  az  adatkezelés  jellege, 
hatóköre,  körülményei  és  céljai,  valamint  a  természetes  személyek  jogaira  és  szabadságaira 
jelentett, változó valószínűségű és súlyosságú kockázat figyelembevételével megfelelő technikai és 
szervezési intézkedéseket hajt végre annak biztosítása és bizonyítása céljából, hogy a személyes 
adatok  kezelése  e  rendelettel  összhangban  történik.  Ezeket  az  intézkedéseket  az  adatkezelő 
felülvizsgálja és szükség esetén naprakésszé teszi. 

Általános  adatvédelmi  rendelet  25.  cikk  (1)  bekezdés:  Az  adatkezelő  a  tudomány  és  technológia 
állása és a megvalósítás költségei, továbbá az adatkezelés jellege, hatóköre, körülményei és céljai, 
valamint  a  természetes  személyek  jogaira  és  szabadságaira  jelentett,  változó  valószínűségű  és 
súlyosságú kockázat figyelembevételével mind az adatkezelés módjának meghatározásakor, mind 
pedig  az  adatkezelés  során  olyan  megfelelő  technikai  és  szervezési  intézkedéseket  -  például 
álnevesítést - hajt végre, amelyek célja egyrészt az adatvédelmi elvek, például az adattakarékosság 
hatékony  megvalósítása,  másrészt  az  e  rendeletben  foglalt  követelmények  teljesítéséhez  és  az 
érintettek jogainak védelméhez szükséges garanciák beépítése az adatkezelés folyamatába. 

Általános  adatvédelmi  rendelet  77.  cikk  (1)  bekezdés:  Az  egyéb  közigazgatási  vagy  bírósági 
jogorvoslatok  sérelme  nélkül,  minden  érintett  jogosult  arra,  hogy  panaszt  tegyen  egy  felügyeleti 
hatóságnál – különösen a szokásos tartózkodási helye, a munkahelye vagy a feltételezett jogsértés 
helye  szerinti  tagállamban  –,  ha  az  érintett  megítélése  szerint  a  rá  vonatkozó  személyes  adatok 
kezelése megsérti e rendeletet. 

Általános  adatvédelmi  rendelet  (64)  preambulumbekezdése:  Az  adatkezelő  minden  észszerű 
intézkedést  megtesz  a  hozzáférést  kérő  érintett  személyazonosságának  megállapítására, 
különösen az online szolgáltatásokkal és az online azonosítókkal összefüggésben. Az adatkezelő 
nem őrizheti meg a személyes adatokat kizárólag abból a célból, hogy a lehetséges kérelmeket meg 
tudja válaszolni. 

Általános adatvédelmi rendelet (74) preambulumbekezdés: A személyes adatoknak az adatkezelő 
által  vagy  az  adatkezelő  nevében  végzett  bármilyen  jellegű  kezelése  tekintetében  az  adatkezelő 
hatáskörét  és  felelősségét  szabályozni  kell.  Az  adatkezelőt  kötelezni  kell  különösen  arra,  hogy 
megfelelő és hatékony intézkedéseket hajtson végre, valamint hogy képes legyen igazolni azt, hogy 
az  adatkezelési  tevékenységek  e  rendeletnek  megfelelnek,  és  az  alkalmazott  intézkedések 
hatékonysága is az e rendelet által előírt szintű. Ezeket az intézkedéseket az adatkezelés jellegének, 
hatókörének,  körülményeinek  és  céljainak,  valamint  a 
jogait  és 
szabadságait érintő kockázatnak a figyelembevételével kell meghozni. 

természetes  személyek 

Az  Infotv.  2.  §  (2)  bekezdése  szerint  az  általános  adatvédelmi  rendeletet  az  ott  megjelölt 
rendelkezésekben foglalt kiegészítésekkel kell alkalmazni. 

Az  Infotv.  60.  §  (1)  bekezdése  szerint  a  személyes  adatok  védelméhez  való  jog  érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít. 

Az  Infotv.  60.  §  (2)  bekezdése  értelmében  az  adatvédelmi  hatósági  eljárás  megindítása  iránti 
kérelem az általános adatvédelmi rendelet 77. cikk (1) bekezdésében, valamint a 22. § b) pontjában 
meghatározott esetben nyújtható be. 

Az  Ákr.  6.  §  (3)  bekezdése  szerint  az  ügyfél  és  az  eljárás  egyéb  résztvevője  jóhiszeműségét  az 
eljárásban vélelmezni kell. A rosszhiszeműség bizonyítása a hatóságot terheli. 

Az Ákr. 64. § (1) bekezdése szerint ha jogszabály nem zárja ki, az ügyfél a nyilatkozatával pótolhatja 
a hiányzó bizonyítékot, ha annak beszerzése nem lehetséges. 

5/2020 Iránymutatás az (EU) 2016/679 rendelet szerinti hozzájárulásról: (107) Az adatkezelőnek kell 
bizonyítania, hogy érvényes hozzájárulást szerzett az érintettől. Az általános adatvédelmi rendelet 
nem  írja  elő  pontosan,  hogy  ezt  hogyan  kell megtenni.  Az  adatkezelőnek  azonban  képesnek kell 
lennie  annak  bizonyítására,  hogy  az  érintett  egy  adott  esetben  a  hozzájárulását  adta.  Amíg  az 
adatkezelési  tevékenység  tart,  a  hozzájárulás  bizonyítására  vonatkozó  kötelezettség  fennáll.  Az 
adatkezelési  tevékenység  megszűnését  követően  a  hozzájárulás  bizonyítéka  –  a  17.  cikk  (3) 
bekezdésének  b)  és  e)  pontjában  foglaltak  szerint  –  nem  őrizhető  tovább,  mint  ameddig  a  jogi 

 

 

13 

kötelezettség  betartásához  vagy  a  jogi  igények  előterjesztéséhez,  érvényesítéséhez,  illetve 
védelméhez szigorúan szükséges. 

Az  Ákr.  47.  §  (1)  bekezdés  c)  pontja  szerint  a  hatóság  az  eljárást  megszünteti,  ha  az  eljárás 
okafogyottá vált. 

Az Infotv. 61. § (2) bekezdése szerint a Hatóság elrendelheti határozatának – az adatkezelő, illetve 
az  adatfeldolgozó  azonosító  adatainak  közzétételével  történő  –  nyilvánosságra  hozatalát,  ha  a 
határozat  személyek  széles  körét  érinti,  azt  közfeladatot  ellátó  szerv 
tevékenységével 
összefüggésben hozta, vagy a bekövetkezett jogsérelem súlya a nyilvánosságra hozatalt indokolja. 

 

IV. Döntés 

IV.1. Az adatkezelő személye 

Az  általános  adatvédelmi  rendelet  4.  cikk  2.  pontja  szerint  adatkezelés  a  személyes  adatokon 
végzett bármely művelet vagy műveletek összessége, így a gyűjtés, rögzítés, rendszerezés, tagolás, 
tárolás, felhasználás. Ugyanezen cikk 7. pontja szerint az adatkezelő az, aki az adatkezelés céljait 
és eszközeit érdemben meghatározza.  

A  Hatóság  a  politikai  pártok  és  szervezetek  adatkezelésével  kapcsolatos  egyes  adatvédelmi 
követelményeiről  kiadott  ajánlása (2021. február  19.)  I.  részében  is  kiemelte,  hogy  az  adatkezelő 
definíciójának központi eleme az adatkezelésre vonatkozó érdemi döntések meghozatalának ténye, 
így különösen az adatkezelés céljának meghatározása; a célnak megfelelő, kezelni kívánt adatok 
körének  meghatározása;  az  adatkezelés  jogalapjának  kiválasztása;  az  adatkezelés  időtartamáról 
való  döntés;  az  adatkezelés  módjának  kialakítása;  az  adatkezelés  végrehajtása;  a  személyes 
adatokhoz való hozzáférés; adattovábbításról való döntés; a személyes adatok felhasználása más 
adatkezelési  célból,  más  tevékenység  során;  az  érintetti  jogok  biztosítása,  végrehajtása; 
adatfeldolgozó igénybevételéről szóló döntés; alapvető adatbiztonsági intézkedések meghozatalára 
vonatkozó döntés. 

A Hatóság álláspontja szerint mindazon szervezet, párt, illetve természetes személy, mely az adott 
adatkezelés  céljaival  és annak  eszközeivel  kapcsolatban  valamely  döntést  hozott,  adatkezelőnek 
tekintendő. 

A  pártok/politikai  szervezetek  választásokkal  összefüggő  adatkezeléseiken 
túli  egyéb 
adatkezeléseik  során  is  elengedhetetlen  annak  tisztázása  és  egyértelművé  tétele,  hogy  ezen 
tevékenységeik  vonatkozásában  ki  tekinthető  adatkezelőnek,  az  adott  adatkezelésért  ki  tartozik 
felelősséggel és az érintettek hova fordulhatnak az őket megillető jogok gyakorlásával összefüggő 
kérelmeikkel. Ezen adatkezelések során adatkezelő lehet akár az országgyűlési képviselő, a helyi 
önkormányzati  képviselő,  és  ugyancsak  adatkezelő  lehet  a  párt  központi  szervezete,  területi 
szervezete,  valamint  a  párt  valamely  tagja,  vagy  aktivistája  is  attól  függően,  hogy  az  adott 
adatkezelésre  vonatkozó  döntés  kihez,  illetve  mely  szervezethez  köthető,  az  adatkezelésre 
vonatkozó utasítást ki adta. 

A Kérelmezett nyilatkozata szerint a megjelölt időszakban – azaz a Kérelmező adatvédelmi hatósági 
eljárás  indítását  kezdeményező  kérelmében  kifogásolt  telefonhívás  megtörténtekor  –  a  COVID 
telefonos  kampánya  zajlott,  amelynek  során  a  szimpatizánsi 
védőoltással  kapcsolatos 
nyilvántartásban  szereplő  személyeket  hívták 
fel  a  Kérelmezett  munkatársai.  Ugyan  a 
telefonhívások  lebonyolításában  a  Kérelmezett  területi/helyi  szervei,  illetve  munkatársai  –  jelen 
esetben  az  Ügyfél  –  működtek  közre,  a  kampány  országos  szintű  volt,  és  arról  a  Kérelmezett 
pártigazgatósága  döntött.  A  Kérelmezett  nyilatkozata szerint  a  területi  irodái  számára  a feladatok 
meghatározása, 
történjen  a 
híváskezdeményezés,  a  Kérelmezett  központi  irodájában  történt.  Az  egyes  országos  kampányok 
során  a  szimpatizánsi  nyilvántartásból  –  amely  nyilvántartást  a  Kérelmezett  központi  szervezeti 
egysége kezeli – leválogatják az egyes körzetben lakó személyek személyes adatait, és azt küldik 
meg a Kérelmezett belső hálózatán keresztül az egyes területi szervezeti egységek – jelen esetben 
a  Kérelmezett  kaposvári  szervezete  –  részére.  Az  érintetti  kérelmek  teljesítése  a  Kérelmezett 

így  arra  vonatkozó  döntés,  hogy  mely  személyek  részére 

 

 

14 

nyilatkozata  szerint  ugyancsak  központi  szinten  történik,  a  területi  szerveknek  ugyanis  a 
szimpatizánsi  nyilvántartásból  részükre  leválogatott  adatokhoz  történő  hozzáférésen  kívül  más 
jogosultságuk  –  így  pl.  adatmódosítás,  adatpontosítás,  törlés  –  nincs,  valamennyi  ilyen  jellegű 
kérelmet  a  területi  szervek  a  központi  szervezeti  egységnek  továbbítanak,  ahol  a  kérelmekben 
foglaltakat átvezetik a szimpatizánsi nyilvántartásba. 

A  Hatóság  megállapítása  alapján  a  Kérelmezett  honlapján  (https://fidesz.hu/documents/Fidesz-
Magyar-Polgari-Szovetseg-Alapszabalya.pdf) közzétett Alapszabálya szerint a Kérelmezett irányító 
és döntéshozó szerve az Országos Elnökség, amely az Alapszabály 60. § (1) bekezdés e) pontja 
szerint  „országos  akciókat  szervez,  megbízva  azok  felelősét”.  Az  Alapszabály  a  Kérelmezett 
nyilatkozataiban említett pártigazgatóság szervet, szervezeti egységet egyáltalán nem nevesít. 

Ez  alapján  a  Hatóság  a  telefonos  kampány  lebonyolításával  összefüggésben  megvalósuló 
adatkezelés  vonatkozásában  a  Kérelmezett  Országos  Elnökségét  tekintette  az  általános 
adatvédelmi rendelet 4. cikk 7. pontja alapján az adatkezelő döntést hozó szervének. 

Erre tekintettel a Hatóság az adatvédelmi hatósági eljárást az Ügyféllel szemben megszüntette. 

A Hatóság ugyanakkor javasolja, hogy  – jelen ügy és a Hatóság 2021. február 19. napján kelt, a 
politikai  pártok  és  szervezetek  adatkezelésével  kapcsolatos  egyes  adatvédelmi  követelményeiről 
szóló ajánlása alapján – a Kérelmezett a tájékoztatóját egészítse ki és ezáltal tegye egyértelművé, 
hogy  csak  a  Kérelmezett  központi  szerve  (Országos  Elnökség)  az  adatkezelő,  a  területi  szervek 
nem. 

 

IV.2. Az adatkezelés jogszerűsége 

IV.2.1. A Kérelmező nyilatkozata szerint a Kérelmezettől 2021. június 17-én érkezett hívás során a 
hívó  fél  arról  érdeklődött,  hogy  a  COVID  elleni  védőoltást  megkapta-e,  valamint  kérte,  hogy  a 
Kérelmező  iratkozzon  fel  hírlevélre.  A  Kérelmező  –  a  nyilatkozata  szerint  –  a  hívás  során 
tájékoztatást  kért  arról,  hogy  a  Kérelmezett  milyen  módon  jutott  a  személyes  adataihoz,  amely 
kérdésére azonban a hívó fél választ adni nem tudott, és törölni sem tudta a Kérelmező személyes 
adatait. 

A Kérelmezett nyilatkozata szerint az országos kampányok során a szimpatizánsi nyilvántartásból 
az adott körzetben lakó személyek adatait válogatják le, és azt adják át a területi szervezeti egység 
részére. A szimpatizánsi nyilvántartásban azon személyek személyes adatait kezelik, akik korábban 
hozzájárulásukat adták ahhoz, hogy velük a kapcsolatot a Kérelmezett fenntartsa, részükre az általa 
fontosnak tartott ügyekről tájékoztatást adjon, véleménykérés céljából megkereshesse őket. 

A  Kérelmezett  nem  kezeli  a  szimpatizánsai  oltottsággal  kapcsolatos  adatait,  a  kampány  célja  az 
oltottság fontosságának bemutatása volt. 

A COVID védőoltás telefonos kampány végrehajtásában a területi irodák vettek részt. A Kérelmezett 
nyilatkozata  szerint  a  telefonhívást  kezdeményező  munkatársak  a  szükséges  adatokhoz  fértek 
hozzá a szimpatizánsi nyilvántartásból. A hívás során egyúttal a Kérelmezett az adatbázisa időszaki 
felülvizsgálatát  is  elvégezte,  ennek  értelmében  amennyiben  a  telefonhívás  során  a  Kérelmezett 
munkatársai  azt  tapasztalták,  hogy  az  érintett  által  korábban  megadott  adatokban  változás 
következett  be,  úgy  azt  továbbították  a  Kérelmezett  központi  szervezeti  egységének,  amely  a 
változást átvezette a nyilvántartáson, továbbá amennyiben a telefonhívást bonyolító munkatársa azt 
látja valamely érintett vonatkozásában, hogy korábban csak a telefonszámát adta meg, a munkatárs 
megkérdezi az érintettől, hogy megadja-e az e-mail elérhetőségét, és hozzájárul-e ahhoz, hogy a 
Kérelmezett azt a jövőben kapcsolattartás, véleménykérés céljából kezelje. Az így megadott e-mail 
elérhetőséget ugyancsak a Kérelmezett központi szervezeti egysége részére továbbítja a munkatárs 
a kiegészítő adat bejegyzése érdekében. 

IV.2.2.  A  Kérelmezett  a  nyilatkozata  szerint  a  Kérelmező  nevével  azonos  név  alatt  személyes 
adatokat a Hatóság megkeresésének időpontjában nem kezelt. Ehhez kapcsolódóan a Kérelmezett 

 

 

15 

előadta, hogy ennek oka vélhetően az, hogy a Kérelmező személyes adatait az erre irányuló kérése 
alapján korábban már törölte.  

A  Hatóság  a  Kérelmezett  nyilatkozatával  kapcsolatban  megállapítja,  hogy  a  Kérelmezettet  már  a 
2021.  június  30-án  kelt,  NAIH-5637-5/2021.  számú  tényállást  tisztázó  végzésében  nyilatkoztatta 
arról, hogy a Kérelmező megadott telefonszáma milyen forrásból származik, továbbá a  megadott 
telefonszámhoz kapcsolódóan milyen további személyes adatot tart nyilván, és erre vonatkozóan 
csatoljon  az  adatbázis  vonatkozó  részéről  készült  képernyőmentést.  A  Hatóság  ezen  felül  külön 
nyilatkoztatta  a  Kérelmezettet  arról,  hogy  a  Kérelmező  mely  személyes  adatát  kezeli  és  azok 
megszerzése  milyen  forrásból  történt,  amelyek  alátámasztására  ugyancsak  kérte  az  adatbázis 
vonatkozó részéről készült képernyőmentés csatolását. 

A Kérelmezett a Hatóság ezen felhívását követően nyilatkozott akként, hogy a Kérelmező adatai –
sem a megadott telefonszám, sem a Kérelmező neve és ahhoz kapcsoltan egyéb személyes adata 
–  a  Hatóság  megkeresésének  időpontjában  nem  szerepeltek  a  Kérelmezett  szimpatizánsi 
nyilvántartásában. 

A Hatóság a Kérelmezett ezen válasza alapján azt vélelmezte – annak ellenére, hogy az adatbázis 
vonatkozó  részeiről  a  Kérelmezett  képernyőmentést  a  végzésben  foglalt  kérdésekre  adott 
válaszához nem csatolt –, hogy a Kérelmezett a Hatóság fenti végzésében foglalt kérdései alapján 
azért jutott arra a megállapításra, hogy a Kérelmező adatai a szimpatizánsi nyilvántartásban nem 
szerepelnek, mert a keresést a tőle elvárható módon nyilvántartásában mind a telefonszámra, mind 
a Kérelmező nevére elvégezte. 

A  Kérelmező  –  a  Hatóság  részére  2021.  október  15.  napján  ePapír  útján  küldött  –  nyilatkozata 
szerint  azonban  2021.  októberében  újabb  telefonhívásokat  kapott  a  megjelölt  telefonszámára  az 
Ügyféltől. Ezzel kapcsolatban a Kérelmezett úgy nyilatkozott, hogy korábban a Kérelmező nevére 
kereséssel  ellenőrizte  adatbázisában,  hogy  annak  személyes  adatát  kezeli-e.  Azt  követően 
azonban,  hogy  a  Kérelmezett  a  Hatóság megkereséséből  értesült  arról, hogy  a  Kérelmező  újabb 
telefonhívást kapott telefonszámára, ekkor a megadott telefonszámra kereséssel ellenőrizte, hogy 
azt  nyilvántartja-e  a  szimpatizánsi  adatbázisban.  Ennek  során  a  Kérelmezett  észlelte,  hogy  a 
telefonszámot  más  személyhez  rendelten  kezeli,  ezért  erre  tekintettel  a  kifogásolt  adatkezelést 
megszüntette, a telefonszámot törölte adatbázisából. 

IV.2.3.  A  Kérelmezett  által  előadottak  szerint  amennyiben  a  telefonhívás  során  az  érintett 
kinyilvánítja törlési igényét, úgy azt a hívást bonyolító munkatárs rögzíti, majd – mivel adattörlést a 
szimpatizánsi nyilvántartásban csak a Kérelmezett központi szervezete tud végrehajtani – a kérést 
belső hálózat útján továbbítja a Kérelmezett központi szervezetének, ahol intézkednek az adatok 
törléséről.  A  Kérelmezett  a  nyilatkozata  szerint  nem  vezet  olyan  nyilvántartást  sem,  amely  a 
korábban adataik törlését kérő érintettek személyes adatait tartalmazza. 

A  Kérelmezett  nyilatkozata  szerint  a  Hatóság  korábban  erre  vonatkozóan  adott  iránymutatása 
alapján azt a joggyakorlatot folytatja, hogy amennyiben az érintett a személyes adatai törlését kéri, 
a Kérelmezett az érintett valamennyi, általa nyilvántartott adatát törlik. 

Ennek megfelelően az adattörlés következtében az adatkezelés jogszerűségét utólag igazolni nem 
tudják,  továbbá  mivel  az  adattörlés  valamennyi  nyilvántartott  adatra  kiterjed,  így  azt  sem  tudják 
utólag igazolni, hogy eleget tettek az általános adatvédelmi rendelet 12. cikk (3) bekezdéséből eredő 
tájékoztatási kötelezettségnek. 

A Kérelmezett utólag az eljárás során a Hatóság többszöri felhívására annak alátámasztására, hogy 
a  Kérelmező  személyes  adatát  nyilvántartásában  nem  kezeli,  továbbá  külön  a  Kérelmező 
telefonszámát  és  ahhoz  kapcsoltan  személyes  adatot  nem  kezel,  csatolt  két  képernyőmentést, 
amelyen a Kérelmező nevére és lakcímére, valamint külön a telefonszámára szűkítéssel végeztek 
keresést. 

A Hatóság fentiekre tekintettel megállapította, hogy a Kérelmezett a törlési kérelmet követően 
jogellenesen,  jogalap  nélkül  kezelte  a  Kérelmező  telefonszám  személyes  adatát,  ezáltal 
megsértette az általános adatvédelmi rendelet 6. cikk (1) bekezdését.  

 

 

16 

A  Kérelmezett  ugyanis  annak  ellenére  kezelte  tovább  a  hivatkozott  telefonszámot,  és  arra  2021 
októberében  ismételten  hívást  kezdeményezett,  hogy  a  Hatóság  eljárása  már  folyamatban  volt, 
továbbá a Hatóságnak azt nyilatkozta, hogy a telefonszámot korábban – valószínűleg a Kérelmező 
telefonhívás  során  jelzett  törlési  kérelme  nyomán  –  törölte.  A  Kérelmezett  sem  a  törlési  kérelem 
végrehajtása, sem a Hatóság végzésében foglalt kérdések megválaszolása során nem járt el kellő 
körültekintéssel  az  adatbázisa  ellenőrzése  során,  ugyanis  mindkét  esetben  az  lett  volna  az 
ésszerűen elvárható lépés, hogy a telefonszámra is végez keresést, ellenőrzést az adatbázisban.  

 

IV.3. A telefonhívás célja 

A  Kérelmezett  nyilatkozata  szerint  a  telefonos  kampány  célja  az  oltottság  fontosságának 
bemutatása volt. 

A Kérelmezett nyilatkozata szerint a kampány során a hívást bonyolító személyek feladata az volt, 
hogy a rendelkezésükre álló telefonszámokon a szimpatizánsokat keressék fel és beszélgessenek 
el  velük  az  oltás  fontosságáról.  Amennyiben  a  hívás  során  azt  észlelik,  hogy  a  szimpatizánsok 
adataiban  valamilyen  változás  következett  be,  azt  továbbítsák  a  Kérelmezett  központi  szervezeti 
egységének, amely a változást átvezeti a nyilvántartáson. Ezen felül, ha az érintettre vonatkozóan 
a  szimpatizánsi  adatbázis  csak  a  telefonszámot  tartalmazza,  úgy  kérjék  meg  az  érintett 
hozzájárulását az elektronikus elérhetősége kezeléséhez, és az így megadott adatot továbbítsák a 
központi szervezeti egység részére. Továbbá, ha az érintetthez kapcsoltan az adatbázisban olyan, 
régen használt e-mail címet tartottak nyilván (UPC-s, chello-s), amelyek feltehetően a szolgáltató 
okán  megszűnnek,  vagy  megszűntek,  ezen  e-mail  elérhetőségek  aktualitását,  pontosságát  is 
ellenőrizni kellett a hívás során. 

A vizsgált adatkezelés tekintetében a Kérelmezett – 2021. július 27-én és a 2021. szeptember 16-
án  Hatósághoz  érkezett  levelében  tett  –  nyilatkozatai  alapján  a  Hatóság  megállapította,  hogy  a 
Kérelmezett  által  kezdeményezett  telefonhívással  összefüggésben  megvalósult  adatkezelés  célja 
egyrészt  a  Covid  védőoltás  fontosságáról  történő  tájékoztatás,  másrészt  a  szimpatizánsi 
adatbázisban szereplő érintettek adatainak pontosítása és esetlegesen kiegészítő kapcsolattartási 
adatok gyűjtése volt. 

 

IV.4. A Kérelmező törlési kérelme 

A Kérelmező bejelentésében előadottak alapján a Kérelmező amellett, hogy a hívás során szóban 
kért tájékoztatást a Kérelmezettől személyes adatai kezeléséről (forrásáról), törlési kérelemmel is 
fordult a Kérelmezetthez. A Kérelmező ezt az eljárás során nyilatkozatával meg is erősítette.  

Az érintetti joggyakorlás megtörténte, az érintetti kérés  – törlés, tájékoztatás  – akkor bizonyítható 
megfelelően,  ha  a  kérés  írásban  történik.  Mivel  egy  pusztán  szóbeli  kommunikáció  nem 
rekonstruálható pontosan, így az erre vonatkozó bizonyítás sem vezet felétlenül eredményre akkor, 
ha csupán a felek nyilatkozatai állnak rendelkezésre. 

Jelen  ügyben  írásos  dokumentáció,  bizonyíték  nincs  a  Kérelmező,  mint  érintett  joggyakorlására 
vonatkozóan. Az Ákr. 64. § (1) bekezdése alapján az ügyfél a nyilatkozatával pótolhatja a hiányzó 
bizonyítékot, ha annak beszerzése nem lehetséges, továbbá az Ákr. 6. § (3) bekezdése alapján az 
eljárásban vélelmezni kell az ügyfél jóhiszeműségét, és a rosszhiszeműség bizonyítása a hatóságot 
terheli. 

A  Hatóság  NAIH/2020/1486/2.  ügyiratszámon  a  Kérelmezett  állásfoglalás-kérésére  adott  válasza 
szerint az általános adatvédelmi rendelet  17. cikk (1) bekezdése alapján az érintett jogosult arra, 
hogy  kérésére  az  adatkezelő  indokolatlan  késedelem  nélkül  törölje  a  rá  vonatkozó  személyes 
adatokat,  az  adatkezelő  pedig  köteles  arra,  hogy  az  érintettre  vonatkozó  személyes  adatokat 
indokolatlan késedelem nélkül törölje, többek között abban az esetben, ha az érintett visszavonja az 
általános adatvédelmi rendelet 6. cikk (1) bekezdésének a) pontja vagy a 9. cikk (2) bekezdésének 
a) pontja értelemében az adatkezelés alapját képező hozzájárulását, és az adatkezelésnek nincs 

 

 

17 

más jogalapja. A törléshez való jog hatálya mind az automatizált módon, gépi eszközökkel történő, 
mind  pedig  a  manuális,  papíralapú  adatkezelésekre  kiterjed.  A  válasz  szerint,  ha  az  érintett 
visszavonja a személyes adatai kezeléséhez korábban adott hozzájárulását, és az adatkezelésnek 
nincs más jogalapja, úgy az adatkezelőnek az érintett valamennyi személyes adatát törölnie kell. Az 
érintett személyes adatainak törlését követően értelemszerűen az ő vonatkozásában az adatkezelés 
megszűnik, adatkezelés hiányában pedig annak jogszerűsége sem igazolható. 

Ezen  jogértelmezéssel  kapcsolatos  az  általános  adatvédelmi  rendelet  11.  cikke,  melynek 
értelmében  amennyiben  az  adatkezelőnek  már  nincs  szüksége  a  személyes  adatokra  olyan 
formában,  hogy  az  érintetteket  azonosítani  tudja,  akkor  nem  köteles  kiegészítő  információkat 
megőrizni  annak  érdekében,  hogy  az  érintettet  azért  tudja  azonosítani,  hogy  megfeleljen  a 
rendeletnek. 

Ha az adatkezelő nem tudja azonosítani az érintettet, akkor erről – lehetőség szerint – tájékoztatnia 
kell az érintettet, illetve ha az azonosítást nem igénylő adatkezelés esetén az érintett valamely jogát 
szeretné gyakorolni, akkor ezt az adatkezelő akkor köteles teljesíteni, ha az érintett az azonosítását 
lehetővé tevő információkat nyújt. 

Fentieket erősítik meg az általános adatvédelmi rendelet (64) preambulumbekezdésében foglaltak, 
mely szerint az adatkezelő nem őrizheti meg a személyes adatokat kizárólag abból a célból, hogy a 
lehetséges kérelmeket meg tudja válaszolni. 

Az EDPB hozzájárulásról szóló 5/2020. számú iránymutatásának 107. pontja alapján elmondható, 
hogy  a  Kérelmezettnek  a  hozzájárulás  bizonyítására  vonatkozó  kötelezettsége  az  adatkezelés 
fennállásáig  tart,  az  tehát  a  törléssel  megszűnt,  emiatt  további  bizonyítási  cselekményektől  nem 
várható eredmény. 

A Hatóság a Kérelmezett nyilatkozata és a becsatolt dokumentum (képernyőmentés a Kérelmező 
nevére és lakcímére, valamint külön a telefonszámra keresés eredményéről) alapján megállapította, 
hogy a Kérelmezett a Kérelmező személyes adatait törölte, ennek következtében az adatkezelés a 
Kérelmező személyes adatai vonatkozásában megszűnt.  

Az eljárás során nem merült fel olyan bizonyíték, mellyel a törlés pontos időpontja megállapítható 
lett volna.  

Jelen  ügyben  a  Hatóság  elfogadta,  hogy  a  fenti  jogértelmezés  alapján  a  Kérelmezett  törölte  a 
Kérelmező  személyes  adatait  az  adatkezelés  jogszerűségét  alátámasztó  információkkal  együtt, 
emellett felhívja a figyelmet arra, hogy a Hatóság esetről-esetre mérlegelve elfogadhatónak tartja, 
ha az adatkezelők az érintetti kérelem teljesítésével összefüggő információkat, amelyek egy része 
személyes  adatnak  is  minősülhet,  megőrzik  tekintettel  arra,  hogy  az  eljárásuk  jogszerűségét  a 
későbbiekben igazolni tudják. A Hatóság hangsúlyozza, hogy ez nem jelent automatikus, mérlegelés 
nélküli lehetőséget az érintetti kérelmek teljesítésével összefüggő személyes adatok megőrzésére, 
illetve nem járhat a törölni kért személyes adatok más célra és jogalapra való hivatkozással történő 
megőrzésével, ha egyébként a személyes adatok törlésének az általános adatvédelmi rendelet 17. 
cikk  szerinti  feltételei fennállnának.  Így  esetről  esetre  kell mérlegelnie  az adatkezelőnek,  hogy  az 
adott adat szükséges-e a jogi igényei védelme, érvényesítése érdekében, illetve mi a reális esélye 
annak, hogy vele szemben az érintett valamilyen jogi eljárást kezdeményez. 

A  Hatóság  a  Kérelmező  azon  kérelmével  kapcsolatban,  hogy  állapítsa  meg,  hogy  a  Kérelmezett 
megsértette az általános adatvédelmi rendelet 5. cikkében foglalt elszámoltathatóság elvét azáltal, 
hogy a Kérelmezett nem tett eleget a Hatóság azon kéréseinek, hogy igazolja a Kérelmező törlésre 
vonatkozó  kérésének  megtörténtét,  továbbá  ellenőrizhető  módon  igazolja,  hogy  a  Kérelmező 
személyes  adatait  nem  kezeli,  hangsúlyozza,  hogy  a  Hatóság  kompetenciája  mérlegelni  az 
adatkezelő  eljárás  során  adott  válaszait,  eljárási  kötelezettségei  teljesítését,  ebből  kifolyólag  erre 
vonatkozóan  adatvédelmi  hatósági  eljárás  iránti  kérelem  nem  nyújtható  be.  Erre  tekintettel  a 
Hatóság a Kérelmező azon kérelmét, hogy a Hatóság állapítsa meg az általános adatvédelmi 
rendelet 5. cikk (2) bekezdésében foglalt elszámoltathatóság elvének sérelmét, elutasította. 

 

 

18 

Figyelemmel  arra,  hogy  a  IV.2.  pontban  megállapítottak  szerint  a  Kérelmezett  a  Kérelmező 
személyes adatát jogalap nélkül kezelte, mert a Kérelmező törlési kérelme ellenére a telefonszámát 
a nyilvántartásából nem törölte, és a telefonszámra a Kérelmező 2021 októberében ismételten hívást 
kapott,  a  Hatóság  a  Kérelmező  kérelmének  részben  helyt  adott  és  megállapította,  hogy  a 
Kérelmezett  megsértette  a  Kérelmező  általános  adatvédelmi  rendelet  17.  cikkében  foglalt 
törléshez való jogát. 

A  Kérelmező  arra  vonatkozó  kérelmének  teljesítése  azonban,  hogy  a  Hatóság  utasítsa  a 
Kérelmezettet a jogalap nélkül kezelt személyes adatai törlésére, az eljárás alatt végrehajtott 
törlésre  figyelemmel  okafogyottá  vált,  ezért  a  Hatóság  az Ákr.  47.  § (1)  bekezdés  c)  pontja 
alapján az eljárást a kérelem ezen részében megszüntette. 

 

IV.5. A Kérelmező hozzáférési jog gyakorlására irányuló kérelme 

A Kérelmező a nyilatkozata szerint a telefonszámára érkezett  hívás során tájékoztatást kért arról, 
hogy személyes adatai milyen forrásból származnak, választ azonban a Kérelmezett nevében hívást 
kezdeményező személytől nem kapott. 

A  Kérelmezett  nyilatkozata  szerint  a  telefonhívást  kezdeményező  munkatársak  az  adatkezelés 
jogalapjára, illetőleg az adatkezelés időtartamára vonatkozóan nem rendelkeznek adatokkal, csak a 
szükséges információkhoz férnek hozzá a szimpatizánsi nyilvántartásból. Amennyiben a Kérelmező 
a telefonhívást kezdeményező munkatárstól erre vonatkozóan információkat kért, úgy ezen okból 
nem  tudott  tájékoztatást  adni  a  Kérelmezett  munkatársa.  Figyelemmel  arra,  hogy  a  telefonhívás 
konkrét tartalmára vonatkozóan utólag a Kérelmezettnek – nyilatkozata szerint – információja nincs, 
ezért nem tudja megerősíteni a Kérelmező azon nyilatkozatát, hogy személyes adatai kezelésére 
vonatkozóan tájékoztatást nem kapott. 

A Kérelmezett ezen felül akként nyilatkozott, hogy álláspontja szerint nem nyert bizonyítást az, hogy 
a Kérelmező tájékoztatás-kéréssel fordult volna a Kérelmezett felé, mert a Kérelmező állítása nem 
bizonyíték  a  vonatkozó  ügyben.  Ezért  amennyiben  a  Hatóság  az  ügy  megítélése  szempontjából 
relevánsnak tartja, hogy a Kérelmező milyen kérdéseket fogalmazott meg szóban, úgy a Hatóságnak 
kell lefolytatnia az arra vonatkozó bizonyítási eljárást. 

Az  érintetti  joggyakorlás  megtörténte,  az  érintetti  kérés  –  tájékoztatás  kérés  –  akkor  bizonyítható 
megfelelően,  ha  a  kérés  írásban  történik.  Mivel  egy  pusztán  szóbeli  kommunikáció  nem 
rekonstruálható pontosan, így az erre vonatkozó bizonyítás sem vezet felétlenül eredményre akkor, 
ha csupán a felek nyilatkozatai állnak rendelkezésre. 

Jelen  ügyben  írásos  dokumentáció,  bizonyíték  nincs  a  Kérelmező,  mint  érintett  joggyakorlására 
vonatkozóan. Az Ákr. 64. § (1) bekezdése alapján az ügyfél a nyilatkozatával pótolhatja a hiányzó 
bizonyítékot, ha annak beszerzése nem lehetséges, továbbá az Ákr. 6. § (3) bekezdése alapján az 
eljárásban vélelmezni kell az ügyfél jóhiszeműségét, és a rosszhiszeműség bizonyítása a hatóságot 
terheli. 

A Hatóság fentieken túl hangsúlyozza, hogy az általános adatvédelmi rendelet 5. cikk (2) bekezdése 
kifejezetten az adatkezelő bizonyítási terhét állapítja meg a tekintetben is, hogy az érintett megfelelő 
tájékoztatása megtörtént-e. Az általános adatvédelmi rendelet  nem zárja ki a szóbeli tájékoztatás 
lehetőségét, azonban az érintett ellentétes nyilatkozata esetén megfelelő bizonyíthatóság hiányában 
a  kétes  helyzetet  a  Hatóság  az  általános  adatvédelmi  rendelet  5.  cikk  (2)  bekezdése  alapján 
főszabály szerint az adatkezelő terhére értékeli.  

Ennek megfelelően a Hatóság elfogadta a Kérelmező azon nyilatkozatát, miszerint a telefonszámára 
érkezett  hívás  során  tájékoztatást  kért  az  őt  hívó  féltől  személyes  adatai  forrásáról,  azonban  a 
telefonhívást kezdeményező személy választ a kérdésére nem tudott adni. 

Figyelemmel arra, hogy a IV.2. pontban megállapítottak szerint a Kérelmezett kezelte a Kérelmező 
személyes adatát, arra ugyanis a Kérelmező a törlési kérelme ellenére is több telefonhívást kapott, 

 

 

19 

a Hatóság megállapítja, hogy a Kérelmezett megsértette a Kérelmező általános adatvédelmi 
rendelet 15. cikk (1) bekezdésében foglalt hozzáférési jogát.  

Az általános adatvédelmi rendelet 11. cikkében foglaltak értelmében – a IV.2. pontban is kifejtettek 
szerint – az adatkezelőnek adattörlést követően nem kell megőriznie a személyes adatokat kizárólag 
abból  a  célból,  hogy  a  lehetséges  kérelmeket  meg  tudja  válaszolni.  Figyelemmel  arra,  hogy  a 
Kérelmezett  –  nyilatkozata  és  a  becsatolt  képernyőmentések  tanúsága  szerint  –  a  Kérelmező 
személyes  adatait  nem  kezeli,  így  adatkezelés  hiányában  a  Kérelmező  hozzáférési  kérelme 
utólagosan nem teljesíthető. A Hatóság a fentiekből kifolyólag a rendelkező részben foglaltak 
szerint  döntött  a  Kérelmező  hozzáférési  kérelme  teljesítésével  kapcsolatos  kérelme 
elutasításáról. 

 

IV.6. A megfelelő tájékoztatás kötelezettsége 

IV.6.1.  A  IV.3.  pontban  részletezettek  szerint  a  vizsgált  adatkezelés  tekintetében  a  Kérelmezett 
nyilatkozatai  alapján  a  Hatóság  megállapította,  hogy  a  Kérelmezett  által  kezdeményezett 
telefonhívással  összefüggésben  megvalósuló  adatkezelés  célja  egyrészt  a  Covid  védőoltás 
fontosságáról  történő  tájékoztatás,  másrészt  a  szimpatizánsi  adatbázisban  szereplő  érintettek 
adatainak pontosítása és esetlegesen kiegészítő kapcsolattartási adatok gyűjtése volt. 

A Kérelmezett nyilatkozata szerint a telefonhívásokat a munkatársaik a szimpatizánsi adatbázisban 
szereplő  személyek  felé  kezdeményezték,  azaz  akik  korábban  hozzájárultak  személyes  adataik 
kezeléséhez. A  személyes  adatok megadása  előtt  az  érintettek  adatvédelmi  tájékoztatást kaptak, 
továbbá a szimpatizánsi nyilvántartásáról a Kérelmezett a honlapján tájékoztatást helyezett el. 

A  Kérelmezett  2021.  július  27-i  válaszlevelében  foglalt  nyilatkozata  szerint  a  telefonhívást 
kezdeményező  munkatársak  a  szimpatizánsi  adatbázisból  csak  a  szükséges  adatokhoz  fértek 
hozzá,  az  adatkezelés  jogalapjáról,  illetőleg  az  adatkezelés  időtartamáról  nem  rendelkeznek 
adatokkal, így amennyiben a Kérelmező erre vonatkozóan kérdést tett fel, a munkatársuk nem tudott 
részére a telefonbeszélgetés során tájékoztatást adni. 

A Kérelmező nyilatkozatával – miszerint a hívás során a hívást kezdeményező személy nem tudott 
válasszal szolgálni arról, hogy milyen módon jutott a Kérelmező személyes adataihoz, a Kérelmező 
a törlési kérelmét milyen formában tudja előterjeszteni, továbbá a Kérelmezett weboldalán elérhető 
adatkezelési tájékoztatóról sem kapott tájékoztatást, illetve arról, hogy az adatvedelem@fidesz.hu 
címen tudja kérni személyes adatai törlését – ugyancsak a Kérelmezett által előadottakat erősítette 
meg.  

A  Kérelmezett  a  Hatósághoz  2022.  május  25-én  érkezett  válaszlevelében  nyilatkozatában 
ugyancsak megerősítette az általa korábban előadottakat, miszerint a konkrét ügyben, ha a hívást 
kezdeményező munkatárs olyan kérdést kapott, hogy milyen forrásból kezeli a Kérelmezett a hívott 
személy  személyes  adatát,  úgy  a  válaszadáshoz  szükséges  adatokhoz  nem  férhetett  hozzá,  így 
tájékoztatást sem állt módjában adni. 

Az  általános  adatvédelmi  rendelet  12.  cikk  (1)  bekezdése  szerint  az  adatkezelő  kötelezettsége 
megfelelő intézkedéseket hozni annak érdekében, hogy az érintettek részére a személyes adatok 
kezelésére vonatkozó, a 13. illetve 14. cikkben említett valamennyi információt és a 15-22. és 34. 
cikk  szerinti  minden  egyes  tájékoztatást  tömör,  átlátható,  érthető  és  könnyen  hozzáférhető 
formában, világosan és közérthetően megfogalmazva nyújtsa. 

A  megfelelő  tájékoztatás  rendszere  az  általános  adatvédelmi  rendeletben  azt  szolgálja,  hogy  az 
érintett tudatában lehessen annak, hogy mely személyes adatait, mely adatkezelő és mely célból, 
hogyan  fogja  kezelni.  Ez  elengedhetetlen  ahhoz,  hogy  az  érintett  olyan  helyzetben  legyen,  hogy 
érintetti  jogait  érdemben  gyakorolni  tudja.  Megfelelő  tájékoztatás  hiányában  értelemszerűen  az 
érintett  nincs  olyan  helyzetben,  hogy  érintetti  jogait  megfelelően  gyakorolja,  és  ténylegesen 
hozzájárulást  adjon valamihez, amivel nincs teljesen tisztában. Az általános adatvédelmi rendelet 
(74) preambulumbekezdése, valamint a 24. cikk (1) bekezdése és a 25. cikk (1) bekezdése alapján 
az adatkezelő az adatkezelésnek az érintettek jogaira jelentett kockázatával arányos elvárásoknak 

 

 

20 

köteles  megfelelni,  és  aktívan  felelős  az  adatkezelői  kötelezettségek,  így  érintetti  tájékoztatás 
rendelkezésre bocsátásáért. 

Fentiek  alapján  a  Hatóság  megállapította,  hogy  a  Kérelmezett  azáltal,  hogy  a  Kérelmező 
telefonos  megkeresésekor  nem  nyújtott  megfelelő  tájékoztatást  a  személyes  adata 
kezelésével kapcsolatos legfontosabb információkról és az érintetti jogai gyakorlásáról sem 
nyújtott megfelelő, azt elősegítő tájékoztatást, megsértette az általános adatvédelmi rendelet 
12. cikk (1)-(2) bekezdéseit és a 13. cikk (2) bekezdését. 

IV.6.2.  A  Kérelmezett  a  Hatóság  megkeresésére  a  telefonos  kampányai  során  adott  érintetti 
tájékoztatással  kapcsolatosan  általánosságban  akként  nyilatkozott,  hogy  a  hívásokat  minden 
esetben  a  szimpatizánsi  adatbázisban  szereplő  személyek  felé  kezdeményezik,  azaz  azon 
személyek felé, akik korábban hozzájárultak személyes adataik ilyen célból történő kezeléséhez. Az 
érintettek  a  személyes  adataik  megadásakor  tájékoztatást  kapnak  az  adatkezelésről,  továbbá  a 
Kérelmezett honlapján is elérhető tájékoztatás. 

A  Hatóság  álláspontja  szerint  a  Kérelmezettnek  a  telefonhívás  elején  egy  rövid  tájékoztatóban 
ismertetni kell az érintettekkel a tervezett adatkezeléssel kapcsolatos legfontosabb információkat, 
így különösen azt, hogy a hívott telefonszám milyen forrásból származik, azaz derüljön ki, hogy a 
hívást  az  érintett  azért  kapta,  mert  korábban  további  kapcsolattartási  célból  megadta  ezen 
elérhetőségét  a  Kérelmezett  valamely  aláírásgyűjtése  során.  Ennek  a  rövid  adatkezelési 
tájékoztatónak is célszerű tartalmaznia azt, hogy az érintettek az érintetti jogaikat hogyan, milyen 
módon és elérhetőségeken gyakorolhatják, utalva esetlegesen arra, hogy a részletes adatkezelési 
tájékoztatót – amely tartalmazza az általános adatvédelmi rendelet 13. cikkében előírt információkat 
– az érintettek milyen más felületen találhatják meg a későbbiekben. 

Különösen  abban  a  helyzetben  nem  elfogadható,  hogy  az  érintettek  felkeresésekor  a  telefonos 
munkatárs  olyan,  a  konkrét  adatkezeléssel  kapcsolatos  alapvető  információkról  nem  tud 
tájékoztatást adni, hogy az adatkezelés jogalapja a hozzájárulás és az érintettek a jogaik gyakorlását 
milyen  módon 
tehetik  meg,  amikor  az  adatkezelő  által  kezdeményezett  hívás  célja  a 
nyilvántartásában hozzájárulás jogalapon tárolt személyes adatok pontosítása, valamint az egyes 
érintettek  vonatkozásában  újabb  elérhetőségi  adatoknak  az  érintettek  hozzájárulásán  alapuló 
gyűjtése is. 

A  Hatóság  álláspontja  és  állandó  gyakorlata  szerint  a  hozzájárulás  egyik  legfontosabb  fogalmi 
elemének  tekinthető  az,  hogy  a  hozzájárulás  megfelelő  tájékoztatáson  alapuljon.  Az  általános 
adatvédelmi rendelet 4. cikk 11. pontja szerint ugyanis a hozzájárulás az érintett akaratának olyan 
önkéntes, konkrét kinyilvánítása, amelynek megfelelő tájékoztatáson kell alapulnia. 

A Kérelmezettnek az adatkezelés megtervezése során az általános adatvédelmi rendelet 24. cikk 
(1) bekezdése és 25. cikk (1) bekezdése szerint kellett volna figyelembe vennie azt, hogy a választott 
módszer  és  annak  megvalósítása  megfeleljen  a  jogszabályi  követelményeknek  akként,  hogy  a 
telefonos  kampányok  során  –  akár  a  hívó  személy  általi  szóbeli  szövegfelolvasás,  akár  egy  gépi 
szöveg útján – a Kérelmezett nyújtson megfelelő tájékoztatást az érintetteknek személyes adataik 
kezelésével  kapcsolatban.  A  Kérelmezett  kötelezettsége  az  általános  adatvédelmi  rendelet 
hivatkozott  rendelkezései  alapján  nemcsak  mindezek  előírása,  hanem  azok  végrehajtása  és  a 
megvalósulás ellenőrzése is. 

A Hatóság a Kérelmezett fentiekben ismertetett nyilatkozatai alapján a telefonos kampányok során 
folytatott általános adatkezelési tájékoztatási gyakorlata vonatkozásában hivatalból megállapítja, 
hogy  a  Kérelmezett  azáltal,  hogy  az  érintetteknek  a  telefonhívás  során  nem  nyújt  alapvető 
általános tájékoztatást a személyes adataik kezelésével kapcsolatban, és ezáltal az érintettek 
érintetti joggyakorláshoz való joga sérül, megsérti az általános adatvédelmi rendelet 13. cikk 
(2) bekezdését, a 24. cikk (1) bekezdését és a 25. cikk (1) bekezdését.  

 

 

 

 

 

21 

V. Jogkövetkezmények 

V.1. A Hatóság a Kérelmező kérelmének részben helyt adott és az általános adatvédelmi rendelet 
58. cikk (2) bekezdés b) pontja alapján megállapította, hogy  

a  Kérelmezett  azáltal,  hogy  jogalap  nélkül  kezelte  a  Kérelmező  telefonszám  adatát, 

- 
megsértette az általános adatvédelmi rendelet 6. cikk (1) bekezdését. 

a Kérelmezett megsértette a Kérelmező 15. cikk (1) bekezdése szerinti hozzáférési jogát és 

- 
a 17. cikk szerinti törléshez való jogát. 

- 
 a  Kérelmezett  azáltal,  hogy  a  telefonos  megkeresésekor  a  Kérelmezőnek  nem  nyújtott 
megfelelő tájékoztatást a személyes adata kezelésével kapcsolatos legfontosabb információkról 
és  az  érintetti  jogai  gyakorlását  elősegítő  információkat  sem  nyújtott  részére,  megsértette  az 
általános adatvédelmi rendelet 12. cikk (1)-(2) bekezdéseit és a 13. cikk (2) bekezdését. 

A  Hatóság  az  általános  adatvédelmi  rendelet  58.  cikk  (2)  bekezdés  b)  pontja  alapján  hivatalból 
megállapította, hogy a Kérelmezett azáltal, hogy az érintetteknek a telefonhívások során nem nyújt 
alapvető általános tájékoztatást a személyes adataik kezelésével kapcsolatban és ezáltal az érintetti 
joggyakorláshoz  való  joguk  sérül,  megsérti  az  általános  adatvédelmi  rendelet  13.  cikk  (2) 
bekezdését, a 24. cikk (1) bekezdését és a 25. cikk (1) bekezdését. A Hatóság emiatt az általános 
adatvédelmi rendelet 58. cikk (2) bekezdés d) pontja alapján hivatalból utasította a Kérelmezettet, 
hogy az általános adatvédelmi rendelet előírásainak megfelelően módosítsa a telefonos kampányok 
során folytatott tájékoztatási gyakorlatát. 

V.2. Az Infotv. 61. § (2) a) és c) pontja alapján – mivel a határozat személyek széles körét érinti és a 
megállapított  jogsértések  jellege  súlyos  –  a  Hatóság  indokoltnak  tartja  jelen  határozatnak  a 
Kérelmezett adatainak közzétételével történő nyilvánosságra hozatalát. 

 

VI. Egyéb kérdések: 

A jelen döntés az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 
82.  §  (1)  bekezdése  alapján  a  közlésével  véglegessé  válik.  Az  Ákr.  112.  §-a,  és  116.  §  (1) 
bekezdése, illetve a 114. § (1) bekezdése alapján a határozattal szemben közigazgatási per útján 
van helye jogorvoslatnak. 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont aa) alpontja bekezdése alapján a Fővárosi Törvényszék kizárólagosan illetékes. A Kp. 27. § (1) 
bekezdés b) pontja alapján a törvényszék hatáskörébe tartozó perben a jogi képviselet kötelező. Kp. 
39. § (6) bekezdése szerint – ha törvény eltérően nem rendelkezik – a keresetlevél benyújtásának 
a közigazgatási cselekmény hatályosulására halasztó hatálya nincs. 

A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  

A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás 
tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2)  bekezdésén  alapul.  A 
közigazgatási per illetékének mértékét az illetékekről szóló 1990. évi XCIII. törvény (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet.  

Az Infotv. 38. § (2) bekezdése szerint a Hatóság feladata a személyes adatok védelméhez, valamint 
a  közérdekű  és  a  közérdekből  nyilvános  adatok  megismeréséhez  való  jog  érvényesülésének 
ellenőrzése és elősegítése, továbbá a személyes adatok Európai Unión belüli szabad áramlásának 
elősegítése. Ugyanezen § (2a) bekezdése szerint az általános adatvédelmi rendeletben a felügyeleti 

 

 

22 

hatóság  részére  megállapított  feladat-  és  hatásköröket  a  Magyarország  joghatósága  alá  tartozó 
jogalanyok  tekintetében  az  általános  adatvédelmi  rendeletben  és  e  törvényben  meghatározottak 
szerint a Hatóság gyakorolja. A Hatóság illetékessége Magyarország egész területére kiterjed. 

A  Hatóság  tekintettel  arra,  hogy  túllépte  az  ügyintézési  határidőt,  az  Ákr.  51.  §  b)  pontja  alapján 
tízezer  forintot  fizet  a  Kérelmezőnek  –  írásban  megjelölendő  választása  szerint  –  bankszámlára 
utalással vagy postai utalvánnyal. 

Ha az előírt kötelezettsége teljesítését a Kérelmezett megfelelő módon nem igazolja, a Hatóság úgy 
tekinti, hogy a kötelezettséget határidőben nem teljesítette. Az Ákr. 132. §-a szerint, ha a kötelezett 
a hatóság végleges döntésében foglalt kötelezésnek nem tett eleget, az végrehajtható. A Hatóság 
határozata  az  Ákr.  82.  §  (1)  bekezdése  szerint  a  közléssel  véglegessé  válik.  Az  Ákr.  133.  §-a 
értelmében a végrehajtást - ha törvény vagy kormányrendelet másként nem rendelkezik - a döntést 
hozó hatóság rendeli el. Az Ákr. 134. §-a értelmében a végrehajtást - ha törvény, kormányrendelet 
vagy önkormányzati hatósági ügyben helyi önkormányzat rendelete másként nem rendelkezik - az 
állami adóhatóság foganatosítja. Az Infotv. 60. § (7) bekezdése alapján a Hatóság határozatában 
foglalt,  meghatározott  cselekmény  elvégzésére,  meghatározott  magatartásra,  tűrésre  vagy 
abbahagyásra 
a 
Hatóság foganatosítja. 

vonatkozásában 

végrehajtását 

kötelezés 

határozat 

irányuló 

a 

Kelt Budapesten az elektronikus aláírás szerint 

 

 
Dr. Péterfalvi Attila 
 
 c. egyetemi tanár 

elnök 

 

 
 
 

 
 

    
 

 
 

 
  

  
 

 
 

 
 

 
 

 
 
 

 

