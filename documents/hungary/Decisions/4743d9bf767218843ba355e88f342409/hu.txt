 

Ügyszám: NAIH-466-11/2022. 
Előzmény ügyszám: NAIH-6580/2021. 
 
 
 

Tárgy: kérelemnek részben helyt adó határozat 
 
 

H A T Á R O Z A T  

 
 
A  Nemzeti  Adatvédelmi  és Információszabadság  Hatóság  (a továbbiakban:  Hatóság)  a  […]  kérelmező 
(lakcíme: […]; a továbbiakban: Kérelmező) nevében eljáró […] (székhely: […]; a továbbiakban: Képviselő) 
által 2021. augusztus 10-én a Hatósághoz  benyújtott  kérelmére, a [Bank] (székhelye: […];  a továbbiakban: 
Kérelmezett)  által  a  Kérelmező  hozzáférési  joga  nem  megfelelő  biztosítása,  valamint  az  adatbiztonsági 
követelmények sérelme tárgyában indult adatvédelmi hatósági eljárásban az alábbi döntéseket hozza: 
 
I. 

A Hatóság a Kérelmező kérelmének helyt ad és elmarasztalja a Kérelmezettet, mert megsértette a 
természetes  személyeknek  a  személyes  adatok  kezelése  tekintetében  történő  védelméről  és  az 
ilyen adatok szabad áramlásáról, valamint a 95/46/EK rendelet hatályon kívül helyezéséről szóló, az 
Európai Parlament és a Tanács 2016/679. számú rendelete (a továbbiakban: GDPR) 15. cikk (1) és 
(3) bekezdését. 
 
A  Hatóság  a  Kérelmező  azon  kérelmét,  hogy  állapítsa  meg,  hogy  a  Kérelmezett  nem  tett  meg 
minden tőle elvárhatót a biztonságos adatkezelés érdekében, elutasítja. 

A  Hatóság  a  Kérelmező  azon  kérelmét,  hogy  kötelezze  a  Kérelmezettet  a  saját  adatkezelési 
szabályzatának betartására, elutasítja. 

A  Hatóság  a  Kérelmező  azon  kérelmét,  hogy  utasítsa  a  Kérelmezettet  a  panaszügyei  teljes 
iratanyagának a rendelkezésére bocsátására, elutasítja. 

A Hatóság a  Kérelmező azon kérelmét, hogy  utasítsa a Kérelmezettet  a  hiányzó hangfelvételek  és 
iratok  –  okmánymásolatok,  rendelkezők  szerződésének  másolata,  széfszerződés  megszűnéséről 
készült dokumentáció – megküldésére, elutasítja. 
 

* * * 

A  jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől  számított  30 
napon  belül  a  Fővárosi  Törvényszékhez  címzett  keresetlevéllel  közigazgatási  perben  megtámadható.  A 
keresetlevelet  a  Hatósághoz  kell  benyújtani,  elektronikusan,  amely  azt  az  ügy  irataival  együtt  továbbítja  a 
bíróságnak.  A  teljes  személyes  illetékmentességben  nem  részesülők  számára  a  közigazgatási  per  illetéke 
30 000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban a jogi képviselet 
kötelező. 
 

I N D O K O L Á S 

 
I. Az eljárás menete 
 
(1) 

A  Kérelmező  2021.  augusztus  10-én  adatvédelmi  hatósági  eljárás  iránti  kérelmet  nyújtott  be  a 
Hatósághoz,  amelyben  előadta,  hogy  álláspontja  szerint  a  Kérelmezett  megsértette  a  hozzáférési 
………………………………………………………………………………………………………… 
ugyfelszolgalat@naih.hu 
1055 Budapest 
Falk Miksa utca 9-11. 
www.naih.hu 
 
 

Tel.: +36 1 391-1400 
Fax: +36 1 391-1410 

II. 

 
III. 

 
IV. 

 
V. 

jogát,  valamint  nem  tett  meg  minden  tőle  elvárhatót  a  biztonságos  adatkezelés  érdekében.  Kérte, 
hogy ezen jogsértések miatt a Hatóság marasztalja el a Kérelmezettet, kötelezze a Kérelmezettet a 
saját  adatkezelési  szabályzatának  betartására,  a  kérelemben  hivatkozott  panaszok  rendelkezésre 
bocsátására, valamint a hiányzó hangfelvételek és iratok megküldésére. 
 
A  Hatóság  a  NAIH-6580-2/2021.  számú,  2021.  augusztus  13-án  kelt  végzésében  felhívta  a 
Képviselőt, hogy képviseleti jogát igazolja tekintettel  arra, hogy az általa benyújtott meghatalmazás 
nem felelt meg az általános közigazgatási rendtartásról szóló 2016. évi CL. törvény (a továbbiakban: 
Ákr.) 14. § (1)  bekezdésében  és az ügyvédi  tevékenységről szóló 2017. évi LXXVIII. törvény  34.  § 
(2)  bekezdésében  foglaltaknak.  A  Képviselő  a  Hatóság  felhívásában  foglaltaknak  2021.  augusztus 
25-én tett eleget. 
 
A  Hatóság  a  NAIH-6580-4/2021.  számú,  2021.  szeptember  1-jén  kelt  végzésében  a  Képviselőnek 
címezve  felhívta  a  Kérelmezőt  a  kérelem  hiányainak  pótlására.  A  Kérelmező  a  hiánypótlási 
felhívásnak  2021.  szeptember  16-án  a  Hatósághoz  e-Papír  szolgáltatás  használatával  érkezett 
nyilatkozatában tett eleget. 

A  Hatóság  a  NAIH-6580-6/2021.  számú,  2021.  szeptember  24-án  kelt  végzésében  értesítette  a 
Kérelmezettet  arról,  hogy  a  Kérelmező  kérelme  alapján  adatvédelmi  hatósági  eljárás  indult,  és  a 
tényállás tisztázása érdekében nyilatkozattételre hívta fel. A Kérelmezett a Hatóság végzését 2021. 
szeptember 29-én vette át. A Kérelmezett nyilatkozata 2021. október 19-én érkezett a Hatósághoz. 

A  Hatóság  a  NAIH-6580-7/2021.  számú,  2021.  szeptember  24-én  kelt  végzésében  a  kérelem 
további  pontosítására  hívta  fel  a Kérelmezőt,  amelyet  a Képviselő 2021.  szeptember  28-án vett  át. 
Ezen  felhívásra  a  Képviselő  nyilatkozata  2021.  október  6-án  érkezett  a  Hatósághoz.  A  Kérelmező 
emellett postai úton, amely küldemény 2021. szeptember 27-én érkezett a Hatósághoz, megküldte a 
Hatóság részére a hiánypótlási felhívásra tett nyilatkozatához tartozó CD mellékletet. 

A  Hatóság  a  Kérelmezett  nyilatkozata  alapján  úgy  ítélte  meg,  hogy  további  kérdések  tisztázása 
szükséges,  ezért  2022.  január  10-én  kelt,  és  11-én  postára  adott  végzésében  nyilatkozattételre, 
illetve  további  dokumentumok  csatolására  hívta  fel  a  Kérelmezettet.  A  Kérelmezett  nyilatkozata 
2022. február 7-én érkezett a Hatósághoz. 

A Hatóság a 2022. február 28-án kelt, NAIH-466-3/2022. és NAIH-466-4/2022. számú végzéseiben 
értesítette a Kérelmezőt és a Kérelmezettet, hogy a bizonyítási eljárást befejezte, tájékoztatta őket, 
hogy gyakorolhatják az iratbetekintési jogukat, illetve további bizonyítási indítványokat tehetnek.  
Mindkét  fél  élt  az  iratbetekintési  jogával.  A  Kérelmező  a  2022.  március  7-én  kelt,  a  NAIH-466-
5/2022.  számú  nyilatkozatában  az  iratbetekintési  kérelmével  egyidejűleg  jelezte,  hogy  nem  kíván 
további bizonyítási indítványt vagy nyilatkozatot tenni. 

A Hatóság az iratbetekintést mindkét ügyfélnek korlátozottan, az általuk meg nem ismerhető védett 
adatok  kitakarása  mellett  biztosította,  amelyről  a  NAIH-466-7/2022.  és  NAIH-466-8/2022.  számú 
végzéseiben értesítette őket. A Kérelmezett 2022. április 6-án kelt, a Hatósághoz 2022. április 11-én 
érkezett  nyilatkozatában  jelezte,  hogy  áttekintette  a  részére  megküldött  iratokat,  és  további 
nyilatkozatot vagy bizonyítási indítványt nem kíván tenni. 

2 

(2) 

(3) 

 
(4) 

 
(5) 

 
(6) 

 
(7) 

(8) 

 
(9) 

 
 
 

 

II. A kérelem, illetve az abban megjelölt jogsértések 
 
(10) 

A  Kérelmező az adatvédelmi  hatósági eljárás  iránti kérelmében azt kifogásolta,  hogy  a hozzáférési 
kérelme  alapján  a  Kérelmezett  nem  bocsátotta  a  rendelkezésére  a  panaszügyekkel  kapcsolatos 
teljes  iratanyag  másolatát,  valamint,  hogy  a  Kérelmezett  nem  bocsátotta  a  rendelkezésére 
valamennyi hangfelvétel, így különösen a 2021. február 8-án keletkezett hanganyag másolatát.  

 
(11) 

(12) 

 
(13) 

A Kérelmező kifogásolta továbbá, hogy a 2021. június 17-én kelt levél mellékleteként a Képviselőhöz 
eljuttatott  CD-n  található  adatok  nem  voltak  titkosítva,  így  ez  álláspontja  szerint  sérti  az 
adatbiztonság  követelményét.  Szintén  az  adatbiztonság  követelményének  érvényesülése  kapcsán 
hivatkozott  arra  is,  hogy  bár  a  Kérelmezett  nyilatkozata  szerint  elküldte  a  Kérelmező  okmányairól 
készült  másolatokat  a  Kérelmezőnek,  azonban  az  a  Kérelmezőhöz  nem  érkezett  meg,  nem  lehet 
tudni, hogy az kinek a részére került megküldésre. 
 
A Kérelmező a jogsértés orvoslására irányuló kérelmében a fentiek miatt kérte a hozzáféréshez való 
joga sérelmének a megállapítását, illetve annak a megállapítását, hogy a Kérelmezett nem tett meg 
minden tőle elvárhatót a biztonságos adatkezelés érdekében.  

Kérte,  hogy  a Hatóság  kötelezze a  Kérelmezettet a  saját adatkezelési  szabályzatának  betartására, 
továbbá  a  hozzáférési  kérelemben  hivatkozott  panaszok  adatainak,  a  panaszügyek 
teljes 
iratanyagának  rendelkezésre  bocsátására,  a  hiányzó  hangfelvételek  és  iratok  –  okmánymásolatok, 
rendelkezők  szerződésének  másolata,  széfszerződés  megszűnéséről  készült  dokumentáció  – 
megküldésére. 

 
III. Tényállás 
 
(14) 

(15) 

 
(16) 

 

A  Kérelmező  2021. február  16-án  hozzáférési  kérelemmel  fordult  a  Kérelmezetthez,  amelyben  úgy 
fogalmazott,  hogy  „Tájékoztatást  kérek  a  kezelt  személyes  adatokról  (NAIH/2019/167/13)!  Kérek 
tájékoztatást  a  panaszokról  (2017.  02.  01.  -  2021.  02.  16.,  az  összes  panasz  összes  adatáról.  Az 
összes,  nem  csak  a  panaszokra  vonatkozó  hangfelvételt  kérem:  nem  csak  a 
felsorolt 
telefonszámokra  és  ügyre  vonatkozóan!”  Ezen  kérelem  kapcsán  a  Kérelmező  megjelölt  három 
telefonszámot  –  +36  20  […];  +36  30  […];  +37  70  […]  –,  amelyekről  az  ügyfélszolgálatot  hívta,  de 
hangsúlyozta,  hogy  a  hívások  nem  kizárólag  ezen  számokról  történtek.  Kérte  továbbá,  hogy  „az 
adatok  értelmezhető  körét  (…)  az  adathordozhatósághoz  való  formátumban  is”  bocsássa  a 
Kérelmezett a rendelkezésére. 
A Kérelmezett 2021. március 10-én két levelet is küldött a Kérelmezőnek. Az egyikben tájékoztatta a 
kérelem  illetékes  szervezeti  egységhez  való  továbbításáról,  és  ezen  leveléhez  mellékelte  a 
Kérelmezettnél  tett  panaszairól  készült  összefoglaló  táblázatot,  amely  tartalmazta  16  panasz 
iktatószámát,  az  ügyfélszámot,  az  ügyfél  nevét,  a  panaszok 
illetve  a  panaszok 
beérkezésének  és  lezárásának  dátumát.  A  másik  levélben  pedig a  Kérelmezett  arról  tájékoztatta a 
Kérelmezőt, hogy a hozzáférési kérelme összetettségére tekintettel a GDPR 12. cikk (3) bekezdése 
alapján a válaszadási határidőt további két hónappal meghosszabbítja. 

típusát, 

A  Kérelmezett  a  Kérelmező  hozzáférési  kérelmét  2021.  április  27-én  kelt  levelével  teljesítette  –  a 
Kérelmező  nevére és lakcímére megküldve –, amelyhez mellékelt egy  jelszóval  védett CD-t, amely 
tartalmazta  a  Kérelmező  személyes  adatait,  továbbá  az  ügyfélszolgálattal  a  Kérelmező  által  a 
kérelemben  megadott 
folytatott  beszélgetésekről  készült  hangfelvételeket, 
összesen 60 darabot. 22 darab hívást a +36 30 […], 38-at a +36 70 […] telefonszámról bonyolított a 

telefonszámokon 

3 

Kérelmező.  A  Kérelmezett  nyilatkozata  szerint  a  Kérelmező  által  megadott  +36  20 […] 
telefonszámról érkező hívásról hanganyagot a Kérelmezett nem talált a rendszereiben. 

Ezen túlmenően felhívta a Kérelmező figyelmét, hogy amennyiben a megküldött másolatokon vagy 
információkon  felüli  vagy  részletesebb  másolatok,  információk  megküldését  is  várja,  úgy  arról 
nyilatkozzon a Kérelmezett felé, figyelemmel a GDPR (63) preambulumbekezdésére. 
 
Ezen  levélre  a  Képviselő  válaszolt  2021.  május  18-án  kelt  levelében,  amelyben  úgy  nyilatkozott, 
hogy a Kérelmező „azt tapasztalta, hogy nem küldték meg részére az összes hanganyagot, amelyek 
rendelkezésére bocsátását kérte. Ezen kívül hiányos tájékoztatást kapott a panaszok kapcsán, és a 
dokumentáció egyébként is hiányos (például: fénymásolt okmányok, pénztárbizonylatok).” 
 
A  Kérelmezett  álláspontja  szerint  a  fenti  nyilatkozat  nem  tekinthető  a  hozzáférési  kérelem 
pontosításának,  de  azért  újból  megvizsgálta  a  korábbi  válaszát,  melynek  során  újabb 
hangfelvételeket  talált  egy,  a  Kérelmező  által  meg  nem  jelölt  vonalas  számról  –  […]  –  folytatott 
beszélgetésekről.  Ezen  hangfelvételeket  a  Kérelmezett  2021.  június  17-én  kelt  tértivevényes 
leveléhez  mellékelten  CD-n  küldte  meg  a  Képviselőnek  címezve,  amely  adathordozó  a  felek 
egybehangzó  nyilatkozata  és  a  Hatóság  rendelkezésére  bocsátott  adathordozó  vizsgálata  alapján 
nem volt titkosítással ellátva. Ezen túlmenően a Kérelmezett arról tájékoztatta a Kérelmezőt, hogy a 
Kérelmezettnél  nyilvántartott  személyi  okmányok  másolata  a  korábbi  betekintés  kérésnél  már 
kiküldésre kerültek. Ezen kijelentés kapcsán a Kérelmezett úgy nyilatkozott, hogy az a válaszlevélbe 
tévesen került bele, a hibát orvosolta, és a Kérelmező részére az okmánymásolatokat a Kérelmező 
rendelkezésére bocsátotta az internetbanki felületén 2021. október 14-én, amelynek megtörténtét a 
Hatóság felé igazolta (NAIH-6580-10/2021. 8. számú melléklet). 
 
A  pénztárbizonylatok  kapcsán  a  Kérelmezett  arról  tájékoztatta  a  Kérelmezőt,  hogy  azoknak  a 
Kérelmezőnél  is  rendelkezésre  kell  állniuk,  továbbá  a  befizetésekről  a  havi  számlakivonatokból  is 
tájékozódhat. 
 
A  Hatóság  azon  kérdésére,  hogy  2021.  április  27-ét  követően  a  Kérelmező  pontosította-e  a 
hozzáférési kérelmét a Kérelmezett úgy nyilatkozott, hogy a Kérelmező mind a hozzáférési kérelem 
benyújtását  megelőzően,  mind  azt  követően  jelentős  számú  panaszt,  hozzáférési  kérelmet, 
megkeresését nyújtott be az elmúlt időszakban, csak 2021. február 16. és 2021. október 14. között 
tizennyolcszor  tett  panaszt  a  Kérelmezettnél.  Ezek  közül  a  Kérelmező  hozzáférési  kérelme 
pontosításának  a  Kérelmezett  álláspontja  szerint  a  Kérelmező  2021.  július  13-én  kelt  kérelme  volt 
tekinthető,  amelyben  kérte  a  Kérelmezett  két  panaszára  –  […]  és  […]  –  adott válaszának  ismételt, 
díjmentes  megküldését.  Tekintettel  arra,  hogy  a  megjelölt  panaszok  egyike  nem  a  Kérelmező 
panasza  volt,  ezért  csak  a  […]  számú  panaszra  adott  válasz  és  a  kapcsolódó  panaszfelvételi 
jegyzőkönyv került ezen kérelem alapján megküldésre a Kérelmező részére 2021. július 15-én.  

A Kérelmező továbbá  2021. július 15-én kérte a […]  számú panasz eredeti szövegének  és az arra 
adott  válasz  internetbankba  való  feltöltését.  A  Kérelmezett  nyilatkozata  szerint  ezt  a  kérést  2021. 
augusztus  5-én  teljesítette.  A  Kérelmező  kizárólag  ebben  a  két  esetben  kérte  2021.  február  16-át 
követően  a  Kérelmezett  nyilatkozata  megtételéig,  2021.  október  14-ig  a  panaszokkal  kapcsolatos 
iratanyag megküldését. 

telefonhívásokról  készült  hangfelvételek  vonatkozásában  a  kérelmét  nem 
A  Kérelmező  a 
pontosította,  nem  adott  meg  újabb  telefonszámokat,  amelyekről  a  Kérelmezettet  hívta  vagy  azon 

4 

 
(17) 

(18) 

(19) 

(20) 

(21) 

 
(22) 

 
(23) 

 

(24) 

(25) 

hívások  időpontját,  amelyek  hangfelvételei  álláspontja  szerint  nem  kerültek  a  rendelkezésére 
bocsátásra. 

A  2021.  február  8-i  hívás  kapcsán  –  amelyet  a  Hatósághoz  intézett  nyilatkozatában  jelölt  meg  a 
képviselő – a Kérelmezett úgy nyilatkozott, hogy ügyfélszám és a hívás időpontja alapján nem tudta 
beazonosítani a hívásról készült hangfelvételt, azonban meg tudta találni a kért hívást. Ezt a hívást a 
korábbi  lekérdezések  nem  hozták  ki.  Tekintettel  arra,  hogy  a  Kérelmező  rejtett  számról  hívta  a 
Kérelmezettet,  ezért  nem  adták  ki  a  korábban,  a  telefonszámokra  lefolytatott  keresések  ezt  a 
beszélgetést találatként. 

A  Kérelmezett  a  Hatóság  felhívására  úgy  nyilatkozott,  hogy  a  hangfelvételek  nem  kerülnek 
automatikusan  hozzárendelésre  az  abban  elhangzottak  alapján  létrehozott  panaszügyhöz.  A 
telefonos  ügyintéző  a  beszélgetés  során  készít  egy  leiratot  az  elhangzott  panaszról,  amelyet 
visszaolvas  a  panaszosnak.  Amennyiben  a  visszaolvasott  panasz  tartalmának  megfelelőségét  a 
panaszos  visszaigazolja,  akkor  az  ügyintéző  a  panaszt  rögzíti.  Ennek  kapcsán  kiemelendő,  hogy 
nem  minden  hívásról  készül  panaszfelvételi  jegyzőkönyv,  csak  azokról,  amelyek  a  hitelintézetekről 
és  a  pénzügyi  vállalkozásokról  szóló  2013.  évi  CCXXXVII.  törvény  (a  továbbiakban:  Hpt.)  szerinti 
pénzügyi panasznak minősülnek. 

(26) 

A  Kérelmezett  a  rögzített  hanganyagok  kikeresését  a  hangfelvételeket  tároló  rendszerben  végzi, 
amelyhez  szükségesek  a  következő  adatok:  a  hívás  időpontja  vagy  behatárolt  időszaka;  az  ügyfél 
telefonszáma,  amelyről  a  hívást  indította;  az  ügyfél  azonosító  száma,  az  ügyfélszám,  telefonszám 
hiányában a hívás időpontja ismeretében a hívást kezelő ügyintéző neve.  

(28) 

(27)  Olyan eset is lehetséges, amikor a hívás már ügyfélszámmal beazonosítva érkezik az ügyintézőhöz. 
Erre akkor kerülhet sor, ha menürendszerben a hívó fél beüti az […] azonosítót és a […] azonosítót. 
Az  azonosítás  sikerességéről  a  számjegyek  beütése  után  a  hívó  fél  visszajelzést  kap.  Az 
azonosítást  követően  tud  a  hívó  fél  menüpontot  választani,  amennyiben  pedig  a  […]-nel  történő 
azonosítás  sikeres  volt,  úgy  a  hívás  beazonosítva  érkezik  az  ügyintézőhöz.  Amennyiben  […]-nel 
történt  az  azonosítás,  úgy  ügyfélszám  alapján  a  hangfelvétel  abban  az  esetben  is  kikereshető  a 
Kérelmezett adatbázisából, ha a hívó fél hívását tovább kapcsolták a bankon belül. 
 
A Kérelmezett a Kérelmező számlái felett rendelkezési joggal rendelkező személyek szerződéseihez 
a Kérelmező általi hozzáférés kapcsán előadta, hogy a Kérelmező számlái felett három személy volt 
rendelkezőként  beállítva, különböző  időpontokban,  különböző számlák  tekintetében.  A  Kérelmezett 
minden esetben külön, saját jogon köt szerződést azon személyekkel,  akik  „[…]” típusú számlákon 
rendelkezők.  A  Kérelmezett  a  Kérelmezőnek  egy  olyan  dokumentumot  küldött  meg,  amely  a 
Kérelmező és a [x] (a továbbiakban: [x]) – a Kérelmezett kvázi jogelődje, […] – között jött létre a [x] 
abban  az  időben  alkalmazott  gyakorlatának  megfelelően,  amelyen  szerepelt  továbbá  a  rendelkező 
neve – […] –  és aláírása is. A  Kérelmezett ezt a dokumentumot a Kérelmező személyes  adatának 
tekinti.  Azokat  a szerződéseket,  amelyeket  a rendelkezőkkel  saját  jogon kötött  a  Kérelmezett, nem 
adta  ki  a  Kérelmezőnek  a  hozzáférési  joga  alapján  mivel  ezeket  a  dokumentumokat  elsősorban  a 
rendelkezők  személyes  adatának  tekinti.  Ilyen,  saját  jogon  kötött  szerződés  készült  […]  és  a  [x] 
között, amely szerződés tartalmazta azt a tényt is, hogy a harmadik személynek a Kérelmező adott 
számlái  vonatkozásában  rendelkezési  joga  van.  […]-val  –  saját  jogán  –  már  a  Kérelmezett  kötött 
szerződést.  A  Kérelmezett  ennek  kapcsán  úgy  nyilatkozott,  hogy  a  fenti,  saját  jogon  kötött 
szerződésekről,  dokumentumokról  erre  irányuló  kérelem  esetén  a  Kérelmező  részére  csak  a  rá 
vonatkozó  részeket  tartalmazó  kivonatot  tud  átadni.  Előadta  továbbá,  hogy  amennyiben  a 
Kérelmező  igényli,  tud  listát  adni  arról,  hogy  mely  számlájához,  mely  időszakban  ki  volt 

 

5 

(29) 

rendelkezőként  hozzákapcsolva.  A  Kérelmezett  ennek  kapcsán  megjegyezte,  hogy  a  Kérelmező 
kérésére állított is elő ilyen listát, amelyet 2021. szeptember 27-én megküldött a részére. 
 
A  széfszerződés  megszüntetéséről  szóló  dokumentáció  kapcsán  a  Kérelmezett  úgy  nyilatkozott, 
hogy  a  széfszerződés  felmondására  a  [x]  és  a  Kérelmező  közötti  megszüntető  dokumentum 
aláírásával került sor […]-én, ezért a Kérelmezett a szerződéses jogviszonyba félként nem lépett be. 
Ebből  kifolyólag  a  Kérelmezett  a  [x]  és  a  Kérelmező  közötti  széfszerződést  megszüntető 
dokumentumot  nem  bocsátotta  a  hozzáférési  kérelme  alapján  a  Kérelmező  rendelkezésére,  és 
annak  hiányát  a  Kérelmező  sem  jelezte  a  Kérelmezett  felé.  A  Kérelmező  Hatósághoz  intézett,  a 
széfszerződés  megszüntetéséről  szóló  dokumentumot  hiányoló  nyilatkozatát  a  Kérelmezett  a 
hozzáférési  kérelem  pontosításának 
tekintette,  és  a  dokumentum  másolatát  megküldte  a 
Kérelmezőnek 2022. január 31-én. 

 
IV. Alkalmazott jogszabályok 
 
A GDPR 2. cikk (1) bekezdése alapján a jelen ügy szerinti adatkezelésre a GDPR-t kell alkalmazni.  
 
GDPR  (63)  preambulumbekezdés:  (…)  Ha  az  adatkezelő  nagy  mennyiségű  információt  kezel  az  érintettre 
vonatkozóan, kérheti az  érintettet,  hogy  az információk közlését megelőzően pontosítsa,  hogy kérése mely 
információkra vagy mely adatkezelési tevékenységekre vonatkozik. 
 
GDPR  4.  cikk  1.  pont:  „személyes  adat”:  azonosított  vagy  azonosítható  természetes  személyre  („érintett”) 
vonatkozó bármely információ; azonosítható az a természetes személy, aki közvetlen vagy közvetett módon, 
különösen  valamely  azonosító,  például  név,  szám,  helymeghatározó  adat,  online  azonosító  vagy  a 
természetes személy testi, fiziológiai, genetikai, szellemi, gazdasági, kulturális vagy szociális azonosságára 
vonatkozó egy vagy több tényező alapján azonosítható; 
 
GDPR 5. cikk (1) bekezdés f) pont: A személyes adatok  kezelését oly módon kell végezni, hogy megfelelő 
technikai  vagy  szervezési  intézkedések  alkalmazásával  biztosítva  legyen  a  személyes  adatok  megfelelő 
biztonsága, az adatok jogosulatlan vagy jogellenes kezelésével, véletlen elvesztésével, megsemmisítésével 
vagy károsodásával szembeni védelmet is ideértve („integritás és bizalmas jelleg”). 
 
GDPR 15. cikk (1) és (3) bekezdés: (1) Az érintett jogosult arra, hogy az adatkezelőtől visszajelzést kapjon 
arra  vonatkozóan,  hogy  személyes  adatainak  kezelése  folyamatban  van-e,  és  ha  ilyen  adatkezelés 
folyamatban  van,  jogosult  arra,  hogy  a  személyes  adatokhoz  és  a  következő  információkhoz  hozzáférést 
kapjon: 

a)  az adatkezelés céljai; 
b)  az érintett személyes adatok kategóriái; 
c)  azon címzettek vagy címzettek kategóriái, akikkel, illetve amelyekkel a személyes adatokat közölték 
vagy  közölni  fogják,  ideértve  különösen  a  harmadik  országbeli  címzetteket,  illetve  a  nemzetközi 
szervezeteket; 

d)  adott  esetben  a  személyes  adatok  tárolásának  tervezett  időtartama,  vagy  ha  ez  nem  lehetséges, 

ezen időtartam meghatározásának szempontjai; 

e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes  adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes  adatok 
kezelése ellen; 

f)  a valamely felügyeleti hatósághoz címzett panasz benyújtásának joga; 
g)  ha az adatokat nem az érintettől gyűjtötték, a forrásukra vonatkozó minden elérhető információ; 

 

6 

h)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást is, valamint legalább ezekben az esetekben az alkalmazott logikára és arra vonatkozó 
érthető információk, hogy az ilyen adatkezelés milyen jelentőséggel bír, és az érintettre nézve milyen 
várható következményekkel jár. 

 
(3)  Az  adatkezelő  az  adatkezelés  tárgyát  képező  személyes  adatok  másolatát  az  érintett  rendelkezésére 
bocsátja.  Az  érintett  által  kért  további  másolatokért  az  adatkezelő  az  adminisztratív  költségeken  alapuló, 
észszerű  mértékű  díjat  számíthat  fel.  Ha  az  érintett  elektronikus  úton  nyújtotta  be  a  kérelmet,  az 
információkat széles körben használt elektronikus formátumban kell rendelkezésre bocsátani, kivéve, ha az 
érintett másként kéri. 
 
GDPR 32. cikk (1) és (2) bekezdés: Az adatkezelő és az adatfeldolgozó a tudomány és technológia állása 
és  a  megvalósítás  költségei,  továbbá  az  adatkezelés  jellege,  hatóköre,  körülményei  és  céljai,  valamint  a 
természetes  személyek  jogaira  és  szabadságaira  jelentett,  változó  valószínűségű  és  súlyosságú  kockázat 
figyelembevételével  megfelelő technikai  és  szervezési  intézkedéseket  hajt  végre  annak  érdekében,  hogy  a 
kockázat  mértékének  megfelelő  szintű  adatbiztonságot  garantálja  […].  A  biztonság  megfelelő  szintjének 
meghatározásakor kifejezetten figyelembe kell venni  az adatkezelésből  eredő olyan kockázatokat, amelyek 
különösen  a  továbbított,  tárolt  vagy  más  módon  kezelt  személyes  adatok  véletlen  vagy  jogellenes 
megsemmisítéséből,  elvesztéséből,  megváltoztatásából,  jogosulatlan  nyilvánosságra  hozatalából  vagy  az 
azokhoz való jogosulatlan hozzáférésből erednek. 
 
GDPR 58. cikk (2) bekezdés a), b), d), f) pont: A felügyeleti hatóság korrekciós hatáskörében eljárva: 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége  megsértette  e 
rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek  az e rendelet szerinti  jogai 
gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott  esetben 
meghatározott módon és meghatározott időn belül – hozza összhangba e rendelet rendelkezéseivel; 
 
GDPR  77.  cikk  (1)  bekezdés:  Az  egyéb  közigazgatási  vagy  bírósági  jogorvoslatok  sérelme  nélkül,  minden 
érintett jogosult arra, hogy  panaszt tegyen egy felügyeleti hatóságnál  – különösen a szokásos tartózkodási 
helye,  a  munkahelye  vagy  a  feltételezett  jogsértés  helye  szerinti  tagállamban  –,  ha  az  érintett  megítélése 
szerint a rá vonatkozó személyes adatok kezelése megsérti e rendeletet. 
 
Az Infotv. 2. § (2) bekezdés: Személyes adatoknak az (EU) 2016/679 európai parlamenti és tanácsi rendelet 
(a  továbbiakban:  általános  adatvédelmi  rendelet)  hatálya  alá  tartozó  kezelésére  az  általános  adatvédelmi 
rendeletet  a  III-V.  és  a  VI/A.  Fejezetben,  valamint  a  3.  §  3.,  4.,  6.,  11.,  12.,  13.,  16.,  17.,  21.,  23-24. 
pontjában, a 4. § (5) bekezdésében, az 5. § (3)-(5), (7) és (8) bekezdésében, a 13. § (2) bekezdésében, a 
23. §-ban, a 25. §-ban, a 25/G. § (3), (4) és (6) bekezdésében, a 25/H. § (2) bekezdésében, a 25/M. § (2) 
bekezdésében,  a  25/N.  §-ban,  az  51/A.  §  (1)  bekezdésében,  az  52-54.  §-ban,  az  55.  §  (1)-(2) 
bekezdésében,  az  56-60.  §-ban,  a  60/A.  §  (1)-(3)  és  (6)  bekezdésében,  a  61.  §  (1)  bekezdés  a)  és  c) 
pontjában, a 61. § (2) és (3) bekezdésében, (4) bekezdés b) pontjában és (6)-(10) bekezdésében, a 62-71. 
§-ban,  a  72.  §-ban,  a  75.  §  (1)-(5)  bekezdésében,  a  75/A.  §-ban  és  az  1.  mellékletben  meghatározott 
kiegészítésekkel kell alkalmazni. 

Az Infotv. 60. § (1) bekezdése alapján a személyes adatok védelméhez való jog érvényesülése érdekében a 
Hatóság  hivatalból  adatvédelmi  hatósági  eljárást  indíthat.  Az  adatvédelmi  hatósági  eljárásra  az  általános 

 

7 

közigazgatási rendtartásról szóló 2016. évi CL. törvény (a továbbiakban: Ákr.) szabályait kell alkalmazni az 
Infotv.-ben meghatározott kiegészítésekkel és az általános adatvédelmi rendelet szerinti eltérésekkel. 

Az  adatvédelmi  hatósági  eljárásra  az  általános  közigazgatási  rendtartásról  szóló  2016.  évi  CL.  törvény  (a 
továbbiakban: Ákr.) szabályait kell alkalmazni az Infotv.-ben meghatározott kiegészítésekkel és az általános 
adatvédelmi rendelet szerinti eltérésekkel. 

A postai szolgáltatásokról szóló 2012. év CLIX. törvény (a továbbiakban: Postatv.) 2. § 40. pont: tértivevény-
szolgáltatás:  járulékos  szolgáltatásnak  minősülő  -  könyvelt  küldeményekhez  igénybe  vehető  -  postai 
többletszolgáltatás, amely alapján a postai szolgáltató a kézbesítés napját, valamint a jogosult átvevő nevét 
és  aláírását  rögzítő  okiratot  vagy  erre  irányuló  szerződés  esetén  annak  digitalizált  változatát  a  feladónak 
visszajuttatja,  vagy  az  aláírást  rögzítő  technikai  eszközzel  készített  adatokat  a  feladó  rendelkezésére 
bocsátja; 

A  postai  szolgáltatások  nyújtásának  és  a  hivatalos  iratokkal  kapcsolatos  postai  szolgáltatás  részletes 
szabályairól, valamint a postai szolgáltatók általános szerződési feltételeiről és a postai szolgáltatásból kizárt 
vagy feltételesen szállítható küldeményekről szóló 335/2012. (XII. 4.) Korm. rendelet 22. § (5b) bekezdés (a 
továbbiakban  Postai  korm. 
feladott  postai  küldemény 
kézbesítésekor  a  küldemény  átvételének  igazolásaként  a  tértivevénynek  vagy  a  tértivevénynek  megfelelő 
elektronikus dokumentumnak tartalmaznia kell az átvevő személy olvasható nevét, továbbá azon az átvevő 
saját kezű aláírásán túl - kivéve, ha a küldeményt a címzett veszi át - fel kell tüntetni az átvétel jogcímét is. 

többletszolgáltatással 

rend.):  Tértivevény 

V. Döntés 
 
V.1. A kérelem terjedelme, a hozzáférési jog sérelme  
 
Hangfelvételek 
 
(30) 

A  Kérelmező  a  Hatóság  felhívására  több  olyan  dokumentumot,  illetve  egy  hangfelvételt  jelölt  meg, 
amelyeknek  a  rendelkezésére  bocsátásának  elmaradásával  a  Kérelmezett  megsértette  a 
hozzáférési  jogát.  A  Hatóság  a  Kérelmező  hozzáférési  kérelme  Kérelmezett  általi  teljesítésének 
megfelelőségét  csak  ezen  dokumentumok  és  hangfelvétel  vonatkozásában  vizsgálja.  Ennek  oka, 
hogy a kérelemre indult hatósági eljárásban  a kérelmet a Hatóságnak az abban foglalt tartalommal 
és indokok alapján kell elbírálnia, a jogsérelem valószínűsítése a kérelmezőt terheli.  
 
A Kérelmező a képviselője által benyújtott adatvédelmi hatósági eljárás iránti kérelmében, amelyben 
a jogsértést megvalósító magatartásként többek között azt jelölte meg, hogy „kérte a hangfelvételek 
kiadását,  amelyeket  nem  teljeskörűen  juttattak  el  hozzá.”  A  Hatóság  a  NAIH-6580-4/2021.  számú 
végzésében  hiánypótlásra  hívta  fel  a  Kérelmezőt,  hogy  pontosítsa  a  jogsértés  megvalósító 
magatartás leírását, és amennyiben a Kérelmező hozzáférési kérelmének Kérelmezett általi hiányos 
teljesítését kifogásolja, nyilatkozzon, hogy mely hangfelvételek rendelkezésére bocsátását kérte, és 
ezek  közül  melyeket  kapta  meg.  A  képviselő  a  hiánypótlási  felhívásra  adott  válaszában  úgy 
nyilatkozott, hogy a Kérelmező az összes panaszügyben az összes hangfelvétel megküldését kérte, 
de  nem  kapta  meg  az  összeset,  többek  között  azokat  sem,  amelyek  esetében  ismeretlen 
telefonszámról telefonált. Kifejtette továbbá, hogy álláspontja szerint a Kérelmezettnek elő kell tudnia 
keresni  az  összes  azonosított,  és  ezáltal  a  Kérelmezőhöz  kapcsolható  hívást  függetlenül  a  hívó 
oldali  kapcsolási  számoktól,  illetve  azok  rejtett  jellegétől.  A  Hatóság  a  NAIH-6580-7/2021.  számú 
végzésében  felhívta  a  Kérelmezőt,  hogy  jelölje  meg  pontosan,  hogy  mely  felvételeket  nem 
bocsátotta  a  rendelkezésére  a  Kérelmezett,  és  kérte,  hogy  adjon  meg  olyan  információt  – 

8 

(31) 

 

telefonszám vagy a hívás időpontja – amely alapján a Hatóság a hiányzó felvételt azonosítani tudja. 
Továbbá  figyelmeztette  a  Kérelmezőt,  hogy  ezen  hiányzó  felvételek  azonosítása,  megjelölése 
hiányában azok rendelkezésre bocsátására sem fogja tudni kötelezni a Kérelmezettet. A Kérelmező 
képviselője a 2021. október 16-án kelt válaszlevelében hiányzó felvételként konkrétan csak a 2021. 
február  8-i  telefonbeszélgetésről  készült  hangfelvételt  jelölte  meg  és  megjegyezte,  hogy  a 
Kérelmezett  minden  alkalommal  „be  tudja  azonosítani  a  hívó  személyét,  így  a  hanganyagoknak  a 
panaszkezelés során akkor is rendelkezésre kellene állniuk, ha ismeretlen számról érkezett a hívás.” 
Tekintettel  tehát  arra,  hogy  a  Kérelmező  a  Hatóság  felhívása  ellenére  nem  jelölte  meg  konkrétan, 
hogy  mely  hívásairól  készült  hangfelvételek  másolatát  nem  bocsátotta  a  Kérelmezett  a 
rendelkezésére az álláspontja szerint, és további hívások megtörténtét, valamint az azokról készült 
hangfelvételek kiadásának  elmaradását az eljárás során nem  valószínűsítette, így a hangfelvételek 
kapcsán  a  Hatóság  kizárólag  azt  vizsgálta  a  jelen  eljárásban,  hogy  a  2021.  február  8-i 
beszélgetésről készült hangfelvételhez kapott-e hozzáférést a Kérelmező. 

A csatolt adathordozók és a Kérelmezett nyilatkozata  alapján megállapítható, hogy a Kérelmezett a 
Kérelmező 2021. február 16-án kelt hozzáférési kérelmére adott, 2021. április 27-i válasza részeként 
nem  bocsátotta  a  Kérelmező  rendelkezésére  a  2021.  február  8-án  készült  hangfelvétel  másolatát, 
ezzel megsértve a Kérelmező GDPR 15. cikk (3) bekezdése szerinti hozzáférési jogát.  

 
(32) 

 
Okmánymásolatok 
 
(33) 

A  Kérelmezett  a  Kérelmező  hozzáférési  kérelmére  adott,  2021  április  27-i  válaszához  nem 
mellékelte a Kérelmező általa kezelt okmánymásolatait – majd utóbb, a 2021. június 17-i levelében 
tévesen tájékoztatta a képviselőt arról, hogy azok a részére megküldésre kerültek. Ebből kifolyólag a 
Kérelmező  az  adatbiztonság  követelményének  érvényesülése  kapcsán  hivatkozott  arra,  hogy  nem 
lehet tudni, hogy kinek, milyen módon küldte el az okmánymásolatait a Kérelmezett, mivel azok sem 
hozzá, sem a képviselőjéhez nem érkeztek meg. 
 
Ennek kapcsán a Hatóság megállapítja, hogy a Kérelmezett megsértette a GDPR 15. cikk (1) és (3) 
bekezdéseit,  amikor  a  másolatokat  a  2021.  február  16-án  kelt  hozzáférési  kérelmére  adott 
válaszához  nem  mellékelte,  és  utóbb  azok  megküldéséről  tévesen  tájékoztatta  a  Kérelmezőt. 
Tekintettel továbbá arra, hogy az okmánymásolatok 2021. október 14-ig, azoknak az internetbankba 
való feltöltéséig  nem  kerültek  a  Kérelmező  részére  megküldésre, így  azok  elküldése kapcsán  –  az 
adatvédelmi  hatósági  eljárását  megelőző 
fel  az  adatbiztonsági 
követelmények sérelme. 

időszakban  –  nem  merült 

(34) 

 
Széfszerződés megszüntetéséről szóló dokumentáció 

 
A széfszerződés a Kérelmező és a [x] között jött létre, majd az még […] előtt megszüntetésre került 
[…].  A  Kérelmezett  tehát  a  széfbérleti  jogviszonyba  bár  félként  nem  lépett  be,  de  a  jogviszony 
megszüntetésével  kapcsolatos  dokumentumot  kezelte,  és  azt  2022.  január  31-én  kelt  levele 
mellékleteként a Kérelmezett rendelkezésére is bocsátotta. Tekintettel arra, hogy ezen dokumentum 
adattartalma  a  Kérelmező  személyes  adatának  minősül,  és  a  Kérelmezett  már  korábban  a 
Kérelmező  rendelkezésére  bocsátotta  a  „Megállapodás  széfbérleti  szerződés  módosításáról”  szóló 
dokumentumot,  azaz  azzal  tisztában  volt,  hogy  a  széfbérlettel  kapcsolatban  is  kezeli  a  Kérelmező 
személyes adatait, ezért a Hatóság megállapítja, hogy a Kérelmezett megsértette a GDPR 15. cikk 
(3)  bekezdését,  amikor  a  széfbérleti  szerződés  megszüntetésével  kapcsolatos  dokumentumot  nem 
küldte meg a Kérelmező részére a 2021. április 27-én kelt leveléhez mellékelve. 

9 

(35) 

 

(36) 

A  Hatóság  a  (32)-(34)  bekezdésben  foglaltak  kapcsán  szükségesnek  tartja  megjegyezni  –  nem 
érintve a megállapítások érvényességét – hogy a Kérelmező a 2021. február 16-án kelt hozzáférési 
kérelmében  nem  kért  kifejezeten  másolatot  a  személyes  adatairól,  illetve  a  személyes  adatait 
tartalmazó  dokumentumokról,  hanem  általánosságban  kért  tájékoztatást  a  Kérelmezett  által  kezelt 
személyes  adatairól.  A  Kérelmezőnek  hosszú  ideje  fennálló  ügyfélkapcsolata  van  a  Kérelmezettel, 
illetve volt az […] megelőzően a [x]-kal, több számlát vezet a Kérelmezettnél, és számos különböző 
szolgáltatást veszt igénybe, azaz a Kérelmezett róla nagy számú személyes adatot kezel, azonban a 
Kérelmezett  hiába  kérte  a  kérelme  pontosítására,  ezt  a  Kérelmező  nem  tette  meg,  nem  működött 
együtt  a  Kérelmezettel  annak  érdekében,  hogy  a  kérelme  az  általa  kívánt  tartalommal  kerüljön 
teljesítésre. 

 
Rendelkezők szerződéseinek másolatai 
 
(37) 

A  Kérelmezett  a  Kérelmező  hozzáférési  kérelmére  nem  bocsátotta  a  rendelkezésére  azon, 
rendelkezőkkel  kötött  szerződések  másolatát,  amelyeket  velük  saját  jogukon  kötött  ő  vagy  a  [x], 
mivel álláspontja szerint ezen szerződések mint egységes dokumentumok nem a Kérelmező, hanem 
a  rendelkező  személyek  személyes  adatának  minősülnek,  és  azokból  legfeljebb  kivonatok  lettek 
volna  a  Kérelmező  rendelkezésére  bocsáthatók.  Ebből  kifolyólag  a  Kérelmezett  nem  bocsátotta  a 
Kérelmező  rendelkezésére  […]  és  a  [x]  között  létrejött  szerződést,  valamint  a  Kérelmezett  […]-val 
kötött  szerződésének  másolatát.  A  Hatóság  osztja  a  Kérelmezett  álláspontját,  miszerint  a 
rendelkezőkkel  önállóan  kötött  szerződések  az  ő  személyes  adatuknak  minősülnek.  A  [x]  és  […] 
között  létrejött  szerződésben  kizárólag  a  meghatalmazással  érintett  számlaszám,  a  neve  és  az 
aláírása,  míg  a  Kérelmezett  és  […]  között  létrejött  szerződésben  a  keretszerződés  azonosítója,  a 
neve,  a  költségviselő  számlaszáma  minősülnek  a  Kérelmező  személyes  adatának.  A  Hatóság 
álláspontja  szerint  a  Kérelmező  ezen  személyes  adatok  kezeléséről  a  kérelmére  kapott 
tájékoztatást, ezen adatok kezeléséről tudomással bírt.  
 
A  Hatóság  hangsúlyozza,  hogy  a  személyes  adatok  másolatának  az  érintett  rendelkezésére 
bocsátása  nem  egy  önálló,  a  hozzáférési  jogtól  különböző  jog,  hanem  a  hozzáférési  jog 
biztosításának  egy  módja.  Ez  azt  jelenti,  hogy  a GDPR  15.  cikk  (3)  szerinti  jogosultság gyakorlása 
nem járhat a hozzáférési jog terjedelmének kiszélesítésével. A GDPR 15. cikk (3) bekezdése szerint 
az  adatkezelés  tárgyát  képező  személyes  adatok  másolatát  kell  az  érintett  rendelkezésére 
bocsátani,  azaz  ezen  jogosultság  alapján  nem  kérhető  olyan  információkhoz,  adatokhoz  való 
hozzáférés, amelyhez a GDPR 15. cikk (1) bekezdésére hivatkozással nem férhet hozzá az érintett, 
tehát  a  jogosultságok  terjedelme  megegyezik.  Ebből  kifolyólag  az  adatkezelő  nem  kötelezhető  az 
adatkezeléssel  össze  nem  függő  információk  és  dokumentumok  szolgáltatására,  továbbá  nem 
köteles  automatikusan  átadni  olyan  dokumentumot  sem  teljes  terjedelmében,  amelyben  bár  kezeli 
az  érintett  személyes  adatát,  de  egyébként  a  dokumentum  egésze  nem  tekinthető  az  érintett 
személyes  adatának.  Ez  alól  természetesen  kivételt  jelentenek  azok  a  dokumentumok,  melyeknek 
teljes egésze az érintett személyes adatának minősülnek. 
 
A  személyes  adatok  másolatához  való  hozzáférés  joga  nem  feltétlenül  jelenti  a  személyes  adatot 
tartalmazó  eredeti  dokumentumokról  készült  másolatok  rendelkezésre  bocsátását  –  amennyiben  a 
dokumentum  egésze  nem  személyes  adat  –,  vagy  a  személyes  adatok  másolatának  olyan 
kontextusban  való  átadását,  amilyen  formában  annak  a  kezelése  az  adatkezelőnél  történik  –  pl. 
nyilvántartásról  készült  képernyőmentés  –,  azaz  adott  esetben  a  személyes  adatok  másolatához 
való  hozzáférés  joga  az  adatkezelő  kezelésében  lévő  személyes  adatokról  készült  összeállítással, 
összefoglalással is teljesíthető. 

10 

(38) 

(39) 

 

(40)  Mindezek  alapján  a  Hatóság  megállapítja,  hogy  a  Kérelmezett  nem  sértette  meg  a  Kérelmező 
hozzáférési  jogát,  amikor  nem  bocsátotta  a  rendelkezésére  a  rendelkezőkkel  kötött  szerződések 
másolatait. 

 
Panaszok iratanyagaihoz való hozzáférés 
 
(41) 

február  16-án  kelt  hozzáférési  kérelmében  úgy 

A  Kérelmező  a  2021. 
fogalmazott,  hogy 
„Tájékoztatást  kérek  a  kezelt  személyes  adatokról  (NAIH/2019/167/13)!  Kérek  tájékoztatást  a 
panaszokról (2017. 02. 01.  - 2021. 02. 16.), az összes panasz összes adatáról.” Ennek kapcsán a 
Kérelmező képviselője úgy nyilatkozott, hogy ezalatt a Kérelmező a panaszügyek teljes iratanyagát 
értette.  A  Hatóság  álláspontja  szerint  a  Kérelmező  kérelmének  megfogalmazásából  a  szavak 
általános jelentése szerint nem következett az a tartalom, amelyet a Kérelmező tulajdonított neki. A 
panaszok vonatkozásában a Kérelmező csak hangfelvételek másolatát említette meg a kérelmében, 
az  iratanyagok  másolatát  nem,  sőt  a  Kérelmező  a  panaszok  adatairól,  nem  a  panaszaival 
összefüggésben kezelt személyes adatairól kért tájékoztatást. 
 
Általánosságban  elmondható,  hogy  a  Hatóság  álláspontja  szerint  az  adatkezelők  csak  abban  az 
esetben kötelesek a hozzáférési kérelmeket iratmásolatok rendelkezésre bocsátásával teljesíteni, ha 
azt  az  érintett  kéri,  akár  kifejezetten,  akár  az  igény  a  kérelemből  egyértelműen  kiolvasható,  és  a 
teljesítésnek egyéb akadálya nincs. Ellenkező esetben azonban az adatkezelő a GDPR adta keretek 
között  szabadon  választhatja  meg,  hogy  iratmásolatok  útján  nyújt  tájékoztatást  a  kezelt  személyes 
adatokról vagy a kérelem teljesítésére más módot választ. 

 
(43)  Mindezek alapján a Hatóság azt állapítja, meg, hogy a Kérelmezett nem sértette meg a Kérelmező 
hozzáférési jogát, amikor nem bocsátotta a rendelkezésére valamennyi panasza teljes iratanyagát a 
2021.  február  16-án  kelt  kérelme  alapján.  A  Hatóság  álláspontja  szerint  nem  eshet  a  Kérelmezett 
terhére, és az nem a Kérelmezett felelősségi körébe tartozik, hogy a Kérelmező hozzáférési kérelme 
nem  volt  kellően  konkrét  és  pontosan  megfogalmazott,  illetve  hogy  abból  nem  derült  ki 
egyértelműen,  hogy  ténylegesen  mihez  szeretett  volna  hozzáférni  a  Kérelmező.  A  Hatóság 
megjegyzi,  hogy  a  Kérelmező  utóbb  sem  jelezte  a  Kérelmezett  felé,  hogy  a  kérelme  álláspontja 
szerint a panaszok teljes iratanyagára, az azzal összefüggésben kezelt személyes adataira kiterjedt, 
és az iratokról másolatot szeretne kapni. 

 
V.2. Adatbiztonság követelménye 
 
(44) 

A Kérelmező álláspontja szerint a Kérelmezett megsértette a biztonságos adatkezelés elvét, amikor 
a 2021. június 17-én kelt, tértivevényes küldeményként feladott, a Kérelmező képviselőjének címzett 
levele  mellékletét  képező,  hangfelvétel  másolatokat  tartalmazó  CD-t  a  Kérelmezett  nem  látta  el 
titkosítással. 
 
A GDPR 5. cikk (1) bekezdés f) pontja szerint a személyes adatok kezelését oly módon kell végezni, 
hogy  megfelelő  technikai  vagy  szervezési  intézkedések  alkalmazásával  biztosítva  legyen  a 
személyes  adatok  megfelelő  biztonsága,  az  adatok  jogosulatlan  vagy  jogellenes  kezelésével, 
véletlen elvesztésével, megsemmisítésével vagy károsodásával szembeni védelmet is ideértve. 

A GDPR 32. cikk (1) és (2) bekezdései szerint az adatkezelőnek az érintett természetes személyek 
magánéletére  jelentett  kockázatok  figyelembevételével  kell  megterveznie  az  adatkezelés  során 
intézkedéseket.  A  biztonság  megfelelő  szintjének  meghatározásakor 
alkalmazott  biztonsági 

11 

(42) 

(45) 

 
(46) 

 

figyelembe kell venni az adatkezelésből eredő olyan kockázatokat, amelyek a személyes adatokhoz 
való jogosulatlan hozzáférésből erednek. 
 
A Postai korm. rend. 22. § (5b) bekezdés szerint  a tértivevény többletszolgáltatással feladott postai 
küldemény  kézbesítésekor  a  küldemény  átvételének  igazolásaként  a  tértivevénynek  vagy  a 
tértivevénynek  megfelelő  elektronikus  dokumentumnak  tartalmaznia  kell  az  átvevő  személy 
olvasható nevét, továbbá azon az átvevő saját kezű aláírásán túl - kivéve, ha a küldeményt a címzett 
veszi  át  -  fel  kell  tüntetni  az  átvétel  jogcímét  is.  Ebből  kifolyólag  a  tértivevényesen  feladott 
küldemények  nem  adhatók  át  olyan  személynek,  aki  az  átvételre  nem  rendelkezik  megfelelő 
jogcímmel.  

Ezen túlmenően a GDPR-ban rögzített szabályok, előírások a technológiasemlegességet célozzák, 
azaz  önmagában  csak  azért  nem  szükséges  szigorúbb  adatbiztonsági 
intézkedéseket 
foganatosítania  az  adatkezelőknek,  mert  pl.  a  hozzáférési  kérelem  teljesítése  során  bizonyos 
adatokat  elektronikus  formában  adathordozón  bocsátanak  az  érintett  rendelkezésére,  miközben 
például  az  adathordozót  kísérő  papír  alapú  levél  ugyanúgy  tartalmaz  az  érintettre  vonatkozó 
személyes  adatokat.  Ez  természetesen  nem  jelenti  azt,  hogy  soha,  semmilyen  esetben  nincs 
szükség  az  érintetti  személyes  adatokat  tartalmazó  adathordozók  titkosítására,  jelszóval  való 
védelmére, azonban a konkrét esetben a  Képviselő részére való tértivevényes küldeményként való 
feladás megfelelő, az esetleges kockázatokkal arányos adatbiztonsági intézkedésnek minősült. 

A  Hatóság  megállapítja,  hogy  a  konkrét  esetben  nem  sérült  az  adatbiztonság  követelménye,  a 
küldeményt a Képviselő munkatársa vette át, annak tartalmát arra jogosulatlan személy a Kérelmező 
nyilatkozata szerint nem ismerte meg.  

(47) 

 
(48) 

 
(49) 

 
V.3. Döntés a Kérelmező kérelmeiről 
 
(50) 

A  Hatóság  a  kérelmező  kérelmének  helyt  ad,  és  megállapítja,  hogy  a  Kérelmezett  megsértette  a 
GDPR 15. cikk (1) és (3) bekezdése szerinti hozzáférési jogát. 
 
A  Hatóság  a  Kérelmező  azon  kérelmét,  hogy  állapítsa  meg,  hogy  a  Kérelmezett  nem  tett  meg 
minden  tőle  elvárhatót  a  biztonságos  adatkezelés  érdekében,  elutasítja  az  IV.2.  pontban  foglaltak 
alapján. 

A  Hatóság  a  Kérelmező  azon  kérelmét,  hogy  kötelezze  a  Kérelmezettet  a  saját  adatkezelési 
szabályzatának betartására, elutasítja tekintettel arra, hogy ilyen jogkövetkezményt a GDPR 58. cikk 
(2) bekezdése nem ismer. 

A  Kérelmező  azon  kérelmét,  hogy  a  Hatóság  utasítsa  a  Kérelmezettet  a  panaszügyei  teljes 
iratanyagának  a  rendelkezésére  bocsátásra,  a  Hatóság  elutasítja  az  IV.1.  pont  Panaszok 
iratanyagaihoz való hozzáférés alcím alatti megállapítások alapján. 

A Kérelmező azon kérelmét, hogy a Hatóság utasítsa a Kérelmezettet  a hiányzó hangfelvételek és 
iratok  –  okmánymásolatok,  rendelkezők  szerződésének  másolata,  széfszerződés  megszűnéséről 
készült dokumentáció –  megküldésére,  a Hatóság  elutasítja, tekintettel arra, hogy az IV.1. pontban 
írtakra  figyelemmel,  ezeket  a  Kérelmezett  már  az  eljárás  során  a  Kérelmező  rendelkezésére 
bocsátotta. 

12 

(51) 

 
(52) 

 
(53) 

 
(54) 

 

 

V.4. Jogkövetkezmények 

(55) 

 
(56) 

 
A  Hatóság  a  Kérelmező  kérelmének  helyt  adva  a  GDPR  58.  cikk  (2)  bekezdés  b)  pontja  alapján 
elmarasztalja a Kérelmezettet, mert megsértette a GDPR 15. cikk (3) bekezdését. 

A fentiek alapján a Hatóság a rendelkező részben foglaltak szerint döntött. 
 

VI. Egyéb kérdések 

(57) 

(58) 

(59) 

 
(60) 

(61) 

(62) 

 

A Hatóság hatáskörét az Infotv. 38. § (2) és (2a) bekezdése határozza meg, illetékessége az ország 
egész területére kiterjed. 
 
A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 82. § 
(1) bekezdése alapján a közlésével véglegessé válik.  
 
Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal és a 
megszüntető végzéssel szemben közigazgatási per útján van helye jogorvoslatnak. 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni  közigazgatási  per  törvényszéki  hatáskörbe  tartozik,  a  perre  a  Kp.  13.  §  (3)  bekezdés  a) 
pont aa) alpontja alapján a Fővárosi Törvényszék kizárólagosan illetékes.  A Kp. 27. § (1) bekezdés 
b) pontja alapján a törvényszék hatáskörébe tartozó perben a  jogi képviselet kötelező.  A  Kp. 39. § 
(6)  bekezdése  szerint  a  keresetlevél  benyújtásának  a  közigazgatási  cselekmény  hatályosulására 
halasztó hatálya nincs. 
 
A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  
 
A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás 
tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2)  bekezdésén  alapul.  A 
közigazgatási  per  illetékének  mértékét  az  illetékekről  szóló  1990.  évi  XCIII.  törvény  (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet.  

 
Budapest, 2022. április 13.     

Dr. Szabó Endre Győző 

elnökhelyettes 

 
 

 

13 

