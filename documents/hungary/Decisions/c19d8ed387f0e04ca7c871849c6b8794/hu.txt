Ügyszám: NAIH-3145-5/2021.

Tárgy: részben helyt adó határozat, végzés eljárás részbeni
megszüntetéséről és üzleti titkokkal kapcsolatban

Előzmény: NAIH/2019/6534.
NAIH/2020/98/
A Nemzeti Adatvédelmi és Információszabadság Hatóság (a továbbiakban: Hatóság) […]
kérelmező (a továbbiakban: Kérelmező) a […] (a továbbiakban: Kérelmezett) a Kérelmezővel 2000.
szeptember 27. napján kötött devizaszámla szerződéssel (a továbbiakban: devizaszámla
szerződés) összefüggő jogellenes adatkezelés tárgyában 2019. augusztus 29. napján benyújtott
kérelme nyomán indult adatvédelmi hatósági eljárásban az alábbi döntéseket hozza:
I.1. A Hatóság a határozatában a Kérelmező kérelmének
részben helyt ad
és megállapítja, hogy a Kérelmezett megfelelő jogalap és cél hiányában tárolta 2018. május 25. és
2019. november 8. napja közötti időszakban a devizaszámla szerződéssel és azzal összefüggő
dokumentációval összefüggésben a Kérelmező személyes adatait.
I.2. A Hatóság a határozatában a Kérelmező személyes adatai törlésének kötelezésére, az
információs önrendelkezési jogról és az információszabadságról szóló 2011. évi CXII. törvénynek (a
továbbiakban: Infotv.) az Európai Unió adatvédelmi reformjával összefüggő módosításáról, valamint
más kapcsolódó törvények módosításáról szóló 2018. évi XXXVIII. törvénnyel kihirdetett - 2018.
július 26-ától hatályos Infotv. 4. § (1) – (4) bekezdésének és 20. § ac) pontja megsértésének
megállapítására, a természetes személyeknek a személyes adatok kezelése tekintetében történő
védelméről és az ilyen adatok szabad áramlásáról, valamint a 95/46/EK irányelv hatályon kívül
helyezéséről szóló (EU) 2016/679 rendelet (a továbbiakban: általános adatvédelmi rendelet vagy
GDPR) 5. cikk (1) bekezdés a), b), d), e), f) pontjának és a (2) bekezdésének megsértésére
irányuló kérelmét
elutasítja.
I.3.A Hatóság kötelezi a Kérelmezettet, hogy a bírósági felülvizsgálat kezdeményezésére
irányadó keresetindítási határidő lejártát, illetve felülvizsgálat kezdeményezése esetén a bíróság
döntését követő 15 napon belül nyilatkozzon arról, hogy a határidőn túl tárolt, már megsemmisített
szerződés minden kapcsolódó dokumentációját megsemmisítette.

II. A Hatóság a végzésével a hatósági eljárást a 2018. május 25. napját megelőző adatkezelések
vizsgálata tekintetében
megszünteti.
III. A Hatóság a végzésével a Kérelmezett anonimizálási/törlési módszertanának, valamint a banki
rendszerek neveinek üzleti titokként való kezelésére irányuló kérelmének helyt ad.

2

IV. A Hatóság a végzésével a Kérelmezett konszolidált beszámolójának a Hatóság rendelkezésére
bocsátott részében a Hatóság által üzleti titokként való kezelésére irányuló kérelmét elutasítja.
Az I.3. pont szerinti kötelezettség teljesítését a Kérelmezettnek az intézkedés megtételétől számított
15 napon belül kell írásban – az azt alátámasztó bizonyítékok és az esetleges érdekmérlegelés
előterjesztésével együtt – igazolnia a Hatóság felé. A kötelezettség nem teljesítése esetén a
Hatóság elrendeli a határozat végrehajtását.

***
Az I. számú határozattal és a II. végzéssel szemben közigazgatási úton jogorvoslatnak helye nincs,
de az a közléstől számított 30 napon belül a Fővárosi Törvényszékhez címzett keresetlevéllel
közigazgatási perben megtámadható. A keresetlevelet elektronikusan, a Hatósághoz kell benyújtani,
amely azt az ügy irataival együtt továbbítja a bíróságnak. A tárgyalás tartása iránti kérelmet a
keresetlevélben jelezni kell. A végzéssel szemben előterjesztett keresetlevelet a bíróság
egyszerűsített perben tárgyaláson kívül bírálja el. A teljes személyes illetékmentességben nem
részesülők számára a bírósági felülvizsgálati eljárás illetéke 30 000 Ft, a per tárgyi illetékfeljegyzési
jog alá esik. A Fővárosi Törvényszék előtti eljárásban a jogi képviselet kötelező.
A III. és IV. pont szerinti végzéssel szemben nincs helye önálló jogorvoslatnak, az csak az ügy
érdemében hozott határozat elleni jogorvoslati kérelemben támadható meg.
INDOKOLÁS
I. Az eljárás menete és a tényállás tisztázása
I.1.A Kérelmező 2019. augusztus 29. napján beadványt nyújtott be, melyben adatvédelmi hatósági
eljárás lefolytatását kezdeményezte.
A Kérelmező a kérelemben előadta, hogy 2000. szeptember 27. napján devizaszámla szerződést
kötött a Kérelmezettel. A Kérelmező állítása szerint a Kérelmezett a devizaszámla szerződéssel
kapcsolatos személyes adatait jogalap nélkül, a jogszabályban előírt őrzési időn túl, a hozzájárulása
nélkül a mai napig kezeli. A Kérelmező kérelméhez mellékelte a devizaszámla szerződés másolatát,
melynek 30. pontjára hivatkozott, mely szerint, ha a szerződés aláírásának napját követő 90 napon
belül a számlán jóváírás nem történik, a szerződés automatikusan hatályát veszti. A Kérelmező
nyilatkozata szerint ezen pont alapján a szerződés 2000. december 27. napján megszűnt, ennek
ellenére a Kérelmezett a devizaszámla szerződést még 2017. június 28-ig kétséget kizáróan
megőrizte, hiszen annak másolatát a Kérelmezett egy 2017. június 28-i dátumú hivatalos levélben
másolatban megküldte a Kérelmező számára.
A Kérelmező feltételezése szerint a Kérelmezett a devizaszámla szerződéssel kapcsolatban továbbra
is kezeli a Kérelmező személyes adatait, mivel azok törléséről a mai napig nem értesítette a
Kérelmezett. A Kérelmező ezen feltételezése dokumentumokkal, egyéb bizonyítékokkal nem került
alátámasztásra.
A Kérelmező az alábbi dokumentumok másolatát csatolta be:
-

Magyar Nemzeti Bank - 2016. december 6. napján kelt – [….] sz. végzése,

3

-

Kérelmezett – 2017. január 13. napján kelt – [….] számú nyilatkozata,
Kérelmezett – 2017. június 28. napján kelt -Kérelmező 2017. május 22-én küldött e-mailjére írt
válaszlevele, továbbá a Kérelmezett 2017. július 12. napján kelt válaszlevele,
devizaszámlaszerződés.

A Kérelmező az alábbiakat kérte a Hatóságtól:
-

-

-

-

-

-

A Hatóság állapítsa meg, hogy a devizaszámla szerződéssel kapcsolatban, annak
2008.12.27. napját követő megőrzésével megsértette a Kérelmezett „a régi Infotv. 17. § (2)
bekezdésének d) pontját és az új Infotv. 20. § ac alpontját”, mivel a devizaszámla szerződést
annak ellenére őrizte meg jogellenesen 2017.06.28-ig, illetve a mai napig, hogy az
adatkezelés célja megszűnt és a jogszabályban előírt adatkezelési idő 2008-ban lejárt, illetve
a Kérelmezettnek az ezzel kapcsolatos adatkezelésre nincs egyéb jogalapja. (a
továbbiakban: kérelem 1. pontja)
A Hatóság állapítsa meg, hogy a devizaszámla szerződéssel kapcsolatban, annak
2008.12.27. napját követő megőrzésével megsértette a Kérelmezett „a régi Infotv. és az új
Infotv. 4. § (1) - (4) bekezdését, mivel a célhoz kötöttség alapelvét és a hivatkozott jogszabályi
rendelkezésben megfogalmazott alapelveket megsértette, és a devizaszámla szerződést
„céltól eltérően kezeli a mai napig”, annak ellenére, hogy jogszabályi rendelkezések alapján
csak 2008.12. 27-ig kezelhette volna. (a továbbiakban: kérelem 2. pontja)
A Hatóság állapítsa meg a devizaszámla szerződéssel kapcsolatban, hogy annak 2008.12.27.
napját követő megőrzésével megsértette a Kérelmezett „a régi Infotv. 5. § (1) bekezdés a)-b)
pontját és az új Infotv. 5. § (1) bekezdés a)-b) pontját” azzal, hogy a devizaszámla szerződést
annak ellenére őrizte meg jogellenesen, és az ezzel kapcsolatos személyes adatokat kezeli a
mai napig, hogy erre jogszabályi felhatalmazása lenne, illetve a Kérelmező a hozzájárulását
sem adta ehhez az adatkezeléshez. (a továbbiakban: kérelem 3. pontja)
a Hatóság állapítsa meg a devizaszámla szerződéssel kapcsolatban, hogy annak
2008.12.27. napját követő megőrzésével a Kérelmezett megsértette az általános
adatvédelmi rendelet 5. cikk 1.A.,1.B.; 1.D.; 1.E.; 1.F és (2) bekezdését azáltal, hogy a
célhoz kötöttség alapkövetelményét és a hivatkozott §-okban rögzített kulcsfontosságú
alapelveket, mivel a hivatkozott devizaszerződést céltól eltérően kezeli a mai napig és
kezelte 2017.06.26-ig holott azt a jogszabályi előírás alapján kizárólag 2008.12.27-ig
kezelhette volna. (a továbbiakban: kérelem 4. pontja)
A Hatóság állapítsa meg a devizaszámlaszerződéssel és annak dokumentációjával
kapcsolatban, hogy annak 2008.12.27. napját követő megőrzésével megsértette a
Kérelmezett az általános adatvédelmi rendelet 6. cikk (1) bekezdés a)-c) pontját azzal, hogy a
devizaszámlaszerződést annak ellenére őrizte meg jogellenesen, és az ezzel kapcsolatos
személyes adatokat kezeli a mai napig, hogy erre jogszabályi felhatalmazása lenne, illetve a
Kérelmező a hozzájárulását sem adta ehhez az adatkezeléshez. (a továbbiakban: kérelem
5. pontja)
A fentiekre hivatkozással a Hatóság kötelezze a Kérelmezettet a devizaszámlaszerződés és
dokumentációi megsemmisítésére. (a továbbiakban: kérelem 6. pontja)

A Kérelmező kérelmére az információs önrendelkezési jogról és az információszabadságról szóló
2011. évi CXII. törvény (a továbbiakban: Infotv.) 60. § (1) bekezdése alapján a NAIH/2019/6534.
ügyszámon 2019. augusztus 29. napján adatvédelmi hatósági eljárás indult.
A Kérelmező a 2019. szeptember 18. napján kelt, a Hatóság hiánypótlási felhívására adott
válaszában előadta, hogy a Kérelmezett által megvalósított feltételezett jogsértéseket alátámasztó
tényekkel és bizonyítékokkal kapcsolatban az alábbiakra hivatkozik:
A devizaszámla szerződés a 4. oldal 30. pontjában meghatározza, hogy amennyiben a szerződés
aláírásának napját követő 90 napon belül a számlán jóváírás nem történik, a devizaszáma

4

szerződés automatikusan hatályát veszti. Tekintettel arra, hogy a számlán szerződés aláírását
követő 90 napon belül jóváírásra nem került sor, ezért a szerződés ezen pont alapján 2000.12.27.
napján megszűnt. A szerződés megszűnéséről a Kérelmezőnek nincs dokumentuma, mivel a
Kérelmezett nem küldött részére ilyen dokumentumot. A Kérelmező csatolta a Kérelmezettől 2017.
06.28. napján kapott válasz mellékleteként küldött szerződésmásolatot, melyen látható a
Kérelmezett által felvezetett […]-es kód.
A fentieken túl a Kérelmező az alábbi három részkérelemmel egészítette ki a kérelmét, mely
nagyrészt egyezett a Kérelmező első beadványában előadottakkal:
-

-

-

A Hatóság állapítsa meg, hogy a Kérelmezett a devizaszámlaszerződéssel kapcsolatban
megsértette az általános adatvédelmi rendelet 5. cikk (1) – (2) bekezdését, mivel a célhoz
kötöttség alapelvét és a hivatkozott jogszabályi rendelkezésben megfogalmazott alapelveket
megsértette, mivel a devizaszámlaszerződést „céltól eltérően kezeli a mai napig”, annak
ellenére, hogy jogszabályi rendelkezések alapján csak 2008.12. 27-ig kezelhette volna. (a
továbbiakban: kérelem 7. pontja)
A Hatóság állapítsa meg a devizaszámlaszerződéssel kapcsolatban, hogy annak 2008.12.27.
napját követő megőrzésével megsértette a Kérelmezett az általános adatvédelmi rendelet 6.
cikk (1) bekezdés a)-c) pontját azzal, hogy a devizaszámlaszerződést annak ellenére őrizte
meg jogellenesen, és az ezzel kapcsolatos személyes adatokat kezeli a mai napig, hogy erre
jogszabályi felhatalmazása lenne, illetve a Kérelmező a hozzájárulását sem adta ehhez az
adatkezeléshez. (a továbbiakban: kérelem 8. pontja)
A fentiekre hivatkozással a Hatóság kötelezze a Kérelmezettet a devizaszámlaszerződéssel
kapcsolatosan, továbbá annak dokumentációjával összefüggésben a Kérelmező személyes
adatai törlésére, továbbá a Kérelmező korábbi, [….] lakcímének törlésére. (a továbbiakban:
kérelem 9. pontja)

I.2. A Hatóság az eljárás megindításáról szóló értesítés mellett a tényállás tisztázása érdekében két
alkalommal nyilatkozattételre hívta fel a Kérelmezettet, melyekre az alábbi tájékoztatást adta a
Kérelmezett:
I.2.1. A Kérelmezett 2019. november 8. napján kelt nyilatkozata, melynek üzleti titkokat nem
tartalmazó változatát 2020. február 5-i nyilatkozatában küldte meg
A Kérelmezett megerősítette a Kérelmező arra vonatkozó feltételezését, hogy a devizaszámla
szerződést kezeli (tárolja). A kötelező megőrzési időn túli adatkezelés oka adminisztratív hiba,
amely a Kérelmezettnek nem tűnt fel akkor sem, amikor a Kérelmező hozzáférési jogának
biztosítása céljából a devizaszámla szerződést másolatban a Kérelmezőnek megküldte.
A Kérelmezett az elektronikus úton tárolt adatok törlését automatikusan végzi, a papíralapú
szerződések esetében azonban – bár a törlendő szerződések körét automatizmus állítja elő –
manuális, ügyintéző általi megsemmisítés történik.
Elektronikus formában a Kérelmező devizaszámlaszerződését a Kérelmezett nem tárolja, ugyanis a
Kérelmezett a magánszemélyek termékdossziéjának szkennelését 2013. végével kezdte meg, több
lépcsőben. Arról, hogy a Kérelmező devizaszámlaszerződést csak papíralapon kezeli a Kérelmezett
2017-ben és 2018-ban is tájékoztatta a Kérelmezőt.
A devizaszámla szerződés – a devizaszámla szerződés tényén és megkötésének a dátumán kívül –
nem tartalmaz olyan adatot, amelyet a Kérelmezett a Kérelmező vonatkozásában ne kezelne
jogszerűen.

5

A Kérelmezett a devizaszámla szerződés eredeti, egyetlen példányát 2019. november 8-án
megsemmisítette.
I.2.2. A Kérelmezett 2020. január 9. napján kelt nyilatkozata
A megsemmisítendő szerződések megsemmisítési folyamatban bekövetkezett adminisztratív
(ügyintézői) hibára vezethető vissza a Kérelmező devizaszámla szerződésének a megőrzési időn túl
történt adatkezelése.
A devizaszámla szerződés 2019. november 8. napján megsemmisítésre került. Ez volt a
devizaszámlaszerződésből az eredeti, egyetlen példánya. Külön jegyzőkönyvet a törlésről a
Kérelmezett nem készített, mert ezzel összefüggésben a NAIH/2019/6534/5. számú végzésre adott
válaszlevélben nyilatkozott a Hatóságnak, és mivel az említett levél aláírói hajtották végre a
megsemmisítést, ezért nem készítettek erről külön jegyzőkönyvet is.
A Kérelmezett a Kérelmező nevére és lakcímére vonatkozó személyes adatait a természetes
személyeknek a személyes adatok kezelése tekintetében történő védelméről és az ilyen adatok
szabad áramlásáról, valamint a 95/46/EK irányelv hatályon kívül helyezéséről szóló (EU) 2016/679
rendelet (a továbbiakban: általános adatvédelmi rendelet) 6. cikk (1) bekezdés f) pontja szerinti
jogos érdek alapján továbbra is kezeli. A Kérelmezett ezzel kapcsolatban hivatkozott az általános
adatvédelmi rendelet (65) preambulumbekezdésére, ami alapján a személyes adatok – a kötelező
megőrzési időn túl – további megőrzése jogszerűnek tekinthető többek között, ha az valamely jogi
kötelezettségnek való megfelelés és jogi igények előterjesztéséhez, érvényesítéséhez, illetve
védelméhez szükségesek. A Kérelmező előzőekben említett személyes adatait különböző –
nagyrészt a Kérelmező által kezdeményezett – eljárásokban, jogi igények védelme érdekében
kezeli.
A Kérelmező devizaszámla szerződéssel kapcsolatos személyes adatainak törlését
kezdeményezte, azonban a Kérelmezett folyamatban levő eljárásokra hivatkozással az általános
adatvédelmi rendelet 17. cikk (3) bekezdése alapján elutasította.
A Kérelmezett kérte a Hatóságtól, hogy a Kérelmezett által alkalmazott anonimizálási/törlési
módszertant, valamint a banki rendszereinek a neveit, továbbá a Hatóság rendelkezésére bocsátott
konszolidált beszámolóját kezelje üzleti titokként.
I.3. A Kérelmező az iratbetekintési jogát gyakorolva kérte a Hatóság NAIH/2019/6534/9. sz.
végzésének, továbbá a Kérelmezett 2019. november 8. napján kelt válaszlevelének a másolatát.
A kérelmező 2019. november 20-án kelt levelében módosította, kibővítette a kérelme 7-9. pontjait az
alábbiak szerint:
-

„7. sz. hatósági kérelem: Kérem a tisztelt NAIH-t, hogy állapítsa meg, hogy az adatkezelő
[…] a 2000.09.27.-én kötött devizaszámla szerződésemhez kapcsolódó kiegészítő
dokumentációk kapcsán (csatolva a 2019.09.18-i beadvány 1.B. és 1. C. mellékleteként), a
2000.09.27.-én
kötött
devizaszámla
szerződésem
kapcsán,
valamint
a
devizaszámlaszerződésben szereplő és a […] rendszereiben külön is szereplő régi […]
lakcímem, a régi személyi igazolványom száma, a 2000.09.27.-i dátumú devizaszámla
száma kapcsán, mint hivatkozott személyes adataim 2008.12.27.-ét követő, illetve
2018.05.25.-ét követő megőrzésével megsértette az adatvédelmi rendelet (2016/679) 5. cikk
1. A., 1.B., 1.C., 1.D, 1.E., 1. F és 2. bekezdését, így különösen a célhoz kötöttség
alapkövetelményét és a hivatkozott paragrafusokban rögzített kulcsfontosságú alapelveket,
mivel a jelen pontban hivatkozott személyes adataimat, személyes dokumentumaimat céltól

6

-

-

eltérően kezeli a mai napig és kezelte 2019.11.08-ig, holott azt jogszabályi előírás alapján
kizárólag 2008.12.27.-ig kezelhette volna.”
„8.sz. hatósági kérelem: Kérem a tisztelt NAIH-ot, hogy állapítsa meg, hogy az adatkezelő
[…] a 2000.09.27.-én kötött devizaszámla szerződésemhez kapcsolódó kiegészítő
dokumentációk kapcsán (csatolva a 2019.09.18.-i beadvány 1.B. és 1.C. mellékleteként), a
2000.09.27.-én
kötött
devizaszámla
szerződésem
kapcsán,
valamint
a
devizaszámlaszerződésben szereplő és a […] rendszereiben külön is szereplő a […]
rendszereiben külön is szereplő régi […] lakcímem, a régi személyi igazolványom száma, a
2000.09.27.-i dátumú devizaszámla száma kapcsán, mint hivatkozott személyes adataim
2008.12.27.-ét követő, illetve 2018.05.25.-ét követő megőrzésével megsértette az
adatvédelmi rendelet (2016/679) 6. cikk 1.A., 1.B., 1.C. bekezdését, mivel a jelen pontban
hivatkozott személyes adataimat, személyes dokumentumaimat céltól eltérően kezeli a mai
napig és kezelte 2019.11.08-ig, holott azt jogszabályi előírás alapján kizárólag 2008.12.27.ig kezelhette volna.”
„9.sz. hatósági kérelem: Kérem a tisztelt NAIH-t, hogy kötelezze a […]-t a 2000.09.27.-én
kötött devizaszámla szerződésemhez kapcsolódó kiegészítő dokumentációk kapcsán
(csatolva a 2019.09.18-i beadvány 1.B. és 1. C. mellékleteként), a 2000.09.27.-én kötött
devizaszámla szerződésem kapcsán, valamint a devizaszámlaszerződésben szereplő és a
[…] rendszereiben külön is szereplő régi […] lakcímem, a régi személyi igazolványom száma
és a 2000.09.27.-i szerződés szerinti számlaszámom, mint személyes adatom hitelt érdemlő
törlésére mind papír alapon és mind digitális alapon, tekintettel arra, hogy ezen személyes
adataim adatkezelési ideje lejárt és annak megőrzésére a […]-nak törvényi vagy érintetti
felhatalmazás alapján semmilyen jogalapja nincsen.”

A Kérelmező iratbetekintési kérelmének a Hatóság helyt adott, és az üzleti titkokat nem tartalmazó
iratok másolatának megküldése után a Kérelmező 2019. november 25. napján erre válaszul
bizonyítási indítványokat és észrevételeket küldött a Hatóságnak.
A Kérelmező valószínűsítette, hogy a Kérelmezett a devizaszámlaszerződést beszkennelte, ezzel
összefüggésben a Hatóságtól kérte, hogy hívja fel nyilatkozattételre a Kérelmezettet az alábbiak
vonatkozásában (1.sz. bizonyítási indítvány):
-

mikor szkennelte be a devizaszámlaszerződést,
erről a tényről miért nem értesítette a Hatóságot,
kezeli-e digitálisan a devizaszámlaszerződést,
ha nem kezeli, akkor mikor törölte és azt hogyan tudja hitelt érdemlő módon bizonyítani.

A Kérelmező 2020. március 11. napján ismét betekintett a Hatóság székhelyén az eljárás – üzleti
titkot nem tartalmazó - irataiba, majd ezután a Hatósághoz 2020.március 29. napján kelt levélben
észrevételeket és részben a korábbiakkal megegyező bizonyítási indítványokat, illetve újabb
bizonyítási indítványt is előterjesztett.
A Kérelmező – a 2019. november 25-i nyilatkozatában - utalt arra, hogy a Kérelmezett egy – a
Hatóság előtti – […] számú ügyben azt nyilatkozta, hogy a Kérelmezett a devizaszámla
szerződéssel összefüggésben beszkennelte a Kérelmező aláírásmintáját, úgy, hogy a 2000-ben
felvett aláírásmintát 2002-ben szkennelte be. Ebből a Kérelmező azt a következtetést vonta le, hogy
valószínűsíthetően még mindig tárolja az aláírásmintát a Kérelmezett, továbbá valószínűsíthetően a
devizaszámla szerződést is beszkennelte a Kérelmezett abban az időpontban. A Kérelmező a
feltételezéseire vonatkozó állításait semmilyen bizonyítékkal nem támasztotta alá.
A Kérelmező kérte a Hatóságtól, hogy a Kérelmezettet ismét hívja fel nyilatkozattételre, és kérjen
tájékoztatást, arról, hogy mikor szűnt meg a devizaszámla szerződése. (2. sz. bizonyítási indítvány)
Továbbá a Kérelmező állítása szerint kizártnak tartja, hogy a Kérelmezett nem szkennelte be a

7

szerződését, mivel a Kérelmezettnél az az általános eljárás, hogy minden szerződést be kell
szkennelni.
A Kérelmező továbbá kérte a Kérelmezett igazgatósági elnökének meghallgatását abból a célból,
hogy nyilatkozzon arról, hogy valóban az az általános eljárásrend a Kérelmezettnél, hogy minden
szerződést be kell szkennelni. (3.sz. bizonyítási indítvány)
A Kérelmező azt is kérte, hogy a Hatóság kérje be a Kérelmezettől 2017. június- 2019. november
közötti időszakra vonatkozóan az irattári kikérésekről szóló nyilvántartását, mivel ezzel igazolható
lenne az, hogy a Kérelmezett valóban nem kezeli a Kérelmezett devizaszámla szerződését, hanem
elektronikusan tárolja azt (4. sz. bizonyítási indítvány), továbbá a Kérelmező indítványozta azt is
ezzel kapcsolatban, hogy Hatóság […]-t is hallgassa meg tanúként (5. sz. bizonyítási indítvány).
A Kérelmező kifogásolta az észrevételében, hogy a Kérelmezett semmivel sem bizonyította a
devizaszámla szerződés megsemmisítését, csupán nyilatkozott a megsemmisítés tényéről.
II. Az ügyben alkalmazandó jogszabályi rendelkezések
A természetes személyeknek a személyes adatok kezelése tekintetében történő védelméről és az
ilyen adatok szabad áramlásáról, valamint a 95/46/EK irányelv hatályon kívül helyezéséről szóló
(EU) 2016/679 rendelet (a továbbiakban: általános adatvédelmi rendelet) hatálya alá tartozó
adatkezelésre az információs önrendelkezési jogról és az információszabadságról szóló 2011. évi
CXII. törvény (a továbbiakban: Infotv.) 2. § (2) bekezdése szerint az általános adatvédelmi
rendeletet az ott megjelölt rendelkezésekben kiegészítésekkel kell alkalmazni.
Az általános adatvédelmi rendelet 4. cikk 1. pont „személyes adat”: azonosított vagy azonosítható
természetes személyre („érintett”) vonatkozó bármely információ; azonosítható az a természetes
személy, aki közvetlen vagy közvetett módon, különösen valamely azonosító, például név, szám,
helymeghatározó adat, online azonosító vagy a természetes személy testi, fiziológiai, genetikai,
szellemi, gazdasági, kulturális vagy szociális azonosságára vonatkozó egy vagy több tényező alapján
azonosítható.
Az általános adatvédelmi rendelet 5. cikk (1) bekezdés b) pont alapján a személyes adatok
gyűjtése csak meghatározott, egyértelmű és jogszerű célból történjen, és azokat ne kezeljék
ezekkel a célokkal össze nem egyeztethető módon; („célhoz kötöttség”)
Az általános adatvédelmi rendelet 6. cikk (1) bekezdése alapján a személyes adatok kezelése
kizárólag akkor és annyiban jogszerű, amennyiben legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő
kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél,
vagy az a szerződés megkötését megelőzően az érintett kérésére történő lépések megtételéhez
szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek
védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány
gyakorlásának keretében végzett feladat végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez
szükséges, kivéve, ha ezen érdekekkel szemben elsőbbséget élveznek az érintett olyan érdekei
vagy alapvető jogai és szabadságai, amelyek személyes adatok védelmét teszik szükségessé,
különösen, ha az érintett gyermek.

8

Az első albekezdés f) pontja nem alkalmazható a közhatalmi szervek által feladataik ellátása
során végzett adatkezelésre.
Az általános adatvédelmi rendelet 17. cikk (1) bekezdés b) pontja alapján az érintett jogosult arra,
hogy kérésére az adatkezelő indokolatlan késedelem nélkül törölje a rá vonatkozó személyes
adatokat, az adatkezelő pedig köteles arra, hogy az érintettre vonatkozó személyes adatokat
indokolatlan késedelem nélkül törölje, ha az érintett visszavonja a 6. cikk (1) bekezdésének a)
pontja értelmében az adatkezelés jogalapját képező hozzájárulását, és az adatkezelésnek nincs
más jogalapja.
Az általános adatvédelmi rendelet 25. cikke:
(1) Az adatkezelő a tudomány és technológia állása és a megvalósítás költségei, továbbá az
adatkezelés jellege, hatóköre, körülményei és céljai, valamint a természetes személyek jogaira és
szabadságaira jelentett, változó valószínűségű és súlyosságú kockázat figyelembevételével mind az
adatkezelés módjának meghatározásakor, mind pedig az adatkezelés során olyan megfelelő
technikai és szervezési intézkedéseket - például álnevesítést - hajt végre, amelyek célja egyrészt az
adatvédelmi elvek, például az adattakarékosság hatékony megvalósítása, másrészt az e
rendeletben foglalt követelmények teljesítéséhez és az érintettek jogainak védelméhez szükséges
garanciák beépítése az adatkezelés folyamatába.
(2) Az adatkezelő megfelelő technikai és szervezési intézkedéseket hajt végre annak
biztosítására, hogy alapértelmezés szerint kizárólag olyan személyes adatok kezelésére kerüljön
sor, amelyek az adott konkrét adatkezelési cél szempontjából szükségesek. Ez a kötelezettség
vonatkozik a gyűjtött személyes adatok mennyiségére, kezelésük mértékére, tárolásuk időtartamára
és hozzáférhetőségükre. Ezek az intézkedések különösen azt kell, hogy biztosítsák, hogy a
személyes adatok alapértelmezés szerint a természetes személy beavatkozása nélkül ne
válhassanak hozzáférhetővé meghatározatlan számú személy számára.
(3) A 42. cikk szerinti jóváhagyott tanúsítási mechanizmus felhasználható annak bizonyítása
részeként, hogy az adatkezelő teljesíti az e cikk (1) és (2) bekezdésében előírt követelményeket.
Az általános adatvédelmi rendelet 58. cikk (2) bekezdés b), c) és i) pont alapján a felügyeleti
hatóság korrekciós hatáskörében eljárva:
b) elmarasztalja az adatkezelőt vagy az adatfeldolgozót, ha adatkezelési tevékenysége
megsértette e rendelet rendelkezéseit;
c) utasítja az adatkezelőt vagy az adatfeldolgozót, hogy teljesítse az érintettnek az e rendelet
szerinti jogai gyakorlására vonatkozó kérelmét;
i) a 83. cikknek megfelelően közigazgatási bírságot szab ki, az adott eset körülményeitől függően
az e bekezdésben említett intézkedéseken túlmenően vagy azok helyett.
Az általános adatvédelmi rendelet 83. cikk (1) bekezdés alapján valamennyi felügyeleti hatóság
biztosítja, hogy e rendeletnek a (4), (5), (6) bekezdésben említett megsértése miatt az e cikk alapján
kiszabott közigazgatási bírságok minden egyes esetben hatékonyak, arányosak és visszatartó
erejűek legyenek.
Az általános adatvédelmi rendelet 83. cikk (2) bekezdés alapján a közigazgatási bírságokat az
adott eset körülményeitől függően az 58. cikk (2) bekezdésének a)-h) és j) pontjában említett
intézkedések mellett vagy helyett kell kiszabni. Annak eldöntésekor, hogy szükség van-e
közigazgatási bírság kiszabására, illetve a közigazgatási bírság összegének megállapításakor
minden egyes esetben kellőképpen figyelembe kell venni a következőket:

9

a) a jogsértés jellege, súlyossága és időtartama, figyelembe véve a szóban forgó adatkezelés
jellegét, körét vagy célját, továbbá azon érintettek száma, akiket a jogsértés érint, valamint az
általuk elszenvedett kár mértéke;
b) a jogsértés szándékos vagy gondatlan jellege;
c) az adatkezelő vagy az adatfeldolgozó részéről az érintettek által elszenvedett kár enyhítése
érdekében tett bármely intézkedés;
d) az adatkezelő vagy az adatfeldolgozó felelősségének mértéke, figyelembe véve az általa a 25.
és 32. cikk alapján foganatosított technikai és szervezési intézkedéseket;
e) az adatkezelő vagy az adatfeldolgozó által korábban elkövetett releváns jogsértések;
f) a felügyeleti hatósággal a jogsértés orvoslása és a jogsértés esetlegesen negatív hatásainak
enyhítése érdekében folytatott együttműködés mértéke;
g) a jogsértés által érintett személyes adatok kategóriái;
h) az, ahogyan a felügyeleti hatóság tudomást szerzett a jogsértésről, különös tekintettel arra,
hogy az adatkezelő vagy az adatfeldolgozó jelentette-e be a jogsértést, és ha igen, milyen
részletességgel;
i) ha az érintett adatkezelővel vagy adatfeldolgozóval szemben korábban - ugyanabban a
tárgyban - elrendelték az 58. cikk (2) bekezdésében említett intézkedések valamelyikét, a szóban
forgó intézkedéseknek való megfelelés;
j) az, hogy az adatkezelő vagy az adatfeldolgozó tartotta-e magát a 40. cikk szerinti jóváhagyott
magatartási kódexekhez vagy a 42. cikk szerinti jóváhagyott tanúsítási mechanizmusokhoz;
valamint
k) az eset körülményei szempontjából releváns egyéb súlyosbító vagy enyhítő tényezők, például
a jogsértés közvetlen vagy közvetett következményeként szerzett pénzügyi haszon vagy elkerült
veszteség.
Az Infotv. 60. § (1) bekezdése szerint a személyes adatok védelméhez való jog
érvényesülése érdekében a Hatóság az érintett erre irányuló kérelmére adatvédelmi hatósági
eljárást indít.
Az általános adatvédelmi rendelet eltérő rendelkezése hiányában a kérelemre indult adatvédelmi
hatósági eljárásra az általános közigazgatási rendtartásról szóló 2016. évi CL. törvény (a
továbbiakban: Ákr.) rendelkezéseit kell alkalmazni az Infotv-ben meghatározott eltérésekkel.
Az Ákr. 27. § (2) bekezdés alapján a hatóság gondoskodik arról, hogy a törvény által védett titok és
törvény által védett egyéb adat (a továbbiakban együtt: védett adat) ne kerüljön nyilvánosságra, ne
juthasson illetéktelen személy tudomására, és e védett adatok törvényben meghatározott védelme a
hatóság eljárásában is biztosított legyen.
Az Ákr. 36. § szerint a kérelem az ügyfél olyan írásban vagy személyesen előterjesztett
nyilatkozata, amellyel hatósági eljárás lefolytatását, illetve a hatóság döntését kéri jogának vagy
jogos érdekének érvényesítése érdekében. Az Infotv. 60. (2) bekezdése szerint az adatvédelmi
hatósági eljárás megindítása iránti kérelem az általános adatvédelmi rendelet 77. cikk (1)
bekezdésében meghatározott esetben nyújtható be. Az általános adatvédelmi rendelet 77. cikk (1)
bekezdése szerint minden érintett jogosult arra, hogy panaszt tegyen egy felügyeleti hatóságnál, ha
az érintett megítélése szerint a rá vonatkozó személyes adatok kezelése megsérti az általános
adatvédelmi rendeletet.
Az Ákr 62. § (4) bekezdés alapján a hatóság szabadon választja meg a bizonyítás módját, és a
rendelkezésre álló bizonyítékokat szabad meggyőződése szerint értékeli.
Az Ákr. 46. § (1) bekezdés a) pontja alapján a hatóság a kérelmet visszautasítja, ha az eljárás
megindításának jogszabályban meghatározott feltétele hiányzik, és e törvény ahhoz más
jogkövetkezményt nem fűz, az Ákr. 47. § (1) bekezdés a) pontja alapján pedig a hatóság az eljárást

10

megszünteti, ha a kérelem visszautasításának lett volna helye, annak oka azonban az eljárás
megindítását követően jutott a hatóság tudomására.
Az üzleti titok védelméről szóló 2018. évi LIV. törvény (a továbbiakban: Üzleti titok) 1. § (1)
bekezdés alapján üzleti titok a gazdasági tevékenységhez kapcsolódó, titkos – egészben, vagy
elemeinek összességeként nem közismert, vagy az érintett gazdasági tevékenységet végző
személyek számára nem könnyen hozzáférhető-, ennélfogva vagyoni értékkel bíró olyan tény,
tájékoztatás, egyéb adat és az azokról készült összeállítás, amelynek a titokban tartás érdekében a
titok jogosultja az adott helyzetben általában elvárható magatartást tanúsítja.
III. Döntés
III.1. A 2018. május 25-e előtti adatkezelés
A Hatóság a kérelmezett adatkezelés vonatkozásában csak a 2018. május 25. napját követő
adatkezeléssel összefüggésben tehet megállapításokat, tehát az Ákr. 47. § (1) bekezdés a) pontja
alapján a Hatóság a 2018. május 25-e előtti időszak adatkezelésének vizsgálatára – a „régi Infotv.
4. §-a; az 5. §-a és a 17. § (2) bekezdés d) pontja megsértésének megállapítására” - irányuló
részében az eljárást megszüntette, mivel a kérelem nem felelt meg az Infotv. 60. § (2) bekezdésben
foglalt feltételeknek, hiszen a kérelmezett adatkezelési időszak ezen részében az általános
adatvédelmi rendelet még nem volt alkalmazandó, így annak vonatkozásában a Hatóság előtt
adatvédelmi hatósági eljárás iránti kérelem alapján nem indítható.
III.2. A 2018. május 25-e utáni adatkezelés
III.2.1. A Kérelmező kérelmének 1. pontja arra irányult, hogy a Hatóság állapítsa meg, hogy a
2000.09.27-én kötött devizaszámla szerződéssel kapcsolatban, annak 2008.12.27. napját követő
megőrzésével megsértette a Kérelmezett „az új Infotv. 20. § ac alpontját”, mivel a devizaszámla
szerződést annak ellenére őrizte meg jogellenesen 2017.06.28-ig, illetve a mai napig, hogy az
adatkezelés célja megszűnt és a jogszabályban előírt adatkezelési idő 2008-ban lejárt, illetve a
Kérelmezettnek az ezzel kapcsolatos adatkezelésre nincs egyéb jogalapja.
Az általános adatvédelmi rendelet alkalmazandóvá válását követően szükségképpen megváltozott
az Infotv. személyes adatok védelmével összefüggő rendelkezéseinek hatálya. Az „új Infotv.-nek”,
azaz az Infotv.-nek - az információs önrendelkezési jogról és az információszabadságról szóló 2011.
évi CXII. törvénynek az Európai Unió adatvédelmi reformjával összefüggő módosításáról, valamint
más kapcsolódó törvények módosításáról szóló 2018. évi XXXVIII. törvénnyel (a továbbiakban:
Módtv.) kihirdetett - 2018. július 26-ától hatályos 2. §-ának (2) bekezdése rögzíti, hogy a személyes
adatoknak az általános adatvédelmi rendelet hatálya alá tartozó kezelésére az általános
adatvédelmi rendeletet az Infotv. mely rendelkezéseiben meghatározott kiegészítésekkel kell
alkalmazni. Ezek között nem szerepelnek a Kérelmező kérelmében hivatkozott rendelkezések.
Tekintettel arra, hogy a Kérelmező kérelmének ezen része nyilvánvalóan alaptalan, mivel az Infotv.
hatályos Kérelmező által megsérteni vélt rendelkezéseit – Infotv. 20. § ac) pontját – a kérelem ezen
tárgyát képező adatkezelésre a Kérelmezettnek nem kellett alkalmaznia, ezért a Hatóság a kérelem
ezen részét elutasította.
III.2.2. A Kérelmező kérelmének 2. pontja arra irányult, hogy a Hatóság állapítsa meg, hogy a
devizaszámla szerződéssel kapcsolatban, annak 2008.12.27. napját követő megőrzésével
megsértette a Kérelmezett az „új Infotv. 4. § (1) - (4) bekezdését”, mivel a célhoz kötöttség alapelvét
és a hivatkozott jogszabályi rendelkezésben megfogalmazott alapelveket megsértette, és a
devizaszámla szerződést „céltól eltérően kezeli a mai napig”, annak ellenére, hogy jogszabályi
rendelkezések alapján csak 2008.12. 27-ig kezelhette volna.

11

Az előző III.2.1. pontban kifejtett indokokra tekintettel a Hatóság ezen nyilvánvalóan alaptalan részét
is elutasította, mivel az Infotv. hatályos Kérelmező által megsérteni vélt rendelkezéseit – Infotv.4. §át – a kérelem tárgyát képező adatkezelésre a Kérelmezettnek nem kellett alkalmaznia.
III.2.3. A Kérelmező kérelmének 4. pontja arra irányult, hogy a Hatóság állapítsa meg a
devizaszámla szerződéssel kapcsolatban, hogy annak 2008.12.27. napját követő megőrzésével a
Kérelmezett megsértette az általános adatvédelmi rendelet „5. cikk 1.A.,1.B.; 1.D.; 1.E.; 1.F és (2)
bekezdését” azáltal, hogy a célhoz kötöttség alapkövetelményét és a hivatkozott §-okban rögzített
kulcsfontosságú alapelveket, mivel a hivatkozott devizaszerződést céltól eltérően kezeli a mai napig
és kezelte 2017.06.26-ig holott azt a jogszabályi előírás alapján kizárólag 2008.12.27-ig kezelhette
volna.
A pénzmosás és a terrorizmus finanszírozása megelőzéséről és megakadályozásáról szóló 2017.
évi LIII. törvény 57. § (1) bekezdésében foglalt rendelkezés szerint az üzleti kapcsolattal
összefüggésben kezelt személyes adatokat a Kérelmezett 8 évig köteles megőrizni.
A számvitelről szóló 2000. évi C. törvény 169. § (2) bekezdése alapján 8 évig kell megőriznie a
Kérelmezettnek a szerződéseit, mint számviteli bizonylatokat.
A Kérelmezett megerősítette a Kérelmező arra vonatkozó feltételezését, hogy a devizaszámla
szerződést a jogszabályban előírt kötelező megőrzési időn túl is kezelte (tárolta). A kötelező
megőrzési időn túli adatkezelés oka ügyintézői adminisztratív hiba volt, tehát a Hatóság a
Kérelmezett nyilatkozatai alapján megállapította, hogy az adatkezelési folyamata során a
Kérelmezett általános adatvédelmi rendelet 5. cikk (1) bekezdés b) pontjába ütköző jogellenes
adatkezelését a Kérelmezett mulasztása, gondatlansága okozta, tehát a Hatóság részben helyt ad a
Kérelmező azon kérelmének, hogy állapítsa meg az általános adatvédelmi rendelet 5. cikkének a
sérelmét.
A Hatóság álláspontja szerint az ügyintézői hibára vonatkozó érvelés nem mentesíti a Kérelmezettet
az adatkezelői felelősség alól, tekintettel arra, hogy az általános adatvédelmi rendelet 4. cikk 7.
pontja értelmében a Kérelmezett minősül adatkezelőnek és nem a munkavállalói. A Kérelmezett az,
aki megszervezi az adatkezelés folyamatát és kialakítja annak körülményeit, nem pedig az
ügyintézők. Az adatkezelő legfontosabb jellemzője az, hogy érdemi döntéshozatali jogkörrel
rendelkezik, és felelősséggel tartozik az adatkezelés valamennyi, az általános adatvédelmi
rendeletben rögzített kötelezettség teljesítéséért.
Az Adatvédelmi Irányelv 29. cikke szerint létrehozott Adatvédelmi Munkacsoport (a továbbiakban:
Adatvédelmi Munkacsoport) az „adatkezelő” és az „adatfeldolgozó” fogalmáról szóló 1/2010. számú
véleményében szintén kifejtette, hogy „Végső soron a vállalatot vagy szervet kell felelősnek tekinteni
az adatfeldolgozásért és az adatvédelmi jogszabályokból eredő kötelezettségekért, kivéve, ha
egyértelmű elemek utalnak arra, hogy egy természetes személy a felelős. […] Azonban az ilyen
esetekben is, amikor konkrét természetes személyt neveznek ki, hogy biztosítsa az adatvédelmi
elvek betartását vagy hogy személyes adatokat dolgozzon fel, ez a személy nem lesz adatkezelő,
hanem annak a jogi személynek (vállalatnak vagy köztestületnek) a nevében jár el, amely
adatkezelői minőségében továbbra is felelős az alapelvek megsértése esetén.” Az ügyintéző által
végrehajtott téves adatrögzítés ténye tehát nem minősül kimentési oknak, ebben az esetben is az
adatkezelő viseli a felelősséget.
Mindezek alapján a kötelező megőrzési időn túli jogellenes adatkezelés a Kérelmezett, mint
adatkezelő felelősségi körébe esik. Az általános adatvédelmi rendelet 25. cikke megköveteli, hogy
az adatkezelő az adatkezelés teljes folyamata során megfelelő technikai és szervezési
intézkedéseket hajtson végre annak biztosítására, hogy alapértelmezés szerint kizárólag olyan

12

személyes adatok kezelésére kerüljön sor, amelyek az adott konkrét adatkezelési cél szempontjából
szükségesek.
A fentiekkel kapcsolatban a Hatóság az általános adatvédelmi rendelet 5. cikkének rendelkezései
közül az 5. cikk (1) bekezdés b) pontjának megsértését állapítja meg, a Kérelmező által kért 5. cikk
(1) bekezdés a), c), d),e), f) pont és (2) bekezdés rendelkezései megsértése a kötelező őrzési időn
túli adatkezeléssel összefüggésben nem állapítható meg, ezért a Hatóság a Kérelmező kérelmének
ezen részét elutasítja.
III.2.4. A Kérelmező kérelmének 4. pontja arra irányult, hogy a Hatóság állapítsa meg a
devizaszámla szerződéssel kapcsolatban, hogy annak 2008.12.27. napját követő megőrzésével
megsértette a Kérelmezett „az új Infotv. 5. § (1) bekezdés a)-b) pontját” azzal, hogy a devizaszámla
szerződést annak ellenére őrizte meg jogellenesen, és az ezzel kapcsolatos személyes adatokat
kezeli a mai napig, hogy erre jogszabályi felhatalmazása lenne, illetve a Kérelmező a hozzájárulását
sem adta ehhez az adatkezeléshez
Az előző III.2.1. pontban kifejtett indokokra tekintettel a Hatóság ezen nyilvánvalóan alaptalan részét
is elutasította, mivel az Infotv. hatályos Kérelmező által megsérteni vélt rendelkezéseit – Infotv. 5. §át – a kérelem tárgyát képező adatkezelésre a Kérelmezettnek nem kellett alkalmaznia.
III.2.5. A Kérelmező kérelmének 5. pontja arra irányult, hogy a Hatóság állapítsa meg, hogy a
„Kérelmezett a devizaszámlaszerződés 2008.12.27-ét követő megőrzésével megsértette az
általános adatvédelmi rendelet 6. cikk 1.A.; 1.B.; 1.C. bekezdését azáltal, hogy hozzájárulása nélkül
kezeli a mai napig”.
A III.2.4. pontban tett megállapításokkal összhangban – miszerint a Kérelmezett megerősítette a
Kérelmező arra vonatkozó feltételezését, hogy a devizaszámla szerződést a jogszabályban előírt
kötelező megőrzési időn túl is kezelte jogalap nélkül - a Hatóság megállapította, hogy az
adatkezelési folyamata során a Kérelmezett az általános adatvédelmi rendelet 6. cikk (1)
bekezdését is megsértette.
III.2.6. A Kérelmező kérelmének 6. pontja arra irányult, hogy a Hatóság kötelezze a Kérelmezettet a
devizaszámlaszerződés hitelt érdemlő törlésére.
A devizaszámla szerződés 2019. november 8. napján megsemmisítésre került. Külön jegyzőkönyvet
a törlésről a Kérelmezett nem készített, mert ezzel összefüggésben a NAIH/2019/6534/5. ügyszámú
végzésre adott válaszlevelében nyilatkozott a Hatóságnak, és tekintettel arra, hogy az említett levél
aláírói hajtották végre a megsemmisítést, ezért erről nem készítettek külön jegyzőkönyvet is.
A Hatóság elfogadta a Kérelmezettek törléssel kapcsolatos nyilatkozatát hivatkozással az Ákr. 64. §
(1) bekezdésére, mely szerint, ha jogszabály nem zárja ki, az ügyfél a nyilatkozatával pótolhatja a
hiányzó bizonyítékot, ha annak beszerzése nem lehetséges.
III.2.7. A Kérelmező kérelmének 7. és 8. pontja arra irányult, hogy a Hatóság állapítsa meg az
általános adatvédelmi rendelet 5. cikk (1)- (2) bekezdésének sérelmét, továbbá a 6. cikk (1)
bekezdés a)-c) sérelmét a Kérelmezett adatkezelésével összefüggésben ([…] lakcím, a „régi”
személyi igazolvány szám, a Kérelmező 2000.09.27.-i szerződés szerinti számlaszáma)
A Kérelmezett nyilatkozott arról, hogy a devizaszáma szerződés egyetlen példányát
megsemmisítette, azonban a Kérelmező arra mutatott rá, hogy a kezdeti beadványához csatolt
levélben is jelezte, hogy a Kérelmezett a devizaszámla szerződéssel együtt és ahhoz csatoltan egy
„Magánszemély számlatulajdonos törzsadat bejelentése/módosítása” elnevezésű iratot is továbbított
a részére, melyen az egyéb adatain kívül a személyi igazolvány száma, számlaszáma és régi
lakcíme is feltüntetésre került. A Kérelmezett a Hatóságnak küldött – határidőn túl megőrzött
szerződés törlésére vonatkozó – nyilatkozatában arról nem nyilatkozott, hogy ezt a devizaszámla

13

szerződéshez kötődő dokumentumot, melynek megőrzési ideje a számlaszerződés megőrzési
idejéhez igazodik, is megsemmisítette.
A Hatóság megállapította, hogy tekintettel arra, hogy a Kérelmező által hivatkozott dokumentum a
megőrzési időn túl tárolt szerződéshez kapcsolódik, tehát a Kérelmezett a szerződéssel együtt ezt
az iratot is határidőn túl, jogalap nélkül tárolta, mellyel megsértette a GDPR 6. cikk (1) bekezdését,
ezért a Hatóság a Kérelmező kérelmének helyt adott. Továbbá tekintettel arra, hogy a Kérelmezett a
határidőn túl tárolt szerződés megsemmisítésével együtt nem nyilatkozott a határidőn túl tárolt
dokumentáció törléséről is, ezért megsértette a GDPR 5. cikk (2) bekezdését.
III.2.8. A Kérelmező kérelmének 9. pontja arra irányult, hogy kötelezze a Kérelmezettet a
devizaszámlaszerződéssel – valamint az ehhez kapcsolódó dokumentációkkal - kapcsolatosan
személyes adatai törlésére, ideértve a Kérelmező korábbi, azaz [….] lakcíme törlésére is.
A Kérelmezett arról nyilatkozott, hogy a határidőn túl tárolt számlaszerződés egyetlen példányát
törölte, azonban arról nem nyilatkozott, hogy az ahhoz kapcsolódó adatlapot is törölte.
A III.2.7. pontban leírt indokokra figyelemmel a Hatóság a GDPR 17. cikk (3) bekezdésének c) és e)
pontjára hivatkozva a Kérelmező kérelmének jelen részének helyt ad, és utasítja a Kérelmezettet,
hogy a határidőn túl tárolt szerződés minden dokumentációját törölje.
III.3. Üzleti titokként történő kezelés
III.3.1. A Kérelmezett által alkalmazott anonimizálási/törlési módszertan, banki rendszerek neve
A Kérelmezett anonimizálási/törlési módszertanának, továbbá az általa alkalmazott banki
rendszerek nevének közzétételét sem az általános adatvédelmi rendelet, sem az ágazati
jogszabályok nem írják elő, ezért emiatt a Kérelmezett ezt a saját döntése alapján üzletei titokként
kezelheti, tehát ezen vonatkozásban a Kérelmezett kérelmének a Hatóság helyt ad.
III.3.2. A Kérelmezett Hatóság rendelkezésére bocsátott konszolidált éves beszámolója
A számvitelről szóló 2000. évi C. törvény (a továbbiakban: Számviteli tv.) 154. § (1) bekezdés
alapján minden kettős könyvvitelt vezető köteles az éves beszámolót, illetve az egyszerűsített éves
beszámolót, kötelező könyvvizsgálat esetén a könyvvizsgálói záradékot vagy a záradék
megadásának elutasítását is tartalmazó független könyvvizsgálói jelentéssel együtt közzétenni.
A fentiekre hivatkozással a Kérelmezett, mint kettős könyvvitelt vezető vállalkozó által a Hatóság
rendelkezésére bocsátott konszolidált éves beszámolót a Hatóság nem kezeli üzleti titokként, mivel
az a Számviteli tv. alapján nyilvános adat, ezért a Kérelmezett üzleti titokként történő kezelésre
vonatkozó kérelmének erre irányuló részét a Hatóság elutasítja.
III.4. A Kérelmező által előterjesztett – 1., 2., 3., 4., 5. sz. - bizonyítási indítványok
A Kérelmező az 1. sz. indítványában előadott devizaszámla szerződésnek - az aláírásmintájának
beszkennelésével egyidejűleg történt - beszkennelésére vonatkozó feltételezését csak
valószínűsítette, bizonyítékokkal alá támasztani nem tudta, mivel a Kérelmező az aláírásminta
beszkenneléséből vonta le azt a következtetést, hogy a Kérelmezett a devizaszerződését is
beszkennelte, azonban az aláírásminta beszkenneléséből nem következik a szerződés
beszkennelése, továbbá mivel az Ákr. 62. § (4) bekezdés alapján a hatóság szabadon választja
meg a bizonyítás módját, és a rendelkezésre álló bizonyítékokat szabad meggyőződése szerint
értékeli, ezért erre vonatkozó tényállás tisztázást nem látta indokoltnak. A Kérelmezett - a
Kérelmező állításával szemben, amit a Kérelmező bizonyítani nem tudott – azt nyilatkozta, hogy a

14

deviza számla szerződést nem tárolja és nem is tárolta, erről a Kérelmezőt is tájékoztatta 2017-ben
és 2018-ban. A kérelmező devizaszámla szerződésének beszkennelésére vonatkozó nyilatkozata
csupán egy bizonyítás nélküli állítás.
Az Ákr. 62. § (4) bekezdésére hivatkozással a Hatóság nem látta indokoltnak a Kérelmező 2.sz.
számú bizonyítási indítványával összefüggésben a Kérelmezett újabb nyilatkozattételre történő
felhívását a Kérelmező által indítványozott körülmények megvizsgálásával összefüggésben, mivel a
Kérelmezett elismerte, hogy határidőn túl tárolta a Kérelmező devizaszámla szerződését, tehát
emiatt nem indokolt a szerződés megszűnése dátumának vizsgálata.
Továbbá a Kérelmező 1., 3., 4., 5.sz. bizonyítási indítványában írtak, így a Kérelmezett szerződések
beszkennelésére vonatkozó általános gyakorlatának vizsgálata sem indokolt, mivel a jelen eljárás
kérelemre indult eljárás, nem a Kérelmezett általános gyakorlatát vizsgálja, és az általános gyakorlat
vizsgálata az egyedi esetben történtekre nem is feltétlenül ad magyarázatot, mivel a Kérelmezett
kifejezetten arról nyilatkozott, hogy a Kérelmező devizaszámla szerződésének tárolásával
összefüggésben egyedi, adminisztrációs hiba történt.
III.5. Jogkövetkezmények
A Hatóság a Kérelmező kérelmének részben helyt ad és az általános adatvédelmi rendelet 58. cikk
(2) bekezdés b) pontja alapján elmarasztalja a Kérelmezettet, mert megsértette az általános
adatvédelmi rendelet 5. cikk (1) bekezdés b) pontját és az általános adatvédelmi rendelet 6. cikk (1)
bekezdését, amiért megfelelő cél és jogalap nélkül tárolta a devizaszámla szerződést, továbbá mivel
a Kérelmezett a GDPR 5. cikk (2) bekezdését megsértette, és ezzel összefüggésben utasította,
hogy a határidőn túl tárolt, már megsemmisített szerződéshez kapcsolódó dokumentáció törléséről
is nyilatkozzon.
A Hatóság hivatalból megvizsgálta, hogy indokolt-e a Kérelmezettel szemben adatvédelmi bírság
kiszabása. Abban a kérdésben, hogy indokolt-e az adatvédelmi bírság kiszabása, a Hatóság
jogszabályon alapuló mérlegelési jogkörben eljárva döntött, figyelemmel az Infotv. 61. § (1)
bekezdés a) pontjára, az Infotv. 75/A. §-ára, valamint az általános adatvédelmi rendelet 58. cikk (2)
bekezdésére.
A Hatóság a bírság kiszabásának mellőzésével kapcsolatban az alábbi körülményeket jelentős
enyhítő körülményként vette figyelembe:
-

-

A Hatósággal való együttműködés körében azt értékelte, hogy a Kérelmezett a hiba feltárást
követően intézkedett a jogalap nélküli adatkezelés megszüntetéséről (általános adatvédelmi
rendelet 83. cikk (1) f) pont)
A Kérelmező több összetett, nagyvonalakban ismétlődő, azonban kisebb részletekben eltérő
érintetti joggyakorlásra irányuló kérelmet nyújtott be – és nyújt be folyamatosan – a
Kérelmezetthez, szinte követhetetlenné téve, hogy melyik kérelme pontosan mire is irányult.
Ezen kérelmek sorozatos előterjesztése nehezíti és lassítja a kérelmeinek pontos és
megfelelő elbírálását, teljesítését a Kérelmezett részéről. Ezekkel a kérelmekkel
összefüggésben a Hatóság előtt 48 db adatvédelmi hatósági és vizsgálatai eljárás indult a
Kérelmező kérelmére, panasza alapján, mely szám jól mutatja azt, hogy a Kérelmező a
folyamatos érintetti kérelmeivel nagy munkaterhet ró a Kérelmezettre.

(általános adatvédelmi rendelet 83. cikk (2) bekezdés k) pont)

15

IV. Egyéb kérdések
A Hatóság hatáskörét az Infotv. 38. § (2) és (2a) bekezdése határozza meg, illetékessége az ország
egész területére kiterjed.
A Hatóság jelen döntése az Ákr. 80-81. §-án és az Infotv. 61. § (1) bekezdésén alapul. A döntés az
Ákr. 82. § (1) bekezdése alapján a közlésével véglegessé válik.
Az Ákr. 112. § (1) bekezdése, 114. § (1) bekezdése és 116. § (1) bekezdése alapján a határozattal
szemben és az Ákr. 112. § (2) bekezdés d) pontja, 114. § (1) bekezdése és 116. § (1) bekezdése
alapján a végzéssel szemben közigazgatási per útján van helye jogorvoslatnak.
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (1) bekezdése alapján a Hatóság döntésével
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a)
pont aa) alpontja alapján a Fővárosi Törvényszék kizárólagosan illetékes.
A Kp. 27. § (1) bekezdés b) pontja alapján a törvényszék hatáskörébe tartozó perben a jogi
képviselet kötelező. A Kp. 39. § (6) bekezdése szerint a keresetlevél benyújtásának a közigazgatási
cselekmény hatályosulására halasztó hatálya nincs.”
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény (a
továbbiakban: E-ügyintézési tv.) 9. § (1) bekezdés b) pontja szerint az ügyfél jogi képviselője
elektronikus kapcsolattartásra kötelezett.
A keresetlevél benyújtásának idejét és helyét a Kp. 39. § (1) bekezdése határozza meg. Az
egyszerűsített perről, illetve a tárgyalás tartása iránti kérelem lehetőségéről szóló tájékoztatás a Kp.
77. § (1)-(2) bekezdésén és a 124. § (5) bekezdésén alapul. A közigazgatási per illetékének
mértékét az illetékekről szóló 1990. évi XCIII. törvény (továbbiakban: Itv.) 45/A. § (1) bekezdése
határozza meg. Az illeték előzetes megfizetése alól az Itv. 59. § (1) bekezdése és 62. § (1)
bekezdés h) pontja mentesíti az eljárást kezdeményező felet.
Budapest, 2021. június 25.
Dr. Péterfalvi Attila
elnök
c. egyetemi tanár

