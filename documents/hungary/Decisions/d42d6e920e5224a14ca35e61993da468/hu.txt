 

Ügyszám: NAIH-85-3/2022 
Korábbi ügyszám: NAIH-7350/2021 
 

Tárgy: határozat 

 
 

H A T Á R O Z A T  

 

A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  a 
Budapest Bank Zrt.-vel szemben (székhely: 1038 Budapest, Váci út 193.; a továbbiakban: Ügyfél, 
vagy  egyes  idézett  szövegekben:  Bank)  az  Ügyfél  telefonos  ügyfélszolgálata  által  folytatott 
telefonbeszélgetések  hangfelvételeivel  összefüggő,  2018.  május  25.  és  a 
jelen  eljárás 
megindításának  napja  között  az  Ügyfél  által  folytatott  adatkezelési  gyakorlat  tárgyában  2021. 
szeptember 22. napján hivatalból adatvédelmi hatósági eljárást indított. A Hatóság az adatvédelmi 
hatósági eljárásban az alábbi döntéseket hozza: 
 
I. A Hatóság hivatalból megállapítja, hogy az Ügyfél vizsgált hangfelvétel-elemzéssel kapcsolatos 
adatkezelési  gyakorlata  megsértette  a  természetes  személyeknek  a  személyes  adatok  kezelése 
tekintetében történő védelméről és az ilyen adatok szabad áramlásáról, valamint a 95/46/EK irányelv 
hatályon kívül helyezéséről szóló (EU) 2016/679 rendelet (a továbbiakban:  általános adatvédelmi 
rendelet) 5. cikk (1) bekezdés a) és b) pontját, 6. cikk (1) bekezdését, 6. cikk (4) bekezdését, 
12. cikk (1) bekezdését, 13. cikkét, 21. cikk (1) és (2) bekezdését, 24. cikk (1) bekezdését, 25. 
cikk (1) és (2) bekezdését. 
 
II. A Hatóság az általános adatvédelmi rendelet 58. cikk (2) bekezdés d) pontja alapján hivatalból 
utasítja  az  Ügyfelet,  hogy  akként  módosítsa  adatkezelési  gyakorlatát,  hogy  az  megfeleljen  az 
általános adatvédelmi rendeletnek, azaz a hangelemzés során az érzelmeket ne elemezze, és az 
adatkezeléssel  kapcsolatban  az  érintetti  jogokat  megfelelően  biztosítsa,  különösen,  de  nem 
kizárólag a megfelelő tájékoztatás és tiltakozás jogát. Az Ügyfél munkavállalóival kapcsolatban az 
adatkezelésnek  a  velük  kapcsolatos  célok  eléréséhez  szükségesre  kell  korlátozódnia,  valamint 
ennek megfelelő tájékoztatást kell nyújtani részükre az értékelési szempontok és következmények 
megjelölésével. A munkavállalókkal kapcsolatos – eltérő célú – adatkezeléssel kapcsolatos külön 
érdekmérlegelés  ki  kell  térjen  az  ezen  függelmi  viszonyból  adódó  kiszolgáltatott  helyzetre  és 
megfelelő belső garanciákat kell meghatározzon erre tekintettel. 
 
III. A Hatóság az Ügyfelet hivatalból 
 

 

250 000 000 Ft, azaz kétszázötvenmillió forint 

adatvédelmi bírság 

megfizetésére kötelezi. 

 

Az II. pontban előírt kötelezettség teljesítését az Ügyfélnek a jelen határozat véglegessé válásától 
számított 60 napon belül kell írásban – az azt alátámasztó bizonyítékok előterjesztésével együtt – 
igazolnia a Hatóság felé. Az adatkezelést kizárólag megfelelő adatkör meghatározása mellett, valós 
hatásvizsgálat, érvényes jogalap, valamint az érintetti jogok maximális biztosításának igazolásával 
lehet folytatni, ellenkező esetben az Ügyfélnek a vizsgált adatkezelés megszüntetését kell igazolnia 
a Hatóság felé a fenti határidőn belül. 
 
A  III.  pont  szerinti  bírságot  a  jelen  határozat  véglegessé  válásától  számított  30  napon  belül  a 
Hatóság központosított bevételek beszedése célelszámolási forintszámlája (10032000-01040425-
00000000 Központosított beszedési számla IBAN: HU83 1003 2000 0104 0425 0000 0000) javára 
kell megfizetni. Az összeg átutalásakor a „NAIH-85/2022 BÍRS.” számra kell hivatkozni. 

 

 

2 

 
Ha az Ügyfél a bírságfizetési kötelezettségének határidőben nem tesz eleget, késedelmi pótlékot 
köteles  fizetni.  A  késedelmi  pótlék  mértéke  a  törvényes  kamat,  amely  a  késedelemmel  érintett 
naptári félév első napján érvényes jegybanki alapkamattal egyezik meg. 
 
A bírság és a késedelmi pótlék meg nem fizetése, illetve a fenti II. pont szerinti kötelezettség nem 
teljesítése esetén a Hatóság elrendeli a határozat végrehajtását. 
 
A  jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított 30 napon belül a Fővárosi Törvényszékhez címzett keresetlevéllel közigazgatási perben 
megtámadható.  A  keresetlevelet  a  Hatósághoz  kell  benyújtani,  elektronikusan,  amely  azt  az  ügy 
irataival  együtt  továbbítja  a  bíróságnak.  Tárgyalás  tartását  a  keresetlevélben  lehet  kérni.  A  teljes 
személyes illetékmentességben nem részesülők számára a közigazgatási per illetéke 30 000 Ft, a 
per tárgyi illetékfeljegyzési jog alá esik. A Fővárosi Törvényszék előtti eljárásban a jogi képviselet 
kötelező. 
 
Az információs önrendelkezési jogról és az információszabadságról szóló 2011. évi CXII. törvény (a 
továbbiakban: Infotv.) 61. § (2) bekezdés a) pontja alapján a Hatóság a jelen határozatot közzéteszi 
a Hatóság honlapján. 
 
 

I N D O K O L Á S  

 
I. Az eljárás menete 
 
I.1. Az Előzmény Ügy 
 
(1) A Hatóság a NAIH-5161/2021 számú előzmény vizsgálati eljárásban (a továbbiakban: Előzmény 
Ügy)  panasz  alapján  az  Ügyfél  mint  pénzintézeti  tevékenységet  folytató  jogi  személy  azon 
adatkezelését  vizsgálta,  hogy  az  ügyfélszolgálati  hívások  rögzített  hanganyagát  automatikusan 
elemzi, és ezzel kapcsolatban megfelelő tájékoztatást nyújt-e az érintetteknek. Az Ügyfél az elemzés 
eredményét  felhasználva  állapítja  meg,  hogy  melyik  elégedetlen  ügyfelet  szükséges  visszahívni, 
ezzel  kapcsolatban  többek  között  automatikusan  elemzi  mind  a  telefonáló  érintett,  mind  az 
ügyfélszolgálati  munkavállaló  érzelmi  állapotát  és  a  beszélgetés  egyéb  jellemzőit.  Az  Előzmény 
Ügyben  a  panaszos  az  Ügyfél  honlapján  található  egy  mondatos,  a  hangelemzésre  utaló 
tájékoztatás alapján tett fel kérdéseket ezzel kapcsolatban, azonban nem kapott számára kielégítő 
válaszokat, ezért a Hatósághoz fordult. 
 
(2) A Hatóság megkeresésére az Ügyfél 2021. július 5. napján érkezett, NAIH-5161-5/2021 szám 
alatt iktatott válaszlevelében az alábbi érdemi nyilatkozatokat tette az Előzmény Ügyben, amelyeket 
a Hatóság a jelen eljárásban is minősített az indokolás III. pontjában: 

(i) A hangelemző alkalmazást (a továbbiakban: Szoftver) 2017.05.26-án vezette be az Ügyfél. A 
fejlesztés célja az volt, hogy a közel 180 telefonos munkatárs munkája eredményesebbé váljon, 
a hívásokat visszahallgató mintegy 20 munkatárs híváskiválasztási eljárásának javítása útján. A 
visszahallgatások a rendszer használata mellett is véletlenszerű kiválasztás útján történnek, de 
a hívásokat a Szoftver rangsorolja a Szoftver által megállapított jellemzők alapján. Ezen jellemzők 
az  Ügyfél  előtt  sem  ismertek,  azt  a  szoftver  zártan  kezeli.  A  hívás  kiértékelésének  részletes 
eredményei, az értékelt szempontok nem ismerhetők meg. 

(ii) A Szoftver célja a minőségellenőrzés professzionálisabbá tétele, az Ügyfél munkavállalóinak 
egyéni fejlesztése (szakmai és kommunikációs), a folyamatok hatékonyságának javítása és az 
ügyfélélmény növelése. A rendszer nem tárol semmilyen azonosításra alkalmas egyedi  adatot 

 

3 

vagy információt az ügyfélről. Az adatokat összevontan elemzik. A program felhasználási területei 
közé nem tartozik az értékesítési eredmények növelése. 

(iii) Az egyik fő felhasználási terület a hívások minőségellenőrzése (behallgatás): az értékelendő 
hívásokat  az  elemzési  csapat  válogatja  le  a  behallgatók  számára.  A  leválogatási  szempontok 
közt szerepel a Szoftverből jövő adat is (pl.: elégedetlenség, csalódottság, stb.) Szükség esetén 
ezek havonta változtatható paraméterek, annak érdekében, hogy a legeredményesebb legyen a 
minőségbiztosítás, azaz fel tudják tárni a hiányosságokat, lehetséges fejlődési irányokat. 

(iv) A második fő felhasználási terület a panasz és ügyfélelvándorlás megelőzése: havonta előre 
meghatározott  számú  ügyfelet  hívnak  fel  proaktívan  annak  érdekében,  hogy  a  panaszt 
megelőzzék, vagy elejét vegyék a lehetséges ügyfélelvándorlásnak. A rendszerbe kulcsszavakon 
alapuló  keresési  feltételek  kerültek  beállításra,  melyek  segítenek  hatékonyan  megtalálni  az 
érintett ügyfeleket. Ez a riport napi szinten futtatható, és a behallgató munkatárs véletlenszerűen, 
szabadon választ a potenciális hívások közül. 

(v)  A  harmadik  fő  felhasználási  terület  a  hatékonyság  növelése:  csoportvezetők  napi  szinten 
vizsgálják a csapatukra vonatkozóan, mely hívásokban és miért volt az átlagosnál nagyobb az 
üresjárat (csend/zene) aránya. Ezt kivételes esetben a munkatársak egyéni fejlesztésére, illetve 
a folyamatok hatékonyságának javítására használják fel. 

(vi) Hiányzik a személyes adat fogalmának kötelező eleme, az adat meghatározott természetes 
személyhez köthető mivolta. A Szoftver a beszélgetést elemzi, ezért visszahallgatás nélkül (mely 
pedig egy új adatkezelési folyamat) nem állapítható meg a beszélgetés egyetlen jellemzője sem. 

(vii)  Az  összesített  adatok  a  szabályozott  üzleti  folyamatról,  a  script  alapján  folytatott 
beszélgetésekről  levonható  következtetést  tesznek  csupán  lehetővé.  A  szünetek,  üresjáratok 
hossza  még  adott  ügyintéző  esetén  sem  az  egyéni  rátermettség  indikátora,  hanem  azt  jelzi, 
munkájához speciális támogatás szükséges. Például akkor, ha nehézkes informatikai rendszer 
elérés miatti várakozási idő okozza a hosszabb csendet. 

(viii)  A  Szoftver  például  hasonlít  a  forgalomszámláló  készülékek,  forgalomirányító  lámpák 
működéséhez,  melyek  szintén  meghatározzák  a  forgalomban  részt  vevő  (más  módon  amúgy 
azonosítható)  természetes  személyek  kereszteződésen  történő  áthaladásának  sorrendjét, 
működésüket a gyakorlat mégsem tekinti személyesadat-kezelésnek. 
 
(ix)  Az  adatkezelés  célja  a  panaszok  és  panaszban  nem  kifogásolt  hibás  banki  ügyintézések 
számának csökkentése, hatékony, udvarias ügyfélkiszolgálás biztosítása az ellenőrzési eljárások 
hatékonyságának támogatása útján, a fentebb részletezettek szerint. Az adatkezelés jogalapja 
az Ügyfél adatkezelési célok ismertetése során részletezett jogos érdeke a hatékony, jogszerű 
telefonos  ügyintézés  körében.  Az  adatkezelés  időtartama a  Szoftveren  belül  visszahallgatható 
hangfelvételek  tekintetében  45  nap,  a  Szoftver  működésével  előállt  statisztikák,  sorrendbe 
rendezett híváslisták tekintetében 1 év. 
 
(x) Azonosítható természetes személyhez köthető profilozást a Szoftver nem végez, a hívásokat 
a  fentiek  szerint  sorrendbe  állítja,  illetve  hívásforgalmi  összesítést,  statisztikát  készít  a  hívást 
bonyolító  munkavállalók  szerinti  bontásban.  Automatizált  adatkezelési  műveletet  a  hívásokra 
vonatkoztatva, sorrendbe állítással végez. Az automatizált művelet eredménye a visszahallgatási 
listába  véletlenszerű  emberi  kiválasztással  történő  bekerülés  esélyének  növekedése  vagy 
minimalizálása lehet. 
 
(xi) […] hangrögzítő működése: 
 
A […] minden hanganyagot alapértelmezés szerint rögzít. Minden este egy automatizmus fut le 
a  hangrögzítő  szerverén,  ami  megsemmisíti  az  5  másodperc  alatti  hívásokat.  Alapértelmezés 

 

4 

szerint minden hívás 180 nap után törlődik, kivéve azok a hívások, amelyek olyan üzleti címkével 
rendelkeznek, amelyek a […] felületén az adott kampányhoz tartozó üzleti címke beállítási fülön 
rendelkeznek a Hosszú távú megőrzés jelzéssel. 
 
A  […]  rendelkezik  egy,  a  hanganalitika  számára  dedikált  szerverrel,  ami  miatt  a  napon  belüli 
hívásrögzítések duplikáltan jelennek meg. Egy automatizmus éjszakánként a […] hanganyagait 
kiveszi  a  találati  listából.  Ettől  függetlenül  a  Szoftver  belső  rendszerében  továbbra  is 
meghallgathatók a hívások a rögzítéstől számított 45. napig. A hívások ezt követően nem lesznek 
meghallgathatóak a Szoftveren belül. 
 
(xii) A Szoftveren belül a hanganalitikai funkció segítségével a […] ([…]) lehetőség van a […] és 
a […] - […] hangrögzítő rendszerek hívásainak visszahallgatására és azok elemzésére. Továbbá 
lehetőség van a […] és […] indított és fogadott hívások monitorálása és kategorizálása különböző 
minőségi  szempontok  alapján,  amely  eredmények  segítségével  ügyfél  specifikus  akciókat  és 
visszajelzéseket  fogalmazhatunk  meg  a  minőségi  ügyfélkiszolgálás,  a  behajtás  és  a  sales 
hatékonyság  növelés  céljából.  Az  egyes  funkcionális  management  tagok  a  teljes  területükre, 
területenként  ([…]),  csoportonként,  ügyintézőnként  kaphatnak  eddig  nem  mért  adatokat  a 
minőséget illetően. 
 
(xiii) A […], a mesterséges intelligencián alapuló beszédjel-feldolgozás segítségével felismeri: 
• várakoztatást / csendet / egymásra beszélést a hangállományokban, 
• kulcsszavak felismerését és megtalálását a hangállományokban, 
• detektálja az érzelmi / hangulati elemeket a hangállományokban. 
 
(xiv)  A  várakoztatás  /  csend  mérése  lehetővé  teszi,  hogy  a  terület  vezetője  beazonosítsa  a 
hatékonyságot  csökkentő  tényezőt  és  akciót  indítson  akár egyéni,  akár  területet  érintő  szinten 
(pl.: egyéni fejlesztés, területet érintő tréning, folyamatfejlesztés, stb.). 
 
(xv) A kulcsszó felismerés (általunk kialakított szótár alapján) lehetővé teszi a panaszos ügyfelek 
kiszűrését és a churn (felháborodott ügyfél) megelőzést, a tiltott / töltelékszavak kimutatását. 
 
(xvi) Az érzelmi / hangulati elemek detektálása a hívásokban megmutatja az igazi ügyfélélményt 
vagy az ügyfél irritációt. 
 
(xvii)  A  Szoftver  a  saját  tárhelyén  45  napig  tárolja  a  hanganyagokat  titkosított  formában,  ezt 
követően  megsemmisíti  azokat.  A  korábban  elvégzett  hanganyag  elemzések  ezt  követően  is 
visszakereshetők, de ezekből a hívás nem következtethető ki. 
 
(xvii)  Automatizált  döntéshozatal  egyedi  ügyekben,  beleértve  a  személyhez  kapcsolt  profil 
alkotásáról szóló döntést, a Szoftverrel végzett adatkezelés során nem történik. Ezért a GDPR. 
22. cikk (2) feltételei nem alkalmazhatók. 
 
(xix)  Az  érintetti  tájékoztatást  az  Ügyfél  az  Üzletszabályzatának  3.  fejezete  és  a  Telefonos 
ügyfélszolgálat  és  panaszkezelés  részletes  adatkezelési  tájékoztató  útján  biztosítja,  amelyet 
mellékelt a válaszához. 
 
(xx) A Szoftver a bevezetése óta panaszmentesen üzemel. 

 
(3) A Hatóság megkeresésére az Ügyfél 2021. július 5. napján érkezett, NAIH-5161-5/2021 szám 
alatt iktatott válaszlevele mellékleteiben az alábbi érdemi bizonyítékokat szolgáltatta az Előzmény 
Ügyben, amelyeket a Hatóság a jelen eljárásban is minősített az indokolás III. pontjában: 

(i) […] számú ügyfélpanasszal kapcsolatos belső feljegyzés (szó szerinti idézetek) 

 

5 

„Ügyfelünk telefonhívást megelőzően nem kapott tájékoztatást, hogy a mesterséges intelligencia 
segítségével  és  egy  hangelemző  szoftver  használatával  elemzik  a  beszélgetést  és  kíváncsi 
lenne, hogy ennek mi a célja és milyen adatkezelési céloknak felel meg.  

Kérdésére választ nem kapott az ügyfélszolgálatostól. Kérem ennek a mesterséges intelligencia 
szoftver  adatkezelési  tájékoztatást  és  adatvédelmi  szabályokat  megkapni.  Hol  található? 
Mennyire felel ez meg a GDPR -nak?” 

„Sajnálom, hogy munkatársunk nem ismerte a vonatkozó adatkezelési tájékoztatást: [hivatkozás 
intranetes címre] 

Ezt  mellékeld  a  válaszhoz.  Kiemelendő,  hogy  ?A  telefonos  ügyfélszolgálat  minőségbiztosítási, 
panasz megelőzési célból jogos érdeken alapuló profilalkotást végez és automatikus döntés útján 
választja ki azon hívásokat, melyben magasabban képzett banki dolgozó visszahívás útján hárítja 
el a telefonbeszélgetésben felmerült problémát, panaszt.? 

A hivatkozott dokumentum elérhető a https://www.budapestbank.hu/hirdetmenyek/adatkezelesi-
tajekoztatasok  címről  is.  Talán  érdemes  azt  megemlíteni,  ha  az  általános  adatkezelési 
tájékoztatást  (Üzletszabályzat  3.  fejezete)  és  az  idézett  részletes  adatkezelési  tájékoztatást 
ügyintézőnk a hívás elején felolvasná, ez legalább 10-15 perccel meghosszabbítaná a panasz, 
ügyfélkérés  előterjesztésének  idejét.  Ezt  ügyfeleink  nem  fogadnák  el.  Ezért  döntött  a  Bank 
írásbeli tájékoztatás alkalmazása mellett.” 

(ii)  […]  számú  ügyfélpanasszal  kapcsolatos  belső  feljegyzés  (szó  szerinti  idézetek,  azonos 
érintett újabb levelére válasz) 

„[…]  A  szoftver  a  hangfelvételt  […]  -  a fejlesztő üzleti  titkát képező  -  szempont  szerint  elemzi. 
Ezek  közül  a  fejlesztő  a  beszéd  sebességét,  hangerejét,  hangmagasságát,  a  beszédszünetek 
hosszát ismertette példaként. Az elemzés eredményeként nem készül profil, hanem a felvételeket 
a  rendszer  napi  rangsorba  állítja.  A  sorrend  alapja,  hogy  a  vizsgált  szempontokból  levonható 
következtetés szerint a telefonáló - bár formális panaszt nem terjesztett elő - elégedetlen volt-e 
az ügyintézéssel. A rangsor elején szereplő hívásokat magasabb képzettséggel, jogosultsággal 
rendelkező  munkatársunk  visszahívja,  megkísérelve  az  elégedetlenség  okának  orvoslását.  A 
rendszer zárt működéséből következően a Bank sem ismer meg, nem kezel a hívások sorrendjén 
kívüli adatot. Így adatot nem továbbít, nem tárol, arról további tájékoztatást sem tud biztosítani. 
A  biztonság  sérülésének  hiányában  a  rendszer  működése  nem  tekinthető  adatvédelmi 
incidensnek. A látens panaszok feltárása, elhárítása a telefonálók és a Bank közös érdeke. Ez a 
rendszer  működésének  alapja.  Az  előzetes  adatkezelési  tájékoztatás  jelenlegi  formájában 
igazodik a GDPR 12. cikk (1) elvárásaihoz, amely a tájékoztatás tömörségét, átláthatóságát is 
követelménnyé teszik. Ennek megfelelőségére utal, hogy a tájékoztatást ügyfeleink és nem ügyfél 
érintettjeink az eltelt több, mint 3 évben nem kifogásolták.” 

(iii) Azonosító: H-407/2018 (Telefonos ügyfélszolgálat és panaszkezelés részletes adatkezelési 
tájékoztató tartalma) 

a) Telefonos ügyfélszolgálat kimenő és bejövő hívások (táblázatos formában) 

kezelt  adatok:  név,  értesítési,  állandó  lakcím,  levelezési  cím,  telefonszám  (mobil, 
vezetékes,  munkahelyi),  e-mail  cím,  édesanyja  neve,  születési  hely  és  idő,  azonosító 
okmány  szám  (szem.ig.  sz.;  útlevél  szám,  jogosítvány  szám),  adott  esetben  jövedelmi 
adatok,  társkártya  tulajdonos,  adós,  társigénylő,  kezes,  dologi  adós,  meghatalmazott 
személyes  adatai  (név, születési  dátum,  anyja  neve,  személyi  azonosító  okmány  száma 
stb.),  számlaszám,  bankkártya  szám,  hitel  cenzúra/  referencia  szám  stb.,  biztosítások, 
hitelek,  megtakarítások  stb., 
fizetési  számlához,  bankkártyákhoz,  hitelkártyához 
kapcsolódó tranzakciók adatai 

cél: az ügyfél (érintettek) által kezdeményezett telefonhívások kezelése 

 

6 

időtartam: „Lásd Üzletszabályzat 3.1.8 pont” 

jogalap:  bejövő  hívások  esetén  szerződéskötés,  kimenő  hívások  esetén  „hozzáájulás” 
(elgépelve) 

adatfeldolgozók: n/a 

b) Telefonos ügyfélszolgálat kimenő és bejövő hívások (táblázatos formában) 

kezelt adatok: név, értesítési cím, telefonszám, ügyfélazonosítók (számlaszám, kártyaszám 
stb.), beérkezési csatorna, bejelentés dátuma, panasz referencia száma, bejelentés típusa, 
visszatérő  panasz-e,  panaszkategória,  adott  esetben  reklamált  összeg,  bejelentés 
súlyossága, előzménypanaszok azonosítói, panasz részletes leírása, panaszlevél, egyéb 
csatolmányok,  panasz  részletes  megoldása,  adott  esetben  jóváírt  összeg,  panasz 
válaszlevél 

cél: ügyfél által benyújtott panasz kezelése 

időtartam: „Lásd Üzletszabályzat 3.1.8 pont” 

jogalap: szerződéskötés 

adatfeldolgozók:  Adott  esetben  a  kivizsgáláshoz  szükséges  partnerek  (biztosító, 
hitelközvetítő stb.) 

c) egyéb információk a tájékoztató végén 

A  hívással,  illetve  panasszal  érintett  konkrét  termék  adatkezelését  lásd  az  adott  termék 
adatlapjánál. 

A  telefonos  ügyfélszolgálat  minőségbiztosítási,  panasz  megelőzési  célból  jogos  érdeken 
alapuló  profilalkotást  végez  és  automatikus  döntés  útján  választja  ki  azon  hívásokat, 
melyben  magasabban  képzett  banki  dolgozó  visszahívás  útján  hárítja  el  a 
telefonbeszélgetésben felmerült problémát, panaszt. 

Az  Ügyfél  a  hangfelvételről 
azonosításához szükséges alábbi adatok valamelyike rendelkezésre áll: 

tájékoztatást  akkor 

tud  adni,  ha  a  hangfelvételek 

•  az  érintett  banknál  rögzített,  hívásazonosító  szolgáltatást  nyújtó  telefonszáma,  ennek 
hiányában; 

• az érintett által közölt, hívásazonosító szolgáltatást nyújtó telefonszáma; 

•  az  érintett  által  közölt,  a  hívás  kezdő  időpontját  legalább  60  perces  pontossággal 
meghatározó időadat. 

(iv) Azonosító: H-526/2020 (Üzletszabályzat, hatályos: 2021.01.10-től, 41 oldal, idézet) 

„3.1.8.  pont:  Ha  törvény  eltérően  nem  rendelkezik,  az  általános  adatkezelési  időtartam  az 
ügyfélkapcsolat  megszűnésétől  számított  10  év.  Ez  az  adatkezelési  időtartam  igazodik  az 
általános polgári jogi igények elévüléséhez, tekintettel az elévülés megszakadására is. Ha az 
adatkezelés  célja  esetleges  panasz  elbírálása,  törvény  eltérő  rendelkezése  hiányában  az 
adatkezelés  időtartama  1  év.  Ilyenek  különösen  a  visszavont  vagy,  elutasított  szolgáltatás 
iránti  igények  adatai.  Marketing  célból  –  hozzájárulása  visszavonásáig  –  ilyen  ügylettel 
rendelkező érintettet is megkereshet a Bank. A vagyonvédelmi célú képfelvétel őrzési ideje 
hatvan  nap.  A  panaszkezelési  célú  hangfelvétel  törvényes  őrzési  ideje  5  év.  Az  ügyleti 
megbízást tartalmazó hangfelvételre az  általános adatőrzési időtartam irányadó. A Bank az 
adatkezelés időtartamának elteltével zárolja az Adatokat, ha a zárolás törvényes feltételei és 
a  technikai  adottságok ezt  lehetővé teszik.  Az  adatkezelés  időtartamát  a  Bank  lerövidítheti, 
ezzel kapcsolatos felelősségét kizárja.” 

 

7 

(v) Azonosító: „érdekmérlegelési teszt voicemining.xlsx” (valójában  adatvédelmi hatásvizsgálat 
adatlap) 

adatkezelés  rövid  leírása:  „Szoftveres  és  tömeges  hangelemzés,  előre  meghatározott 
tartalmak  és  kulcsszavak  keresése  és  elemzése, 
leiratozása.  A  beszélgetés 
hangállományában fellelhető érzelmek detektálása (negatív, pozitív).” 

szükségesség  és  arányosság  vizsgálat  rövid  összefoglalója:  „Az  adatkezelés  a 
beszélgetések  visszahallgatási relevancia  szerinti  rangsorolása  érdekében  szükséges.  A 
rangsorolás  a  beszélgetés  résztvevőire  közvetlen  hatással  nem  rendelkezi.  A  rangsor 
alapján  végzett  visszahallgatás,  az  ennek  eredményeként  indított  ügyfél  (hívó  fél) 
visszahívás új, önálló adatkezelés.” 

Az  adatvédelmi  tisztviselő  véleménye,  valamint  az  adatkezelésről  született  döntés 
összefoglalása:  „Az  adatkezelési  cél  az  érintettek  jogai,  valamint  a  Bank  üzleti  érdekei 
alapján jogszerű, nincs közvetett vagy közvetlen jogi tilalom. Az adatkezelés több okból is 
magas  kockázatú,  különös  tekintettel  az  alkalmazott  technológia  újdonság  jellegére, 
ugyanis  a  hangfelvételek  mesterséges  intelligencia  segítségével  automatizáltan  kerülnek 
elemzésre és a megállapítások is automatizáltan születnek. Az adatok összessége mindkét 
érintetti  csoport  szempontjából  alkalmas  profilalkotásra,  illetve  scoringra,  és  ugyan 
automatizált  döntéshozatal  nem  történik  a  folyamatban,  az  adatkezelés  az  érintettekre 
joghatással  bírhat.  A  magas  kockázatot  az  adatkezelő  a  hatásvizsgálatban  megjelölt 
intézkedésekkel  mitigálja, 
így  például  az  automatizált  adatkezelés  végén  humán 
döntéshozatal történik. Az érintettek joggyakorlása a sztenderd gyakorlat szerint biztosított. 
A joggyakorlás nem jelent hátrányos következményt az érintettekre nézve. A folyamatban 
nincs adatfeldolgozó.” 

(vi) Azonosító: „adatvédelmi nyilvántartás kivonat.xlsx” (csak a releváns részek kiemelve) 

megnevezés: hanganyag tárolás 

cél: Rögzített beszélgetések révén az ügyfél hangja tárolásra kerül. Későbbi panaszok vagy 
vitás esetek során ez visszahallgatható. 

jogalapja: Jog, jogos érdek, érdekmérlegelés 

feldolgozás: nem 

időtartam: szerződés megszűntétől 10 év 

 
(4)  Hatóság  megkeresésére  az  Ügyfél  2021.  augusztus  16.  napján  érkezett,  NAIH-5161-10/2021 
szám  alatt  iktatott  válaszlevelében  az  alábbi  érdemi  nyilatkozatokat  tette  az  Előzmény  Ügyben, 
amelyeket a Hatóság a jelen eljárásban is minősített az indokolás III. pontjában: 

(i)  „Ennek  alapján  megállapítható,  hogy  az  alkalmazás  felhasználásának  fő  célja  a  hívásidő 
rövidítés elősegítése. A Bank telefonos ügyfélszolgálati kapacitása korlátozott. Ezért a hívásidő 
rövidítésével  biztosítható,  hogy  a  jelentős  ügyfél  irritációt  okozó  várakoztatás  csökkenjen, 
szűnjön meg. Ezt a célt a beszélgetésekben tapasztalható szünetek, a várakozási zenehallgatás 
vizsgálatával  éri  el  a  Bank.  Ezekben  az  esetekben  a  hívásokat  munkatársaim  statisztikai 
módszerekkel dolgozzák fel, csak szükség esetén hallgatják vissza. Céljuk, hogy a beszélgetést 
irányító script-ek hibáit megtalálják, melyek várakozást, zene lejátszást, vagy egymásra beszélést 
(az ügyintéző és beszélgető partnere egymás szavába vágását) eredményezik. Ilyen esetben az 
automatikusan  sorrendbe  rendezett  beszélgetések  közül  visszahallgatásra  kijelölteket  sem 
hallgatják  meg  teljes  terjedelemben,  hanem  a  vizsgált  szempontok  alapján  részlegesen.  Így  a 
visszahallgató dolgozó az ügyfél azonosító részt nem hallja. Az alkalmazás támogatja ugyanezen 
szempontok  munkatársankénti  vizsgálatát  is.  Ez  a  teljesítmény  alapú  bérezés  rendszerében 

 

8 

segíti  a  munkavállalót,  hogy  egyéni  hívás  eredményességét  javítsa,  hívásainak  időigényét 
csökkentse.” 

(ii)  „A  szűrés  eredményét  bármikor  felülbírálhatja  a  behallgatást  végző  munkatárs.  A  Szoftver 
csak egy „étlapot” ad a behallgató számára, ahonnan választhat, de a döntés minden esetben a 
folyamatot végző kollega hatásköre.” 

(iii)  Az  operatív  munkában  használaton  kívül  került  munkavállalói  hozzájárulás  mellékletet  az 
Ügyfél  hatályon  kívül  helyezte,  mellékelte  a  hatályosított  szabályzatot 
-  A 
telefonbeszélgetések rögzítése, visszahallgatása és kezelése bankcsoport szintű utasítás), és a 
szervezeti változásokat is frissítette a mellékletek racionalizálása mellett. 

([…] 

(iv)  A  Szoftver  nem  hívás  rögzítő  rendszer.  Ezt  a  feladatot  a  […]  és  […]  rendszerek  látják  el. 
Ezekből történik meg a hívások áttöltése a Szoftver rendszerébe. A Szoftver adattartalma a hívás 
rögzítő rendszerben létrejött hívás azonosító, a hívó/hívott telefonszám, a hívás iránya, időpontja, 
hossza, az ügyintéző neve, szervezeti egysége, az elemzés időpontja, számszerűsített (%-os) 
eredményei, a felismert nyelvi elemek alfanumerikus leirata. 

(v) Ügyfélmegtartó vagy panasz megelőző hívások menete: 

• Behallgató munkatárs a rendszerben beállított szabályok és kulcsszavak alapján szűrést indít 
el az általa kiválasztott időszakra. 

•  A  Szoftver  listázza  a  találatokat,  tehát  azon  hívásokat,  melyek  megfelelnek  a  szűrési 
feltételeknek. 

• A munkatárs szúrópróbaszerűen választ a javasolt hívások közül, és meghallgatja (tipikusan 
a Szoftver által jelzett hívásszakaszt). Ha ez igazolja a Szoftver által jelzett körülményt, a teljes 
hívást célszerű meghallgatni. 

•  A  visszahallgatást  követően  eldönti,  hogy  az  adott  eset  nyomán 
ügyfélmegtartás vagy panasz megelőzés. 

lehetséges-e 

• Ha igen, akkor a banki rendszerekből kikeresve az ügyfél adatait felhívja őt. 

(vi) Hívás szinten is megjeleníthetők a detektált érzelmek. Ezeket lehet összesíteni csoport és 
terület szintre, illetve az érzelem erőssége alapján sorba rendezni. 
 
(vii)  A  hívások  elején  nem  adnak  arról  tájékoztatást,  hogy  használják  a  Szoftvert  vagy  hogy 
hanganalitikai  célú  adatkezelést  végeznek.  Ha  bejövő  hívásról  van  szó  ([…]),  akkor  az  […] 
mondja  el  a  hangrögzítést.  Kimenő  hívás  esetén  ([…]  és  […])  a  munkatárs  tájékoztat  a 
rögzítésről.  Amennyiben  az  ügyfél  a  szoftver  használatára  panaszkodik,  az  ügyintézők 
tájékoztatják  a  bejelentés  rögzítésének  lehetőségéről.  Szükség  esetén  felveszik  a  panaszt, 
melyet  a  panaszkezelési  szakterület  kivizsgál  –  szükség  szerint  az  adatvédelmi  tisztviselő 
bevonásával. Megjegyezni kívánjuk, hogy a telefonhívások elején elhangzó szóbeli tájékoztatás 
gyakorlati  lehetőségei  erősen  korlátozottak.  Néhány  szavas  tájékoztatás  szükségképpen 
félrevezető, az érintettet alaptalanul hátrányos kommunikációs helyzetbe kényszeríti. Részletes, 
alapos tájékoztatás pedig nem teszi lehetővé a jogszabályi, felügyeleti elvárás szerinti élőhangos 
kapcsolatfelvétel  követelményeinek  betartását.  A 
része  ügyfél 
érdeklődés.  Egy  fiók  nyitvatartási  idejére,  vagy  számla  aktuális  egyenlegére  vonatkozó  ügyfél 
kérés megválaszolása előtt nyújtott részletes tájékoztatás szükségképpen sértené a GDPR 12. 
cikk  (1)  bekezdésének  a  tájékoztatás  tömörségére  vonatkozó  követelményét,  mert  időbeli 
terjedelme sokszorosan meghaladná az érdemi ügyintézést, a tulajdonképpeni adatkezelést. 
 
(viii)  A  vonal  bontáson  kívüli  tiltakozás  lehetőségét  technikai  adottság  zárja  ki.  Amennyiben 
emberi  beavatkozással  befolyásolható  lenne  egy  teljesedésbe  ment  hívás  elemzés  alóli 

telefonhívások 

jelentős 

 

9 

kivonása,  az  jelentősen  torzítaná  az  elemzés  hatékonyságát,  hiszen  éppen  az  anomáliákat 
tartalmazó hívás esetén várható a tiltakozás, ügyintézői beavatkozás. 
 
(ix) A tájékoztatást az Ügyfél a https://www.budapestbank.hu/panaszkezeles weboldalon nyújtja. 
 
(x) Az adatkezelés elsődleges céljának megszűnésével az Ügyfél termelési rendszereiből törli az 
adatokat,  de  a  hivatkozott  42/2015.  (III.  12.)  Korm.  rendelet  3.  §  (3)  e)  és  (4)  az  Ügyfél 
kötelezettségévé teszi archívumok, adatmentések, biztonsági másolatok létrehozását, kezelését. 
Ezek hozzáférési rendje megfelel a GDPR szerinti zárolás fogalmának, ezért ezekről ilyen módon 
adott tájékoztatást az Ügyfél. Az archív média kezelési rendje pedig az iratkezelési szabályzatban 
található. 
 
(xi)  A  kérdéseken  túl  a  személyes  ellenőrzés  tapasztalatai  közül  kiemelésre  érdemes,  hogy  a 
hangelemzés  érzelmekre  vonatkozó  jelzései  a  hangtulajdonságra  és  a  használt  kifejezésekre 
alapítottak, ezért emberi kontroll nélkül hamis eredményeket szolgáltatnak a hívásokról. Másrészt 
vannak  olyan  hanggal  rendelkező  emberek  –  munkavállalónk  is  volt  ilyen  –  akinek  a  hangja 
mindig elégedetlenséget tükrözött. Ezekre is tekintettel, míg a szünet-beszéd arány, az egymásra 
beszélés  és  a  beszéd/zene  arány  viszonylag  objektív  jellemzői  a  beszélgetésnek,  addig  az 
érzelmi  tónus, tehát  a  tapasztalt  elégedetlenség,  csalódottság  kevésbé megbízható jellemzők. 
Ezt a rendszer használata során munkatársaim kiemelten figyelembe veszik. 
 
(xii) A hívó azonosítására csak akkor kerül sor, ha banki hiba miatt őt kártalanítani szükséges, 
vagy látens panaszát igyekszik megnyugtatóan rendezni az Ügyfél. 

 
(5) A Hatóság megkeresésére az Ügyfél 2021. augusztus 16. napján érkezett, NAIH-5161-10/2021 
szám  alatt  iktatott  válaszlevele  mellékleteiben  az  alábbi  érdemi  bizonyítékokat  szolgáltatta  az 
Előzmény Ügyben, amelyeket a Hatóság a jelen eljárásban is minősített az indokolás III. pontjában: 
 

(i) Azonosító: […] (A telefonbeszélgetések rögzítése, visszahallgatása és kezelése bankcsoport 
szintű utasítás) 

„5. Részletes eljárásrend […] 

Rögzített beszélgetések visszahallgatása hanganalitika célból: 

A  Szoftver  rendszerében  a  hanganalitikai  szoftver  segítségével  az  […]  ([…],[…])  és 
Panaszkezelésen  lehetőség  van  a  […]  és  a  […]  hangrögzítő  rendszerek  hívásainak 
visszahallgatására és azok elemzésére. Továbbá lehetőség van a behajtás és a […] indított és 
fogadott  hívások  monitorálása  és  kategorizálása  különböző  minőségi  szempontok  alapján, 
amely eredmények segítségével ügyfél specifikus akciókat és visszajelzéseket fogalmazhatunk 
meg  a  minőségi  ügyfélkiszolgálás,  a  behajtás  és  a  sales  hatékonyság  növelés  céljából.  Az 
egyes funkcionális management tagok a teljes területükre, területenként ([…]), csoportonként, 
ügyintézőnként kaphatnak eddig nem mért adatokat a minőséget illetően. 

A […], a mesterséges intelligencián alapuló beszédjel-feldolgozás segítségével felismeri: 

•  várakoztatást / csendet / egymásra beszélést a hangállományokban, 

•  kulcsszavak felismerését és megtalálását a hangállományokban, 

•  detektálja az érzelmi / hangulati elemeket a hangállományokban. 

A  várakoztatás  /  csend  mérése  lehetővé  teszi,  hogy  a  terület  vezetője  beazonosítsa  a 
hatékonyságot csökkentő tényezőt és akciót indítson akár egyéni, akár területet érintő szinten 
(pl.: egyéni fejlesztés, területet érintő tréning, folyamatfejlesztés, stb.). 

 

10 

A  kulcsszó  felismerés  (általunk  kialakított szótár alapján)  lehetővé  teszi  a  panaszos  ügyfelek 
kiszűrését és a churn (felháborodott ügyfél) megelőzést, a tiltott / töltelékszavak kimutatását. 

Az  érzelmi  /  hangulati  elemek  detektálása  a  hívásokban  megmutatja  az  igazi  ügyfélélményt 
vagy az ügyfél irritációt. 

A Szoftver a saját tárhelyén 45 napig tárolja a hanganyagokat titkosított formában, ezt követően 
megsemmisíti  azokat.  A  korábban  elvégzett  hanganyag  elemzések  ezt  követően 
is 
visszakereshetőek, de ezekből a hívás nem következtethető ki.” 

(ii) Azonosító: „érdekmérlegelési teszt voicemining_doc.docx” 

„2.1.  Az  adatkezelés  meghatározott,  kifejezett  és  jogos  célja,  összhangban  az  általános 
adatvédelmi  rendelet  5.  cikk  (1)  bekezdésének  b)  pontjával:  a  telefonos  ügyintézés  során  a 
hívásidő  csökkentése,  a  látens  ügyfélpanaszok hatékonyabb  szűrése  a hívások  jellemzőinek 
elemzése, a hívások visszahallgatási hatékonyságának növelése útján. 

2.2. Jogos érdek bemutatása: az általános adatvédelmi rendelet 6. cikk (1) bekezdés f) pontja 
szerint az adatkezelés a Bank hatékony, az érintettek joggyakorlásának telefonos ügyintézés 
keretében 
jogos  érdekeinek  érvényesítéséhez 
szükséges. 

történő  elősegítésében  meghatározott 

3.1.  Az  adatkezelés  szükségessége  a  2.1.  pont  szerinti  céllal  összhangban:  az  hívások 
adatkezelő  általi  ellenőrzése,  az  adatkezelési  folyamatok  optimalizálása  GDPR  5.  cikk  (1)  a) 
pontja szerinti tisztességes eljárás, valamint ugyanezen bekezdés d) pontja szerinti pontosság 
biztosítása  érdekében  szükséges,  biztosítva  a  más  úton  fel  nem  tárt  hibás  ügyintézés 
orvoslását. 

3.2. Az adatkezelés arányossága a 2.1. pont szerinti céllal összhangban, tekintettel az érintett 
érdekeire,  jogaira  és  szabadságára:  a  Szoftver  segítségével  végrehajtott  adatkezelési 
műveleteket  a  Bank  a  GDPR  11.  cikke  szerint  végzi,  konkrét  érintett  azonosítása  nélkül.  A 
Szoftver használatával előállt listából véletlenszerű kiválasztással visszahallgatott beszélgetés 
esetén is csak akkor kerül sor az érintett azonosítására, ha visszahívása válik szükségessé.  

Az érintettet az adatkezelés kapcsán hátrányos joghatás nem érheti. Előnyös joghatás (panasz 
orvoslása, jóváírás biztosítása) a lehetséges jogkövetkezmény. 

Az arányosságot a Bank úgy biztosítja, hogy a rendszerben előállt adatok megszemélyesítésére 
csak alacsony statisztikai esély van. Az érintettnek nem kell bizonyosan számolnia azzal, hogy 
hívásának a rendszer használatából eredő joghatása lesz, erre csekély esély van, tekintettel az 
adatkezelés céljára is. 

rendelkezésre  álló  alternatív  megoldások:  az 
3.3.  Az  adatkezelést  helyettesítésére 
adatkezelőnek nem áll a rendelkezésére olyan alternatív eszköz, eljárás vagy megoldás, amely 
segítségével a 2.1. pont szerinti cél megvalósulhat. 

3.4.  Az  adatkezelés  elmaradása  esetén  az  adatkezelőt  érő  (becsült)  hátrányok,  károk:  a 
beszélgetések  hatékonyságának  csökkenése,  látens  panaszok  felderítési  hatékonyságának 
csökkenése.  Az  ennek  következtében  növekvő  hívás  lemorzsolódás  érintettjei  korlátozottan 
tudják ügyintézéshez – köztük személyes adataik védelméhez – fűződő jogaikat gyakorolni. A 
látens  panaszok  felderítési  hatékonyságának  csökkenése  az  adatkezelés  pontosságát 
csökkenti, adott esetben vagyoni, jogi hátrányt okozva az érintettnek. 

[…]  4.2.  Az  adatkezelés  kedvező  és  kedvezőtlen  hatásai  az  érintett  vonatkozásában:  az 
adatkezelésnek  nincs  önmagában  megvalósuló 
kedvezőtlen  hatása  az  érintett 
vonatkozásában. 

 

11 

4.3. Az adatkezelésről kötelezően nyújtott tájékoztatáson túl, az Érintett bármikor tájékoztatást 
kérhet  a  Bank  által  kezelt  adatairól,  az  adatkezelés  céljáról,  jogalapjáról,  időtartamáról. 
(tájékoztatáshoz való jog, GDPR 12. cikk) 

[…]  4.9.  Az  Érintett  jogosult  arra,  hogy  a  saját  helyzetével  kapcsolatos  okokból  bármikor 
tiltakozzon  személyes  adatainak  a  kezelése  ellen,  ideértve  a  GDPR  rendelkezésen  alapuló 
profilalkotást is. Ebben az esetben az adatkezelő a személyes adatokat nem kezelheti tovább, 
kivéve, ha az adatkezelő bizonyítja, hogy az adatkezelést olyan kényszerítő erejű jogos okok 
indokolják,  amelyek  elsőbbséget  élveznek  az  Érintett  érdekeivel,  jogaival  és  szabadságaival 
szemben,  vagy  amelyek  jogi  igények  előterjesztéséhez,  érvényesítéséhez  vagy  védelméhez 
kapcsolódnak. 

[…] 6.1. Jogos érdek fennállása:  Bank vitathatatlan jogos érdeke, hogy a Szoftver rendszere 
működésével fejlessze telefonos ügyintézését, derítse fel a látens panaszokat. 

6.2.  Adatkezelés  szükségessége:  az  adatkezelés  céljának  elérése  érdekében  a  személyes 
adatok kezelése nélkülözhetetlen. 

6.3.  Arányosság  értékelése:  az  érintett  információs  önrendelkezési  joga  bizonyos  különös 
esetekben  szükséges  és  arányos  módon,  az  adatkezelés  céljával  és 
időtartamával 
összhangban  korlátozható.  Az  érdekmérlegelési  teszt  alapján  megállapítható,  hogy  az 
adatkezelés  nem  jelent  szükségtelen  és  aránytalan  korlátozást  az  érintett  jogaira  és 
szabadságára  nézve.  Az  érintett  az  adatkezelés  ellen  tiltakozhat,  illetve  bármikor  élhet  az 
általános adatvédelmi rendelet 12-22. cikkében garantált jogaival.” 

 
(6) A fentiekre tekintettel a Hatóság az Infotv. 55. § (1) bekezdés a) pont ab) alpontja alapján 2021. 
szeptember 23. napján lezárta az Előzmény Ügyet, és hivatalból megindította a jelen adatvédelmi 
hatósági  eljárást  az  Ügyfél  telefonos  ügyfélszolgálata  által  folytatott 
telefonbeszélgetések 
hangfelvételeivel  összefüggő,  2018.  május  25.  és  a  jelen  eljárás  megindításának  napja  között  az 
Ügyfél által folytatott adatkezelési gyakorlat tárgyában. 
 
 
I.2. A jelen adatvédelmi hatósági eljárás 
 
(7) A jelen adatvédelmi hatósági eljárás tárgya az Ügyfél által a telefonos ügyfélszolgálata bejövő 
és  kimenő  hívásai  rögzített  hangfelvételeinek  automatikus  elemzésével,  és  ez  alapján  a 
hangfelvételek  egy  részének  visszahallgatásával,  majd  a  visszahallgatott  felvételeken  szereplő 
érintettek egy részének visszahívásával összefüggő adatkezelések vizsgálata volt. A Hatóság a fenti 
tevékenységgel  összefüggésben  az  ügyfélszolgálattal  telefonáló  harmadik  személy  érintettek, 
valamint  az  Ügyfél  telefonos  ügyfélszolgálatán  dolgozó  munkavállaló  érintettek  személyes 
adatainak kezelését is vizsgálta. 
 
(8) A Hatóság az általános közigazgatási rendtartásról szóló 2016. évi CL. törvény (a továbbiakban: 
Ákr.)  76.  §-a  alapján  2021.  szeptember  23.  napján  felhívta  az  Ügyfelet,  hogy  észrevételeket  és 
nyilatkozatot terjeszthet elő a jelen eljárással kapcsolatban, valamint a jelen eljárásban hivatalból 
figyelembe  veendő  Előzmény  Üggyel  kapcsolatban,  valamint  a  telefonos  ügyfélszolgálata  általi 
ügyfél-azonosítás és hangfelvétel készítés körülményeit tisztázó kérdéseket tett fel. 
 
(9) A Hatóság megkeresésére az Ügyfél 2021. október 29. napján elektronikusan aláírt elektronikus 
levélben érkezett, NAIH-7350-2/2021 számon iktatott válaszában az alábbi nyilatkozatokat tette: 
 

(i)  Amennyiben  a  beszélgetés  során  az  érintetthez  kapcsolódó  információ  (banktitok)  kiadása 
történne, akkor mindig azonosítja az Ügyfél az érintettet egy egyedi telekód kérésével, vagy banki 
termékekhez tartozó, csak az érintett által ismerhető információk kérésével. Kimenő hívás esetén 

 

12 

az  Ügyfélnél  nyilvántartott  telefonszámon  hívják  az  érintettet,  és  ezen  felül  a  fentiek  szerint 
azonosítják. 

(ii) Kimenő hívás esetén a szóbeli tájékoztatás tartalma: „Jó napot kívánok, XY vagyok, a Bankból 
telefonálok,  ZW-t  keresem.  Tájékoztatom,  hogy  a  beszélgetésünket  minőségbiztosítási  okból 
rögzítjük.” 

(iii)  Az  Ügyfél  fenntartja  az  Előzmény  Ügyben  tett  nyilatkozatait  azzal  a  pontosítással,  hogy  a 
Szoftver  lehetővé  teszi  a  rangsorba  állított  hívás  kattintással  történő  egyedi  megtekintését 
valamint visszahallgatását. Ennek során a rangsorba rendezés paramétere a beszéd diagramján 
megjelenik. Erre az emberi kontroll biztosítása miatt van szükség, mert pusztán a gépi kiértékelés 
vezethet  téves  következtetésre.  (Például  a  csend  oka  vonalhiba,  vagy  a  hangtónust  a  gépi 
elemzés tévesen értékeli elégedetlennek. 

(iv) Az Ügyfél adatkezelési gyakorlata nem változott érdemben 2018. május 25 óta, és a Hatóság 
vizsgálata  sem  tárt  fel  olyan  körülményt,  amely  a  folyamat  érdemi  átalakítását  indokolná.  A 
tájékoztatási gyakorlat felülvizsgálata folyamatban van. Várható, hogy több ponton részletesebb 
tájékoztatást készít az Ügyfél a vizsgálat hatására. 

(v) A hívott fél a vonal bontásával tudja közölni, hogy a felvétel készítéséhez nem járul hozzá. 
Amennyiben  ezt  nem teszi,  ráutaló  magatartással,  a  beszélgetés megkezdésével  ad  kifejezett 
hozzájárulást. 

(vi) A technikai rendszer a hívás kezdetétől rögzít, ebben a résztvevő feleknek nincs befolyásolási 
lehetősége. 

(vii)  Az  Ügyfél  munkavállalóinak  hangját  is  figyeli  a  rendszer.  A  sorbaállítás  szempontjainak 
meghatározásánál beállítható a munkavállaló hangtulajdonságok figyelése. Ezzel a munkavállaló 
fejlesztését segítik, ha szükséges, munkajogi hátrány nélkül. 

(viii)  A  Szoftver  mesterséges  intelligenciát  nem  tartalmaz,  automatizált  döntést  nem  hoz. 
Elemzési eredményei kizárólag emberi közreműködéssel, értelmezéssel hasznosíthatóak. 

(ix) A telefonos ügyfélszolgálatot nemcsak ügyfelek veszik igénybe. A havi átlag hívásszám 2021-
ben 81 500/hó. Éves szinten 1-1,5 millió hívás érintett a hangelemzésben. 

(x)  Az  Ügyfél  mint  pénzintézet  rendkívül  összetett  és  nagy  számú  adatkezelést  folytat.  Ehhez 
képest  az  adatvédelmi  panaszok  száma  rendkívül  alacsony,  adatvédelmi  bírságot  eddig  nem 
kapott az Ügyfél. 

(xi) Az Ügyfél 2020-as nettó árbevétele 81 002 000 000 Ft volt. 

 
 
II. Alkalmazott jogszabályi rendelkezések 
 
(10)  Az  általános  adatvédelmi  rendelet  2.  cikk  (1)  bekezdése  alapján  az  általános  adatvédelmi 
rendeletet kell alkalmazni a személyes adatok részben vagy egészben automatizált módon történő 
kezelésére,  valamint  azoknak  a  személyes  adatoknak  a  nem  automatizált  módon  történő 
kezelésére,  amelyek  valamely  nyilvántartási  rendszer  részét  képezik,  vagy  amelyeket  egy 
nyilvántartási rendszer részévé kívánnak tenni. 
 
(11)  Az  általános  adatvédelmi  rendelet  hatálya  alá  tartozó  adatkezelésre  az  Infotv.  2.  §  (2) 
bekezdése  szerint  az  általános  adatvédelmi  rendeletet  az  ott  megjelölt  rendelkezésekben 
meghatározott kiegészítésekkel kell alkalmazni. 
 

 

13 

teljesítményhez,  gazdasági  helyzethez,  egészségi  állapothoz, 

(12) Az Infotv. 60. § (1) bekezdése szerint a személyes adatok védelméhez való jog érvényesülése 
érdekében  a  Hatóság  az  érintett  erre  irányuló  kérelmére  adatvédelmi  hatósági  eljárást  indít  és 
hivatalból adatvédelmi hatósági eljárást indíthat. 
 
(13) Az Infotv. 71. § (2) bekezdése alapján a Hatóság az eljárásai során jogszerűen megszerzett 
iratot, adatot vagy egyéb bizonyítási eszközt más eljárásában felhasználhatja. 
 
(14)  Az  általános  adatvédelmi  rendelet  eltérő  rendelkezése  hiányában  a  kérelemre  indult 
adatvédelmi hatósági eljárásra az Ákr. rendelkezéseit kell alkalmazni az Infotv-ben meghatározott 
eltérésekkel. 
 
(15) Az általános adatvédelmi rendelet 4. cikk 1. pontja alapján „személyes adat” az azonosított vagy 
azonosítható természetes személyre („érintett”) vonatkozó bármely információ. Azonosítható az a 
természetes személy, aki közvetlen vagy közvetett módon, különösen valamely azonosító, például 
név, szám, helymeghatározó adat, online azonosító vagy a természetes személy testi, fiziológiai, 
genetikai,  szellemi,  gazdasági,  kulturális  vagy  szociális  azonosságára  vonatkozó  egy  vagy  több 
tényező alapján azonosítható. 
 
(16) Az általános adatvédelmi rendelet 4. cikk 4. pontja szerint „profilalkotás” a személyes adatok 
automatizált kezelésének bármely olyan formája, amelynek során a személyes adatokat valamely 
természetes  személyhez  fűződő  bizonyos  személyes  jellemzők  értékelésére,  különösen  a 
munkahelyi 
személyes 
preferenciákhoz,  érdeklődéshez,  megbízhatósághoz,  viselkedéshez,  tartózkodási  helyhez  vagy 
mozgáshoz kapcsolódó jellemzők elemzésére vagy előrejelzésére használják. 
 
(17) Az általános adatvédelmi rendelet 4. cikk 14. pontja szerint „biometrikus adat” egy természetes 
személy  testi,  fiziológiai  vagy  viselkedési  jellemzőire  vonatkozó  minden  olyan  sajátos  technikai 
eljárásokkal  nyert  személyes  adat,  amely  lehetővé  teszi  vagy  megerősíti  a  természetes  személy 
egyedi azonosítását, ilyen például az arckép vagy a daktiloszkópiai adat. 
 
(18)  Az  általános  adatvédelmi  rendelet  4.  cikk  15.  pontja  szerint  „egészségügyi  adat”  egy 
természetes személy testi vagy pszichikai egészségi állapotára vonatkozó személyes adat, ideértve 
a természetes személy számára nyújtott egészségügyi szolgáltatásokra vonatkozó olyan adatot is, 
amely információt hordoz a természetes személy egészségi állapotáról. 
 
(19) Az általános adatvédelmi rendelet 5. cikk (1) bekezdés a) pontja szerint a személyes adatok 
kezelését jogszerűen és tisztességesen, valamint az érintett számára átlátható módon kell végezni 
(„jogszerűség, tisztességes eljárás és átláthatóság”). 
 
(20) Az általános adatvédelmi rendelet 5. cikk (1) bekezdés b) pontja szerint a személyes adatok 
gyűjtése csak meghatározott, egyértelmű és jogszerű célból történjen, és azokat ne kezeljék ezekkel 
a célokkal össze nem egyeztethető módon („célhoz kötöttség”). 
 
(21) Az általános adatvédelmi rendelet 6. cikk (1) bekezdése szerint a személyes adatok kezelése 
kizárólag akkor és annyiban jogszerű, amennyiben legalább az alábbiak egyike teljesül: 

a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
b) az adatkezelés olyan szerződés teljesítéséhez szükséges, amelyben az érintett az egyik fél, 
vagy az a szerződés megkötését megelőzően az érintett kérésére történő lépések megtételéhez 
szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 

 

14 

d)  az  adatkezelés  az  érintett  vagy  egy  másik  természetes  személy  létfontosságú  érdekeinek 
védelme miatt szükséges; 
e)  az  adatkezelés  közérdekű  vagy  az  adatkezelőre  ruházott  közhatalmi 
gyakorlásának keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges, kivéve, ha ezen érdekekkel szemben elsőbbséget élveznek az érintett olyan érdekei 
vagy alapvető jogai és szabadságai, amelyek személyes adatok védelmét teszik szükségessé, 
különösen, ha az érintett gyermek. 

jogosítvány 

Az első albekezdés f) pontja nem alkalmazható a közhatalmi szervek által feladataik ellátása során 
végzett adatkezelésre. 
 
(22) Az általános adatvédelmi rendelet 6. cikk (4) bekezdése szerint ha az adatgyűjtés céljától eltérő 
célból történő adatkezelés nem az érintett hozzájárulásán vagy valamely olyan uniós vagy tagállami 
jogon alapul, amely szükséges és arányos intézkedésnek minősül egy demokratikus társadalomban 
az  általános  adatvédelmi  rendelet  23.  cikk  (1)  bekezdésében  rögzített  célok  eléréséhez,  annak 
megállapításához, hogy az eltérő célú adatkezelés összeegyeztethető-e azzal a céllal, amelyből a 
személyes adatokat eredetileg gyűjtötték, az adatkezelő többek között figyelembe veszi: 

a)  a  személyes  adatok  gyűjtésének  céljait  és  a  tervezett  további  adatkezelés  céljai  közötti 
esetleges kapcsolatokat; 
b)  a  személyes  adatok  gyűjtésének  körülményeit,  különös  tekintettel  az  érintettek  és  az 
adatkezelő közötti kapcsolatokra; 
c) a személyes adatok  jellegét, különösen pedig azt, hogy a 9. cikk szerinti személyes adatok 
különleges  kategóriáinak  kezeléséről  van-e  szó, 
felelősség 
megállapítására és bűncselekményekre vonatkozó adatoknak a 10. cikk szerinti kezeléséről van-
e szó; 
d) azt, hogy az érintettekre nézve milyen esetleges következményekkel járna az adatok tervezett 
további kezelése; 
e) megfelelő garanciák meglétét, ami jelenthet titkosítást vagy álnevesítést is. 

illetve,  hogy  büntetőjogi 

 
(23) Az általános adatvédelmi rendelet 9. cikk (1) bekezdése szerint a faji vagy etnikai származásra, 
politikai  véleményre,  vallási  vagy  világnézeti  meggyőződésre  vagy  szakszervezeti  tagságra  utaló 
személyes adatok, valamint a genetikai adatok, a természetes személyek egyedi azonosítását célzó 
biometrikus  adatok,  az  egészségügyi  adatok  és a  természetes  személyek  szexuális  életére  vagy 
szexuális irányultságára vonatkozó személyes adatok kezelése – az általános adatvédelmi rendelet 
9. cikk (2) bekezdésben írt kivételes eseteken kívül – tilos. 
 
(24)  Az  általános  adatvédelmi  rendelet  12.  cikk  (1)  bekezdése  szerint  az  adatkezelő  megfelelő 
intézkedéseket  hoz  annak  érdekében,  hogy  az  érintett  részére  a  személyes  adatok  kezelésére 
vonatkozó, a 13. és a 14. cikkben említett valamennyi információt és a 15–22. és 34. cikk szerinti 
minden egyes tájékoztatást tömör, átlátható, érthető és könnyen hozzáférhető formában, világosan 
és  közérthetően megfogalmazva  nyújtsa,  különösen  a  gyermekeknek  címzett  bármely  információ 
esetében. Az információkat írásban vagy más módon – ideértve adott esetben az elektronikus utat 
is  –  kell  megadni.  Az  érintett  kérésére  szóbeli  tájékoztatás  is  adható,  feltéve,  hogy  más  módon 
igazolták az érintett személyazonosságát. 
 
(25)  Az  általános  adatvédelmi  rendelet  12.  cikk  (2)  bekezdése  szerint  az  adatkezelő  elősegíti  az 
érintett 15–22. cikk szerinti jogainak a gyakorlását. 
 
(26) Az általános adatvédelmi rendelet 13. cikke szerint 

(1)    Ha  az  érintettre  vonatkozó  személyes  adatokat  az  érintettől  gyűjtik,  az  adatkezelő  a 
személyes  adatok  megszerzésének  időpontjában  az  érintett  rendelkezésére  bocsátja  a 
következő információk mindegyikét: 

 

15 

a) az adatkezelőnek és – ha van ilyen – az adatkezelő képviselőjének a kiléte és elérhetőségei; 
b) az adatvédelmi tisztviselő elérhetőségei, ha van ilyen; 
c) a személyes adatok tervezett kezelésének célja, valamint az adatkezelés jogalapja; 
d) a 6. cikk (1) bekezdésének f) pontján alapuló adatkezelés esetén, az adatkezelő vagy harmadik 
fél jogos érdekei; 
e) adott esetben a személyes adatok címzettjei, illetve a címzettek kategóriái, ha van ilyen; 
f) adott esetben annak ténye, hogy az adatkezelő harmadik országba vagy nemzetközi szervezet 
részére  kívánja  továbbítani  a  személyes  adatokat,  továbbá  a  Bizottság  megfelelőségi 
határozatának  léte  vagy  annak  hiánya,  vagy  a  46.  cikkben,  a  47.  cikkben  vagy  a  49.  cikk  (1) 
bekezdésének második albekezdésében említett adattovábbítás esetén a megfelelő és alkalmas 
garanciák megjelölése, valamint az azok másolatának megszerzésére szolgáló módokra vagy az 
azok elérhetőségére való hivatkozás. 
(2)    Az  (1)  bekezdésben  említett  információk  mellett  az  adatkezelő  a  személyes  adatok 
megszerzésének időpontjában, annak érdekében, hogy a tisztességes és átlátható adatkezelést 
biztosítsa, az érintettet a következő kiegészítő információkról tájékoztatja: 
a) a személyes adatok tárolásának időtartamáról, vagy ha ez nem lehetséges,  ezen időtartam 
meghatározásának szempontjairól; 
b)  az  érintett  azon  jogáról,  hogy  kérelmezheti  az  adatkezelőtől  a  rá  vonatkozó  személyes 
adatokhoz  való  hozzáférést,  azok  helyesbítését,  törlését  vagy  kezelésének  korlátozását,  és 
tiltakozhat az ilyen személyes adatok kezelése ellen, valamint az érintett adathordozhatósághoz 
való jogáról; 
c)  a  6.  cikk  (1)  bekezdésének  a)  pontján  vagy  a  9.  cikk  (2)  bekezdésének  a)  pontján  alapuló 
adatkezelés esetén a hozzájárulás bármely időpontban történő visszavonásához való jog, amely 
nem érinti a visszavonás előtt a hozzájárulás alapján végrehajtott adatkezelés jogszerűségét; 
d) a felügyeleti hatósághoz címzett panasz benyújtásának jogáról; 
e) arról, hogy a személyes adat szolgáltatása jogszabályon vagy szerződéses kötelezettségen 
alapul vagy szerződés kötésének előfeltétele-e, valamint hogy az érintett köteles-e a személyes 
adatokat  megadni, 
járhat  az 
adatszolgáltatás elmaradása; 
f)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozóan érthető információk, hogy az ilyen adatkezelés milyen jelentőséggel, és az érintettre 
nézve milyen várható következményekkel bír. 
(3)      Ha  az  adatkezelő  a  személyes  adatokon  a  gyűjtésük  céljától  eltérő  célból  további 
adatkezelést  kíván  végezni,  a  további  adatkezelést  megelőzően  tájékoztatnia  kell  az  érintettet 
erről az eltérő célról és a (2) bekezdésben említett minden releváns kiegészítő információról. 
(4)   Az (1), (2) és (3) bekezdés nem alkalmazandó,  ha és amilyen mértékben az érintett már 
rendelkezik az információkkal. 

lehetséges  következményeikkel 

továbbá  hogy  milyen 

 
(27) Az általános adatvédelmi rendelet 21. cikk (1) bekezdése szerint az érintett jogosult arra, hogy 
a  saját  helyzetével  kapcsolatos  okokból  bármikor  tiltakozzon  személyes  adatainak  a  6.  cikk  (1) 
bekezdésének  e)  vagy  f)  pontján  alapuló  kezelése  ellen,  ideértve  az  említett  rendelkezéseken 
alapuló  profilalkotást  is.  Ebben  az  esetben  az  adatkezelő  a  személyes  adatokat  nem  kezelheti 
tovább, kivéve, ha az adatkezelő bizonyítja, hogy az adatkezelést olyan kényszerítő erejű jogos okok 
indokolják,  amelyek  elsőbbséget  élveznek  az  érintett  érdekeivel,  jogaival  és  szabadságaival 
szemben,  vagy  amelyek  jogi  igények  előterjesztéséhez,  érvényesítéséhez  vagy  védelméhez 
kapcsolódnak. 
 
(28)  Az  általános  adatvédelmi  rendelet  21.  cikk  (2)  bekezdése  szerint  ha  a  személyes  adatok 
kezelése  közvetlen  üzletszerzés  érdekében  történik,  az  érintett  jogosult  arra,  hogy  bármikor 
tiltakozzon a rá vonatkozó személyes adatok e célból történő kezelése ellen, ideértve a profilalkotást 
is, amennyiben az a közvetlen üzletszerzéshez kapcsolódik. 

 

16 

 
(29) Az általános adatvédelmi rendelet 22. cikk (1) bekezdése szerint az érintett jogosult arra, hogy 
ne  terjedjen  ki  rá  az  olyan,  kizárólag  automatizált  adatkezelésen  –  ideértve  a  profilalkotást  is  – 
alapuló döntés hatálya, amely rá nézve joghatással járna vagy őt hasonlóképpen jelentős mértékben 
érintené. 
 
(30) Az általános adatvédelmi rendelet 24. cikk (1) bekezdése szerint az adatkezelő az adatkezelés 
jellege, hatóköre, körülményei és céljai, valamint a természetes személyek jogaira és szabadságaira 
jelentett, változó valószínűségű és súlyosságú kockázat figyelembevételével megfelelő technikai és 
szervezési intézkedéseket hajt végre annak biztosítása és bizonyítása céljából, hogy a személyes 
adatok  kezelése  e  rendelettel  összhangban  történik.  Ezeket  az  intézkedéseket  az  adatkezelő 
felülvizsgálja és szükség esetén naprakésszé teszi. 
 
(31) Az általános adatvédelmi rendelet 25. cikk (1) bekezdése szerint az adatkezelő a tudomány és 
technológia  állása  és  a  megvalósítás  költségei,  továbbá  az  adatkezelés  jellege,  hatóköre, 
körülményei és céljai, valamint a természetes személyek jogaira és szabadságaira jelentett, változó 
valószínűségű  és  súlyosságú  kockázat  figyelembevételével  mind  az  adatkezelés  módjának 
meghatározásakor,  mind  pedig  az  adatkezelés  során  olyan  megfelelő  technikai  és  szervezési 
intézkedéseket – például álnevesítést  – hajt végre,  amelyek célja egyrészt az adatvédelmi elvek, 
például  az  adattakarékosság  hatékony  megvalósítása,  másrészt  az  e  rendeletben  foglalt 
követelmények teljesítéséhez és az érintettek jogainak védelméhez szükséges garanciák beépítése 
az adatkezelés folyamatába. 
 
(32)  Az  általános  adatvédelmi  rendelet  25.  cikk  (2)  bekezdése  szerint  az  adatkezelő  megfelelő 
technikai és szervezési intézkedéseket hajt végre annak biztosítására, hogy alapértelmezés szerint 
kizárólag olyan személyes adatok kezelésére kerüljön sor, amelyek az adott konkrét adatkezelési 
cél  szempontjából  szükségesek.  Ez  a  kötelezettség  vonatkozik  a  gyűjtött  személyes  adatok 
mennyiségére,  kezelésük  mértékére,  tárolásuk  időtartamára  és  hozzáférhetőségükre.  Ezek  az 
intézkedések különösen azt kell, hogy biztosítsák, hogy a személyes adatok alapértelmezés szerint 
a  természetes  személy  beavatkozása  nélkül  ne  válhassanak  hozzáférhetővé  meghatározatlan 
számú személy számára. 
 
(33)  Az  általános  adatvédelmi  rendelet  57.  cikk  (1)  bekezdés  a)  pontja  szerint  az  általános 
adatvédelmi rendeletben meghatározott egyéb feladatok sérelme nélkül a felügyeleti hatóság a saját 
területén nyomon követi és kikényszeríti az általános adatvédelmi rendelet alkalmazását. 
 
(34)  Az  általános  adatvédelmi  rendelet  58.  cikk  (2)  bekezdése  szerint  a  felügyeleti  hatóság 
korrekciós hatáskörében eljárva: 

a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c)  utasítja  az  adatkezelőt  vagy  az  adatfeldolgozót,  hogy  teljesítse  az  érintettnek  az  e  rendelet 
szerinti jogai gyakorlására vonatkozó kérelmét; 
d) utasítja az adatkezelőt vagy az adatfeldolgozót, hogy adatkezelési műveleteit – adott esetben 
meghatározott  módon  és  meghatározott 
időn  belül  –  hozza  összhangba  e  rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f) átmenetileg vagy véglegesen korlátozza az adatkezelést, ideértve az adatkezelés megtiltását 
is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 

 

17 

bekezdésének  és  a  19.  cikknek  megfelelően  elrendeli  azon  címzettek  erről  való  értesítését, 
akikkel vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne 
adja ki a tanúsítványt, ha a tanúsítás feltételei nem vagy már nem teljesülnek; 
i) a 83. cikknek megfelelően közigazgatási bírságot szab ki, az adott eset körülményeitől függően 
az e bekezdésben említett intézkedéseken túlmenően vagy azok helyett; és 
j) elrendeli a harmadik országbeli címzett vagy nemzetközi szervezet felé irányuló adatáramlás 
felfüggesztését. 

 
(35) Az általános adatvédelmi rendelet 83. cikk (1) bekezdése szerint valamennyi felügyeleti hatóság 
biztosítja,  hogy  az  általános  adatvédelmi  rendelet  83.  cikk  (4),  (5),  (6)  bekezdésben  említett 
megsértése miatt kiszabott közigazgatási bírságok minden egyes esetben hatékonyak, arányosak 
és visszatartó erejűek legyenek. 
 
(36) Az általános adatvédelmi rendelet 83. cikk (2) bekezdése szerint a közigazgatási bírságokat az 
adott eset körülményeitől függően az általános adatvédelmi rendelet 58. cikk (2) bekezdésének a)–
h) és j) pontjában említett intézkedések mellett vagy helyett kell kiszabni. Annak eldöntésekor, hogy 
szükség  van-e  közigazgatási  bírság  kiszabására,  illetve  a  közigazgatási  bírság  összegének 
megállapításakor minden egyes esetben kellőképpen figyelembe kell venni a következőket: 

a) a jogsértés jellege,  súlyossága és időtartama, figyelembe véve a szóban forgó adatkezelés 
jellegét, körét vagy célját, továbbá azon érintettek száma, akiket a jogsértés érint, valamint  az 
általuk elszenvedett kár mértéke; 
b) a jogsértés szándékos vagy gondatlan jellege; 
c) az adatkezelő vagy az adatfeldolgozó részéről az érintettek által elszenvedett kár enyhítése 
érdekében tett bármely intézkedés; 
d) az adatkezelő vagy az adatfeldolgozó felelősségének mértéke, figyelembe véve az általa az 
általános  adatvédelmi  rendelet  25.  és  32.  cikk  alapján  foganatosított  technikai  és  szervezési 
intézkedéseket; 
e) az adatkezelő vagy az adatfeldolgozó által korábban elkövetett releváns jogsértések; 
f) a felügyeleti hatósággal a jogsértés orvoslása és a jogsértés esetlegesen negatív hatásainak 
enyhítése érdekében folytatott együttműködés mértéke; 
g) a jogsértés által érintett személyes adatok kategóriái; 
h) az, ahogyan a felügyeleti hatóság tudomást szerzett a jogsértésről, különös tekintettel arra, 
hogy  az  adatkezelő  vagy  az  adatfeldolgozó  jelentette-e  be  a  jogsértést,  és  ha  igen,  milyen 
részletességgel; 
i)  ha  az  érintett  adatkezelővel  vagy  adatfeldolgozóval  szemben  korábban  –  ugyanabban  a 
tárgyban  –  elrendelték  az  általános  adatvédelmi  rendelet  58.  cikk  (2)  bekezdésében  említett 
intézkedések valamelyikét, a szóban forgó intézkedéseknek való megfelelés; 
j)  az,  hogy  az  adatkezelő  vagy  az  adatfeldolgozó  tartotta-e  magát  az  általános  adatvédelmi 
rendelet  40.  cikk  szerinti  jóváhagyott  magatartási  kódexekhez  vagy  az  általános  adatvédelmi 
rendelet 42. cikk szerinti jóváhagyott tanúsítási mechanizmusokhoz; valamint 
k) az eset körülményei szempontjából releváns egyéb súlyosbító vagy enyhítő tényezők, például 
a jogsértés közvetlen vagy közvetett következményeként szerzett pénzügyi haszon vagy elkerült 
veszteség. 

 
(37)  Az  általános  adatvédelmi  rendelet  83.  cikk  (5)  bekezdése  szerint  az  alábbi  rendelkezések 
megsértését – a (2) bekezdéssel összhangban – legfeljebb 20 000 000 EUR összegű közigazgatási 
bírsággal, illetve a vállalkozások esetében az előző pénzügyi év teljes éves világpiaci forgalmának 
legfeljebb 4 %-át kitevő összeggel kell sújtani, azzal, hogy a kettő közül a magasabb összeget kell 
kiszabni: 

 

18 

a) az adatkezelés elvei – ideértve a hozzájárulás feltételeit – az általános adatvédelmi rendelet 
5., 6., 7. és 9. cikknek megfelelően; 
b) az érintettek jogai az általános adatvédelmi rendelet 12–22. cikknek megfelelően; 
c) személyes adatoknak harmadik országbeli címzett vagy nemzetközi szervezet részére történő 
továbbítása az általános adatvédelmi rendelet 44–49. cikknek megfelelően; 
d)  az  általános  adatvédelmi  rendelet  IX.  fejezet  alapján  elfogadott  tagállami  jog  szerinti 
kötelezettségek; 
e)  a  felügyeleti  hatóság  általános  adatvédelmi  rendelet  58.  cikk  (2)  bekezdése  szerinti 
utasításának, illetve az adatkezelés átmeneti vagy végleges korlátozására vagy az adatáramlás 
felfüggesztésére  vonatkozó  felszólításának  be  nem  tartása  vagy  az  általános  adatvédelmi 
rendelet 58. cikk (1) bekezdését megsértve a hozzáférés biztosításának elmulasztása. 

 
(38)  Az  Infotv.  75/A  §-a  szerint  a  Hatóság  az  általános  adatvédelmi  rendelet  83.  cikk  (2)–(6) 
bekezdésében foglalt hatásköreit az arányosság elvének figyelembevételével gyakorolja, különösen 
azzal,  hogy  a  személyes  adatok  kezelésére  vonatkozó  –  jogszabályban  vagy  az  Európai  Unió 
kötelező jogi  aktusában meghatározott  –  előírások  első  alkalommal történő megsértése  esetén  a 
jogsértés orvoslása iránt – az általános adatvédelmi rendelet 58. cikkével összhangban – elsősorban 
az adatkezelő vagy adatfeldolgozó figyelmeztetésével intézkedik. 
 
 
III. A megállapított tényállás és a Hatóság döntése 
 
III.1.  Az  Ügyfél  telefonos  ügyfélszolgálata  által  folytatott  beszélgetésekről  rögzített 
hangfelvételek elemzésével kapcsolatos adatkezelés leírása 
 
(39)  Az  Ügyfél  mint  pénzintézet  telefonos  ügyfélszolgálatot  működtet.  Ennek  keretében  bizonyos 
esetekben jogszabályi kötelezettsége a telefonos ügyfélszolgálattal folytatott beszélgetés rögzítése 
és megőrzése.  A  Hatóság jelen  eljárása  a  rögzített  hangfájlokon  történő  további  adatfeldolgozási 
műveletekre fókuszált, nem a hangrögzítésre. 
 
(40) Az adatkezelő a Szoftverrel történő hangelemzéssel összefüggésben folytatott adatkezelések 
esetén mind a döntési jogkör, mind a saját nyilatkozatai alapján az Ügyfél. Egyedül az Ügyfél döntött 
a Szoftver használatáról és annak felhasználási feltételeit belső szabályzatban rögzítette. 
 
(41) Valamennyi telefonos ügyfélszolgálati hívás esetén a pár másodperces, nem érdemi hívások 
kivételével rögzítésre és tárolásra kerül a hívás hanganyaga az Ügyfél rendszereiben. 
 
(42) A rögzített hanganyag tartalmazza az Ügyfél telefonos ügyfélszolgálatán dolgozó alkalmazottja 
mint érintett, valamint az általa felhívott vagy az Ügyfél telefonos ügyfélszolgálatát felhívó harmadik 
fél érintett hangját, ezen felül hozzá kapcsoltan egy Ügyfél minden rendszerében egységes egyedi 
hívás  azonosítót,  a  hívó/hívott  telefonszámot,  a  hívás  irányát,  időpontját,  az  ügyintéző  nevét, 
szervezeti egységét. 
 
(43) Minden este egy automatizmus fut le az Ügyfél hangrögzítő szerverén, ami megsemmisíti az 5 
másodperc  alatti  hívásokat.  A  mesterséges 
intelligencián  alapuló  beszédjel-feldolgozás 
segítségével ezen felül automatikusan elemzésre kerül a várakoztatás / csend / egymásra beszélés, 
a  megadott  lista  szerinti  kulcsszavak,  valamint  a  beszélő  érzelmi/hangulati  állapota.  Ez 
hozzákapcsolható  konkrét  személyhez,  mivel  kiszűrhető,  ha  a  Szoftver  a  munkavállaló  érzelmét 
ismerte fel és nem a hívó félét, amely az alapértelmezett hozzárendelés, amelyet az Ügyfél fenti (4) 
bekezdés (xi) alpontban megjelölt nyilatkozata támaszt alá. Ugyanezen alpont szerinti nyilatkozat – 
továbbá  a  NAIH-5161-5/2021  alatt 
„voice 
képernyők.docx.doc”  elnevezésű  melléklet  alapján  az  érzelmek  felismerésén  alapuló  rendszer 

iktatott  nyilatkozathoz 

technikai 

csatolt 

 

19 

hatékonysága erősen megkérdőjelezhető, mivel nem volt felismerhető érzelem az esetek 91,96 %-
ban.  A  Hatóság  ezzel  kapcsolatban  kiemeli,  hogy  a  személyes  adat  nem  annak  pontosságától, 
hanem konkrét személyhez rendeléstől lesz személyes adat.  Például egy pontatlanul rögzített és 
adott beazonosítható érintetthez kötötten tárolt nem valós életkor tárolása ugyanúgy személyesadat-
kezelés lesz az adott adatkezelő részéről, mintha az adat pontos lenne. 
 
(44) Az érintettek hangjának és érzelmi/hangulati állapotának elemzése, felhasználása és tárolása 
szenzitív jellegű adatkezelésnek minősül. Bár a Hatóság megítélése szerint a konkrét esetben nem 
az általános adatvédelmi rendelet 9. cikk (1) bekezdése szerinti különleges kategóriájú személyes 
adatokról van szó, ettől függetlenül ezek kezelése az érintettek privát szféráját érinti. 
 
(45) A Hatóság abban a körben, hogy a vizsgált adatkezelés során előállított adatok az általános 
adatvédelmi  rendelet  9.  cikk  (1)  bekezdése  szerinti  különleges  kategóriájú  személyes  adatoknak 
minősülnek-e a jelen ügy összes körülménye alapján, az alábbiakat állapította meg. A hangelemzés 
eredményét  képező  adatok  közül  egyedül  az  érzelem,  pszichikai  állapot  az,  amely  adott 
körülmények között biometrikus adatnak vagy egészségügyi adatnak minősülhet. Jelen esetben a 
feltárt tényállás szerint a hangelemzés során nem az érintettet egyedileg azonosító adat jön létre, 
így a biometrikus adat ezen feltétele hiányzik. Az egészségügyi adatnál pedig azon feltétel nem áll 
fenn, hogy az érintett fizikai vagy mentális egészségügyi állapotára érdemi következtetést lehetne 
levonni a jelen ügy tárgyát képező adatkezelés eredményéből. Ettől függetlenül nem az alkalmazott 
módszer vagy maga az adat minősége miatt  nem állnak fenn a feltételek, így adott esetben más 
ügyekben azonos körülmények mellett a hasonló adat minősülhet különleges kategóriájú személyes 
adatnak,  ha  az  egyéb  körülmények,  további  adatokkal  összekapcsolás  alapján  –  amely  a  jelen 
ügyben nem történt – teljesítik a fenti feltételeket. 
 
(46) A Szoftver a fentiek alapján a várakoztatás / csend / egymásra beszélés elemzésével értékeli 
az Ügyfél telefonos ügyfélszolgálati munkavállalójának teljesítményét, amelyet alapul véve a vezető 
beosztású munkavállalók az Ügyfél fenti (2) bekezdés (xiv) alpontban megjelölt nyilatkozata szerint 
egyéni fejlesztés, területet érintő tréning, folyamatfejlesztést rendelhetnek el, és az Ügyfél fenti (4) 
bekezdés  (i)  alpontban  megjelölt  nyilatkozata  szerint  ez  az  Ügyfél  telefonos  ügyfélszolgálati 
munkavállalójának teljesítménybérezését is befolyásolja. 
 
(47) A Szoftver a felismert kulcsszavak és érzelmek eredményét is hívásonként az adott híváshoz 
kapcsolva tárolja, és a hívások még 45 napig a hangelemző Szoftveren belül is visszahallgathatóak, 
ezen túl is megmaradnak azonban a hangrögzítő rendszerben. E körben a fenti (3) bekezdés (iii) 
alpontban  megjelölt  tartalmú  adatkezelési  tájékoztató  csak  visszautal  az  Üzletszabályzat  3.1.8 
pontjára, amely több különböző célú adatkezelés eltérő megőrzési idejét sorolja fel, nem világos és 
átlátható egy átlagos érintett számára. 
 
(48) A Szoftver a hívásokról a fentiek alapján sorrendet állít fel, amely egy javaslat arra, hogy melyik 
érintettet kellene elsődlegesen visszahívni, melyik panaszos elégedetlenebb. Ezen, az érintettet a 
hívás  időpontjában  a  Szoftver  elemzése  alapján  jellemző  érzelmi,  pszichikai  állapot  leírására 
irányuló adat is a híváshoz kapcsolva tárolódik a Szoftverben. Ez alapján az Ügyfél vezető állású 
munkavállalói  döntik  el,  hogy  az  ügyfélszolgálat  kiket  hívjon  vissza  az  elégedetlenség  kezelése 
céljából.  A  Szoftver  célja  nem  az  egyes  konkrét  panaszok  kezelése,  a  telefonon  jelzett  panasz 
kezelése a Szoftver működésétől függetlenül minden panasz esetén megtörténik valamilyen módon 
az ügyfélszolgálat munkatársai által. A visszahívás célja nem a konkrét panasz kezelése, hanem az 
ügyfél konkrét panasz elviekben történő megoldásától függetlenül fennmaradó elégedetlenségének 
szűrése és kezelése. 
 
(49) Az Ügyfél által az Előzmény Ügyben a fenti (2) bekezdés (iii), (iv) és (v) alpontban megjelölt 
nyilatkozatai alapján az adatkezelés célja a hívások minőségellenőrzése változtatható paraméterek 

 

20 

alapján,  a  panasz  és  ügyfélelvándorlás  megelőzése,  és  a  hívást  bonyolító  munkatársak 
hatékonyságának  növelése.  Az  Ügyfél  honlapján  az  érintetteknek  nyújtott,  fenti  (3)  bekezdés  (iii) 
alpontban megjelölt tartalmú adatkezelési tájékoztató eleve nagyon általánosságban fogalmaz ezen 
adatkezeléssel kapcsolatban, a "jogos érdeken alapuló profilalkotást végez és automatikus döntés 
útján  választja  ki  azon  hívásokat,  melyben  magasabban  képzett  banki  dolgozó  visszahívás  útján 
hárítja el a telefonbeszélgetésben felmerült problémát, panaszt" nem tudatja a hangelemzés érdemi 
módszerét és lényegét, nem fogalmaz világosan. A tájékoztatóban továbbá a minőségbiztosítás és 
a panasz megelőzés szerepel csak célként, de a fenti, érdemi tájékoztatást nem nyújtó leírás is csak 
a panasz megelőzésére vonatkozik. Emiatt az adatkezelés létezésével, annak lényegi tartalmával 
és  összes  céljával  kapcsolatban  az  érintettek  nyilvánvalóan  nem  lehetnek  tisztában,  és  ezen 
információt a telefonhívás vagy visszahívás során sem kapják meg. 
 
(50) Az Ügyfél a fenti adatkezelést azon jogos érdekeire alapozta, hogy az ügyfeleit megtartsa, illetve 
a  belső  működésének  hatékonyságát  növelje.  Ezen  érdekekkel  kapcsolatos  –  erősen  eltérő  – 
adatkezelések  azonban  sem  a  minimális  tájékoztatóban,  sem  az  érdekmérlegelés  során  nem 
különültek el, azokat az Ügyfél egybemosva kezelte. 
 
(51)  Bár  nem  tárgya  a  jelen  eljárásnak,  de  a  Hatóság  tényként  rögzíti  azt,  hogy  az  általános 
adatvédelmi rendelet alkalmazandóvá válása előtt, az adatkezelés megkezdésekor hatályos Infotv. 
68.  §  (4)  bekezdése  alapján  az  új  adatfeldolgozási  technológia  alkalmazása  miatt  a  vizsgált 
adatkezelés adatvédelmi nyilvántartásba vétele nem automatikus lett volna.  A Hatóság az Ügyfél 
kérelmére az adatkezelés feltételeit és garanciáit ilyen esetekben egyedileg minősíti, és a Hatóság 
előzetes jóváhagyása hiányában az Ügyfél nem is kezdhette volna meg az adatkezelést. Mivel ez a 
jóváhagyási eljárás az Ügyfélnek felróhatóan elmaradt, ezért a Hatóság jelentős késéssel szerzett 
tudomást erről az adatkezelésről. Ezen felül az Ügyfél által a Hatóságnak megküldött – a fenti (3) 
bekezdés  (vi)  pontban  megjelölt,  az  általános  adatvédelmi  rendelet  30.  cikke  szerinti  – 
hangfelvételekkel kapcsolatos adatkezelési nyilvántartása sem említi a hangfelvétel feldolgozásával 
kapcsolatos adatkezelést, csak a tárolást. 
 
 
III.2. Az általános adatvédelmi rendelet alkalmazása a Szoftverrel folytatott adatkezelésre 
 
(52) Az általános adatvédelmi rendelet 4. cikk 1. pontja alapján a „személyes adat” minőséghez akár 
közvetett azonosíthatóság is elegendő. 
 
(53)  Az  általános  adatvédelmi  rendelet  57.  cikk  (1)  bekezdés  a)  pontja,  valamint  58.  cikk  (2) 
bekezdés b) és d) pontjai, 83. cikk (1), (2) és (5) bekezdése, valamint az Infotv. 75/A §-a alapján a 
Hatóság hivatalból vizsgálta az eljárása során az Ügyfél általános gyakorlatának jelen ügyre kiható 
részét.  A  Hatóság  az  Infotv.  71.  §  (2)  bekezdése  alapján  bármely  más  eljárásban  jogszerűen 
keletkezett iratot, bizonyítékot felhasználhat más eljárásaiban. 
 
(54)  Az  Ügyfél  azt  nyilatkozta  2021.  július  5-én  érkezett,  NAIH-5161-5/2021  szám  alatt  iktatott 
válaszlevelében  az  Előzmény  Ügyben,  hogy  véleménye  szerint  a  Szoftver  nem  tárol  azonosító 
adatokat,  és  a  Szoftver által  előállított  elemzési  eredmény  a  hívó  és  az ügyfélszolgálati  munkatárs 
érzelmi  állapotáról  nem  személyes  adat,  mert  nem  köthető  senkihez,  továbbá  a  rendszert  a 
forgalomszámláló készülékek, forgalomirányító lámpák működéséhez hasonlította. Ezt nyilvánvalóan 
cáfolja az Ügyfél által az Előzmény Ügyben 2021. augusztus 16. napján érkezett, NAIH-5161-10/2021 
szám  alatt  iktatott  válaszlevelében  írt  információ,  miszerint  az  ügyfélszolgálati  telefonhívások  egy 
egyedi belső azonosítószámmal vannak ellátva, amely a Szoftveren kívül, de az Ügyfél rendszerein 
belül összeköthetőek a hívó féllel és az ügyfélszolgálati munkavállalóval is, és ezen egyedi azonosítót 
pszeudonimként  a  Szoftver  is  használja.  A  következmény  alkalmazásakor  (például  visszahívás, 
tréningre  küldés)  ez  az  összekötés  meg  is  valósul.  Egy  forgalomszámláló  vagy  közlekedési  lámpa 

 

21 

alapján utólag nem lehet visszaazonosítani például a negyedik autót, amely áthaladt előtte és a sofőrt 
felhívni. A Szoftver egyáltalán nem ezen az elven működik, hanem kifejezett célja az érintett-specifikus 
intézkedések megtétele érdekében történő működés. 
 
(55) A fentiek alapján a hívás mindkét szereplője egyértelműen azonosítható az Ügyfél által, amelyet 
az  Ügyfél  a  rendszer  normál  működése  során  folyamatosan  meg  is  tesz  azok  vonatkozásában, 
akiknek a rögzített hívásait visszahallgatják és utána ez alapján adott esetben vissza is hívják, vagy a 
telefonos ügyfélszolgálaton dolgozó munkavállalót értékelik ez alapján. Amennyiben ezt nem tenné 
meg az Ügyfél, de meg lenne rá a lehetősége, akkor is személyes adat lenne a Szoftver általi elemzés 
eredménye mindaddig, amíg visszafordíthatatlanul meg nem szűnik a kapcsolata adott azonosítható 
érintettekkel. 
 
(56)  A  fenti  értelmezést  erősíti  meg  többek  között  az  Európai  Unió  Bíróságának  C‑582/14  számú 
ítélete1 a jelen esettel analóg dinamikus IP címekkel kapcsolatban, amelyek szintén személyes adatok 
mindazon  adatkezelők  vonatkozásában,  amelyek  jogszerű  eszközökkel  –  akár  közvetetten  a 
hatóságok részére továbbítással – hozzáférhetnek ahhoz az információhoz az internetszolgáltatótól, 
hogy egy IP címhez adott időpontban mely előfizető tartozott. Jelen esetben a szükséges azonosító 
információ – a pszeudonim azonosítószám összekötése a telefonszám valamint egyéb hívásadatokkal 
– az Ügyfélnek a saját rendszerein belül áll rendelkezésre, így nem lehet kérdéses az, hogy jogszerű 
eszköz  állt  ehhez  rendelkezésére.  Fontos  kiemelni,  hogy  a  bíróság  által  megjelölt  jogszerű  eszköz 
fogalom nem az adatkezelés jogszerűségére, adatvédelmi szabályoknak megfelelőségére vonatkozik, 
hanem  arra,  hogy  az  alkalmazott  eszköz  nem  önmagában  jogsértő  (mint  például  egy  feketepiaci 
adatbázis  jogsértő  eszköz  a  vele  megvalósítandó  adatkezeléstől  függetlenül).  Jogsértő  eszközzel 
eleve  nem  lehet  jogszerű  adatkezelést  végezni,  de  jogszerű  eszközökkel  a  többi  feltételtől  –  cél, 
jogalap stb. – függően lehet jogszerű vagy jogszerűtlen az adatkezelés. Azonosíthatóság hiányában 
az elemzés eredménye alapján nyilvánvalóan nem tudná az ügyfélszolgálat, hogy kit kell visszahívni, 
illetve az ügyfélszolgálati munkavállalók sem lennének úgy ellenőrizhetőek, mint ahogyan az Ügyfél 
saját nyilatkozatai alapján ellenőrzi őket. 
 
(57)  Bár  a  Hatóság  vizsgálata  a  Szoftver  működésére  fókuszált,  egy  ilyen  összetett  adatkezelés 
esetén nem az határozza meg a személyes adat jelleget, hogy egy alrendszeren belül azonosítható-
e az érintett. Az Ügyfélnek jogszerűen rendelkezésére álló valamennyi adatforrást vizsgálni szükséges 
ahhoz,  hogy  a  közvetlen  vagy  közvetett  azonosíthatóság  feltétele  fennáll-e.  Az  álnevesítés 
(pszeudonim  azonosítók  használata)  adatbiztonságot  növelő  körülmény,  de  nem  befolyásolja  az 
egyedi  azonosító  jelleget  és  a  személyes  adat  minőséget  a  harmadik  személy  érintett  hívók 
vonatkozásában.  Az  Ügyfél 
telefonos  ügyfélszolgálatának  munkavállalói  vonatkozásában  a 
személyes adat jelleg nem is lehet kérdéses, mivel a nevük is tárolásra kerül az adott hangfelvétel 
elemzés  eredményéhez  kapcsolva,  amely  egy  adott  hangfelvételhez  van  kapcsolva.  A  harmadik 
személy  érintettek  vonatkozásában  az  általános  adatvédelmi  rendelet  4.  cikk  1.  pontja  a  közvetett 
azonosíthatóságot azonos elbírálás alá helyezi a közvetlen azonosíthatósággal, továbbá az általános 
adatvédelmi rendelet 4. cikk 5. pontja alapján maga az álnevesített azonosító is személyes adatnak 
minősül,  így  az  ahhoz  kötve  tárolt  egyéb  információ  is,  amennyiben  az  azonosító  maga  adott 
természetes  személyhez  köthető.  A  telefonhívás  pedig  nem  önmagában  létezik,  amögött  egy 
természetes  személy  található.  A  telefonbeszélgetések  elején  az  Ügyfél  ügyfélszolgálata  mindig 
azonosítja  az  érintettet,  akivel  beszél, 
így  mind  a  visszahallgatott,  mind  a  potenciálisan 
visszahallgatható felvételek tartalmazzák az azonosító adatokat. Az, hogy az Ügyfél számára kiderült 
a saját nyilatkozata szerint az, hogy egyes esetekben a felismert érzelem a saját alkalmazottjáé volt, 
szintén az egyedi azonosíthatóság lehetőségét igazolja. 
 

1 https://curia.europa.eu/juris/document/document.jsf?docid=184668&doclang=HU&cid=1095511 

 

 

22 

(58) A fentiek alapján a Szoftver által felismert érzelemi állapot, a csend hossza és a Szoftverben is 
használt  hívásazonosítóhoz  és  telefonszámhoz  köthető  adatok  mindaddig  személyes  adatnak 
minősülnek  azok  titkosításától  vagy  álnevesítésétől  függetlenül,  amíg  azok  egyes  személyekhez 
köthetőek akár más, az Ügyfél számára jogszerűen elérhető adatok segítségével. A visszahallgatás 
során  az  első  hallható  adat  a  hangfelvételen  mindig  a  beszélő  azonosítása,  így  a  visszahallgatott 
felvételek esetén még álnevesítés sem áll fenn az adatkezelés ezen pontján. Ez független attól, hogy 
az  összekötést  a  konkrét  esetben  megteszi-e  az  Ügyfél,  elegendő,  ha  jogszerű  eszközök  állnak  a 
rendelkezésére2.  Attól,  hogy  például  a  csend  hosszából  elsősorban  nem  a  hívó  félre,  hanem  az 
ügyfélszolgálati  munkatárs  munkájára  vonatkozóan  vonnak  le  következtetéseket  –  amelyek  vagy 
helytállóak  az  emberi  ellenőrzés  során  vagy  nem  –  még  adott  esetben  az  adott  munkavállaló 
személyes adatát képezik az adatkezelés idejére. Az, hogy egy adat utólag tévesnek, pontatlannak 
bizonyul, még nem teszi kétségessé annak személyes adat jellegét, hiszen bármely – nemcsak valós 
– adat meghatározott természetes személyhez kötve személyes adatot eredményez. 
 
(59)  A  fentiek  alapján  az  általános  adatvédelmi  rendelet  rendelkezései  főszabály  szerint 
alkalmazandóak a Szoftver felhasználásával végzett adatkezelésre, és a jelen ügyben nem áll 
fenn ezzel ellentétes körülmény. 
 
 
III.3. A mesterséges intelligencia alkalmazása a Szoftverben 
 
(60) Az Ügyfél a jelen eljárásban 2021. október 29. napján érkezett, NAIH-7350-2/2021 szám alatt 
iktatott  válaszlevelében  akként  nyilatkozott,  hogy  „a  Szoftver  mesterséges  intelligenciát  nem 
tartalmaz, automatizált döntést nem hoz, elemzési eredményei kizárólag emberi közreműködéssel, 
értelmezéssel hasznosíthatók.” 
 
(61)  A  Szoftverről  a  nyilvános  internetes  kereséssel  elérhető  információkat,  az  azt  fejlesztő  cég 
honlapját, a Hatóság által feltett kérdéseket és az ezekre adott válaszokat megvizsgálva a Hatóság 
az  alábbiakat  állapította  meg.  A  Szoftver  fejlesztésével  foglalkozó  cég  egy,  a  termékeit  több 
országban forgalmazó magyar vállalkozás. A cég honlapján elérhető leírás szerint:  „mesterséges 
intelligencia  és  prediktív  analitikai  megoldásokkal,  szoftverfejlesztéssel  és  ügyfélszolgálati 
tevékenységekkel  kapcsolatos  tanácsadással,  üzemeltetéssel,  projekt  és  HR  menedzsmenttel 
foglalkozó társaság […].”3 
 
(62) A cég fenti magyar nyelvű weboldalán kiemelt helyen szerepel a Szoftver működésének alapját 
képező hangelemző platform nevű alkalmazás (a továbbiakban: Platform), amelyről a weboldalon a 
következő leírást tett közzé a fejlesztője: „A platform egy beszéd és adatelemzésen alapuló átfogó 
teljesítmény- és minőségmenedzsment megoldás ügyfélszolgálatok számára. Az alkalmazás elemzi 
az  ügyfélszolgálatokon  folytatott  beszélgetéseket  mind  ügyfél  mind  operátor  oldalról,  felismeri  az 
elhangzott  szavakat,  a  dühös,  elégedetlen,  csalódott,  bizonytalan,  semleges  vagy  elégedett 
hangulatot  valamint  az  ügyfélkiszolgálás  minőségét  és  a  teljesítményt  befolyásoló  további 
tényezőket  mint  például  a  csend,  zene,  beszédtempó,  hangerő,  beszédminőség  és  intonáció  és 
egyéb minőségi jellemzők. A rendszer az összes beszélgetés feldolgozásával teljes körű belelátást 
biztosít  az  ügyfélszolgálatok  minőségi  és  teljesítménymutatóit  döntően  befolyásoló  elemekbe. 
Hozza ki legtöbbet az ügyfélszolgálatából, csökkentse átlagos hívásidejét, növelje teljesítményét és 
az ügyfélkiszolgálás színvonalát egyszerre. A fejlett üzleti intelligencia alapú elemzéseken túl aktív, 

 

2 lásd analóg módon az Európai Unió Bíróságának C-582/14 számú ítélete 49. bekezdés: „[…] az elektronikus médiaszolgáltató által a 
nyilvánosság számára hozzáférhetővé tett internetes honlap valamely személy által történő felkeresésekor az e szolgáltató által rögzített 
dinamikus  IP‑cím  az  említett  szolgáltató  tekintetében  az  e  rendelkezés  szerinti  személyes  adatnak  minősül,  amennyiben  jogszerű 
eszközök állnak a rendelkezésére az érintett személynek az e személy internet‑hozzáférést nyújtó szolgáltatójának rendelkezésére álló 
további adatok révén történő azonosításához” 
3 […] 

 

23 

az 

és 

és 

érzelmi- 

érzelmeket, 

kulcsszavakat 

kifejezés-alapú 

automatizált  teljesítménymenedzsment  támogatással  a  rendszer  segítségével  képes  lesz  az 
operátori munka hatékonyabbá tételére.” 
 
(63)  A  Platformról  szóló  angol  nyelvű  tájékoztató  oldalon4  szereplő  leírás  szerint  a  Platform  gépi 
tanulást és mesterséges intelligenciát alkalmaz arra, hogy azonosítsa és lemérje a beszédstílusra 
alapozott 
olyan 
beszédkarakterisztikákat,  mint  a  beszéd  sebessége,  hanglejtése  és  artikuláltsága5.  Az  oldalon 
szerepel  továbbá  a  termék  működésére  vonatkozó,  annak  fejlesztőjétől  származó  megállapítás, 
miszerint  egy  alaposan  betanított  neurális  hálózat  válogatja  szét  a  hangrészleteket  három  fő 
kategóriába.6  
 
(64)  Ahogyan  a  hivatkozott  leírásokban  is  szerepel,  a  Platform  kapcsán  egyaránt  szóba  kerül  a 
mesterséges intelligencia, a gépi tanulás és a neurális hálózatok témaköre. 
 
(65) A mesterséges intelligencia a számítógépek és robotok olyan irányú fejlesztését jelenti, amely 
lehetővé  teszi,  hogy  olyan  módokon  működjenek,  amely  képes  utánozni,  illetve  meghaladni  az 
emberi  képességeket.  A  mesterséges  intelligenciát  alkalmazó  programok  képesek  elemezni  és 
szövegkörnyezetbe  helyezni  az  adatokat,  hogy  információval  szolgáljanak,  vagy  automatikusan 
kiváltsanak bizonyos eseményeket, emberi beavatkozás nélkül7. 
 
(66)  A  gépi  tanulás  a  mesterséges  intelligenciához  vezető  egyik  lehetséges  út,  tulajdonképpen 
annak az egyik eszköze. A mesterséges intelligencia ezen részterületén algoritmusokat alkalmaznak 
olyan  módon,  hogy  azok  megtanulják  automatikusan  felismerni  az  adatokban  jelen  lévő 
mintázatokat  és  összefüggéseket,  majd  a  tanultakat  alkalmazva  egyre  jobb  döntéseket  hoznak 
(illetve egyre jobb döntésekre tesznek javaslatot).8 
 
(67) A neurális hálózatok a gépi tanulás területén belül egy lehetséges megközelítési mód, amely 
az  emberi  agyműködés  leegyszerűsített  sémájára  építve  igyekszik  megoldást  nyújtani  olyan 
feladatokra, amelyekkel a hétköznapi algoritmusok nem boldogulnak9. A neurális hálózat egyszerű 
egységekből – neuronokból – áll, amelyek mindegyike, a valódi idegsejtek mintájára, bejövő jeleket 
fogad,  majd  azokat  összegezve  kimenő  jeleket  ad.  A  bejövő  jeleket  azonban  nem  ugyanolyan 
mértékben  veszik  figyelembe  az  egyes  neuronok  a  kimenő  érték  meghatározásához,  hanem  – 
statisztikai  fogalommal  leírva  –  súlyozva.  Ennek  oka  egy  példán  keresztül  szemléltethető  a 
legjobban, miszerint, ha a neurális hálózatot adott esetben ingatlanárak becslésére (előrejelzésére) 
alkalmazzák,  akkor  nem  ugyanakkora  a  jelentősége  annak,  hogy  egy  ingatlan  melyik  budapesti 
kerületben  helyezkedik  el  és  milyen  a  komfortfokozata,  mint  annak,  hogy  a  3.  vagy  éppen  a  4. 
emeleten található-e. Fontos megjegyezni, hogy a neuronok bár számításokat végeznek ugyan, de 
mégsem  processzorok.  A  fő  különbség  a  kettő  között  az,  hogy  amíg  a  processzorokat 
programozzák,  vagyis  egymás  után  végrehajtandó,  lényegében  kötött,  így  önmaga  által  nem 

 

4 […] 
5 „[…] uses Machine Learning and Artificial Intelligence to identify and measure speech style based emotions, keyword, and expression-
based sentiment, and speech characteristics such as speech rate, intonation, articulation, etc.” 
6 „An extensively trained deep neural network classifies speech segments into three main categories […]” 
7 Lásd: https://ai.engineering.columbia.edu/ai-vs-machine-learning/ „Artificial Intelligence is the field of developing computers and robots 
that  are  capable  of  behaving  in  ways  that  both  mimic  and  go  beyond  human  capabilities.  AI-enabled  programs  can  analyze  and 
contextualize data to provide information or automatically trigger actions without human interference.”; ezt a megközelítést erősíti meg 
többek  között  az  Európai  Unió 
is:  https://eur-lex.europa.eu/legal-
content/HU/TXT/HTML/?uri=CELEX:52021PC0206 
8  Lásd:  https://ai.engineering.columbia.edu/ai-vs-machine-learning/  „Machine  learning  is  a  pathway  to  artificial  intelligence.  This 
subcategory  of  AI  uses  algorithms  to  automatically  learn  insights  and  recognize  patterns  from  data,  applying  that  learning  to  make 
increasingly better decisions.” 
9  Lásd  bővebben:  Az  Európai  Unió  Tanácsa  jelentése  a  mesterséges  intelligenciáról,  annak  főbb  képességeiről  és  tudományos 
módszereiről; publikálva: 2019. április 8. napján; URL: https://digital-strategy.ec.europa.eu/en/library/definition-artificial-intelligence-main-
capabilities-and-scientific-disciplines 

jogalkotási 

javaslata 

fázisban 

tervezet 

jelenleg 

lévő 

 

24 

módosítható  utasítássorozatot  adnak  meg  neki,  amelyek  mindig  előre  meghatározható  kimeneti 
értékekkel  járnak,  addig  a  neuronokat  –  a  súlyok  értékeinek  beállításával  –  tanítják,  így  azok  a 
felhasznált algoritmustól függően akár az algoritmus alkalmazója által előre nem ismert értéket is 
adhatnak eredményül10.  
 
(68) A fentebb hivatkozott leírások szerint maga a fejlesztő adja meg a tájékoztatást arról, hogy a 
Platform mint szoftvertermék, milyen paramétereket képes azonosítani és értékelni, és hogy ahhoz 
milyen,  a  mesterséges  intelligencia  körébe  tartozó  informatikai  módszereket  és  megoldásokat 
alkalmaz. 
 
(69) A Szoftver alkalmas arra, hogy a call-centerekben dolgozók által fogadott és kezdeményezett 
hívásokat  előre  meghatározott  szabályok  alapján  automatikusan  kiértékelje,  így  például  az  ún. 
„üdvözlési  szabály”  (eredeti  szövegben:  „greeting  rule”)  alapján  ellenőrizze,  hogy  a  dolgozó 
megfelelően üdvözölte az ügyfelet, vagy az ún. „vizsgálati szabály”, ami alapján a rendszer képes 
ellenőrizni,  hogy  a  dolgozó  a  kellő  számú  kérdéssel  igyekezett-e  összegyűjteni  az  ügyféltől  a 
szükséges információkat.11 
 
(70) A rendszer a telefonos ügyfélszolgálati munkavállalók teljesítményének automatikus értékelése 
körében képes továbbá arra is, hogy mérje, mennyi idő telik el egy híváson belül a kérdés feltevése 
és az érdemi válaszadás között a dolgozó hallgatásával (ún. „silence period”), amiből egyértelmű 
következtetést lehet levonni a munkavállaló tudásszintjére-felkészültségére vonatkozóan.12 
 
(71)  A  fentiek  alapján  megállapítható,  hogy  a  Szoftver  mesterséges  intelligencia  használatával 
személyes adatok automatikus feldolgozását végzi, amelynek az eredménye egyrészről az általa felállított 
lista a visszahívandók sorrendjéről, másrészt a törlésükig – amely időtartam az Ügyfél Előzmény Ügyben 
tett nyilatkozatai szerint 45 nap – az egyes hívásokhoz rendelt felismert érzelmek és hangfelvétel jellemzők 
(pl.  szünetek  hossza).  Az  nem  feltétele  az  automatikus  adatfeldolgozásnak,  hogy  a  gép  hozza  meg  a 
döntést  is, elég ha az a  célja, hogy olyan  eredményt állítson elő, amely befolyásolja a  döntéshozókat, 
figyelembe veszik az emberi döntés során, amely itt megvalósul. Ezt erősíti az Ügyfél által az Előzmény 
Ügyben 2021. július 5. napján érkezett, NAIH-5161-5/2021 szám alatt iktatott válaszlevél mellékletét 
képező,  a  fájlnév  elnevezése  szerint  érdekmérlegelés,  valójában  adatvédelmi  hatásvizsgálat 
dokumentum (azonosító: „érdekmérlegelési teszt voicemining.xlsx”), amely szerint „Az adatkezelés 
több okból is magas kockázatú, különös tekintettel az alkalmazott technológia újdonság jellegére, 
ugyanis a hangfelvételek mesterséges intelligencia segítségével automatizáltan kerülnek elemzésre 
és  a  megállapítások  is  automatizáltan  születnek.  Az  adatok  összessége  mindkét  érintetti  csoport 
szempontjából alkalmas profilalkotásra, illetve scoringra, és ugyan automatizált döntéshozatal nem 
történik a folyamatban, az adatkezelés az érintettekre joghatással bírhat.”. 
 
(72)  A  fentiekben  kifejtettek  miatt  a  Szoftver  segítségével  végzett  adatkezelésre  alkalmazandó  az 
általános adatvédelmi rendelet 21. cikke. Ezen felül az általános adatvédelmi rendelet 4. cikk 4. pontja 
szerinti  profilalkotásra  is  sor  kerül,  mivel  a  rendszer  által  generált  adatokat  –  a  rendszer  lényegi 
funkcionalitásából  fakadóan  –  az  Ügyfél  telefonos  ügyfélszolgálati  munkavállalóinak  munkahelyi 
teljesítményének  monitorozására  és  értékelésére  is  használják  a  (4)  bekezdés  (i)  alpontban  megjelölt 
Ügyfél nyilatkozat és a (66) bekezdésben megjelölt online forrás szerint. Szintén a profilozást támasztja 
alá  az,  hogy  a kulcsszavak  és  érzelmek  alapján rangsorolják visszahívásra az  elégedetlen  ügyfeleket, 
amely tulajdonság megfelel az általános adatvédelmi rendelet 4. cikk 4. pont szerinti személyes jellemző 

 

10 Lásd bővebben: Klein Tamás: Robotjog, vagy emberjog? In: „A mesterséges intelligencia szabályozási kihívásai”, Budapest, 2021, 129. 
o.,  továbbá  lásd  „A  Closer  Look  at  Neural  Networks”;  publikálva:  2019.08.02.  napján;  URL:  https://docs.microsoft.com/en-
us/archive/msdn-magazine/2019/february/artificially-intelligent-a-closer-look-at-neural-networks 
11 […] 
12 […] 

 

25 

értékelésének.  Szintén  a  profilalkotás  kifejezést  használja  az  Ügyfél  fenti  (3)  bekezdés  (i)  pontban 
ismertetett  […]  számú  ügyfélpanasszal  kapcsolatos  belső  feljegyzése,  és  a  fenti  (3)  bekezdés  (iii)  c) 
alpontban  ismertetett  adatkezelési  tájékoztató.  Az  adatkezelés  a  természetes  személyek  érzelmeinek 
elemzését végző technológián alapul, mely új technológia. Ez az Ügyfél eljárás során tett nyilatkozataival 
ellentétben ténylegesen fokozott alapjogi veszélyeket idéz elő, így az általános adatvédelmi rendelet 24. 
és  25.  cikkei  szerinti  kockázatalapú  megközelítésnek  megfelelően  az  Ügyfél  ezzel  kapcsolatos 
adatkezelői felelőssége is fokozott. 
 
 
III.4. A megfelelő tájékoztatás és a tiltakozási jog hiánya 
 
(73) A hangelemzéssel és érzelmeik automatikus elemzésével és kiértékelésével, valamint az ebből 
következő  visszahívás  lehetőségével  kapcsolatban  az  érintettek  semmilyen  tájékoztatást  nem 
kapnak szóban a beszélgetés elején. 
 
(74)  Az  Ügyfél  egyetlen,  a  Szoftverrel  folytatott  adatkezelésre  utaló,  de  konkrét  információt  nem 
tartalmazó  tájékoztatása  az  érintettek  részére  a  „Telefonos  ügyfélszolgálat  és  panaszkezelés 
részletes  adatkezelési  tájékoztató”  azon  mondata,  amely  szerint  „A  telefonos  ügyfélszolgálat 
minőségbiztosítási,  panasz  megelőzési  célból  jogos  érdeken  alapuló  profilalkotást  végez  és 
automatikus döntés útján választja ki azon hívásokat, melyben magasabban képzett banki dolgozó 
visszahívás  útján  hárítja  el  a  telefonbeszélgetésben  felmerült  problémát,  panaszt.”.  Ezen  felül  az 
érintettek semmilyen információt nem kapnak arról, hogy konkrétan mely típusú adataikat, milyen 
módon és hogyan kezelik, hogy érzelmi reakcióikat értékelik. Az általános adatvédelmi rendelet 13. 
cikkének  a  jogalapon  kívül  minden  kötelező  információja  hiányzik,  a  cél  megjelölése  pedig  nem 
teljes. Sem a „Telefonos ügyfélszolgálat és panaszkezelés részletes adatkezelési tájékoztató” sem 
az Üzletszabályzat 3.1.8. pontja nem jelöli meg világosan és egy átlagos érintett számára érthetően 
az adatkezelés időtartamát. 
 
(75)  A  fenti  tájékoztatásban  megjelölt  cél  a  minőségbiztosítás  és  a  panasz  megelőzése.  Sem  az 
ügyfélelvándorlás  megelőzése,  sem  a  belső  hatékonyság  növelése  nem  szerepel  az  érintettek 
számára megjelölt célok között. 
 
(76) Az Ügyfélnek az indokolás fenti (4) bekezdés (vii) és (viii) alpontjaiban kifejtett nyilatkozatai is 
a fentieket erősítik meg azzal, hogy az Ügyfél tudatában van annak, hogy a vizsgált hangelemzéssel 
kapcsolatos  adatkezeléssel  összefüggésben  évek  óta  nem  biztosította  a  megfelelő  átlátható  és 
tömör tájékoztatást, valamint a tiltakozási jogot azok kiemelt nehézsége miatt. Ezzel ellentétes az 
Ügyfél  adatkezelési  tájékoztatója,  amely  szerint  biztosítja  az  érintetti  jogokat.  Az  Ügyfél  az 
érdekmérlegelése során többek között az érintetti jogok megfelelő biztosítottságára hivatkozással 
sorolta  be  –  több  okból  megalapozatlanul  –  kockázatmentesnek  és  sérelemmentesnek  az 
adatkezelést. 
 
(77) A jogos érdeken alapuló, továbbá az automatizált adatkezeléssel szembeni tiltakozás joga nem 
az  adatkezelő  döntésétől  függ,  annak  biztosítására  az  Ügyfél  köteles  az  általános  adatvédelmi 
rendelet  21.  cikke  alapján  is.  A  tiltakozási  jog  teljes  hiánya  miatt  alapvetően  a  jelen  ügyben 
mindenképpen  fennáll  az  általános  adatvédelmi  rendelet  21.  cikkének  sérelme,  de  elvi  szinten  a 
Hatóság rögzíti,  hogy  az  ügyfélmegtartási  célú  telefonos  agitáció  az  ügyfélszerzéshez  hasonlóan 
marketing  célnak  minősül,  így  ezzel  kapcsolatban  az  általános  adatvédelmi  rendelet  21.  cikk  (2) 
bekezdése  szerinti  objektív  tiltakozási  jogot  kell  biztosítani  az  érintetteknek,  az  egyéb  célok  – 
minőségellenőrzés, belső hatékonyság növelés –tekintetében az általános adatvédelmi rendelet 21. 
cikk  (1)  bekezdése  szerinti  feltételes  tiltakozási  jog  biztosítandó.  Többek  között  emiatt  sem 
megfelelő  az  érdekmérlegelés  során  a  különböző  adatkezelési  célok  és  adatkezelői  érdekek 

 

26 

egybemosása  és  együttes  értékelése,  mivel  a  végeredmény  –  és  a  megfelelő  végeredmény 
eléréséhez teljesítendő feltételek – nem feltétlenül egyeznek meg az egyes célok esetén. 
 
(78)  Bár  nem  a  hozzájárulást  jelölte  meg  jogalapként  az  Ügyfél,  erre  is  hivatkozott.  Ezzel 
kapcsolatban a Hatóság megjegyzi, hogy az általános adatvédelmi rendelet szerint csakis megfelelő 
alapos  ismeretek  birtokában,  szabadon  és  aktív  cselekvéssel  adott  hozzájárulás  lehetne  az 
adatkezelés  alapja,  amely  a  szolgáltatás 
(telefonos  ügyfélszolgálat)  megtagadása  mint 
jogkövetkezmény mellett kizárt. Ugyanez igaz a munkavállalókra is, függelmi viszonyban főszabály 
szerint ezen jogalap alkalmazása kizárt, annak teljesen befolyásolástól való mentessége a munkája 
végzésével  kapcsolatban  nem  elképzelhető.  Ugyancsak  alapvetően  hibás  és  elfogadhatatlan  az 
Ügyfél  azon  érvelése,  hogy  eddig  érintetti  panasz  nem  érkezett  a  vizsgált  adatkezeléssel 
kapcsolatban, ha arról az érintettek érdemben nem is szerezhettek tudomást. 
 
(79) A fentiek alapján az Ügyfél ügyfélszolgálati hangfelvétel elemzési tevékenységével kapcsolatos 
adatkezelése a jelen formájában sérti az általános adatvédelmi rendelet 5. cikk (1) bekezdés a) 
és b) pontját, 12. cikk (1) bekezdését, 13. cikkét, valamint 21. cikk (1) és (2) bekezdését. 
 
 
III.5. A Szoftverrel végzett adatkezelésre vonatkozó érdekmérlegelés minősítése 
 
(80)  A  mesterséges  intelligencia  a  fenti  III.3.  pontban  kifejtettek  szerinti  működési  elve  általában 
nehezen  átlátható  és  követhető.  Többek  között  ezért  is  különös  odafigyelést  igényel  –  nemcsak 
papíron  leírva,  hanem  ténylegesen  megvalósítva  –  a  mesterséges  intelligencia  használata  az 
adatkezelés  során  akkor,  ha  az  általános  adatvédelmi  rendelet  szerinti  átláthatósági  és 
elszámoltathatósági feltételeknek meg akar felelni az adatkezelő. Ez túlmutat egy átlagos kockázatú 
adatkezelés  esetén  irányadó  alapértelmezett  elvárhatósági  szinttől,  és  –  figyelembe  véve  az 
általános  adatvédelmi  rendelet  24.  és  25.  cikkei  szerinti  kockázatalapú  megközelítést  –  ennek  a 
nehézségnek a figyelembevételével kell az adatkezelőnek döntést hoznia arról, hogy mikor és mire 
használja a mesterséges intelligenciát, és ezzel kapcsolatban hogyan biztosítja az átláthatóságot. 
 
(81)  A  Szoftverben  alkalmazott  érzelemelemző  és  elégedettséget  kiértékelő  és  rögzítő  rendszer 
hatékonysága az Ügyfél által az Előzmény Ügyben benyújtott műszaki mellékletek (azonosító: „voice 
képernyők.docx.doc”)  alapján  viszonylag  alacsony.  Ez  sem  erősíti  azt,  hogy  az  adott  formában 
megvalósított  hangelemzés  alkalmas  a  megjelölt  célok  elérésére,  és  használata  a  jelenlegi 
formában  elkerülhetetlen  és  arányos  korlátozása  lenne  az  érintettek jogainak  még  akkor  is,  ha  – 
nem  úgy  mint  jelen  esetben  –  az  érintetti  jogokat  megfelelően  biztosítaná  az  Ügyfél.  Az  Ügyfél 
érdekmérlegelése  ezt  semmilyen  módon  nem  vette  figyelembe,  az  érdekmérlegelés  időpontjáról 
vagy felülvizsgálatáról semmilyen információt nem igazolnak az Ügyfél által nyújtott dokumentumok, 
és az sem derül ki az érdekmérlegelésből, hogy bármilyen rendszeres felülvizsgálat ütemezve lenne 
annak  ellenőrzésére,  hogy  a  Szoftver  tényleges  működése  megfelel-e  az  elvárásoknak  és 
megfelelően védi-e az érintetti jogokat. 
 
(82) Az Ügyfél által folytatott hangelemzési tevékenység mesterséges intelligencia alkalmazásával 
– különös tekintettel az érintettek érzelmeinek kiértékelése – önmagában is felvet adatvédelmi elvi 
kérdéseket.  A  Hatóság  2012-es  évi  beszámolójában  már  évekkel  ezelőtt  rögzítette,  hogy  „A 
pénzügyi szektorra jellemző, hogy az új adatkezelési technológiák alkalmazásában élen jár. A bank 
ügyfélszolgálatával folytatott beszélgetések hanganyagának elemzéséből olyan rejtett információk 
is  kinyerhetők,  melyekből  következtetni  lehet  az  ügyfél  fizetési  készségére,  képességére.  A 
pszicholingvisztikai  jegyeket,  valamint  a  beszéd  érzelmi  töltését  vizsgáló  eszközök  alkalmazása 
során  azonban  nem  elegendő  az  érintett  hozzájárulásának  formai  meglétét  vizsgálni.  A 
beszédfeldolgozáson  alapuló  rangsoroló  technológia  olyan  mértékű  beavatkozást  jelent  a 
magánszférába, és olyan kockázatokat hordoz, melyeket az érintett a hozzájárulás megadásakor 

 

27 

nem képes felismerni, és megítélni azok hatását személyiségi jogaira. A Hatóság felhívta a figyelmet 
arra,  hogy  az  adatbányászati  technológia  révén  a  pénzintézet  olyan  adatok  birtokába  kerül, 
amelyekkel az ügyfél nincs is tisztában, így az ilyen eszközök alkalmazása az érintettet az eljárás 
alanyából  annak  tárgyává  fokozza  le.”13  Ez  is  azt  támasztja  alá,  hogy  mesterséges  intelligencia 
alkalmazása esetén az adatkezelési mód megválasztásának és a garanciáknak, érintetti jogoknak 
kiemelt jelentősége van. Az álnevesítés – egy belső hangfelvétel azonosító alkalmazása – általában 
hasznos, de önmagában –főleg a jelen esetben – nem elégséges garancia. 
 
(83)  Az  Európai  Adatvédelmi  Testület  és  az  Európai  Adatvédelmi  Biztos  5/2021.  sz.  közös 
véleménye  a  mesterséges  intelligenciára  vonatkozó  harmonizált  szabályok  (a  mesterséges 
intelligenciáról  szóló  jogszabály)  megállapításáról  szóló  európai  parlamenti  és  tanácsi  rendeletre 
irányuló  javaslatról  az  alábbi  megállapítást  tartalmazza:  „Az  Európai  Adatvédelmi  Testület  és  az 
Európai  Adatvédelmi  Biztos  úgy  véli  továbbá,  hogy  az  MI  természetes  személyek  érzelmeinek 
levezetésére  való  felhasználása  rendkívül  nemkívánatos,  és  azt  meg  kell  tiltani  bizonyos  jól 
meghatározott felhasználási esetek – nevezetesen az egészségügyi vagy kutatási célú felhasználás 
(például betegek, akiknek esetében fontos az érzelmek felismerése) – kivételével, minden esetben 
megfelelő  biztosítékok  és  természetesen  az  összes  többi  adatvédelmi  feltétel  és  korlátozás 
alkalmazása mellett, ideértve a célhoz kötöttséget is.”14 
 
(84) A fentieken felül a feltárt tényállás és az Ügyfélnek az indokolás fenti (4) bekezdés (vii) és (viii) 
alpontjaiban kifejtett nyilatkozatai alapján sem a megfelelő előzetes tájékoztatás, sem a tiltakozás 
nincs  biztosítva  az  adott  adatkezelési  módnál,  így  az  érintettek  jogait  az  Ügyfél  ügyfélszolgálati 
telefonos hangrögzítéssel előállított felvételeket elemző gyakorlata teljes mértékben kiüresíti. 
 
(85)  Az  érdekmérlegelés  nem  célonként  külön  történt,  hanem  minden  célt  összemos  egy 
adatkezelésbe.  Az  adott  adatkezelési  cél  elérésére  alkalmasság  és  arányosság  kérdését  kellett 
volna vizsgálni, ehelyett az Ügyfél a mérlegelése során kizárólag a saját – vélt vagy valós – érdekei 
alapján  vizsgálta,  hogy arra  szükséges  és  arányos-e  az  adatkezelés,  és még  ez  is csak  formális 
szempontok szerint történt. Az Ügyfél csak azt állapította meg, hogy az általa elérni kívánt érdeke 
érvényesítéséhez szükséges az adatkezelés, nem az érintetti jogokkal vetette össze az egyes célok 
esetén  végzett  tevékenységének  hatását.  Az  arányosságot,  az  érintetti  oldalt  ténylegesen  nem 
vizsgálta,  bagatellizálta  a 
tényellenesen  vette 
figyelembe  a  megfelelő  tájékoztatás  és  tiltakozási  jog  garanciális  hatását,  amely  jogokat  a 
valóságban a rendszer felépítéséből adódóan nem biztosítanak az érintetteknek, teljes mértékben 
elvonva az érintetti önrendelkezési jogot. Így az érdekmérlegelés eredménye a fentiekben kifejtettek 
szerint alapvetően téves és félrevezető az alkalmasság és arányosság kérdésében, továbbá nem is 
azt  veti  össze  egymással,  amit  kellene.  Az,  hogy  az  Ügyfél  kevesebb  ügyfélszolgálati  munkatárs 
alkalmazásával lássa el a feladatokat, önmagában nem arányos és megfelelő  indok az érintettek 
alapjogainak kiüresítésére, és a Hatóság és az Európai Adatvédelmi Testület által – még megfelelő 
érintetti jogok biztosítása mellett is – nem kívánatosnak, kiemelt kockázatúnak tartott adatkezelési 
forma  alkalmazására.  Az  innováció  csak  akkor  szolgálja  az  emberek  javát,  ha  az  megfelelő, 
hatékony,  és  erős  garanciákkal  párosul.  Az  Ügyfél  a  fokozott  garanciák  helyett  az  ellenkezőjét 
bizonyította a tényállás tisztázása során a hangelemzéssel kapcsolatban. 
 
(86) Az adatkezelés megalapozatlan, illetve téves megtervezése és mérlegelése nem minősül  az 
Ügyfél  érdekkörén  kívüli,  elháríthatatlan  oknak,  az  kizárólag  az  Ügyfél  szándékos  cselekménye, 
amely  annak  tudatában  kezdte  meg  illetve  folytatta  az  adatkezelést,  hogy  az  alapvető 
hiányosságokban szenvedett, és az érdekmérlegeléssel nem volt ténylegesen alátámasztva, csak 
lepapírozva. Az Ügyfél nem igazolta, hogy bármely alternatívát ténylegesen megvizsgált volna. A 

jelentős  alapjogi  kockázatokat.  Kifejezetten 

 

13 https://www.naih.hu/eves-beszamolok?download=17:naih-beszamolo-2012-februar 
14 lásd 35. bekezdés: https://edpb.europa.eu/system/files/2021-10/edpb-edps_joint_opinion_ai_regulation_hu.pdf 

 

28 

hangrögzítés – panaszügyek esetén jogszabályi kötelezettség miatt, egyébként az Ügyfél döntése 
alapján – nem kikerülhető eleme a telefonos ügyfélszolgálatnak, és jelentős érdeksérelem az, ha a 
telefonos ügyfélszolgálat nem elérhető annak, aki a hozzá kapcsolódó valamennyi – teljesen nem 
is  megismerhető  –  adatkezelést  nem  kívánja  elfogadni.  Ha  az  Ügyfél  a  kötelezően  rögzített 
hangfelvételekkel  további  adatkezelési  műveleteket  kíván  végezni,  azokat  elemezni  kívánja 
automata módon új és nem teljesen ismert, kockázatos technológiákkal, akkor meg kell felelnie az 
általános adatvédelmi rendelet 6. cikk (4) bekezdésének is, mivel az adatgyűjtés céljától eltérő célból 
kíván személyes adatokat kezelni. Ilyen esetben az, hogy az érintettek számíthatnak-e észszerűen 
az adatkezelésre és az új adatkezelés az eredeti céllal – jelen esetben a jogszabályi kötelezettség 
teljesítése  miatti  beszélgetésrögzítéssel  –  összhangban  van-e,  azt  az  adatkezelő  köteles 
megvizsgálni  még  az  adatkezelés  megkezdése  előtt,  a  megfelelő  garanciák  meglétét  pedig 
folyamatosan  köteles  biztosítani.  Az  érintettek  érdemi  tudomása  és  választási  joga  nélkül,  egy 
teljesen más okból rendelkezésre álló hangfelvétel elemzése nem lehet adatvédelmi szempontból 
jogszerű, ha arról az érintettek érdemben tudomást nem szerezhettek, és a garanciális érintetti jogok 
hiányoznak, amelyet az Ügyfél tudomása ellenére utóbb sem vett figyelembe, ennek tudatában is 
folytatta az adatkezelést. Ez igazolja a jogsértés szándékos jellegét. 
 
(87)  Az  Ügyfél  döntése  alapján  a  munkavállalóinak  a  hangja  is  elemzésre  és  értékelésre  kerül, 
amelyet  az  Ügyfél  fenti  (4)  bekezdés  (i)  alpont  szerinti  nyilatkozata  alapján  többek  között 
teljesítménybérezésre  is  használnak.  A  munkavállaló  érintettek  esetén  szintén  kérdéses,  hogy 
mennyi tényleges tiltakozási lehetőségük lenne a függelmi viszony miatt. Ezen körülményt szintén 
nem mérlegelte az Ügyfél. A munkavállalók tekintetében a szerződés teljesítésének ellenőrzése, a 
minőségbiztosítás – a munkajogi szabályokból is adódóan – adott körülmények között megalapozhat 
bizonyos jogos érdeket. Azonban ezen esetben is kiemelten fontos az alkalmasság és arányosság 
kérdése, amit többek között az Ügyfél saját, fenti (4) bekezdés (xi) alpontja szerinti nyilatkozata is 
megkérdőjelez,  valamint  a  garanciák  megfelelő  rendszere  sem  biztosított  a  függelmi  viszonyban 
lévő,  így  egy  harmadik  személy  érintettnél  is  kiszolgáltatottabb  munkavállalók  részére.  A  nem 
bizonyíthatóan hatékony és az önrendelkezési jogot mélyen és súlyosan korlátozó érzelem-elemzés 
a  munkavállalók  esetén  sem  támasztható  alá  észszerű  módon.  Mivel  a  munkavállalók  esetén 
kifejezetten az általános adatvédelmi rendelet 4. cikk 4. pontja szerinti, munkahelyi teljesítményhez 
kötődő  profilalkotás  is  történik,  az  erre  vonatkozó  szabályok  és  garanciák  alapos  elemzése  is 
szükséges egy új technológiával történő adatkezelés előtt, amelyet az Ügyfél szintén nem tett meg 
az érdekmérlegelése során. 
 
(88) A Hatóság abban sem osztja az Ügyfél álláspontját, hogy az érintettek semmilyen sérelmet nem 
szenvednek  el  a  vizsgált  adatkezeléssel  kapcsolatban.  Az  általános  adatvédelmi  rendelet  a 
személyes  adatok  védelméhez  fűződő  jog  védelmét  szolgálja,  amely  az  Alaptörvény  VI.  cikk  (3) 
bekezdése  és  az  Európai  Unió  Alapjogi  Chartája  8.  cikk  (1)  bekezdése  alapján  alkotmányos 
alapjognak  minősül.  Az  erre  vonatkozó  jogszabályokban  –  így  például  az  általános  adatvédelmi 
rendelet III. fejezetében – meghatározott, az alapjog védelmét szolgáló érintetti jogok szükségtelen 
korlátozása, ellehetetlenítése közvetlen anyagi veszteség nélkül is jelentős alapjogi sérelmet okoz, 
és ez jelen esetben nagyszámú érintett vonatkozásában áll fenn. Az Ügyfél nyilatkozata alapján ez 
évente mintegy 1-1,5 millió hangfelvétellel kapcsolatos adatkezelést jelent. 
 
(89)  A  Hatóság  az  általános  adatvédelmi  rendelet  22.  cikk  (1)  bekezdés  alkalmazhatóságát  is 
mérlegelte a jelen ügy tárgyát képező adatkezelés vonatkozásában, mivel ez is érinti az Ügyfél által 
biztosítandó érintetti jogokat. Az Ügyfél ezt is elmulasztotta megtenni az adatkezelés megtervezése 
során.  A  teljesen  automatizált  adatkezelésen  alapuló  döntés  a  jelen  esetben  megvalósul  azon 
érintettek tekintetében, akiket nem választ ki a rendszer visszahívásra illetve nem jelzi az ügyintézői 
hibát,  így  ezen  esetekben  emberi  beavatkozás  nélküli  negatív  döntés  történik.  A  munkavállalók 
esetén a munkateljesítmény értékelése is megvalósul. Ennek ellenére a jelen ügyben a Hatóság azt 
állapította  meg,  hogy  az  általános  adatvédelmi  rendelet  22.  cikk  (1)  bekezdésének  azon  feltétele 

 

29 

nem valósul meg negatív döntés esetén, hogy joghatás vagy hasonló jelentős mértékű hatás érné 
a  teljesen  automatizált  adatkezelésen  alapuló  döntés  érintettjeit,  mivel  esetükben  éppen  nem 
történik  reakció.  Emberi  beavatkozás  szükséges  a  további  lépések  megtételére  azon  személyek 
esetén,  amelyeket  a  Szoftver  kiválaszt  visszahívásra  vagy munkajogi  ellenőrzésre, így  ezeknél a 
jelentős  mértékű  hatás  megvalósul,  de  a  teljesen  automatizált  adatkezelésen  alapuló  döntés 
feltétele  hiányzik.  Emiatt  a  jelen  ügyben  az  ügy  összes  körülménye  alapján  a  Hatóság  nem 
állapította  meg  az  általános  adatvédelmi  rendelet  22.  cikk  (1)  bekezdés  alkalmazhatóságát,  így 
annak  megsértését  sem.  Azonban  kiterjedt  automatikus  adatkezelés  esetén  az  érdekmérlegelés 
hiányosságát támasztja alá az, ha az adatkezelő ezt a lehetőséget érdemben nem is mérlegeli, mint 
azt az Ügyfél is elmulasztotta jelen esetben. 
 
(90) A jelen részben kifejtettek alapján az Ügyfél által elvégzett érdekmérlegelés nem ad valós, 
az  általános  adatvédelmi  rendelet  által  elvárt  elemzésen  alapuló  eredményt,  így  az  arra 
alapított  jogos  érdek  elsőbbsége  az  érintetti  jogokkal  és  szabadságokkal  szemben  nem 
állapítható meg az adott adatkezelés során. 
 
 
III.6. A Szoftverrel végzett adatkezelés jogszerűsége 
 
(91) Az érdekmérlegelés érvénytelensége miatt a Hatóság álláspontja szerint a hangfelvételeknek 
az  Ügyfél  által  folytatott  módon  történő  automatikus  elemzésével  kapcsolatban  sem  az  általános 
adatvédelmi rendelet 6. cikk 1) bekezdés f) pontja szerinti jogalap, sem más általános adatvédelmi 
rendelet 6. cikk (1) bekezdésében felsorolt jogalap nem áll fenn. 
 
(92)  Az  Ügyfél  a  harmadik  személy  érintettek  vonatkozásában  semmilyen  garanciát  vagy  érdemi 
tiltakozási  jogot  nem  biztosított  eddig,  így  e  tekintetben  az  érzelmeken  kívüli,  objektív  tényezők 
(szavak, szünetek) elemzése csak akkor lehetséges, ha megfelelő arányossági és szükségességi 
mérlegelés  alapján  a  megfelelő  garanciák  mellett  végzi  ezen  tevékenységet.  Amennyiben  az 
érzelmeken  kívüli  egyéb,  tájékoztatásban  pontosan  megjelölhető  tényezők  elemzését  kívánja 
végezni az Ügyfél, azt csak az általános adatvédelmi rendeletnek megfelelő garanciák mellett, nem 
korlátlanul  teheti.  A mesterséges  intelligencia  egyik  nagy  kihívása  az  átláthatóság  biztosításának 
kérdése, amely jelen esetben teljes mértékben meghiúsult az érintettek felé15. 
 
(93) A munkavállalóival kapcsolatban az Ügyfél a harmadik személyekhez képest könnyebben tudja 
megalapozni  az  érzelmeken  kívüli,  objektív  tényezők  (szavak,  szünetek)  elemzését,  mivel  az 
ügyfélszolgálati  munkakör  betöltésével  járó  kötelezettségek  ellenőrzéséhez  –  a  bankszámla 
vezetéssel  ellentétben  –  adott  körülmények  között  szükséges 
lehet  az  ügyfélszolgálati 
hangfelvételek elemzése. Munkavállalók esetén a tájékoztatás is könnyebb, mint egy betelefonáló 
harmadik személy esetén, aki adott esetben nem is áll még semmilyen jogviszonyban az Ügyféllel. 
Az  új  és  kiemelten  kockázatos  technológia  alkalmazása  azonban  –  többek  között  Magyarország 
Mesterséges Intelligencia Stratégiájában16 is keretben kiemelt módon – csak nagyon erős garanciák 
és megfelelő tervezés mellett kerülhet sor, megbízható és emberközpontú módon. Az érintetti jogok 
kiüresítése nem lehet célja és eredménye a fejlődésnek. A cél eléréséhez arányos mennyiségű és 
típusú  adatok  azonosítása  alaposabb  és  ellenőrizhető  indokolást  igényel  az  adatkezelés 
megtervezésekor. Amennyiben innovatív és kevésbé ismert és szabályozott technológiát  használ 
egy  adatkezelő,  akkor  fokozottabb  az  elvárás,  mint  a  klasszikus  technológiák  esetén,  így  a 
munkavállalók  ellenőrzése  terén  is  fokozott  garanciáknak  és  körültekintő  tervezésnek  kell 
érvényesülnie.  A  megfigyelés  és  profilozás  jelen  formája  –  különös  tekintettel  a  munkavállalók 

 

15 lásd 72. bekezdés: az Európai Adatvédelmi Testület és az Európai Adatvédelmi Biztos 5/2021. sz. közös véleménye 
16 34. oldal, „Az MI működéséhez szükséges hatékony és támogató hazai szabályozási környezet megteremtése és etikai keretrendszer 
kialakítása, figyelemmel az EU jogi kereteire.” https://ai-hungary.com/api/v1/companies/15/files/146072/download 

 

30 

érzelmeinek elemzésére – számos jogi és etikai kérdést vet fel, amelyeket az Ügyfél nem azonosított 
és nem kezelt az adatkezelés során. 
 
(94)  A  fentiek  alapján  az  Ügyfélnek  az  ügyfélszolgálati  hangfelvételek  automatikus  elemzésével 
kapcsolatos adatkezelési gyakorlata a jelen formájában sérti az általános adatvédelmi rendelet 
5. cikk (1) bekezdés a) pontját és 6. cikk (1) bekezdését, és 6. cikk (4) bekezdését. 
 
 
III.7. Az érintetti jogok rendszerszintű sérülése 
 
(95) Az általános adatvédelmi rendelet 12. cikk (1) bekezdése alapján az Ügyfél köteles olyan tömör 
és érthető módon az adatkezelés megértéséhez minimálisan szükséges információkat nyújtani az 
érintettek  részére,  amelyek  alapján  az  érintettek  legalább  az  adatkezelés  alapvető  mivoltával 
tisztában  vannak.  Ezt  az  Ügyfél  sem  előzetesen,  sem  a  visszahívások  során  nem  teszi  meg,  az 
ügyfélszolgálatát telefonon kereső érintettek pedig semmiből nem sejthetik a hangjuk automatikus 
elemzését, és nem számíthatnak ésszerűen arra, hogy kérés nélkül visszahívják őket többek között 
a hangjuk tónusa miatt. Az általános adatvédelmi rendelet 24. cikk (1) bekezdésének megfelelően 
az  adatkezelés  újszerű  jellege,  az  érzelmek  elemzése  és  egyéb  pszicholingvisztikai  elemzések 
szenzitív  jellege,  és  a  többi,  fentebb  feltárt  adatkezelési  körülmény  alapján  az  Ügyfél  köteles  lett 
volna  az  adatkezelést  akként  kialakítani,  hogy  az  maximálisan  biztosítsa  az  érintetti  jogokat  és 
szabadságokat,  amelyet  nyilvánvalóan  nem  tett  meg.  Az,  hogy  erre  eddig  kevés  érintetti  panasz 
érkezett, nem azt erősíti, hogy az érintetteket ez nem zavarta, hanem azt, hogy ésszerűen nem is 
tudhattak erről, amely önmagában erősen megkérdőjelezi az adatvédelmi megfelelést. 
 
(96) Az általános adatvédelmi rendelet 12. cikk (2) bekezdése alapján az Ügyfél köteles elősegíteni 
az  érintetti jogok  gyakorlását.  A  tiltakozási jog  olyan  alapvető  garancia, amelynek  hiánya minden 
más körülménytől függetlenül önmagában sikertelenné tehette volna a jogos érdek elsőbbségének 
a megállapítását. Nem elegendő a jogos érdek fennállása, annak adott esetben meg kell előznie az 
érintetti  jogokat,  amely  jelen  esetben  a  megfelelő  garanciák  teljes  hiányában  nyilvánvalóan  nem 
állhat fenn. Tekintettel arra, hogy az Ügyfél mérlegelési körébe tartozó és nyilvánvalóan tényellenes 
körülmény  az  érintetti  jogok  biztosítottsága,  ez  nem  tekinthető  gondatlan  tévedésnek,  csakis 
szándékosan  lehet  ennyire  eltávolodni  a  tényektől  és  a  mérlegelésben  leírt  elmélet  gyakorlati 
megvalósulását csak szándékosan lehet figyelmen kívül hagyni évekig, érdemi felülvizsgálat nélkül. 
 
(97) Az általános adatvédelmi rendelet 25. cikk (1) és (2) bekezdése alapján az Ügyfél köteles lett 
volna  a  mesterséges  intelligenciát  alkalmazó  automata  hangelemzés  megkezdése  előtt  felmérni, 
hogy  az  adatkezelés  a  jelenlegi  technikai  és  társadalmi  körülmények  között  kivitelezhető-e  az 
adatvédelmi szabályok maximális betartása mellett. Az Ügyfél érdekmérlegelése az indokolás fenti 
(4) bekezdés (vii) és (viii) alpontjaiban megjelölt nyilatkozataival ellentétes, és a feltárt tényállás is a 
jogszerűtlen állapotot támasztja alá. Az Ügyfél tudta, vagy a jogilag elvárható körültekintés mellett 
tudhatta  volna  az  adatkezelés  megkezdése  előtt,  hogy  milyen  módon  lehetséges  vagy  nem 
lehetséges az érintettek tájékoztatása, valamint a tiltakozási és egyéb érintetti jogok érvényesítése. 
A  fentiek  és  az  általános  adatvédelmi  rendelet  24.  és  25.  cikkei  alapján  az  Ügyfél  eleve  nem 
dönthetett volna úgy, hogy a hangelemzéses adatkezelést megkezdi ebben a formában. 
 
(98)  Az  Ügyfél  a  Szoftvert még  az  általános  adatvédelmi  rendelet  alkalmazandóvá  válása  előtt a 
2017-es évben vezette be. A hatásvizsgálat és az érdekmérlegelés szövegéből nem derül ki, hogy 
azt  mikor  készítette  az  Ügyfél,  és  azokat  felülvizsgálta-e  bármikor.  Az  általános  adatvédelmi 
rendeletre utalás önmagában nem jelöli meg a készítés konkrét dátumát. A hatásvizsgálat formailag 
megfelelő, azonban a tartalma a jelen határozatban kifejtettek szerint nem egyezik a valósággal, az 
érzelmek  elemzésének  kérdéskörét  érdemben  nem  rendezi,  és  ezen  hiányosságokat  az  Ügyfél 
nyilvánvalóan tudhatta a hatásvizsgálat elkészítésekor, illetve a működés során kötelező rendszeres 

 

31 

fentiekben 

felülvizsgálat – többek között az általános adatvédelmi rendelet bevezetése miatti felülvizsgálat  – 
idején. Ezt alátámasztják az Ügyfél jelen határozatban bemutatott nyilatkozatai. 
 
(99) A megfelelő tájékoztatás rendszere az általános adatvédelmi rendeletben azt szolgálja, hogy 
az érintett tudatában lehessen annak, hogy mely személyes adatait, mely adatkezelő és mely célból, 
hogyan fogja kezelni. Ez elengedhetetlen ahhoz, hogy olyan helyzetben legyen, hogy érintetti jogait 
érdemben  gyakorolni  tudja.  Az  általános  adatvédelmi  rendelet  6.  cikk  (1)  bekezdés  f)  pontjára 
alapított  adatkezelés  esetén  az  általános  adatvédelmi  rendelet  (47)  bekezdése  alapján  fokozott 
tájékoztatási elvárás érvényesül. Eszerint az általános adatvédelmi rendelet 13. cikkében említett 
speciális információkon túl többlet feltétel többek között, hogy az érintett észszerű elvárása ki kell 
terjedjen  az  adott  adatkezelésre,  arra  számítania  kell.  Megfelelő 
tájékoztatás  hiányában 
értelemszerűen  az  érintett  nincs  olyan  helyzetben,  hogy  érintetti  jogait  megfelelően  gyakorolja, 
különösen  akkor,  ha  az  érdemi  jog  –  a  tiltakozás  –  gyakorlására  nincs  tényleges  lehetősége.  A 
tájékoztatási  kötelezettség  a 
is  kifejtettek  szerint  nem  puszta  adminisztratív, 
„lepapírozási” kötelezettséget jelent az általános adatvédelmi rendeletben. Valamely dokumentum 
előállítása önmagában nem az adatkezelői kötelezettségek teljesítése, az csak eszköze, rögzítése 
kell,  hogy  legyen  az  érdemi  mérlegelés  és  döntés  előkészítésének,  döntésnek,  és  szükséges 
időközökben azok felülvizsgálatának. Egy új típusú és fokozott kockázatú technológia alkalmazása 
esetén a rendszeres és érdemi felülvizsgálatra is fokozott elvárás vonatozik. Mind a preambulumban 
foglaltak, mind az általános adatvédelmi rendelet cikkei eredmény elérését írják elő az adatkezelő 
kötelezettségeinek  meghatározásakor,  nem  csak  egy  meghatározott  minimális  adminisztráció 
elvégzését az adatkezelő részéről. A tájékoztatás célja, hogy olyan helyzetbe hozza az érintettet, 
hogy  az  megfelelő  döntési  helyzetben  legyen  az  érintetti  jogai  gyakorlásával  kapcsolatban.  A 
Szoftver  használatával  megvalósuló  adatkezelésről,  a  hangelemzésről  semmilyen  érdemi 
információ nem áll az érintettek rendelkezésére, akik telefonon felhívják az Ügyfél ügyfélszolgálatát, 
vagy akiket az Ügyfél ügyfélszolgálata felhív vagy visszahív. 
 
(100)  A  jogos  érdek  jogalappal  összefüggésben  fontos  hangsúlyozni,  hogy  az  nem  arra  szolgál, 
hogy egyéb lehetőség hiányában az adatkezelő bármikor és bármilyen indokkal az egyéb jogalapok 
alkalmazhatóságának  hiányában,  a  6.  cikk  (1)  bekezdés  f)  ponthoz  fordulva  kezeljen  személyes 
adatokat.  Bár  látszólag a  legrugalmasabb  jogalapnak  tűnik,  annak  alkalmazásával  az  adatkezelő 
jelentős felelősséget vállal – nem csak szűk értelemben a személyes adatok kezelésével, hanem az 
ahhoz  kapcsolódó  egyéb  garanciális  kötelezettségek  teljesítésének  felvállalásával  is.  Nem 
„lepapírozásról” van tehát szó itt, hanem érdemi feladatról, mely megállapítás különösen igaz olyan 
adatkezelések  esetében,  ahol  az  adatkezelő  bizalmi  pozícióban  és  jelentős  erőfölényben  van  az 
árintettekkel  szemben.  A  megfelelő  garanciák  hiányában  ugyanis  az  érintetti  jogok  sérelmének 
veszélye  olyan  mértékű,  hogy  az  érdekmérlegelés  eredménye  annak  valós  elvégzése  esetén 
észszerűen csak az lehet, hogy a harmadik fél jogos érdekét felülírják az érintett jogai. 
 
(101) Nagyon fontos azzal tisztában lennie az adatkezelőknek, hogy nem az érintett, valamint nem 
a Hatóság feladata és felelőssége egy hatósági eljárás során az adatkezelő helyett az adatkezelés 
céljának és a jogos érdekeinek azonosítása és indokolása. Azt, hogy milyen célból és milyen jogos 
érdekei miatt kíván személyes adatot kezelni, az adatkezelőnek kell konkrétan, adat- és célszintre 
lebontva egyértelműen indokolni, mérlegelni és ennek garanciáit megteremteni. Ezen garanciák kell, 
hogy  biztosítsák  többek  között  azt,  hogy  az  érintett  tisztában  legyen  az  adatkezeléssel,  és  azzal 
szemben  tiltakozni  tudjon  még  az  adatkezelést  megelőzően,  mivel  az  adatkezelést  követően  – 
különösen egy rövid ideig tartó vagy egyszeri adatkezelésnél – már kiüresedik a tiltakozási joga, így 
valójában  nem  biztosított  ezen  jog  a  számára.  A  jelen  ügyben  a  fentiekben  kifejtettek  alapján 
megállapítható,  hogy  az  általános  adatvédelmi 
(47)  preambulumbekezdésében 
meghatározott előreláthatósági és garanciális feltételek rendszerszinten, az Ügyfél által választott 
megvalósítási mód miatt nem teljesültek. A megfelelő tájékoztatás és előzetes tiltakozás lehetősége 

rendelet 

 

32 

technikailag nem lehet kizárt, csak az Ügyfél által választott megoldás nem tette lehetővé, amellyel 
az Ügyfél az eljárás során tett, az indokolásban bemutatott nyilatkozatai szerint tisztában van. 
 
(102)  Az  érintetti jogok sérülését,  csökkentését  jelenti  az  is,  hogy  az  Ügyfél  által  választott  jogos 
érdeken alapuló adatkezelés során az érintett hozzájárulására alapuló adatkezelésnél lényegesen 
rosszabb feltételeket biztosít az Ügyfél. Az érintett hozzájárulása esetén a hozzájárulást az egyes 
adatkezelési  célok  tekintetében  –  például  a  hangrögzítés  az  érintett  által  kezdeményezett 
panaszkezelés miatt, és az így készült hangfelvétel későbbi elemzése – külön-külön elutasítási ok 
illetné meg. Mivel a hangfelvétel készítés eleve nem az érintett hozzájárulásán, hanem nagyrészt 
jogszabályi kötelezettségen alapul, amely eleve jelentősen korlátozza az érintett szabadságát, ezen 
felül a további adatkezelés tekintetében az Ügyfél egyoldalú döntése alapján az érintettek minden 
választási lehetőségének elvétele az eleve erősen korlátozó helyzetet csak tovább rontja. Az Ügyfél 
–  többek  között  –  ezen  nyilvánvaló  tényt  is  szándékosan  figyelmen  kívül  hagyta  a  csak  papíron 
elvégzett  mérlegelés  során,  kizárólag  a  saját  üzleti  érdekét  nézve,  amely  ellentétes  az  általános 
adatvédelmi rendelet által az adatkezelők felé támasztott követelményekkel. 
 
(103) Az érintetti jogok rendszerszintű sérülését támasztja alá az is, hogy az Előzmény Ügyben az 
Ügyfél az adatkezelésről alapvető információkat sem tudott érthetően megadni a panaszos részére, 
még úgy sem, hogy kifejezetten kérte ezt a panaszos az Ügyfél honlapján elejtett egyetlen általános 
mondat hatására, amely felkeltette a gyanakvását (lásd fenti (3) bekezdés (iii) c) alpont). Az Ügyfél 
utólag  sem  tudta  a  panaszos  számára  érthetően  és  konkrétan  leírni,  hogy  mely  célokból,  mely 
adatait, mely  jogalappal  és  hogyan  kezeli  a  hangelemzéssel  összefüggésben,  csak konkrétumok 
nélküli  általános  megállapításokat  és  hivatkozásokat  jelölt  meg  a  válaszában  az  adatkezelés 
megfelelőségéről.  Az  Ügyfél  azon  védekezése,  hogy  eddig  ilyen  kérdés  nem  merült  fel,  nem 
releváns  egyrészt  azért,  mert  az  általános  adatvédelmi  rendeletben  ilyen  szempont  nincs  az 
adatkezelői  kötelezettségnél,  másrészt  az  érintettek  eddigi  jelentős  információhiánya  a  fő  oka  az 
eddigi  érdeklődés  hiányának  is.  Az  általános  adatvédelmi  rendelet  13.  cikke  szerinti  tájékoztatási 
kötelezettség  nem  parttalan,  annak  kifejezett  célja  az  adatkezelő  –  jelen  esetben  az  Ügyfél  –
adatkezelési  műveleteit  illetően  az  érintettekkel  szemben  fennálló  nagy  információfölényének 
kiegyenlítése.  Amennyiben  egy  bonyolult  és  új  technológiájú  adatkezelésről  van  szó,  akkor  ezen 
információfölény jellemzően nagyobb mértékű is, mint az ilyen jellemzőkkel nem bíró adatkezelések 
esetén,  így  ennek  kiegyenlítésére  még  több  figyelmet  kellett  volna  fordítania  az  Ügyfélnek.  Ezt 
azonban jogszabályi kötelezettsége ellenére az Ügyfél nem tette meg. Ez pedig azt támasztja alá, 
hogy  általában  nem  felel  meg  az  Ügyfél  által  tudatosan  kialakított  rendszer  a  beépített  és 
alapértelmezett adatvédelem elvének.  
 
(104)  A  fentiek  alapján az  Ügyfélnek  az  ügyfélszolgálati  hangfelvételek automatikus  elemzésével 
kapcsolatos adatkezelési gyakorlata a jelen formájában sérti az általános adatvédelmi rendelet 
12. cikk (1) bekezdését, 24. cikk (1) bekezdését, 25. cikk (1) és (2) bekezdését. 
 
 
III.8. Jogkövetkezmények 
 
(105) A Hatóság az általános adatvédelmi rendelet  58. cikk (2) bekezdés i) pontja és  83. cikk (2) 
bekezdése szerint a többi intézkedés helyett vagy mellett adatvédelmi bírságot is kiszabhat. Az nem 
volt kétséges, hogy az általános adatvédelmi rendelet megsértése esetén az általános adatvédelmi 
rendelet 58. cikk (2) bekezdés d) pontja alapján az adatkezelőt kötelezni szükséges arra, hogy az 
adatkezelést hozza összhangba az általános adatvédelmi rendelettel. Az adatkezelés jellege miatt 
a Hatóság a szokásos 30 napos határidő helyett 60 napot állapított meg erre. Ezen felül a Hatóság 
az  irányadó  bírói  gyakorlatnak  megfelelően  ilyen  esetben  a  bírság  kiszabásánál  az  általános 
adatvédelmi rendelet 83. cikk (2) bekezdésében felsorolt szempontok közül az érdemben figyelembe 
vetteket mutatja be a döntés indokolásában. 

 

33 

 
(106) Abban a kérdésben, hogy indokolt-e az adatvédelmi bírság kiszabása, a Hatóság az általános 
adatvédelmi rendelet 83. cikk (2) bekezdése és az Infotv.75/A. §-a alapján hivatalból mérlegelte az 
ügy összes körülményét és megállapította, hogy a jelen eljárás során feltárt jogsértések esetében 
az  általános  adatvédelmi  rendelet  58.  cikk  (2)  bekezdés  b)  pontja  szerinti  elmarasztalás  nem 
arányos és visszatartó erejű szankció, ezért bírság kiszabása szükséges. E körben mindenekelőtt 
azt  vette  figyelembe  a  Hatóság,  hogy  az  Ügyfél  adatkezelési  gyakorlata  lényegében  teljes 
egészében  figyelmen  kívül  hagyta  a  vonatkozó  jogi  kötelezettségeket,  anélkül  kezelt  személyes 
adatokat,  hogy  az  adatkezelés  jogszerűségének  biztosítására  bármilyen  valós  erőfeszítést  tett 
volna,  a  formális  adminisztráción  kívül.  A  jelen  esetben  a  személyes  adatok  védelme  –  amely  a 
Hatóság  feladata  –  a  lentebb  részletezett  bírságkiszabási  körülmények  összessége  alapján  nem 
érhető el adatvédelmi bírság kiszabása nélkül. Az Infotv. 75/A § szerinti egyik körülmény sem áll 
fenn, az Ügyfél nem minősül kis- vagy középvállalkozásnak. A bírságkiszabás mind a speciális, mind 
a  generális  prevenciót  is  szolgálja,  amelynek  érdekében  a  határozat  a  Hatóság  honlapján  is 
közzétételre kerül. 
 
(107) Az adatvédelmi bírság mértékének meghatározásakor a Hatóság enyhítő körülményként vette 
figyelembe az alábbiakat: 
 

(i) nem közvetlen döntéshozatal történik a Szoftverrel, a mesterséges intelligencia eredményét 
használják fel, amit emberi felülvizsgálattal korrigálnak (általános adatvédelmi rendelet 83. cikk 
(2) bekezdés a) pont) 

(ii) az Ügyféllel szemben a Hatóság még nem állapított meg adatvédelmi jogsértést (általános 
adatvédelmi rendelet 83. cikk (2) bekezdés e) pont). 

 
(108) Az adatvédelmi bírság mértékének meghatározásakor a Hatóság  súlyosbító körülményként 
vette figyelembe az alábbiakat: 
 

(i)  A  jogsértés  jellege  különösen  kirívó,  súlyos,  az  ügy  jelentős,  az  általános  adatvédelmi 
rendelet több rendelkezését megsértette az Ügyfél. A nagy részben automatizált adatkezelés, 
az új technológia használata, az általa felvetett társadalmi kérdések a digitális kor kihívásairól, 
és az ezekre adott adatkezelői válaszok elégtelensége a jelen ügyet az egyedi értékelésen túl 
elvi  szinten  is  jelentőssé  teszik.  A  jelen  ügyben  tanúsított  adatvédelmi  hatósági  magatartás 
számos adatkezelő számos hasonló adatkezelése tekintetében meghatározó lehet a jövőben, 
amely  sok  millió  magyarországi  érintett  megbecsülhetetlen  számú  személyes  adatának 
kezelésére kihathat. (általános adatvédelmi rendelet 83. cikk (2) bekezdés a) pont) 

(ii) A jogsértés hosszabb ideje, az általános adatvédelmi rendelet alkalmazandóvá válása előtti 
időponttól  kezdődően,  és  az  általános  adatvédelmi  rendelet  alkalmazása  alatt  végig 
folyamatosan  fennállt,  és  jelenleg  is  fennáll.  (általános  adatvédelmi  rendelet  83.  cikk  (2) 
bekezdés a) pont) 

(iii) Az Ügyfél adatkezelésének kiterjedtsége és piaci pozíciója, valamint pénzügyi szektorban 
folytatott tevékenysége alapján fokozottabb az elvárás az Ügyféllel szemben, mint egy átlagos 
adatkezelő esetén, az automatizált adatkezeléssel érintett hangfelvételek száma évente 1-1,5 
millió. (általános adatvédelmi rendelet 83. cikk (2) bekezdés a) pont) 

(iv) Az adatkezelési tevékenység új és kockázatos technológia alkalmazásával történt. A banki 
szektor  különösen  szenzitív  terület,  a  pénzügyi  intézmények  felelőssége  az  ügyfelek  és 
általában  az  érintettek  felé  kiemelt  még  a  hasonló  nagyságrendű,  de  más  területen  működő 
adatkezelőkhöz  képest  is.  A  pénzügyi  szektorba  fektetett  bizalommal  alapvetően  ellentétes 
olyan technológia nem kellően átgondolt alkalmazása, amely jelentős alapjogi kérdéseket vet 

 

34 

fel,  és  megfelelő  garanciák  hiányában  az  érintetti  jogokat  jelentősen  sérti.  (általános 
adatvédelmi rendelet 83. cikk (2) bekezdés a) és d) pontok) 

(v) Az emberi érzelmek mesterséges intelligenciával történő elemzése mind a Hatóság17, mind 
az Európai Adatvédelmi Testület, mind az Európai Adatvédelmi Biztos gyakorlata és kifejezett 
véleménye szerint nagyon kockázatos, és egyes területeken kívül főszabály szerint kerülendő. 
Ilyen  technológia  alkalmazása  esetén  jelentősen  erősebb  garanciák  és  érdemibb  mérlegelés 
szükséges,  mint  amit  az  Ügyfél  a  feltárt  tényállás  alapján  tanúsított.  (általános  adatvédelmi 
rendelet 83. cikk (2) bekezdés a) és d) pontok) 

(vi)  A  nyilvánvaló  tényekkel  ellentétes,  csak  „lepapírozott”  érdekmérlegelés,  a  súlyos 
kockázatok  nagymértékű  bagatellizálása  és  figyelmen  kívül  hagyása  az  Ügyfél  belső 
anyagaiban és szabályzataiban, érdekmérlegelésében, az érintettekre gyakorolt hatás érdemi 
vizsgálatának  teljes  hiánya  előre  és  az  adatkezelés  során  is,  a  tájékoztatáshoz  való  jog  és 
tiltakozási 
támaszt  alá  az  adatvédelmi  szabályok 
megkerülésére.  Legalább  eshetőleges  szándék  fenn  kellett  álljon  a  jogsértésre,  véletlenül  a 
fentiek nem valósíthatóak meg. Az Ügyfél a nyilatkozatai alapján tudhatta, hogy a fentiek miatt 
problémás lehet  az adatkezelés, de szándékosan figyelmen kívül hagyta  ezen szempontokat 
az  adatkezelésre  vonatkozó  döntései  során,  azokat  egy  fiktív  helyzetre  alapozva  hozta  meg 
szemet hunyva a valóság felett. (általános adatvédelmi rendelet 83. cikk (2) bekezdés b) pont) 

jog  kiüresítése  szándékosságot 

(vii)  Az  Ügyfél  semmit  sem  tett  a  tájékoztatáshoz  való  jog  és  tiltakozáshoz  való  jog 
érvényesítésére, mivel nyilatkozatai szerint úgy vélte az megvalósíthatatlan, ahelyett, hogy az 
adatkezelést  módosította  volna  úgy,  hogy  az  általános  adatvédelmi  rendelet  szerinti 
kötelezettségeit teljesíteni tudja. (általános adatvédelmi rendelet 83. cikk (2) bekezdés c) pont) 

(viii) Az általános adatvédelmi rendelet 24. cikk (1) bekezdése a kockázatalapú megközelítést 
írja elő az Ügyfélnek, amelyet az a jelen esetben nem teljesített. A hangfelvételek rögzítése nem 
kerülhető el az érintettek által, így ilyen esetben ezek bármely további célú felhasználása még 
szigorúbban ítélendő meg. A telefonos ügyfélszolgálat használatából kizárás olyan, az Ügyfél 
által egyedüliként kínált alternatíva, amely nem valós választás az érintettek részére, ráadásul 
az Ügyfél által hívott érintetteknél ez is kérdéses, továbbá megfelelő információ hiányában sincs 
döntéshelyzetben a legtöbb érintett, amely az általános adatvédelmi rendelet 25. cikke szerinti 
elvet  sértő  rendszerszintű  problémára  vezethető  vissza.  A  mesterséges  intelligencia  nem 
megfelelő  körültekintéssel  történő  alkalmazása  a  korábbi,  mesterséges  intelligencia  nélküli 
automatizált  adatkezelésekhez  képest  nagyságrendekkel  jelentősebb  kockázatokat  vet  fel, 
amelyeket csakis a legszigorúbb módon lehet értékelni. (általános adatvédelmi rendelet 83. cikk 
(2) bekezdés d) pont) 

(ix)  A  konkrét  új  technológiára  irányadó  szabályozás  még  nagyon  kezdetleges,  így  ezt  a 
mérlegelés során fokozottabb kockázatként kellett volna figyelembe venni, továbbá a konkrét 
terület  szabályozatlanságából  adódó  erős  konkrét  garanciák  hiányában  az  Ügyfél 
kötelezettsége lett volna az általános adatvédelmi rendelet  alapján a szokásosnál is erősebb 
garanciákat  alkalmazni,  azonban  még  az  átlagos  garanciák  szintjét  sem  érte  el.  (általános 
adatvédelmi rendelet 83. cikk (2) bekezdés d) pont) 

(x)  Az  alkalmazott  álnevesítés  garanciális  hatása  csekély  mértékű  volt  csak,  mivel  a 
gyakorlatban a Szoftverhez hozzáférő, a felvételeket visszahallgató munkatársak előtt minden 
alkalommal azonosításra került a hívó fél, mivel a rögzített hívás mindig a személyazonosítással 
kezdődik,  és  többek  között  ez  a  nyilvánvaló  körülmény  is  valótlanul  jelent  meg  az 

 

17  Lásd  az  általános  adatvédelmi 
https://www.naih.hu/hatasvizsgalati-lista 

rendelet  35.  cikk 

(4)  bekezdése  szerint  közzétett  hatásvizsgálati 

lista  21.  pont: 

 

35 

érdekmérlegelés során, csak papíron létező garanciaként. (általános adatvédelmi rendelet 83. 
cikk (2) bekezdés d) pont) 

(xi) Az adatkezelés olyan személyes adatok rögzítésével és elemzésben felhasználásával járt, 
mint az érzelmi állapot, az érintett hangja, a trágár szóhasználat, amelyek mélyebben érintik az 
érintettek privát szféráját, mint egy technikai vagy kapcsolati adat, kezelésük kiemelt figyelmet 
igényel. (általános adatvédelmi rendelet 83. cikk (2) bekezdés g) pont) 

(xii)  A  Hatóság  csak  az  Előzmény  Ügyben  tett  panaszbejelentés  útján  szerzett  tudomást  az 
Ügyfél  által  végzett,  a 
jelen  eljárásban  vizsgált  adatkezelésről,  amely  késedelmes 
tudomásszerzés  az  Ügyfél  fenti  (51)  bekezdésben  részletezett  mulasztásából  adódott. 
(általános adatvédelmi rendelet 83. cikk (2) bekezdés h) pont) 

(xiii) Az Ügyfél 2020-as összesített éves nettó árbevétele 81 002 000 000 Ft volt, emiatt egy kis 
összegű  bírságnak  semmilyen  büntető  vagy  prevenciós  hatása  nem  lenne  sem  egyedi,  sem 
generális vonatkozásban. (általános adatvédelmi rendelet 83. cikk (2) bekezdés k) pont) 

(xiv)  Az  Ügyfél  az  adatkezelést  kifejezetten  közvetett  profitszerzési  céllal,  a  belső 
költségcsökkentés  és  az  ügyfelek  megtartásával  elérhető  nyereség  érdekében  végezte,  és 
ennek jogellenes mértékben alárendelt minden más, jogszabály alapján kötelezően figyelembe 
veendő szempontot. (általános adatvédelmi rendelet 83. cikk (2) bekezdés k) pont) 

(109) A fentiek alapján a Hatóság az adott ügy összes körülménye alapján a rendelkező rész szerinti 
összegű adatvédelmi bírság kiszabását tartotta az eset összes körülménye alapján arányosnak és 
visszatartó erejűnek. 
 
 
IV. Egyéb kérdések 
 
(110) Az Infotv. 38. § (2) bekezdése szerint a Hatóság feladata a személyes adatok védelméhez, 
valamint  a  közérdekű  és  a  közérdekből  nyilvános  adatok  megismeréséhez  való 
jog 
érvényesülésének  ellenőrzése  és  elősegítése,  továbbá  a  személyes  adatok  Európai  Unión  belüli 
szabad áramlásának elősegítése. Az Infotv. 38. § (2a) bekezdése szerint az általános adatvédelmi 
rendeletben  a  felügyeleti  hatóság  részére megállapított feladat-  és  hatásköröket  a Magyarország 
joghatósága  alá  tartozó  jogalanyok  tekintetében  az  általános  adatvédelmi  rendeletben  és  e 
törvényben meghatározottak szerint a Hatóság gyakorolja. A Hatóság illetékessége Magyarország 
egész területére kiterjed. 
 
(111)  Az  Ákr.  112.  §  (1)  bekezdése,  114.  §  (1)  bekezdése  és  116.  §  (1)  bekezdése  alapján  a 
határozattal szemben közigazgatási per útján van helye jogorvoslatnak. 
 

* * * 

 

(112) A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont aa) alpontja alapján a Fővárosi Törvényszék kizárólagosan illetékes. A Kp. 27. § (1) bekezdése 
szerint  a  törvényszék  előtti  közigazgatási  perben  a  jogi  képviselet  kötelező.  A  Kp.  39.  §  (6) 
bekezdése  szerint  a  keresetlevél  benyújtásának  a  közigazgatási  cselekmény  hatályosulására 
halasztó hatálya nincs. 
 
(113) A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény  604.  §  szerint  alkalmazandó,  az  elektronikus  ügyintézés  és  a  bizalmi  szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az ügyfél 
jogi  képviselője elektronikus  kapcsolattartásra  kötelezett.  A  keresetlevél  benyújtásának  idejét  és 

 

36 

helyét a Kp. 39. § (1) bekezdése határozza meg. A tárgyalás tartása iránti kérelem lehetőségéről 
szóló tájékoztatás a Kp. 77. § (1)-(2) bekezdésén alapul. 
 
(114)  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet. 
 
(115) Ha az előírt kötelezettségek teljesítését az Ügyfél megfelelő módon nem igazolja, a Hatóság 
úgy tekinti, hogy a kötelezettségeket határidőben nem teljesítette. Az Ákr. 132. §-a szerint, ha az 
Ügyfél a Hatóság végleges döntésében foglalt kötelezésének nem tett eleget, az végrehajtható. A 
Hatóság határozata az Ákr. 82. § (1) bekezdése szerint a közléssel véglegessé válik. Az Ákr. 133. 
§-a  értelmében  a  végrehajtást  –  ha  törvény vagy  kormányrendelet másként  nem  rendelkezik  –  a 
döntést  hozó  hatóság  rendeli  el.  Az  Ákr.  134.  §  -a  értelmében  a  végrehajtást  –  ha  törvény, 
kormányrendelet vagy önkormányzati hatósági ügyben helyi önkormányzat rendelete másként nem 
rendelkezik – az állami adóhatóság foganatosítja. Az Infotv. 61. § (7) bekezdése alapján a Hatóság 
határozatában  foglalt,  meghatározott  cselekmény  elvégzésére,  meghatározott  magatartásra, 
tűrésre vagy abbahagyásra irányuló kötelezés vonatkozásában a határozat végrehajtását a Hatóság 
foganatosítja. 
 
Budapest, 2022. február 8. 
 
 
 
 
 
 

Dr. Péterfalvi Attila 

elnök 

  c. egyetemi tanára 

