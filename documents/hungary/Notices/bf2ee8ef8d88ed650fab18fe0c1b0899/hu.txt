Tájékoztató közlemény a személyes adatok védelmére vonatkozóan alkalmazandó
előírásokról, továbbá az adatkezelőket, illetve adatfeldolgozókat terhelő bejelentési
kötelezettségek teljesítéséről

A személyes adatok védelmére vonatkozóan alkalmazandó előírások
Az Európai Unió tagállamaiban a személyes adatok védelmére vonatkozó előírásokat az alábbi
jogi aktusok határozzák meg:
1.

a természetes személyeknek a személyes adatok kezelése tekintetében történő

védelméről és az ilyen adatok szabad áramlásáról, valamint a 95/46/EK irányelv hatályon
kívül helyezéséről szóló, 2016. április 27-i (EU) 2016/679 európai parlamenti és tanácsi
rendelet (a továbbiakban: általános adatvédelmi rendelet), valamint
2.

a személyes adatoknak az illetékes hatóságok által a bűncselekmények megelőzése,

nyomozása, felderítése, a vádeljárás lefolytatása vagy büntetőjogi szankciók végrehajtása
céljából végzett kezelése tekintetében a természetes személyek védelméről és az ilyen adatok
szabad áramlásáról, valamint a 2008/977/IB tanácsi kerethatározat hatályon kívül
helyezéséről szóló, 2016. április 27-i (EU) 2016/680 európai parlamenti és tanácsi irányelv (a
továbbiakban: bűnügyi adatvédelmi irányelv).
Az általános adatvédelmi rendelet előírásai a magyar jogalanyokra (pl. az érintettekre, az
adatkezelőkre és adatfeldolgozókra, a hatóságokra és a bíróságokra) 2018. május 25-től
közvetlenül

alkalmazandók,

kivéve

azokat,

amelyek

teljes

körű

alkalmazásához,

végrehajtásához az egyes tagállamok nemzeti jogszabályaiban előírt további rendelkezések
szükségesek. Emellett a rendelet bizonyos – korlátozott – körben lehetőséget ad a
tagállamoknak kiegészítő vagy ahhoz képest meghatározott irányban eltérő szabályok
megalkotására.
Ezzel szemben a bűnügyi adatvédelmi irányelv rendelkezései – főszabály szerint – nem
közvetlenül, hanem az azokat a magyar jogba átültető rendelkezéseken keresztül

érvényesülnek a magyar jogban, így az irányelv maradéktalan alkalmazhatósága érdekében
magyar jogalkotási lépések is szükségessé válnak.
A hatályos magyar jogi előírások, így különösen az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) az általános
adatvédelmi rendelet teljes körű végrehajtásához, illetve a bűnügyi adatvédelmi irányelv teljes
körű átültetéséhez szükséges módosítására és további, e célból szükséges jogalkotási
intézkedésekre még nem került sor.
A Nemzeti Adatvédelmi és Információszabadság Hatóság – mint az Alaptörvény VI. cikk (3)
bekezdése és az Infotv. 38. §-a szerint az általános adatvédelmi rendelet szerinti felügyeleti
hatóság – a fentiekre tekintettel mindaddig, amíg a hatályos magyar jog és az általános
adatvédelmi rendelet, illetve a bűnügyi adatvédelmi irányelv közötti teljes körű összhangot
megteremtő magyar jogalkotási intézkedésekre sor kerül, a személyes adatok védelméhez
való jog érvényesüléséhez és annak elősegítéséhez kapcsolódó feladat- és hatáskörének
gyakorlása során az alábbiak szerint kíván eljárni.
I.
1.

Az általános adatvédelmi rendelet hatálya alá1 tartozó jogviszonyok tekintetében:
A Hatóság – az alábbiakban meghatározottak szerint – az általános adatvédelmi

rendeletben kimerítően (eltérést, kiegészítést nem engedő módon) szabályozott tárgykörökben
a rendeletben foglalt előírásokat tekinti alkalmazandónak, azok teljes terjedelmében.
2.

A Hatóság azon, a magyar jog szerint hatályos előírásokat, amelyek megalkotására

(hatályban tartására) az általános adatvédelmi rendelet (pl. 6. cikk (3) bekezdés, IX. fejezet)
kifejezetten lehetőséget ad (pl. ágazati adatkezelési előírások), a rendeletben biztosított
kereteken belül továbbra is alkalmazandónak tekinti.
3.

A Hatóság az általános adatvédelmi rendeletben meghatározott azon előírások

vonatkozásában, amelyek végrehajtásához magyar jogszabályi rendelkezések alkalmazása is
szükséges (tipikusan a Hatóság eljárásaira vonatkozó szabályrendszer), a hatályos magyar

1

Az Általános Adatvédelmi Rendelet 2. és 3. cikkében meghatározott adatkezelések.

jogi rendelkezéseket megfelelően (az általános adatvédelmi rendelettel összhangban
értelmezve) alkalmazandónak tekinti.

II.

A bűnügyi adatvédelmi irányelv hatálya alá2 tartozó jogviszonyok tekintetében:
A Hatóság az Infotv.-ben és a hatályos különös adatkezelési normákat tartalmazó

1.

törvényekben foglalt előírásokat tekinti alkalmazandónak, azok teljes terjedelmében.
A Hatóság a bűnügyi adatvédelmi irányelv hatálya alá tartozó adatkezelések

2.

vonatkozásában a hatályos magyar jogszabályi rendelkezéseket, így különösen az Infotv.
Hatályos rendelkezéseit az irányelvben előírt céloknak megfelelően, az irányelvvel
összhangban értelmezve tekinti alkalmazandónak.
III.

Az uniós jog hatálya alá3 (az I. és II. pontba) nem tartozó jogviszonyok
tekintetében:

A Hatóság az Infotv.-ben és a hatályos különös adatkezelési normákat tartalmazó
törvényekben foglalt előírásokat tekinti alkalmazandónak, azok teljes terjedelmében.

2

A Hatóság ebbe a körbe tartozónak tekinti a jogszabályban meghatározott feladat- és
hatáskörében a közrendet vagy a közbiztonságot fenyegető veszélyek megelőzésére vagy elhárítására, a
bűnmegelőzésre, a bűnfelderítésre, a büntetőeljárás lefolytatására vagy ezen eljárásban való közreműködésre, a
szabálysértések megelőzésére és felderítésére, valamint a szabálysértési eljárás lefolytatására vagy ezen
eljárásban való közreműködésre, továbbá a büntetőeljárásban vagy szabálysértési eljárásban megállapított
jogkövetkezmények végrehajtására irányuló tevékenységet folytató szerv vagy személy ezen tevékenység keretei
között és céljából – ideértve az ezen tevékenységhez kapcsolódó személyes adatok levéltári, tudományos,
statisztikai vagy történelmi célból történő kezelését is – végzett adatkezelését.
3
A Hatóság ebbe a körbe tartozónak tekinti a nemzetbiztonsági szolgálatok jogszabályban
meghatározott feladat- és hatáskörében végzett adatkezelését, valamint a rendőrség terrorizmust elhárító
szervének jogszabályban meghatározott feladat- és hatáskörében végzett, a nemzetbiztonsági szolgálatokról
szóló törvény hatálya alá tartozó adatkezelését, továbbá a honvédségi adatkezelésről szóló törvény és a
Magyarország területén szolgálati céllal tartózkodó külföldi fegyveres erők, valamint a Magyarország területén
felállított nemzetközi katonai parancsnokságok és állományuk nyilvántartásáról szóló törvény hatálya alá tartozó
adatkezelést, emellett a hatályos Infotv. 2. § (2) bekezdésével összhangban az Általános Adatvédelmi Rendelet
által nem szabályozott nem automatizált adatkezelést.

Az adatkezelőket, illetve adatfeldolgozókat az általános adatvédelmi rendelet, illetve az
Infotv. szerint terhelő bejelentési kötelezettségek, adatvédelmi audit

1.

Az adatkezelők, illetve adatfeldolgozók számára az általános adatvédelmi rendelet 33.

cikkében, illetve 37. cikk (7) bekezdésében előírt bejelentési kötelezettségek teljesítését a
Hatóság 2018. május 25-étől teszi lehetővé. A Hatóság a bejelentések fogadására (papír
alapon, vagy – az azzal rendelkező jogalanyok esetén – hivatali kapun való bejelentés
lehetőségének biztosítása mellett) a honlapján külön e célra létrehozott szakrendszert
üzemeltet, amelyen keresztül a bejelentések elektronikus úton megtehetők.
Ezen online bejelentési rendszerek a https://naih.hu honlapon az ONLINE bejelentő
rendszerek menüben
a. Adatvédelmi Incidensbejelentő Rendszer
b. Adatvédelmi Tisztviselő Bejelentő Rendszer
menüpontból lesz elérhető.

2.

Az adatvédelmi tisztviselők bejelentése kapcsán ahhoz, hogy a Hatóság a bejelentést

teljesítettnek tekintse, szükségesnek tartja legalább az adatvédelmi tisztviselő nevének, postai
és elektronikus levelezési címének, továbbá az őt kijelölő adatkezelő, illetve adatfeldolgozó
azonosításához szükséges adatoknak, természetes személyek esetén legalább a természetes
személy nevének, postai és elektronikus levelezési címének a bejelentését a Hatóság számára.

3.

A Hatóság honlapján a belső adatvédelmi felelősök bejelentésére szolgáló felület a

továbbiakban nem áll rendelkezésre. A korábbi bejelentésekben foglalt személyes adatok
kezelését a Hatóság megszünteti, így ezeket az adatokat törli. A belső adatvédelmi felelősök
bejelentésére szolgáló felületen tett bejelentéseket a Hatóságnak nem áll módjában
adatvédelmi tisztviselőként való bejelentésként figyelembe venni.

4.

A Hatóság által vezetett adatkezelési nyilvántartásába való bejelentési kötelezettséget

az általános adatvédelmi rendelet nem ír elő kötelezően az adatkezelők, illetve az
adatfeldolgozók számára, az Infotv.-nek az e nyilvántartás vezetését előíró szabálya azonban
továbbra is hatályban van. Tekintettel ugyanakkor arra, hogy az általános adatvédelmi
rendelet ilyen kötelezettséget nem támaszt az adatkezelők, adatfeldolgozók vonatkozásában, a

Hatóság – figyelemmel különösen a rendelet 1. cikk (3) bekezdésére és ehhez kapcsolódóan
(10)–(13) preambulumbekezdésére – úgy ítéli meg, hogy a nyilvántartásba vétel elmaradása
miatt az általános adatvédelmi rendelet hatálya alá tartozó adatkezelések vonatkozásában
hátrányos jogkövetkezmény alkalmazására – kivéve, ha ilyen jogkövetkezményt az általános
adatvédelmi rendelet által kifejezetten lehetővé tett módon törvényi rendelkezés állapít meg –
nincs lehetőség.
A Hatóság a jövőben az Infotv. hatályos 69. §-ában meghatározott adatvédelmi auditot nem
folytat le.
Budapest, 2018. május 25.

Dr. Péterfalvi Attila s.k.
elnök, c. egyetemi tanár

