 

 

A Nemzeti Adatvédelmi és Információszabadság Hatóság közleménye a kórházak babamentő 
inkubátoraiban elhelyezett, ismeretlen szülőktől származó gyermekek nyilvánosságra hozott 

neveinek megváltoztatásával kapcsolatban 

 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  tudomására 
jutott, hogy a sajtóban az elmúlt egy év során több alkalommal is jelentek meg hírek azzal kapcsolatban, 
hogy  gyermekeket  találtak  különböző  kórházak  babamentő  inkubátoraiban  (így  például:  Miskolcon, 
Békéscsabán  és  Hatvanban  is).  Ezen  híradások  alkalmával  nyilvánosságra  került  többek  között  az 
inkubátorban  talált  gyermek  neve  és  neme,  a  település  és  a  kórház  megnevezése,  amelynek 
inkubátorában a gyermek elhelyezésre került, valamint a gyermek súlya és előfordult, hogy a hossza 
is. 
 
A Polgári Törvénykönyvről szóló 2013. évi V. törvény (a továbbiakban: Ptk.) 4:151. § (1) bekezdés b) 
pontja  alapján  a  gyámhatóság  állapítja  meg  a  gyermek  nevét,  ha  a  gyermek  mindkét  szülője 
ismeretlen (gyámhatósági névmegállapítás). 
 
A  gyermekvédelmi  és  gyámügyi  feladat-  és  hatáskörök  ellátásáról,  valamint  a  gyámhatóság 
szervezetéről  és  illetékességéről  szóló  331/2006.  (XII.  23.)  Korm.  rendelet  (a  továbbiakban: 
Korm.rendelet)  1.  §  (1)  bekezdése  alapján  a  gyámhatóság  feladat-  és  hatáskörét  a  települési 
önkormányzat  jegyzője,  a  fővárosi  és  vármegyei  kormányhivatal  gyermekvédelmi  és  gyámügyi 
feladatkörében eljáró járási (fővárosi kerületi) hivatala, a gyermekvédelmi és gyámügyi feladatkörében 
eljáró fővárosi és vármegyei kormányhivatal gyakorolja. A Korm.rendelet 3.  § (1) bekezdés l) pontja 
értelmében a települési önkormányzat jegyzője gyakorolja a gyámhatósági névmegállapítással 
kapcsolatos, a Ptk. 4:151. §-ában meghatározott hatásköröket. 
 
A  Ptk.  4:151.  §-ának  rendelkezéseit  a  gyámhatóságokról,  valamint  a  gyermekvédelmi  és  gyámügyi 
eljárásról  szóló  149/1997.  (IX.  10.)  Korm.  rendelet  (a  továbbiakban:  Gyer.)  21.  §-a  és  62.-63.  §-i 
egészítik ki. A Gyer 21. § (1) bekezdés b) pontja értelmében a települési önkormányzat jegyzője a 
gyermek  családi  és  utónevének  megállapítása  érdekében,  ha  a  gyermek  mindkét  szülője 
ismeretlen,  határozattal  dönt  a  gyermek  családi  és  utónevéről,  egyidejűleg  a  Gyer.  62.  §  (3) 
bekezdésében foglaltak szerint megállapítja a képzelt szülők adatait. A Gyer. 62. § (3) bekezdése 
szerint  a  települési  önkormányzat  jegyzője  a  Ptk.  4:151.  §-ában  meghatározott  intézkedések  során 
megállapítja  mindazokat  az  adatokat,  amelyekre  a  gyermek  születésének  anyakönyvezéséhez 
szükség van. 
 
A Gyer. 63. §-a alapján a gyermek születésének anyakönyvi bejegyzéséhez a települési önkormányzat 
jegyzője  megállapítja  a  gyermek  születési  helyét  és  idejét,  valamint  családi  és  utónevét,  képzelt 
szülőként a Gyer. 60. § rendelkezése alapján az apa és anya családi és utónevét, születési helyét és 
idejét,  lakóhelyét.  A  gyermek  születési  helye  a  szülés  helye  vagy  a  gyermek  megtalálásának  helye 
lehet.  Ha  a  gyermek  életkora  bizonytalan,  a  feltételezhető  születési  időt  igazságügyi  orvosszakértői 
vélemény alapján kell megállapítani. Az anyakönyvi bejegyzéshez szükséges adatokat a települési 
önkormányzat  jegyzője  a  gyermek  gyámjával  egyetértésben  állapítja  meg  úgy,  hogy  az  más 
jogos érdekét ne sértse. A gyermek megtalálásának körülményeire utalni nem lehet. A gyermekre 
sérelmes családi és utónév nem állapítható meg. Amennyiben a gyermek valódi adatai, valamint a vér 
szerinti  szülők  adatai  utóbb  ismertté  válnak,  a  települési  önkormányzat  jegyzője  kezdeményezi  a 
gyermek születésének újbóli anyakönyvezését. 
 
Az  információs  önrendelkezési jogról  és  az  információszabadságról  szóló  2011.  évi  CXII. törvény  (a 
továbbiakban:  Infotv.)  38.  §  (3)  bekezdés  a)  pontja  alapján  a  Hatóság  hivatalból  vizsgálatot 
folytatott,  amelynek  tárgya,  hogy  a  gyakorlatban  is  érvényesülnek-e  a  fent  kifejtett  jogszabályi 
rendelkezések, azaz, hogy az inkubátorokban talált gyermekek nyilvánosságra hozott nevei (így 
például: Hajnal Marcell, Réthy Ferenc, Szombati Martin) a későbbiekben megváltoztatásra kerülnek-

.………………………………………………………………………………………………………………………….……………………………………….. 

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

 

 

2 

e,  vagy  a  nyilvánosságra  hozott  nevük  adott  esetben  egész  életükre  nézve  bárki  számára 
elérhető lesz, felfedve találásuknak körülményeit is.  
 
Az  ügyben  a  Hatóság  megállapította,  hogy  a  vizsgált  városok  kórházainál  lévő  babamentő 
inkubátorokban  elhelyezett,  ismeretlen  szülőktől  származó  gyermekek  esetében  valóban 
megváltoztatásra kerültek a gyermekek nyilvánosságra hozott nevei. 
 
Tekintettel arra, hogy az ügyben jogsérelem nem következett be, illetve annak közvetlen veszélye nem 
áll fenn, ezért a Hatóság a vizsgálatot az Infotv. 55. § (1) bekezdés b) pontja alapján lezárta. 
 
Budapest, 2023. április 14. 
 

 
 

 

Dr. habil. Péterfalvi Attila 

elnök 

  c. egyetemi tanár 

