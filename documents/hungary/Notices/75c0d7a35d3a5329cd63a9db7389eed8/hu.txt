Ügyszám: NAIH/2020/7127/

Tájékoztató
a digitális távoktatás adatvédelmi és adatbiztonsági vonatkozásairól

A Covid-19 járvány első hulláma idején bevezetett tanterven kívüli digitális oktatás számos
adatvédelmi és adatbiztonsági kérdést vetett fel, különösen a tananyagok, a diákok feladatainak
elvégzését igazoló videofelvételek és más egyéb dokumentumok feltöltése, megosztása és tárolása
kapcsán. A Nemzeti Adatvédelmi és Információszabadság Hatóság (a továbbiakban: Hatóság) a
honlapján is közzétett állásfoglalások útján kiemelkedően fontos feladatának tartotta az adatvédelmi
tudatosság növelését mind az intézmények, az azok alkalmazásában álló tanítók, tanárok, oktatók,
előadók, trénerek (a továbbiakban együtt: pedagógusok) és a szülők körében ezen a területen. A
vírus második hulláma során, a járvány gyors ütemű terjedése miatt egyre több oktatási intézmény
dönt ismételten a digitális oktatás bevezetése mellett. A téma aktualitására tekintettel a Hatóság az
alábbi tájékoztatót adja ki a digitális távoktatás adatvédelmi és adatbiztonsági vonatkozásairól.
I. A 2018. május 25. napjától hazánkban is közvetlenül alkalmazandó általános adatvédelmi
rendelet1 (a továbbiakban: GDPR) fogalommeghatározásai alapján személyes adat2 az azonosított
vagy azonosítható természetes személyre („érintett”) vonatkozó bármely információ.
A fentiek alapján a diák, hallgató neve és egyéb azonosító adatai, az írásbeli és szóbeli
számonkérések tartalma, órai hozzászólásai, eredményei, fényképe, valamint a
vizsgaeredmények is személyes adatnak, az adatokon elvégzett bármely művelet pedig
adatkezelésnek3 minősül.
Fontos kiemelni, hogy az adatvédelmi szabályozásban a gyermekek személyes adatait fokozott,
különös védelem illeti meg4, tekintettel arra, hogy ők kevésbé lehetnek tisztában a személyes
adataik kezelésével összefüggő körülményekkel, ideértve az adatkezelés esetleges kockázatait is.
Ehhez hasonlóan a pedagógus által a tanórák keretében elmondottak kapcsán a hangja és a
képmása, a munkahelyi tevékenységére vonatkozó adatok is személyes adatok.
II. A digitális távoktatás kereteit és részletszabályait jogszabály jelenleg nem rendezi, ugyanakkor a
koronavírus járvány második hulláma által előidézett helyzetre tekintettel – figyelemmel az
információs önrendelkezési jogról és az információszabadságról szóló 2011. évi CXII. törvény (a
továbbiakban: Infotv.) 5. § (3) bekezdésében meghatározott kötelezettségre is – továbbra is indokolt
a jogalkotás e területen. A köznevelési, felsőoktatási intézmények (a továbbiakban együtt:

Az Európai Parlament és a Tanács 2016. április 27-i (EU) 2016/679 rendelete a természetes személyeknek a személyes
adatok kezelése tekintetében történő védelméről és az ilyen adatok szabad áramlásáról, valamint a 95/46/EK irányelv
hatályon kívül helyezéséről (általános adatvédelmi rendelet).
2 GDPR 4. cikk 1. pont: „személyes adat”: azonosított vagy azonosítható természetes személyre („érintett”) vonatkozó
bármely információ; azonosítható az a természetes személy, aki közvetlen vagy közvetett módon, különösen valamely
azonosító, például név, szám, helymeghatározó adat, online azonosító vagy a természetes személy testi, fiziológiai,
genetikai, szellemi, gazdasági, kulturális vagy szociális azonosságára vonatkozó egy vagy több tényező alapján
azonosítható.
3 GDPR 4. cikk 2. pont: „adatkezelés”: a személyes adatokon vagy adatállományokon automatizált vagy nem automatizált
módon végzett bármely művelet vagy műveletek összessége, így a gyűjtés, rögzítés, rendszerezés, tagolás, tárolás,
átalakítás vagy megváltoztatás, lekérdezés, betekintés, felhasználás, közlés továbbítás, terjesztés vagy egyéb módon
történő hozzáférhetővé tétel útján, összehangolás vagy összekapcsolás, korlátozás, törlés, illetve megsemmisítés.
4 A GDPR (38) Preambulumbekezdése.
1

2

oktatási intézmények) a tárgykör részletes jogalkotó általi szabályozásáig kizárólag az
adatvédelmi alapelveknek alárendelten az ágazaton belüli etikai szabályok, ajánlások,
útmutatók és egyéb dokumentumok betartása mellett kezelhetnek személyes adatokat.
Nem kell alkalmazni az általános adatvédelmi rendelet előírásait személyes adatoknak a
természetes személy által kizárólag személyes vagy otthoni tevékenység keretében végzett
kezelésére, amely semmilyen szakmai vagy üzleti tevékenységgel nem hozható összefüggésbe
(ún. magáncélú adatkezelés)5.
Mivel digitális távoktatás esetén az adatkezelés célja a nemzeti köznevelésről szóló 2011. évi CXC.
törvény (a továbbiakban: Köznevelési tv.) alapján az iskolai nevelés és oktatás mint köznevelési
alapfeladat6 ellátása, illetve a nemzeti felsőoktatásról szóló 2011. évi CCIV. törvény szerinti
felsőoktatás biztosítása, erre tekintettel az annak során végzett adatkezelési tevékenységek a
Hatóság véleménye szerint nem minősülnek magáncélú adatkezelésnek, mivel azok egyértelmű
célja az iskolai nevelés és oktatás, mint törvényben meghatározott közfeladat ellátása
folytonosságának a biztosítása.
Tehát nem a pedagógus, hanem az önálló jogi személyiséggel rendelkező oktatási intézmény –
egyes esetekben, ha konkrét adatkezelési célt határoz meg, akkor a tankerület – tekinthető
adatkezelőnek7, amely köteles az adatkezelés céljának és eszközeinek a meghatározására, az ő
feladata az adatkezelésről megfelelő tájékoztatás nyújtása és az egyéb adatvédelmi
követelményeknek való megfelelés biztosítása.
A pedagógus az oktatási intézmény alkalmazásában/nevében jár el és közfeladatot lát el. A
pedagógust a gyermekkel kapcsolatosan tudomására jutott adatok vonatkozásában titoktartási
kötelezettség8 terheli. Abban az esetben, ha a kezelt személyes adatokat az adatkezelés céljától
eltérő, azaz a közfeladata ellátásán kívüli bármilyen más célból felhasználja (így például
jogosulatlanul továbbítja harmadik személy részére, terjeszti, vagy nyilvánosságra hozza), vagy az
elengedhetetlenül szükséges időtartamon túl tárolja, az adatok biztonságát szolgáló intézkedéseket
elmulasztja, úgy ez a magatartása jogellenes adatkezelésnek, bizonyos esetekben
bűncselekménynek is minősülhet.
III. A GDPR 5. cikke tartalmazza azon fő alapelveket, amelyeket a személyes adatok kezelése
során az adatkezelés jogalapjától függetlenül figyelembe kell venni, és amelyeknek folyamatosan
érvényesülniük kell az adatkezelés során. Az adatkezelő felelős az adatvédelmi alapelveknek való
megfelelésért, amellett képesnek kell lennie e megfelelés igazolására („elszámoltathatóság”).9 Ez
alapján az adatkezelő köteles úgy dokumentálni és nyilvántartani az adatkezelést, hogy annak
jogszerűsége utólag bizonyítható legyen.
III.1. Az adattakarékosság10 elve előírja, hogy csak olyan adatot lehet kezelni (gyűjteni és
tárolni), amely a cél megvalósításához elengedhetetlenül szükséges és azzal arányos. Tehát
például abban az esetben, ha az iskolai (elsősorban gyakorlati) feladat elvégzését
videófelvétellel kell a diáknak igazolni, úgy elvárás, hogy a felvételen ne szerepeljen a tanulón
kívül más személy, és az otthoni, privát teréből, környezetéből is minél kevesebb látszódjon.

GDPR 2. cikk (2) bekezdésének c) pontja, tekintettel a GDPR preambulum (18) bekezdésére.
A Köznevelési tv. 7. § (5) bekezdésének első mondata.
7 A Köznevelési tv. 41-44. §§-ai.
8 A Köznevelési tv. 42. § (1) bekezdése.
9 GDPR 5. cikk (2) bekezdés.
10 GDPR 5. cikk (1) bekezdés c) pont: „a személyes adatok az adatkezelés céljai szempontjából megfelelőek és relevánsak
kell, hogy legyenek, és a szükségesre kell korlátozódniuk („adattakarékosság”)”.
5
6

3

Fontos elvárás, hogy személyes adatok kezelése csak akkor és annyiban lehet indokolt,
amennyiben az adatkezelés célját nem lehetséges adatkezelést nem igénylő eszközökkel elérni,
személyes adatok kezelése esetén pedig minden esetben vizsgálni kell, hogy létezhet-e hatékony,
de az érintettek magánszférájára kevésbé kockázatos megoldás.
Egyes esetekben például a tanulmányi kötelezettségek teljesítésének ellenőrzésére videófelvétel
készítése és feltöltése helyett e kötelezettségek teljesítésének írásban történő igazolása a szülő
által, vagy valós idejű kommunikációra szolgáló módszer (például online video chat)
alkalmazása hatékony, ugyanakkor a gyermekek magánszférájára kevésbé kockázatos megoldást
jelenthet, amennyiben az adatkezelő megítélése szerint az oktatott gyermekek száma és a
pedagógus óraszáma alapján ezek is alkalmasak a cél elérésére.
Szintén kevésbé korlátozó megoldás a tanórák élő, valósidejű közvetítése („streaming”) a
távoktatás keretében becsatlakozó diákok, hallgatók részére. A Hatóság felhívja a figyelmet arra,
hogy az adattakarékosság elvére tekintettel a kamerát úgy szükséges elhelyezni, hogy az
elsősorban a pedagógust, az általa alkalmazott oktatási eszközöket (tábla, projektor) közvetítse,
azon lehetőség szerint csak abban az esetben szerepeljenek diákok, hallgatók, ha az a tanórán
végzett tevékenység bemutatásához, a tananyag feldolgozásához szorosan kapcsolódik, ahhoz
szükséges (pl. kiscsoportos feladatmegoldás eredményének bemutatása a többi tanuló részére).
Ehhez kapcsolódó követelmény a célhoz kötöttség elvére tekintettel, hogy a közvetített órákat,
előadásokat ne rögzítsék, ne tárolják, hiszen azok a hagyományos oktatás keretében sem kerülnek
megőrzésre és alkalmasak lehetnek a diákokkal, hallgatókkal, vagy a pedagógussal szembeni
visszaélésre (például online zaklatás esetleges kockázata). Amennyiben a távoktatásban részesülő
diák, hallgató, szülői felügyeletet gyakorló személy a valós idejű közvetítést mégis rögzíti,
jogosulatlanul felhasználja, úgy önállóan felel annak szerzői jogi, adatvédelmi jogi és esetleges
büntetőjogi jogkövetkezményeiért is.
III.2. Amennyiben tehát az adott konkrét köznevelési, felsőoktatási cél eléréséhez személyes adatok
kezelése feltétlenül szükségesnek tűnik, akkor ehhez az adatok kezelésének pontos célját és az
adatkezelés jogszerűségét alátámasztó jogalapot kell elsőként az adatkezelőnek
meghatároznia, amelyre a személyes adatok kezelésének általános eseteiben a GDPR 6. cikk (1)
bekezdése szerinti jogalapokra11 hivatkozással kerülhet sor.
Az oktatási intézmény mint adatkezelő adatkezelésének a jogalapjaként a Hatóság álláspontja
szerint nem az érintettek (illetve 18 éven aluli gyermek esetén a szülői felügyeletet gyakorló
személy) engedélye avagy hozzájárulása [GDPR 6. cikk (1) bekezdés a) pont] 12, hanem a GDPR
6. cikk (1) bekezdés e) pontjában meghatározott jogalap (közfeladat ellátása) szolgál, így
annak jogszerűségéhez az érintettek hozzájárulása nem szükséges.

GDPR 6. cikk (1) bekezdés: „A személyes adatok kezelése kizárólag akkor és annyiban jogszerű, amennyiben legalább
az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a
szerződésmegkötését megelőzően az érintett kérésére történő lépések megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett
feladat végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen
érdekekkel szemben elsőbbséget élveznek az érintett olyan érdekei vagy alapvető jogai és szabadságai, amelyek
személyes adatok védelmét teszik szükségessé, különösen, ha az érintett gyermek.
Az első albekezdés f) pontja nem alkalmazható a közhatalmi szervek által feladataik ellátása során végzett adatkezelésre.”
12
A Hatóság kiemeli, hogy hiányzik a hozzájárulás elemei közül annak önkéntessége is, mivel a diákra, hallgatóra nézve
kötelezettség az oktatásban történő részvétel; emellett természetesen az adatkezelésre nem alkalmazható a GDPR 8.
cikk (1) bekezdése szerinti feltétel sem.
11

4

III.3. A korlátozott tárolhatóság elve13 értelmében az otthoni feladatként meghatározott
videófelvétel készítése esetén a diákok (illetve a szülői felügyeletet gyakorló személy), hallgatók
által megküldött vagy feltöltött felvételek megőrzésének időtartama sem lehet korlátlan, azt a
feltétlenül szükséges időtartamra kell szűkíteni. A Hatóság véleménye szerint jó gyakorlatnak
mondható annak előírása az oktatási intézmény részéről, hogy a felvételeket az értékelés
megtörténte után a pedagógus haladéktalanul, vissza nem állítható módon törölni köteles. A további
megőrzés indokaként az adatkezelő nem hivatkozhat általánosságban arra, hogy azt egy esetleges
későbbi ellenőrzés miatt meg kell tartani, hiszen az iskolai szakfelügyelők, intézményvezetők
sincsenek mindig jelen a gyakorlati órákon.

III.4. Az adatkezelőknek rendelkezniük kell továbbá az adatkezelés átláthatóságáról, az
adatok pontosságáról.
A Hatóság kiemeli, hogy az adatkezelő, tehát az oktatási intézmény feladata az érintetteknek a
GDPR 13. cikk (1) és (2) bekezdése szerinti tájékoztatást adni az adatkezeléssel kapcsolatos
körülményekről (beleértve a digitális eszközök alkalmazásáról, és az ennek során igénybe vett
adatfeldolgozókról mint címzettekről is), valamint részletes adatkezelési tájékoztatót kell részükre
kidolgozni, továbbá biztosítani kell számukra a GDPR 15-22. cikkei szerinti jogaik gyakorlását.
Az érintett (illetve a szülői felügyeletet gyakorló személy) a saját (vagy a felügyelete alatt álló
gyermek) helyzetével kapcsolatos okból jogosult arra, hogy tiltakozzon a közfeladat ellátása
keretében megvalósuló egyes adatkezelési műveletek módja, gyakorlati kialakítása kapcsán. A
tiltakozást az oktatási intézmény köteles érdemben megvizsgálni, annak elbírálásakor az
adatkezelőnek mérlegelnie kell, hogy a konkrét érintett vonatkozásában enyhébb, az érintett
magánszféráját kevésbé korlátozó eszköz, adatkezelési módszer alkalmazható-e az adatkezelési
cél elérésére. Így például online közvetített tanóra, előadás keretében a személyesen résztvevő
személy tiltakozását úgy kell megítélni, hogy az adatkezelés lehetőleg ne legyen rá nézve
kockázatosabb, mint a hagyományos órán történő személyes részvétele (lásd: kamera látószögének
beállítása órai számonkérés során), azonban nem vezethet arra, hogy az oktatási intézmény a
közfeladatát digitális távoktatás formájában általánosságban ne láthassa el.
III.5. A bizalmasság és integritás alapelvének14 értelmében videófelvételek esetén a felvételek
tárolása kapcsán biztosítani kell, hogy jogosulatlan harmadik személy azokhoz ne férhessen hozzá.
Az adatbiztonság kapcsán a gyermekek jogai különös védelmének a szem előtt tartásával, valamint
a beépített és alapértelmezett adatvédelem elveinek15 érvényre juttatásával kell az adatkezelőnek
kiválasztania az alkalmazandó módszert, technológiát.
A Hatóság hangsúlyozza, hogy a megfelelő technológia kiválasztása és a pedagógusok számára a
használatának az előírása az oktatási intézmény mint adatkezelő kötelezettsége és felelőssége az
adatkezelés teljes folyamata során.
IV. A fenti elvárásokkal kapcsolatban a Hatóság – összhangban a lengyel adatvédelmi hatóság
(UODO) által kiadott tájékoztatóban írtakkal – az alábbi adatvédelmi követelményekre hívja fel a

GDPR 5. cikk (1) bekezdés e) pont: „a személyes adatok tárolásának olyan formában kell történnie, amely az érintettek
azonosítását csak a személyes adatok kezelése céljainak eléréséhez szükséges ideig teszi lehetővé; a személyes adatok
ennél hosszabb ideig történő tárolására csak akkor kerülhet sor, amennyiben a személyes adatok kezelésére a 89. cikk
(1) bekezdésének megfelelően közérdekű archiválás céljából, tudományos és történelmi kutatási célból vagy statisztikai
célból kerül majd sor, az e rendeletben az érintettek jogainak és szabadságainak védelme érdekében előírt megfelelő
technikai és szervezési intézkedések végrehajtására is figyelemmel („korlátozott tárolhatóság”);”
14 GDPR 5. cikk (1) bekezdés e) pont: „a személyes adatok kezelését oly módon kell végezni, hogy megfelelő technikai
vagy szervezési intézkedések alkalmazásával biztosítva legyen a személyes adatok megfelelő biztonsága, az adatok
jogosulatlan vagy jogellenes kezelésével, véletlen elvesztésével, megsemmisítésével vagy károsodásával szembeni
védelmet is ideértve („integritás és bizalmas jelleg”)”.
15 GDPR 25. cikk.
13

5

figyelmet16, valamint az alábbi adatbiztonsági intézkedéseket nevesíti „jó gyakorlat”-ként:
- Az oktatási intézmények számára javasolja a Hatóság, hogy a pedagógusok részére munkahelyi
e-mail címet hozzon létre és a nem az oktatási keretrendszerben (pl.: KRÉTA, Neptun, Moodle) zajló
kommunikáció esetén írja elő a munkahelyi e-mail cím kötelező alkalmazását.
- Amennyiben a technikai feltételek adottak, biztosítani kell az iskolai rendszerek biztonságos távoli
elérését. A pedagógus köteles a rendelkezésére álló digitális eszközök biztonságos használatára,
függetlenül attól, hogy azok a saját eszközei, avagy az oktatási intézmény bocsátotta azokat a
rendelkezésére. Tekintettel arra, hogy a pedagógus saját eszközén is az oktatási intézmény
felelőssége keretében végzi az oktatási feladataihoz szükséges adatkezelési műveleteket, az
intézmény tájékoztatást kérhet az alkalmazott adatbiztonsági intézkedésekről, szükség esetén pedig
ellenőrizheti is azokat.
- Amennyiben a pedagógus saját eszközét használja, ez esetben is fontos követelmény az alapvető
biztonsági követelmények betartása, így például jogtiszta szoftverek alkalmazása; víruskeresők,
vírusírtók használata; a szükséges frissítések folyamatos letöltése. Ennek szabályozása,
kialakítása, ellenőrzése szintén az oktatási intézmény érdekkörébe esik.
- Jó gyakorlat lehet – amennyiben az adatküldés az oktatási keretrendszeren belül nem
megvalósítható – egységes e-mail címek létrehozása az oktatási intézmény címe (domain neve)
alatt a diákok részére is, annak elkerülése céljából, hogy a digitális távoktatás során a diákok, szülők
a saját magán levelezési fiókjukat használják, amely akár személyes adatok harmadik országba
történő továbbítását vonná maga után.
- A Hatóság nem javasolja továbbá a diákok (szülői felügyeletet gyakorló személy) által
megküldött/feltöltött videók adathordozóra történő kimásolását, az kizárólag abban az esetben lehet
indokolt, ha az oktatási keretrendszeren keresztül, vagy munkahelyi e-mail cím hozzáféréssel sem
lehet megvalósítani a dokumentumok elérését. Abban az esetben, ha ez mégis elengedhetetlen,
úgy mindenképpen technikai védelemmel ellátott (jelszóval védett, vagy fájl szintű titkosítással
rendelkező – hardvertitkosított) adathordozók használata javasolt a gyermekek adatait érintő
adatvédelmi incidensek megelőzése érdekében. Ilyen megoldások akár ingyenesen is elérhetőek
akár a szülők, akár a pedagógusok számára.
- Amennyiben a diákoknak videófelvétel megküldése útján kell igazolniuk a gyakorlati órán kapott
feladat elvégzését a pedagógus felé, és az oktatási keretrendszer e feladatra nem alkalmas, úgy a
jelenleg elterjedtebbnek tekinthető Messenger, Viber, Whatsapp, stb., vagy e-mail útján történő
megküldésnél adatvédelmi szempontból tudatosabb megoldás lehet például olyan platform vagy
erre a célra szolgáló alkalmazás használata, ahol a gyermek (szülői felügyeletet gyakorló személy)
a saját fiókjába feltöltött videó korlátozott ideig elérhető elérési útját (linkjét) küldi át a pedagógusnak;
a meghatározott idő elteltét követően pedig a pedagógus nem férhet hozzá a videóhoz.
- Leginkább felsőoktatási intézményekben gyakori a vizsgáztatás azon esete, amely során a
vizsgázónak kamerán keresztül kell igazolnia a személyazonosságát, és a vizsgázót a teljes vizsga
során kamerával figyelik a csalások elkerülése érdekében. Ilyen esetben fontos adatvédelmi
követelmény, hogy a kamerás megfigyelés nem járhat a magánszféra sérelmével, így a kamerák
látószögét úgy kell beállítani, hogy csak a releváns adatok látszódjanak rajta, a környezet, a lakás
és annak berendezése semmi esetre sem. A felvételek őrzése és tárolása kapcsán is
érvényesülniük kell a fent részletesen kifejtett adatvédelmi alapelveknek.
- A számonkérések, dolgozatok kapcsán is érvényesülnie kell a korlátozott tárolhatóság elvének, így
azok megőrzésének a nem távoktatás keretében előírt időtartamokhoz kell igazodnia. Így például az

16

https://uodo.gov.pl/en/553/1118

6

értékelést követően a pedagógus az adatokat az oktatási intézmény kapcsolódó szabályai szerint,
csak témazáró dolgozatok, szakdolgozatok, stb. esetében őrizheti meg.
- A pedagógusok oktatási intézmény általi ellenőrzésére ugyanazok a szabályok vonatkozhatnak,
mint a hagyományos oktatás esetében, az ellenőrzés terjedelme azokon nem terjeszkedhet túl.
Tekintettel arra, hogy az intézményvezető, az ellenőrzést végző személy a hagyományos oktatás
keretében megvalósuló ellenőrzés esetén sem vesz részt minden tanórán, és nem készít
másolatokat a diákok, hallgatók munkáiról, így digitális oktatás során sem várható el, hogy az összes
tanóra digitális anyagát, a diákok, hallgatók összes munkáját a pedagógus megőrizze munkahelyi
ellenőrzés céljára.
- Ha többen használnak egy eszközt, fontos az ún. „erős” jelszókövetelmények előírása és
betartása, vagy például bizonyos idejű inaktivitás esetén az automatikus kijelentkeztetés
alkalmazása a személyes adatot – is – tartalmazó rendszerekben.
- Nyilvánosan elérhető csatornákra, weboldalakra kizárólag oktatási anyagokat töltsön fel a
pedagógus, azokat ne használja személyes adatkezeléssel járó tevékenységre.
- Adatfeldolgozó igénybevétele esetén az oktatási intézmény kizárólag olyan adatfeldolgozót vehet
igénybe, amely megfelelő garanciákat nyújt az adatkezelés GDPR követelményeinek való
megfelelését és az érintettek jogainak a védelmét biztosító intézkedések végrehajtására17. A
Hatóság jó gyakorlatként javasolja az EGT területén letelepedett, magára a GDPR előírásait
kötelezőnek elismerő adatfeldolgozó szolgáltatásának igénybevételét.
Tekintettel arra, hogy minden oktatási intézmény köteles adatvédelmi tisztviselő kijelöléséről
gondoskodni, akinek a GDPR-ban foglalt kiemelt feladata az adatkezelési kérdésekkel kapcsolatos
tanácsadás, a Hatóság azt javasolja az oktatási intézmények, pedagógusok számára, hogy
személyes adatkezeléssel járó tevékenységeik kialakítása során a fenti követelmények gyakorlati
átültetése érdekében konzultáljanak intézményük adatvédelmi tisztviselőjével.
Budapest, 2020. szeptember 30.

Dr. Péterfalvi Attila
elnök
c. egyetemi tanár

17

GDPR 28. cikk (1) bekezdése.

