A Nemzeti Adatvédelmi és Információszabadság Hatóság
közleménye
a munkáltatói ellenőrzésekkel összefüggő adatkezelésekről
A Nemzeti Adatvédelmi és Információszabadság Hatósághoz (a továbbiakban: Hatóság) számos
bejelentés érkezik arra vonatkozóan, hogy a munkáltatók a munkavégzés céljából a munkavállalóik
rendelkezésére bocsátott e-mail-fiókok, számítástechnikai eszközök használatát az adatvédelmi
követelmények figyelmen kívül hagyásával ellenőrzik.
Ezen bejelentések alapján indult eljárásokban a Hatóság a természetes személyeknek a személyes
adatok kezelése tekintetében történő védelméről és az ilyen adatok szabad áramlásáról, valamint a
95/46/EK irányelv hatályon kívül helyezéséről szóló (EU) 2016/679 rendelet előírásainak
érvényesülését vizsgálta.
A Hatóság felhívja a munkáltatók figyelmét különösen két adatvédelmi hatósági eljárásban hozott
határozatára, melyekben részletesen kifejtette, hogy a munkáltatói ellenőrzések során milyen
adatvédelmi szempontok és követelmények érvényesítése mellett lehet jogszerűen eljárni.
E határozatok az alábbi elérési úton hozzáférhetőek:
-

https://naih.hu/files/NAIH-2019-769-hatarozat.pdf

-

https://naih.hu/files/NAIH-2019-51-hatarozat.pdf

A Hatóság hangsúlyozza, hogy a továbbiakban is minden, a rendelkezésére álló eszközzel fel fog
lépni az előzőekben jelzett követelmények érvényesítése érdekében, ideértve az azokat sértő
adatkezelőkkel szemben megfelelő visszatartó erejű jogkövetkezmények következetes
alkalmazását is.
Budapest, 2019. december 19.
Dr. Péterfalvi Attila
elnök
c. egyetemi tanár

