 

 
 
 

KÖZLEMÉNY 

a gyermekvédelmi gondoskodásban élő 6-18 év közötti gyermekek pályaalkalmassági/IQ 

felmérésével kapcsolatos adatkezelésről 

(helyettes  gyámjainak,  nevelőszüleinek, 

 
 
A  Nemzeti Adatvédelmi  és  Információszabadság Hatóság  tudomására  jutott,  hogy  az  Országos 
Gyermekvédelmi  Szakszolgálat  elnökének 
rendelkezése  alapján,  a  gyermekvédelmi 
gondoskodásban élő 6-18 év közötti gyermekek az intelligenciaszintjük felmérésére irányuló – az 
interneten elérhető – teszt kitöltésére kötelezettek, amely kötelezettség teljesítését a gyermekek 
gyámjainak 
illetve  a  gyermekotthon/lakásotthon 
nevelőinek) kell biztosítaniuk.  
 
A  Hatóság  a  teszt  kitöltésére  szolgáló  honlapon  próbaregisztrációt  végzett,  annak  működését, 
szabályzatait  áttekintette.  A  Hatóság  megállapította,  hogy  a  szóban  forgó  adatkezelési 
műveletekkel összefüggésben jogsérelem közvetlen veszélye áll fenn, figyelemmel arra is, hogy 
azok  során  a  gyermekek  vagy  a  kitöltésben  közreműködő  gyámok  személyes  adatainak 
harmadik  országbeli  adatkezelő  általi  kezelésére 
is  sor  kerülhet,  amely  adatkezelés 
jogszerűségére irányadó feltételek teljesülését, az érintettek megfelelő tájékoztatását és az őket 
megillető  jogosultságok  gyakorlásának  lehetőségét  a  Hatóság  nem  látja  maradéktalanul 
biztosítottnak.  
 
Az adatkezelés körülményeinek vizsgálatára a Hatóság hivatalból eljárást indított, melynek során 
arra szólította fel az Országos Gyermekvédelmi Szakszolgálatot, hogy szüntesse meg az egyedi 
utasításban  elrendelt  adatkezelést,  valamint  tegye  meg  a  szükséges  intézkedéseket  az  annak 
alapján keletkezett személyes adatok törlése iránt is.  

 

A  Hatóság  ezúton is  felhívja az  utasítással  érintett  gyermekvédelmi  gyámok,  helyettes  gyámok, 
nevelőszülők, illetve a gyermekotthon/lakásotthon nevelőinek a figyelmét arra, hogy a szakellátott 
13-18  éves  korosztályú  gyermekek  2022.  szeptember  1-22.  között  esedékes  felmérését  az 
Országos  Gyermekvédelmi  Szakszolgálat  elnökének  utasításában  meghatározott  honlapon  ne 
végezzék el. 
 
A fentiekben ismertetett adatkezelés további körülményeit a Hatóság jelenleg is vizsgálja. 
 
Budapest, 2022. szeptember  
 

 

Dr. Péterfalvi Attila 

      elnök 

c. egyetemi tanár 

……………………………………………………………………………………...…………… 
 
1055 Budapest 
Falk Miksa utca 9-11. 
 

ugyfelszolgalat@naih.hu 
www.naih.hu 

Tel.: +36 1 391-1400 
Fax: +36 1 391-1410 

