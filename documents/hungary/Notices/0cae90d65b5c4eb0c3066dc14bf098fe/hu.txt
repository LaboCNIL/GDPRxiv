A Nemzeti Adatvédelmi és Információszabadság Hatóság (NAIH)
közleménye
ajánlóíveken gyűjtött személyes adatok kezeléséről

A NAIH az elmúlt időszakban érkezett számos bejelentésből értesült annak gyanújáról, hogy a
2019. évi helyi önkormányzati választásokkal összefüggésben több helyen a polgármesterjelölt,
valamint egyéni választókerületi jelöltek indulásához szükséges ajánlásgyűjtés során az
ajánlóíveken szereplő személyes adatokat valószínűsíthetően jogosulatlanul kezelték.
A NAIH e bejelentések nyomán, a választási eljárás adatkezelése jogszerűségének, valamint a
nagyszámú érintett személyes (különleges) adatainak védelme érdekében hivatalból eljárást
indított.
A NAIH a 2019. április 17-én közzétett, a választásokkal kapcsolatos adatkezelésekről szóló
kiemelte
az
ajánlásában
(https://naih.hu/files/ajanlas_valasztas_NAIH_2019_3061.pdf)
adatvédelmi követelmények betartásának jelentőségét, és ezúton ismételten nyomatékosan
felhívja a jelöltek és jelölő szervezetek figyelmét arra, hogy „a választási eljárásról szóló 2013. évi
XXXVI. törvény az ajánlások tekintetében formalizált eljárást ír elő, amelynek része az ívekkel
kapcsolatos kérelmek benyújtása, az azokkal való elszámolás, amelyet követően a választási
szervek nyilvántartásba veszik a jelöltet, listát. Az ajánlóíveken szereplő személyes adatokat a
jelöléstől eltérő célra felhasználni jogellenes, mivel az ajánlóívek másolása (sokszorosítása,
fénymásolása), illetőleg duplikált adatbázisok létrehozatala az azokon szereplő információk
alapján sérti az adatvédelmi rendelkezéseket.”
Amennyiben a NAIH bármilyen adatvédelmi jogsértést tapasztal a választások lebonyolításával
kapcsolatban, a rendelkezésére álló hatósági eszközökkel azzal szemben a jövőben is
következetesen fel fog lépni.
Budapest, 2019. szeptember 12.

