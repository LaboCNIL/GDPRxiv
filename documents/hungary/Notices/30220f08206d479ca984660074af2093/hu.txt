 

 

A NEMZETI ADATVÉDELMI ÉS INFORMÁCIÓSZABADSÁG HATÓSÁG KÖZLEMÉNYE A KATARI 2022-ES LAB-

DARÚGÓ-VILÁGBAJNOKSÁG HIVATALOS ALKALMAZÁSAI VONATKOZÁSÁBAN 

 

A Nemzeti Adatvédelmi és Információszabadság Hatóság (a továbbiakban: Hatóság) értesülései szerint min-
den  18  év  feletti  külföldi  személynek,  aki  a  2022-es  katari  labdarúgó  világbajnokságra  utazik  két  mobilal-
kalmazást kell telepítenie a telefonkészülékére: a mérkőzések követéséhez és a helyi metró ingyenes hasz-
nálatához kiadott hivatalos világbajnokság alkalmazást (Hayya) és egy Covid-követő alkalmazást (Ehteraz).  

Több európai adatvédelmi hatóság által végzett szakértői technikai elemzések alapján az iOS-en és Androi-
don  is  elérhető  Etheraz  és  Hayya  alkalmazások  rendkívül  széles  jogosultságokat  kérnek  a  készülékekhez, 
amelyek az eszközök illetve a felhasználói viselkedés figyelését és nyomon követését teszik lehetővé. Ezért 
a Hatóság fokozott körültekintésre inti az alkalmazásokat telepítőket. 

A Hatóság azt javasolja az utazóknak, hogy  aki teheti, külön telefont  használjon az applikációk telepítésé-
hez, amit kizárólag az alkalmazásokhoz használ és más tevékenységet (pl. telefonbeszélgetés, internetezés, 
e-mail levelezés) nem végez illetve más személyes adatot (pl. telefonszámokat, kép- vagy hangfájlokat) nem 
tárol rajta. Amennyiben ez nem lehetséges, akkor csak közvetlenül indulás előtt telepítsék az alkalmazáso-
kat, és azokat azonnal töröljék, amint visszatérnek Magyarországra. Ez esetben a Hatóság javasolja a telefo-
non tárolt személyes adatok eltávolítását, tekintettel arra, hogy azok az alkalmazások telepítésével a katari 
hatóságok számára hozzáférhetővé válnak. 

Budapest, 2022. november 22. 

 

 

 

Dr. Péterfalvi Attila 

elnök 

c. egyetemi tanár 

……………………………………………………………………………………………………… 
1055 Budapest 
Falk Miksa utca 9-11. 
 

ugyfelszolgalat@naih.hu 
www.naih.hu 

Tel.: +36 1 391-1400 
Fax: +36 1 391-1410 

