 

 

 

A Nemzeti Adatvédelmi és Információszabadság Hatóság közleménye 

 

  

A Nemzeti Adatvédelmi és Információszabadság Hatóság (a továbbiakban: Hatóság) 2022. január 
31-én  nyilvánosságra  hozott  –  a „Pegasus”  kémszoftver Magyarországon  történő  alkalmazásával 
összefüggésben  végzett  vizsgálatáról  szóló  –  összefoglalójával  kapcsolatban,  az  azóta  eltelt 
napokban  a  sajtóban  több  olyan  cikk  is  megjelent,  amely  nem  tényszerű,  hamis,  félrevezető 
állításokat tartalmaz, ezért a Hatóság az alábbiakra hívja fel a közvélemény figyelmét: 
  
A Hatóság nyilvánosságra hozott összefoglalója nem állít olyat, hogy az állítólagos 300-as listából 
100 esetet vizsgált meg a Hatóság. A Hatóság ilyen leválogatást nem is tudott volna végezni, hiszen 
nem  áll  a  Hatóság  rendelkezésére  a  300  magyar  állampolgár  nevét  és  telefonszámát  tartalmazó 
lista.  A Hatóság arról sem tudott meggyőződni a vizsgálata során, hogy létezik-e egyáltalán ilyen 
lista, mivel az Amnesty International nem működött együtt a Hatósággal1.  
  
Ahogy azt  a nyilvánosságra hozott összefoglaló részletezi, a Hatóság vizsgálata kifejezetten arra 
irányult, hogy a sajtóban megjelent személyek esetében alkalmazták-e a magyar bűnüldöző szervek 
és nemzetbiztonsági szolgálatok a kémszoftvert, és ha igen, e tevékenységük összhangban volt-e 
a  személyes  adatok  kezelésére  és  védelmére  vonatkozó  jogszabályi  előírásokkal.  A  Hatóság 
vizsgálatának  egyik  része  tehát  a  konkrét,  megnevezett  személyekre  irányult.    A  vizsgálat  másik 
részében  a  Hatóság  a  Nemzetbiztonsági  Szakszolgálattól  kért  statisztikai  adatszolgáltatást 
követően, kikérte a megrendelő szervektől (adatkezelők) az eszközalkalmazásra vonatkozó összes 
ügy ügyirat- és engedélyszámát, amelyből a mintavételezés során előállított ügyiratlistán szereplő 
összes  előterjesztést  és  igazságügyért  felelős  miniszteri  határozatot  (engedélyt)  egyenként 
ellenőrzött  a  megrendelő  szerveknél  (adatkezelők) 
tartott  helyszíni  vizsgálatok  során.  A 
mintavételezés során leválogatott ügyiratok, valamint a nyilvánosságra hozott személyek esetleges 
eszközalkalmazással történő érintettségének vizsgálata képezte azt a közel száz esetet, melyre az 
összefoglaló hivatkozik.  
  
A  Hatóság  hatásköre  az  információs  önrendelkezési  jogról  és  az  információszabadságról  szóló 
2011. évi CXII. törvény (a továbbiakban: Infotv.) alapján csak az igazságügyért felelős miniszter általi 
külső engedélyezés jogszerűségének ellenőrzésére terjed ki, a bírósági adatkezelési műveletekkel 
kapcsolatban a személyes adatok védelméhez való jog érvényesülésének ellenőrzésére nem, így a 
Hatóságon nem kérhető számon a bírói engedélyek ellenőrzésének hiánya! 
  
A  Hatóság  az  igazságügyért  felelős  miniszter  általi  külső  engedélyezés  jogszerűségének 
ellenőrzése  során  minden  egyes  esetben  megvizsgálta  az  előterjesztést,  hogy  az  megfelel-e  a 
jogszabályban  meghatározott  formai,  eljárási  és  tartalmi  követelményeknek.  A  Hatóság  azt  is 
megvizsgálta,  hogy  az  előterjesztő  megfelelően  igazolta-e,  hogy  a  titkos  információgyűjtés 
nemzetbiztonsági  érdekből  szükséges.  A  Hatóság  vizsgálata  tehát  kiterjedt  a  nemzetbiztonsági 
érdek  meglétének  és  mibenlétének  vizsgálatára,  valamint  arra  is,  hogy  az  előterjesztő  ezt 

 

1 Az Amnesty International jogvédő szervezet nemzetközi titkársága a Hatóságnak 2022. február 2-án küldött 
válaszában úgy nyilatkozott, hogy már nincs a birtokában ilyen lista. 
 
……………………………………………………………………………………………………… 
1055 Budapest 
ugyfelszolgalat@naih.hu 
www.naih.hu 
Falk Miksa utca 9-11. 

Tel.: +36 1 391-1400 
Fax: +36 1 391-1410 

 

 

2 

tényállással is igazolta-e. A Hatóság azt is minden esetben megvizsgálta,  hogy az igazságügyért 
felelős  miniszter  a  külső  engedély  megadását  az  adott  előterjesztésben  részletezett  tényekre  és 
körülményekre tekintettel megindokolta-e. 
  
A  Hatóság  az  eljárásában  kizárólag  a  vizsgálattal  érintett  igazságügyi  miniszteri  határozatokat 
ellenőrizte, nem általánosságban vizsgálta azt, hogy az engedélyezési eljárásban hogyan alakul a 
kiadmányozás rendje.  Ez  utóbbira  a  hatályos  jogszabályi  rendelkezések  szerint  az Országgyűlés 
Nemzetbiztonsági Bizottsága jogosult. Ahogy ugyanis arra a 32/2013. (XI.22.)  AB határozat is utal, 
„az igazságügy miniszter engedélyezési eljárása fölött az Nbtv. 14. § (4) bekezdése értelmében az 
Országgyűlés Nemzetbiztonsági Bizottsága gyakorol ellenőrzést”. 
  
A  Hatóság  szükségesnek  látja  hivatalból  megküldeni  a  nyilvánosságra  hozott  összefoglalót  a 
Nemzetbiztonsági Bizottság elnökének szíves felhasználásra. 
  
Végezetül  a  Hatóság  azt  is  szükségesnek  tartja  kihangsúlyozni,  hogy  az  eljárásában  semmilyen 
adatot  nem  titkosított  (minősített),  a  Hatóság  az  előterjesztők  által  jogszerűen  magállapított 
minősítést alkalmazza.  
  
Fentiekben  ismertetett  tényeket  a  Hatóság  honlapján  elérhető  összefoglaló  részletesen  is 
tartalmazza. 
  

  
  
  

Budapest, 2022. február 4. 
 
 
 
 

Dr. Péterfalvi Attila 

elnök 

c. egyetemi tanár 

 

 

 

