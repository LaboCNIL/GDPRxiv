Ügyszám: NAIH/2020/5890

[…]

A Nemzeti Adatvédelmi és Információszabadság Hatósághoz (a továbbiakban: Hatóság) érkezett
beadványában
vagyonvédelmi
célból
telepítendő
kamerarendszer
üzemeltetésének
jogszerűségével kapcsolatban fogalmazott meg kérdéseket.
A Hatóság elöljáróban felhívja szíves figyelmét arra, hogy az adatkezelés valamennyi ismérve az
adatkezelőnél áll rendelkezésre, ezért elsősorban ő képes annak megítélésére, hogy a jogszabályi
megfelelés érdekében milyen intézkedések lehetnek szükségesek, a Hatóság nem veheti át az
adatkezelő e tekintetben fennálló felelősségét. Ezzel összhangban az (EU) 2016/679 európai
parlamenti és tanácsi rendelet (a továbbiakban: GDPR)1 is azt írja elő a Hatóság egyik feladatául,
hogy felhívja az adatkezelők (adatfeldolgozók) figyelmét a rendelet szerinti kötelezettségeikre, és
kérésre tájékoztatást nyújtson az érintettnek az őt megillető jogok gyakorlásával kapcsolatban.2
A fentiekre és a megkeresésében foglaltakra tekintettel a Hatóság – az egyes konkrét
adatkezelések részleteinek ismerete nélkül – az alábbi általános tájékoztatást nyújtja.
I. A GDPR fogalom meghatározásai alapján egy ember arca, képmása személyes adatnak3, a
képfelvétel készítése, valamint az adatokon elvégzett bármely művelet pedig
adatkezelésnek4 minősül.
A GDPR 4. cikk 7. pontja szerint: „adatkezelő” az a természetes vagy jogi személy, közhatalmi
szerv, ügynökség vagy bármely egyéb szerv, amely a személyes adatok kezelésének céljait és
eszközeit önállóan vagy másokkal együtt meghatározza; ha az adatkezelés céljait és eszközeit
az uniós vagy a tagállami jog határozza meg, az adatkezelőt vagy az adatkezelő kijelölésére
vonatkozó különös szempontokat az uniós vagy a tagállami jog is meghatározhatja.”
A GDPR 4. cikk 8. pontja szerint „adatfeldolgozó” az a természetes vagy jogi személy, közhatalmi
szerv, ügynökség vagy bármely egyéb szerv, amely az adatkezelő nevében személyes adatokat
1

2

3

4

Az Európai Parlamenti és a Tanács (EU) 2016/679 rendelete (2016. április 27.) a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a
95/46/EK irányelv hatályon kívül helyezéséről (általános adatvédelmi rendelet).
GDPR 57. cikk 1. bekezdés d) és e) pontjai: „Az e rendeletben meghatározott egyéb feladatok sérelme nélkül, a
felügyeleti hatóság a saját területén ellátja a következő feladatokat: (…)
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban, és
e célból adott esetben együttműködik más tagállamok felügyeleti hatóságaival.”
GDPR 4. cikk 1. pont: „személyes adat”: azonosított vagy azonosítható természetes személyre („érintett”) vonatkozó
bármely információ; azonosítható az a természetes személy, aki közvetlen vagy közvetett módon, különösen valamely
azonosító, például név, szám, helymeghatározó adat, online azonosító vagy a természetes személy testi, fiziológiai,
genetikai, szellemi, gazdasági, kulturális vagy szociális azonosságára vonatkozó egy vagy több tényező alapján
azonosítható.
GDPR 4. cikk 2. pont: „adatkezelés”: a személyes adatokon vagy adatállományokon automatizált vagy nem
automatizált módon végzett bármely művelet vagy műveletek összessége, így a gyűjtés, rögzítés, rendszerezés,
tagolás, tárolás, átalakítás vagy megváltoztatás, lekérdezés, betekintés, felhasználás, közlés továbbítás, terjesztés
vagy egyéb módon történő hozzáférhetővé tétel útján, összehangolás vagy összekapcsolás, korlátozás, törlés, illetve
megsemmisítés.

kezel.” Társasház esetében adatfeldolgozónak tekinthető például a közgyűlési meghívók
nyomtatását, vagy azok ingatlantulajdonosok részére történő kézbesítését végző vállalkozás.
A GDPR 24-31. cikkei tartalmazzák az adatkezelőkre és adatfeldolgozókra vonatkozó alapvető
kötelezettségeket, amelyek segítséget nyújtanak az adatkezelésben betöltött szerepek
tisztázásához.
A Hatóság álláspontja szerint adatvédelmi szempontból a társasház mint önálló jogalany a
GDPR fogalommeghatározása szerinti „bármely szervként” adatkezelőnek minősül, a közös
képviselő vagy az intézőbizottság elnöke pedig az adatkezelő képviseletét látja el
(adatfeldolgozóként vagy önálló adatkezelőként).
Ennek megfelelően, amennyiben egy társasház (a tulajdonostársak közössége) mint a
kamerarendszer adatkezelője olyan adatokat kezel, amelyek felhasználásával természetes
személyek azonosíthatóvá válnak, azon felismerhetők, akkor a felvételek személyes adatnak
minősülnek és a társasház a GDPR hatálya alá tartozó adatkezelést folytat.
II. A hazai szabályozás mellett a kamerás adatkezelések vonatkozásában alapvető fontosságú az
Európai Adatvédelmi Testület 3/2019-es iránymutatása5 (a továbbiakban: Iránymutatás), amely
pontosítja, segíti a GDPR kapcsolódó követelményeinek értelmezését, meghatározza az
adatkezelő főbb feladatait. Az Iránymutatás szerint a kamerás megfigyelésre alkalmazandó
jogalap – a közszféra adatkezeléseit leszámítva – többnyire a 6. cikk (1) bekezdés f) pont szerinti,
az adatkezelő vagy harmadik személy jogos érdeke lehet, és csak kivételes esetben szolgálhat
az érintett hozzájárulása annak jogalapjaként.
Mivel nem tud minden, a kamerarendszer adatkezelése által potenciálisan érintett személy (akár
kiskorú, cselekvőképtelen személy) szabad, konkrét, tájékozott, és egyértelmű hozzájárulást adni
adatai kezeléséhez, így egy társasházban felszerelt kamera esetében nem lehetséges a
megfigyeléshez,
felvételek
készítéséhez
kapcsolódó
adatkezelést
az
érintett
hozzájárulására alapozni.
III. A társasházakban, a társasházi lakóközösség mint adatkezelő által működtetett
kamerarendszer létesítésével és üzemeltetésével kapcsolatban – a GDPR alapján az
adatkezelésre irányadó szabályokat kiegészíti a társasházakról szóló 2003. évi CXXXIII.
törvény (a továbbiakban: Tht.).
A Tht. 25. § (1) bekezdése alapján a közös tulajdonban álló épületrészek, helyiségek és
területek megfigyelését szolgáló kamerarendszer létesítéséről és működtetéséről a
közgyűlés dönt az összes tulajdoni hányad szerinti legalább kétharmados többségével
rendelkező tulajdonostársak igenlő szavazatával.6 Ebben az esetben a szervezeti-működési
szabályzatnak tartalmaznia kell a kamerarendszer üzemeltetéséhez szükséges – a személyes
adatok védelmére vonatkozó előírásokkal összhangban megállapított – adatkezelési szabályokat.
Ha – megfelelő szótöbbséggel meghozott – közgyűlési határozat születik a kamerarendszer
5
6

3/2019. számú Európai Adatvédelmi Testület iránymutatás a személyes adatok videóeszközökkel történő kezeléséről
https://edpb.europa.eu/sites/edpb/files/files/file1/edpb_guidelines_201903_video_devices_hu.pdf
Tht. 25. § (1) „A közös tulajdonban álló épületrészek, helyiségek és területek megfigyelését szolgáló, zárt rendszerű
műszaki megoldással kiépített elektronikus megfigyelő rendszer (a továbbiakban: kamerarendszer) létesítéséről és
üzemeltetéséről a közgyűlés az összes tulajdoni hányad szerinti legalább kétharmados többségével rendelkező
tulajdonostársak igenlő szavazatával dönthet. Ebben az esetben a szervezeti-működési szabályzatnak tartalmaznia
kell a kamerarendszer üzemeltetéséhez szükséges - a személyes adatok védelmére vonatkozó előírásokkal
összhangban megállapított - adatkezelési szabályokat.”

2

létesítéséről, a kamerarendszer pusztán a törvényben meghatározott feltételek együttes fennállása
esetén üzemeltethető.7
Az adatvédelmi szabályzat a szervezet belső működését, a társasház egyes személyes
adatkezeléseinek főbb jellemzőit szabályozhatja, eljárásrendet, követendő alapelveket határozhat
meg az adatkezelési műveletekben résztvevők számára, így például az alábbiak vonatkozásában:
-

a kamerák üzemeltetésének rendje, a felvételek megőrzési ideje, a figyelmeztető jelzések
kihelyezése;
a kamera felvételeinek érintettek általi kikéréséhez (másolat kiadásához fűződő jog) kötődő
maszkolási és informatikai feladatok és felelősségek;
a tulajdonosok, bérlők, lakók elérhetőségi adatai, közös költség és felújítási alap befizetései
és tartozásai kapcsán kezelt adatok;
követeléskezeléshez, kintlévőségek behajtásához kötődő ügyek kapcsán (végrehajtó,
ügyvédi iroda számára az adatok átadásának módja, a kapcsolódó tájékoztatási feladatok);
a közgyűlési jegyzőkönyvek és jelenléti ívek megőrzése;
a társasház GDPR 30. cikke alapján készített, az egyes adatkezelési célokhoz kapcsolódó
főbb jellemzőket tartalmazó adatvédelmi nyilvántartás naprakészen tartásának rendje;
az adatkezelési tájékoztatók frissítésének, közzétételének rendje.

Számos weboldal kínál adatvédelmi szabályzat sablont, azonban, ahogy az a fentiekből is látszik,
az adatvédelmi szabályzat minden társasház esetén a valóban folytatott adatkezelési célokat,
eljárásokat kell, hogy szabályozza, a GDPR alapfogalmait, alapelveit nem szükséges semmilyen
belső szabályzatban megismételni, a hatóság ilyen általános szabályzatot nem hagyott jóvá, nem
engedélyezett.
Az adatvédelmi szabályzattól fontos megkülönböztetni az érintettek (tulajdonosok, lakók, az
ingatlan használói, a közös képviselő, vagy más személyek, akár az ingatlanba belépő postás,
ételfutár) számára kötelezően összeállítandó és az egyes adatkezelések megkezdése előtt
rendelkezésre bocsátandó, a velük kapcsolatos adatkezelések átláthatóságát biztosító
adatkezelési tájékoztatókat. Ez utóbbi ugyanis a GDPR 13. cikke értelmében és az ott
meghatározott tartalommal minden adatkezelés kapcsán a társasházra vonatkozó
kötelezettség (például kamerázás kapcsán a tájékoztató matricák (pl. piktogram), a közgyűlési
jelenléti ív kezeléséről szóló tájékoztatás).
Az előzetes tájékoztatás körében az adatkezelőnek arra kell törekednie, hogy az érintett minél
teljesebb és átfogóbb képet kapjon személyes adatai kezeléséről, mivel az érintettnek kizárólag
így van lehetősége felmérni azt, hogy egy adott adatkezelés milyen hatással van a
magánszférájára. A GDPR említett cikkei azt tartalmazzák, hogy az adatkezelőknek minimálisan
mely adatkezelési körülményekről kell tájékoztatniuk az érintetteket, ez azonban természetesen
nem jelenti korlátját annak, hogy az adatkezelő ennél pontosabb tájékoztatást adjon.
Amennyiben személyes adataikat maguk az érintettek bocsátják az adatkezelő rendelkezésére
(űrlap kitöltése, regisztráció, kamera látókörébe történő belépés), úgy az adatkezelő a GDPR 13.
cikk szerinti tájékoztatást köteles az érintettek részére nyújtani. Abban az esetben azonban, ha a
személyes adatokat nem az érintettektől – hanem például a banki átutalással teljesített közös
költség befizetések kapcsán a bankszámlaszámát a banktól – szerzi meg, az adatkezelő a GDPR
14. cikkében részletezett módon köteles őket tájékoztatni.

7

Tht. 25. § (2)-(4) bekezdései

3

IV. A Tht. 25. § (2) bekezdése azt is rögzíti, hogy a közös képviselő vagy az intézőbizottság által
kötött szerződés alapján a társasházi kamerarendszer üzemeltetője a személy- és
vagyonvédelmi, valamint a magánnyomozói tevékenység szabályairól szóló törvényben
meghatározott személy lehet.
Továbbá a Tht. 25. § (5) bekezdése alapján a kamerarendszerrel felszerelt épületbe, épületrészbe
és a kamerák által megfigyelt területre belépni, ott tartózkodni szándékozó személyeket
tájékoztatni kell a személyes adatok védelmére vonatkozó előírások alapján szükséges
információkról, így különösen a kamerarendszer alkalmazásának tényéről, az érintetteket megillető
jogokról, az üzemeltető személyéről és elérhetőségeiről. Az adatkezelőnek, tehát a
társasháznak a személyes adatok megszerzésének időpontjában a tisztességes és átlátható
adatkezelés érdekében az érintettnek részletes tájékoztatást kell adni, amelynek része többek
között az adatkezelő megnevezése, a személyes adatok tervezett kezelésének a célja,
adatkezelés jogalapja, stb.8
A megfelelő tájékoztatással összefüggésben további követelmény, hogy az adatkezelő köteles az
Iránymutatásban meghatározottak szerinti figyelemfelhívó jelzést elhelyezni arról a tényről,
hogy az adott területen elektronikus megfigyelőrendszert alkalmaz.
A Tht. 25. §-ának (4) bekezdése értelmében a kamerarendszer nem irányulhat a külön
tulajdonban álló lakás vagy nem lakás céljára szolgáló helyiség bejáratára vagy más
nyílászárójára akkor sem, ha az a közös tulajdonban álló épületen, épületrészen vagy területen
van elhelyezve. Továbbá a kamerarendszer nem helyezhető el a közös tulajdonban és a
tulajdonostársak közös használatában álló olyan helyiségben sem, amelyben a megfigyelés – a
helyiség rendeltetéséből fakadóan – az emberi méltóságot sértheti (pl. öltöző, illemhely).
A Hatóság azt is hangsúlyozza, hogy közterület megfigyelésére főszabály szerint
magánszemély, illetve társasház nem jogosult. Közterület megfigyelésére tehát csak szűk
körben9 van lehetőség, mivel ez a tevékenység sértheti a kamerával megfigyelt személy
magánszféráját azáltal, hogy akár akarata ellenére is szerepel a felvételeken. A kamerák
látószögének megfelelő beállításáról a VI. pont tartalmaz részletesebb iránymutatást, melynek
közterület, valamint szomszédos magánterület megfigyelésére vonatkozó részei a társasház által
üzemeltetett kamerák esetében is irányadóak.
V. Fentiek alapján a 2018. május 25. előtt telepített kamerákkal összefüggésben is elmondható,
hogy mivel azok kapcsán jelenleg is személyes adatok kezelése valósul meg, így mind az
általános adatvédelmi rendelet, mind a Tht. fent idézett rendelkezései alkalmazandóak
azokra, az adatkezelők feladata, hogy adatkezeléseik 2018. május 25. napjától az általános
adatvédelmi rendelet követelményeivel összhangban legyenek. Tehát amennyiben egy kamerás
adatkezelés kapcsán nem született még az összes tulajdoni hányad szerinti legalább kétharmados
többségével döntés a kamerák vonatkozásában, és bármely lakó, tulajdonos, eseti látogató
tiltakozik a kamerás adatkezelés ellen, akkor a Tht. szerinti kamerarendszer üzemeltetéséhez
szükséges kiegészítő követelmények nem teljesülnek, így az adatkezelést korlátozni vagy
8
9

GDPR 13. cikk (1) és (2) bekezdése
Pl. az alábbi szervek kifejezett törvényi előírások szerint helyezhetnek el közterületen is képfelvevőket:
a rendőrségi adatkezelők, a Rendőrségről szóló 1994. évi XXXIV. törvény 42. §-a alapján;
a közterület felügyeletek, a közterület-felügyeletről szóló 1999. évi LXIII. törvény 7-7/A. § -a alapján;
a fegyveres biztonsági őrségek, a fegyveres biztonsági őrségről, a természetvédelmi és a mezei őrszolgálatról
szóló 1997. évi CLIX. törvény 9/A. §-a alapján;
az Országos Katasztrófavédelmi Főigazgatóság, a katasztrófavédelemről és a hozzá kapcsolódó egyes
törvények módosításáról szóló 2011. évi CXXVIII. törvény 79/A. § (1) bekezdése alapján.

4

szüneteltetni szükséges a kapcsolódó, a lakók 2/3-a által jóváhagyott döntés meghozataláig.
A Tht. 25. § (1) bekezdése már 2018. május 25. napja előtt is tartalmazta, hogy az SZMSZ-nek
tartalmaznia kell a kamerarendszer üzemeltetéséhez szükséges adatkezelési szabályzatot,
melynek a személyes adatok védelmére vonatkozó előírásokkal összhangban kell lennie. Az
adatkezelő (adatfeldolgozó) felelőssége, hogy a szabályzat és az az alapján kialakított
adatkezelési gyakorlat az általános adatvédelmi rendelettel összhangban legyen. A Hatóság azt
nem véleményezi, nem engedélyezi, hanem az eljárásai során ellenőrzi.
Az általános adatvédelmi rendelet hangsúlyosabban kívánja meg az adatkezelés
jogszerűségének dokumentált igazolását,10 így erre kiemelt figyelmet kell fordítani. Ide
sorolható az érintettek részére nyújtott tájékoztatások felülvizsgálata11, az adatbiztonsági
követelmények teljesítése, a célhoz kötött felhasználás és a megőrzési idők előzetes
meghatározása, a jogos érdek jogalap alkalmazásához elengedhetetlen érdekmérlegelési teszt
lefolytatása, a képfelvételekhez történő hozzáférések nyilvántartása, az adatkezelés kapcsán az
érintetti jogok, különösen a hozzáféréshez és másolat kiadásához fűződő jog biztosítása, az
adatvédelmi hatásvizsgálat elvégzése12 vagy az adatvédelmi incidensek13 Hatóságnak történő
bejelentése is. Az adatvédelmi szabályzat és az adatkezelési tájékoztató elkészítését nem
szükséges bejelenteni a Hatóságnak, annak kapcsán nem vezet nyilvántartást.
Lényeges, hogy amennyiben az adatkezelő – jelen esetben a társasház - jogos érdeke képezi az
adatkezelés jogalapját, akkor az adatkezelőnek az e jogalapra hivatkozáshoz érdekmérlegelést
kell végeznie. Az érdekmérlegelés elvégzése egy többlépcsős folyamat, melynek során
azonosítani kell az adatkezelő, vagyis a társasház jogos érdekét, valamint a súlyozás ellenpontját
képező adatalanyi, tehát a harmadik személyek érdekeit, érintett alapjogot, végül a súlyozás
elvégzése alapján meg kell állapítani, hogy kezelhető-e személyes adat. Amennyiben az
érdekmérlegelés eredményeként megállapítható, hogy az adatkezelő jogszerű érdeke megelőzi az
érintettek személyes adatok védelméhez fűződő jogát, úgy üzemeltethető kamerarendszer.
A kamerafelvételek megőrzési ideje kapcsán elmondható, hogy főszabály szerint az
Iránymutatás alapján ítélhetőek meg az adatkezelés jellemzői, és az adatkezelő jogos érdekén
alapuló adatkezelés esetén a nemzeti jogalkotó már nem határozhatja meg általánosságban azt,
hogy mennyi ideig tárolható a kamera által rögzített felvétel. A konkrétan meghatározott
adatkezelési idő helyett az adatkezelőnek – az általános adatvédelmi rendelet 6. cikk (1)
bekezdése szerinti jogos érdek jogalap alkalmazása esetén a jogos érdeke alapján – magának
kell meghatároznia az adatkezelési cél eléréséhez szükséges adatkezelési időt.
Az érdekmérlegelés elvégzése a megfelelő jogalap meglétén túl a célhoz kötöttség és az
adattakarékosság alapelveinek14 érvényesítését és megtartásának igazolását is elősegíti, ugyanis
az érdekmérlegelésben szükségszerű konkrétan meghatározni a kamerázás célját, továbbá
10

GDPR 5. cikk (2) bekezdés alapján az adatkezelő felelős az (1) bekezdésnek való megfelelésért, továbbá képesnek
kell lennie e megfelelés igazolására („elszámoltathatóság”).
11 GDPR IV. fejezet, továbbá az átláthatóságról szóló iránymutatás
12 GDPR IV. fejezet 35. cikk, továbbá az adatvédelmi hatásvizsgálatról szóló iránymutatás
13 GDPR IV. fejezet 33. cikk, továbbá Az adatvédelmi incidens bejelentéséről szóló iránymutatás
14 GDPR 5. cikk (1) bekezdés e) pont: „A személyes adatok: tárolásának olyan formában kell történnie, amely az
érintettek azonosítását csak a személyes adatok kezelése céljainak eléréséhez szükséges ideig teszi lehetővé; a
személyes adatok ennél hosszabb ideig történő tárolására csak akkor kerülhet sor, amennyiben a személyes adatok
kezelésére a 89. cikk (1) bekezdésének megfelelően közérdekű archiválás céljából, tudományos és történelmi kutatási
célból vagy statisztikai célból kerül majd sor, az e rendeletben az érintettek jogainak és szabadságainak védelme
érdekében előírt megfelelő technikai és szervezési intézkedések végrehajtására is figyelemmel („korlátozott
tárolhatóság”).“

5

azt, hogy e cél megvalósítása érdekében mennyi ideig szükséges tárolni a felvételeket. A
cél eléréséhez szükséges adatkezelési idő esetről esetre eltérő lehet. Az adatkezelő
feladata, hogy meghatározza, milyen célból működteti a kamerát és eldöntse, hogy e célból
mennyi ideig szükséges tárolni a rögzített felvételeket. A legtöbb kamerás megfigyelés
vagyon- és/vagy tulajdonvédelmi célból és bizonyíték szolgáltatása céljából történik. Általában az
okozott károk rövid idő alatt felfedezhetők, ezért a legtöbb esetben a felvételek néhány napon
belüli automatikus törlése megfelelőnek tekinthető.
Az iránymutatás 8. rész 121. pontjában a felvételek megőrzési időtartama vonatkozásában a
fentiekkel egyezően rendelkezik. Mindezek mellett kifejti továbbá, hogy minél hosszabb megőrzési
időtartamot határoz meg az adatkezelő (így különösen, ha a megőrzési idő meghaladja a 72 órát),
annál több érvet kell felhoznia a cél törvényességének és a tárolás szükségességének az
alátámasztására. Az iránymutatás hangsúlyozza továbbá, hogy a megőrzési időt adatkezelési
célonként külön-külön és egyértelműen meg kell határozni; az adatkezelő felelőssége a
megőrzési időtartam szükségesség és arányosság elvével összhangban történő
meghatározása és az általános adatvédelmi rendelet rendelkezéseinek történő megfelelés
igazolása.
Az érdekmérlegelési tesztről további
https://naih.hu/dpo-konferencia-2019.html

információt

a

következő

elérhetőségen

talál:

VI. Nem kell alkalmazni az általános adatvédelmi rendelet előírásait személyes adatoknak a
természetes személy által kizárólag személyes vagy otthoni tevékenység keretében végzett
kezelésére, amely semmilyen szakmai vagy üzleti tevékenységgel nem hozható összefüggésbe
(ún. magáncélú adatkezelés)15.
A kamerás adatkezelés csak és kizárólag akkor eshet kívül az adatvédelmi előírások szabályozási
körén, ha az kizárólag magáncélt szolgál. Abban az esetben már nem tekinthető magáncélúnak az
adatkezelés, ha az túlmegy a magánjellegű felhasználáson, így például a felvételeket feltölti egy
videó megosztó portálra; a közterületet is megfigyeli a kizárólag magáncélra telepített biztonsági
kamerával; esetleg egy gazdasági társaság telephelyén működik a vagyonvédelmi
kamerarendszer.
Ilyen magáncélú adatkezelésnek tekinthető, ha a természetes személy kizárólag saját
magánlakását, vagy az ahhoz tartozó saját tulajdonban álló területét figyeli meg és a felvételeket
nem teszi mások számára hozzáférhetővé. Amennyiben a felvétel hatósági eljárásban vagy polgári
peres eljárás során felhasználásra kerül, úgy az adattovábbítás már adatkezelésnek minősül.
Ahhoz, hogy az általános adatvédelmi rendelet rendelkezéseinek alkalmazása alól a
tevékenység mentesüljön, a magánszemélyek által üzemeltetett kamerákkal kapcsolatban tehát
főszabály, hogy a kamera kizárólag a saját területet (pl. saját tulajdonban, kizárólagos
használatban álló épületrész, telek, tároló) figyelheti meg.
Így a kamerák látószöge nem irányulhat sem közterületre, sem pedig más személy
tulajdonában, társasházi közös tulajdonban álló területre. Ennek értelmében a kamerákat úgy
kell elhelyezni, hogy azok látószöge ne terjedjen túl a saját ingatlan határain, illetve arra, hogy a
közterületen tartózkodók, ott elhaladók magánszférája ne sérüljön. A kamera üzemeltetőjének a
kamerák látómezejét azok beállításával vagy maszkolással kell leszűkítenie, vagyis kitakarnia
azon területeket, amelyek kívül esnének a saját ingatlanán (közterületet, szomszéd telkét,
15

GDPR 2. cikk (2) bekezdésének c) pontja, tekintettel a GDPR preambulum (18) bekezdésére.

6

lépcsőházat).
Amennyiben tehát a kamerás adatkezelés kizárólag magáncélt szolgál, akkor az ún. „háztartási
célú” adatkezelésnek minősül, amelyre nem kell alkalmazni az általános adatvédelmi
rendelet szabályait, így e tevékenység jogszerűségét a Hatóságnak nem áll módjában vizsgálni.
Az Iránymutatás 3.1.2 fejezetének 27. pontja megállapítja, hogy általánosságban a saját tulajdonú
terület megfigyelése céljából kialakított kamerás megfigyelő rendszer alkalmazása a terület
határáig terjedhet. Az iránymutatás elismeri, hogy kivételes esetben felmerülhet olyan helyzet,
hogy a kamerás megfigyelés terjedelme nem szűkíthető le a saját tulajdonú területen
belülre, mivel ilyen módon az nem biztosítana kellően hatékony védelmet. Megfelelő technikai
vagy szervezési intézkedések (például a megfigyelés céljának szempontjából nem releváns terület
kitakarása vagy a megfigyelt rész informatikai eszközökkel történő szűrése) alkalmazása mellett a
magánszemély jogosult kiterjeszteni a kamerás megfigyelést a saját tulajdonú terület szűken
értelmezett közvetlen környezetére is.16
Ugyanakkor abban az esetben, ha a magánszemély nem alkalmaz a közterületet kitakaró
megoldásokat, vagy aki célirányosan a közterületet megfigyelő kamerarendszert üzemeltet már
adatkezelővé válik, továbbá tevékenysége nem minősül magáncélú adatkezelésnek, így tehát
alkalmaznia kell az általános adatvédelmi rendelet adatkezelők számára meghatározott
valamennyi előírását.
Következésképp még ha a „háztartási célú adatkezelésnek” minősülő esetben egy tulajdonos által
felszerelt és működtetett kamera vonatkozásában bármely tulajdonostárs vagy társasházi lakó a
képfelvétel készítése ellen kifogást is emel, akkor abban az esetben, ha a kamera bizonyíthatóan
nem irányul közterületre, közös használatban álló épületrészre (lépcsőház) – vagy kivételes
esetben oda irányul, de kitakaró megoldást alkalmaz a megfigyelés szempontjából nem releváns
területek vonatkozásában – a GDPR rendelkezései ezen képfelvétel készítésre nem lesznek
alkalmazandók, tehát adatvédelmi okból nem kötelezhető a kamerát üzemeltető tulajdonos a
kamera leszerelésére.
Abban az esetben viszont, ha egy magánszemély a kamerát nem a kizárólagos tulajdonában vagy
kizárólagos használatában álló területen helyezte el, úgy bármely tulajdonostársnak joga van a
közös képviselőhöz fordulni, és amennyiben a tulajdonostársak jóváhagyása nélkül használta az
osztatlan közös tulajdonba tartozó épületrészt a saját céljára, úgy kötelezhető lehet a kamera
leszerelésére (hasonlóan egy jogellenesen kihelyezett hirdetéshez, molinóhoz). Azonban ebben az
esetben a leszerelés indoka nem az adatvédelmi jogszabályok rendelkezéseinek megsértése,
hanem a Tht.-nek a többi tulajdonostársat a közös tulajdon használatával kapcsolatban megillető
jogoknak a kamerát felszerelő személy általi megsértése lehetne.
Amennyiben azonban a kamerás adatkezelés nem minősül háztartási célú adatkezelésnek, mivel
a megfigyelés nem kizárólag csak kizárólagos használatában álló vagy tulajdonába tartozó
területet figyel meg, úgy a tulajdonostárs/lakó, mint adatkezelő köteles a GDPR rendelkezései
szerint eljárni, a szomszéd panasza a GDPR szerinti érintetti jog gyakorlására vonatkozó
kérelemnek tekinthető.
VII. Mindezeken túl a Hatóság felhívja szíves figyelmét, hogy – eljárási kereteket nélkülöző,
konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal nem
16

Iránymutatás 3.1.2 fejezet, 27. pont

7

rendelkezik.
A Hatóság jelen ügyben rendelkezésre bocsátott információk alapján kialakított jogértelmezése
más hatóságot, a bíróságot és az adatkezelőt nem köti, annak csak iránymutató jellege van. Az
állásfoglalás, tájékoztatás kiadása tehát nem mentesíti annak címzettjét, illetve az adatkezelőt
saját jogi álláspontja kialakításának szükségessége, illetve az adatkezelésért fennálló felelősség
alól.
Budapest, 2020. augusztus 12.
Üdvözlettel:
Dr. Péterfalvi Attila
elnök
c. egyetemi tanár

8

