 

 
 
 
 

 

Közlemény 

a szálláshely-szolgáltatást nyújtó magánszemélyekre mint adatkezelőkre vonatkozó 

kötelezettségekről 

 
 
A Nemzeti Adatvédelmi és Információszabadság Hatósághoz (a továbbiakban: Hatóság) az utóbbi 
időben számos konzultációs beadvány érkezett szálláshely-szolgáltatást nyújtó magánszemélyektől 
azzal kapcsolatban, hogy rájuk is vonatkozik-e az általános adatvédelmi rendelet (a továbbiakban: 
GDPR)1,  és  ha  igen,  akkor  milyen  kötelezettségeik  vannak.  A  beadványozók  szinte  mindegyike 
megemlítette,  hogy  egy  ügyvédi  iroda  kereste  fel  őket  azzal,  hogy  ha  nem  rendelkeznek  a 
szálláshely-szolgáltatáshoz kapcsolódó adatkezeléssel összefüggő dokumentumokkal, a Hatóság 
meg fogja őket bírságolni, de hogy ezt elkerüljék, az ügyvédi iroda – többtízezer forintért – elkészíti 
ezeket a szabályzatokat, hatásvizsgálatot és más dokumentumokat. 
 
A  Hatóság  jelen  közleménnyel  az  alábbiakra  hívja  fel  a  szálláshely-szolgáltatást  nyújtó 
magánszemélyek figyelmét. 
 
1. A GDPR 4. cikk 1. pontja határozza meg a személyes adat2, 2. pontja az adatkezelés3, 7. pontja 
az adatkezelő4 fogalmát.  
 
A  GDPR  személyi  hatálya  tekintetében  annak  semmi  jelentősége  nincs,  hogy  valaki 
magánszemélyként,  kis-  vagy  középvállalkozásként,  vagy  egyéb  vállalkozási  formában 
folytat-e adatkezelői (vagy adatfeldolgozói) tevékenységet. Ha a kis- vagy középvállalkozás, 
egyéni vállalkozó adatkezelési (adatfeldolgozói) tevékenysége a GDPR hatálya alá tartozik, 
akkor rá is alkalmazni kell a GDPR-t és az általa folytatott adatkezelésnek is meg kell felelnie 
a GDPR szabályainak.  
 
A GDPR előírásait az ún. magáncélú / háztartási célú adatkezelésekre5 ugyan nem kell alkalmazni, 
azonban mivel a szálláshely-szolgáltatás nyújtója – függetlenül attól, hogy ezt adott esetben 

                                                 
1 Az Európai Parlament és a Tanács (EU) 2016/679 rendelete (2016. április 27.) a természetes személyeknek a személyes 
adatok  kezelése  tekintetében  történő  védelméről  és  az  ilyen  adatok  szabad  áramlásáról,  valamint  a  95/46/EK  irányelv 
hatályon kívül helyezéséről. 
2  GDPR  4.  cikk  1.  pont:  „személyes  adat:  azonosított  vagy  azonosítható  természetes  személyre  („érintett”)  vonatkozó 
bármely  információ;  azonosítható  az  a  természetes  személy,  aki közvetlen vagy  közvetett  módon,  különösen  valamely 
azonosító,  például  név,  szám,  helymeghatározó  adat,  online  azonosító  vagy  a  természetes  személy  testi,  fiziológiai, 
genetikai,  szellemi,  gazdasági,  kulturális  vagy  szociális  azonosságára  vonatkozó  egy  vagy  több  tényező  alapján 
azonosítható” 
3 GDPR 4. cikk 2. pont: „adatkezelés: a személyes adatokon vagy adatállományokon automatizált vagy nem automatizált 
módon  végzett  bármely  művelet  vagy  műveletek  összessége,  így  a  gyűjtés,  rögzítés,  rendszerezés,  tagolás,  tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy  egyéb  módon 
történő hozzáférhetővé tétel útján, összehangolás vagy összekapcsolás, korlátozás, törlés, illetve megsemmisítés” 
4  GDPR  4.  cikk  7.  pont:  „adatkezelő:  az  a  természetes  vagy  jogi  személy,  közhatalmi  szerv,  ügynökség  vagy  bármely 
egyéb szerv, amely a személyes adatok kezelésének céljait és eszközeit önállóan vagy másokkal együtt meghatározza”  
5 GDPR 2. cikk (2) bekezdésének c) pontja, tekintettel a GDPR (18) preambulumbekezdésére: 

-  „E rendelet nem alkalmazandó a személyes adatok kezelésére, ha azt természetes személyek kizárólag személyes 

vagy otthoni tevékenységük keretében végzik” [GDPR 2. cikk (2) bekezdés c) pont] 

………………………………………………………………………………………………………… 
 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

magánszemélyként  teszi  –  nem  magáncélú,  hanem  üzleti  célú  adatkezelést  folytat,  az  e 
tevékenysége során megvalósuló adatkezelésre alkalmazandó a GDPR. Következésképpen a 
szálláshely-szolgáltatás  nyújtásához  kapcsolódó  egyes  adatkezeléseket  csak  abban  az 
esetben lehet jogszerűnek tekinteni, ha az adatkezelés megfelel a GDPR rendelkezéseinek – 
különösen a GDPR 5. cikke szerinti alapelveknek és emellett megfelelő, a GDPR 6. cikk (1) 
bekezdése szerinti jogalapja6 van. 
 
A célhoz kötöttség elve értelmében személyes adatot kezelni csak pontosan meghatározott 
és jogszerű célból lehet, az adattakarékosság elvéből fakadóan pedig csak olyan személyes 
adat kezelhető, amely feltétlenül szükséges és alkalmas az adott cél eléréséhez. Ezen alapelv 
figyelembevétele szavatolja, hogy az adatkezelés céljára tekintettel csupán a legszűkebb, indokolt 
adatkör kezelésére kerül  sor,  továbbá kizárja  a készletezésre  történő  adatkezelést  is,  vagyis  azt, 
hogy olyan adatok felvételére kerüljön sor, amelyeket egy később meghatározott célra gyűjtenek. A 
korlátozott tárolhatóság elve értelmében  a kezelt személyes adatok megőrzésének időtartama 
nem  lehet  korlátlan,  a  feltétlenül  szükséges  időtartamra  kell  szűkíteni  azok  megőrzését,  a 
bizalmasság és integritás alapelvének értelmében pedig  a személyes adatok tárolása kapcsán 
biztosítani kell, hogy az adatokhoz jogosulatlan személy ne férhessen hozzá.  
 
Az elszámoltathatóság elvéből fakadóan az adatkezelő felelős az adatvédelmi alapelveknek 
való megfelelésért, továbbá köteles úgy dokumentálni és nyilvántartani az adatkezelést, hogy 
annak jogszerűsége utólag bizonyítható legyen.  
 
2.  A  szálláshely-szolgáltatókat  a  szálláshely-szolgáltatást  igénybe  vevők  bejelentkezésével 
kapcsolatos  adatszolgáltatás  teljesítésére  a  turisztikai  térségek  fejlesztésének  állami  feladatairól 
szóló  2016.  évi  CLVI.  törvény  (a  továbbiakban:  Turtv.)7,  valamint  a  Turtv.  végrehajtásáról  szóló 
235/2019. (X. 15.) Korm. rendelet (a továbbiakban: Vhr.) kötelezi. 
 
A  Turtv.  9/H.  §  (1)  bekezdés  b)  pontja  szerint  a  szálláshely-szolgáltató  –  az  érintett  és  mások 
jogainak,  biztonságának  és  tulajdonának  védelme  érdekében,  továbbá  harmadik  országbeli 
állampolgárok és a szabad mozgás és tartózkodás jogával rendelkező személyek tartózkodására 
vonatkozó 
rendelkezések  betartásának  ellenőrzése  céljából  –  a  bejelentkezéskor  a 
szálláshelykezelő szoftver útján a Kormány rendeletében kijelölt tárhelyszolgáltató által biztosított 
tárhelyen – azaz a VIZA rendszerbe – rögzíti – többek között – a szálláshely-szolgáltatást igénybe 
vevő személyazonosításra alkalmas okmányának, illetve útiokmányának azonosító adatait. 
 

                                                 

-  „Ez  a  rendelet nem  alkalmazandó a személyes  adatoknak  a  természetes  személy  által kizárólag személyes vagy 
otthoni tevékenység keretében végzett kezelésére, amely így semmilyen szakmai vagy üzleti tevékenységgel nem 
hozható összefüggésbe.” [GDPR (18) preambulumbekezdése] 

6 GDPR 6. cikk (1) bekezdés: „A személyes adatok kezelése kizárólag akkor és annyiban jogszerű, amennyiben legalább 
az alábbiak egyike teljesül:  

a) az érintett hozzájárulását adta személyes adatainak egy vagy több konkrét célból történő kezeléséhez;  
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a szerződés 

megkötését megelőzően az érintett kérésére történő lépések megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges;  
d) az adatkezelés az érintett vagy egy másik természetes személy létfontosságú érdekeinek védelme miatt szükséges;  
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett 

feladat végrehajtásához szükséges;  

f)  az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen 
érdekekkel szemben elsőbbséget élveznek az érintett olyan érdekei vagy alapvető jogai és szabadságai, amelyek 
személyes adatok védelmét teszik szükségessé, különösen, ha az érintett gyermek.  

Az első albekezdés f) pontja nem alkalmazható a közhatalmi szervek által feladataik ellátása során végzett adatkezelésre.“ 
7 Az adatszolgáltatással kapcsolatos rendelkezéseket a Turtv. II/A. fejezete (9/A. – 9/I. §) tartalmazza. 

 

2 

Azaz a  Turtv.tv. 9/H. § (1) bekezdése határozza meg az adatkezelés célját: az érintett és mások 
jogainak, biztonságának és tulajdonának védelme, továbbá harmadik országbeli állampolgárok és 
a  szabad  mozgás  és  tartózkodás  jogával  rendelkező  személyek  tartózkodására  vonatkozó 
rendelkezések betartásának ellenőrzése. 
 
A Turtv. 9/H. § (1) bekezdése az adatkezelés céljának meghatározásán túl biztosítja az adatkezelés 
jogalapját  is,  mivel  az  adatkezelés  a  törvény  által  az  adatkezelőre  vonatkozó  jogi  kötelezettség 
teljesítéséhez szükséges.  
 
Az  adatkezelést  a  Vhr.  14/C.  §  (1)-(2)  bekezdése  pontosítja,  melyek  értelmében  a  szálláshely-
szolgáltató  a  Turtv.  9/H.  §  (1)  bekezdése  szerinti  adatokat  a  szálláshelykezelő  szoftver 
alkalmazásával elektronikus formában és titkosítottan, szálláshelyenként továbbítja a tárhely, azaz 
a  VIZA  rendszer  részére.  A  szálláshely-szolgáltató  a  Turtv.  9/H.  §  (1)  bekezdés  a)  és  b)  pontja 
szerinti  adatokat  a  szálláshelykezelő  szoftverben  az  okmányolvasón  keresztül  rögzíti.  Azokat  az 
adatokat, amelyek rögzítése az okmányolvasón keresztül nem lehetséges, a szálláshely-szolgáltató 
manuális adatbevitel útján rögzíti a szálláshelykezelő szoftverben. 
 
A  szálláshely-szolgáltatónak  a  vendégek  bejelentkezéskor  a  szálláshelykezelő  szoftverben 
rögzítenie,  valamint  a tudomására jutást követő első év utolsó napjáig tárolnia is  kell a vendégek 
jogszabályban  meghatározott  személyes  adatait.  Ezek  a  személyes  adatok  a  szálláshelykezelő 
szoftverből titkosítottan kerülnek át a VIZA rendszerbe. A vendégek regisztrációjának célja, hogy ha 
a  szálláshely-szolgáltató  polgári  jogi  jogvitába  keveredik  a  vendégével,  valamint  ha  kártérítési 
igényét kívánja a vendégével szemben érvényesíteni, akkor a szálláshely-szolgáltatást igénybevevő 
vendég  pontos  adatai  rendelkezésre  álljanak.  A  jogszabályban  megfogalmazott  érdekből  csak  a 
szálláshely-szolgáltató számára előírt tárolási ideig van lehetőség a felhasználásra, ezt követően a 
személyes adat a VIZA rendszerből is törlésre kerül. 
 
A  vendégek  személyazonosításra  alkalmas  okmányának  szálláshely-szolgáltató  általi 
beszkennelése és VIZA rendszerbe történő továbbítása tehát a GDPR 6. cikk (1) bekezdés c) 
pontja szerinti, a Turtv. által meghatározott jogi kötelezettség teljesítéséhez szükséges. 
 
A  hatályos  jogszabály  szerint  amennyiben  a  vendég  a  személyazonosításra  alkalmas  okmányát, 
illetve  útiokmányát  nem  mutatja  be,  a  szálláshely-szolgáltató  a  szálláshely-szolgáltatást 
megtagadja.  Amennyiben  a  vendég  nem  mutatja  be  az  okmányait  a  szálláshely-szolgáltatónak, 
szálláshely-szolgáltatás megtagadása kötelező a szolgáltató részéről, a szálláshely-szolgáltatónak 
nincs mérlegelési jogköre. 
 
Fentiekhez kapcsán röviden ki kell térni a Magyar Turisztikai Ügynökség (a továbbiakban: MTÜ) által 
üzemeltetett  Nemzeti  Turisztikai  Adatszolgáltató  Központba  (a  továbbiakban:  NTAK)  történő 
statisztikai adatszolgáltatásra is. Az NTAK-ba történő adatszolgáltatás szintén a szálláshelykezelő 
szoftveren  keresztül  valósul  meg,  a  szoftverbe  rögzített  személyes  adatokat  nem  tartalmazó 
statisztikai  adatok  automatikusan  kerülnek  át  az  NTAK-ba.  Az  NTAK-ban  tehát  csak  összesített 
statisztikai adatok szerepelnek. Az MTÜ nem ismerheti meg a vendégek adatait (azokat a rendszer 
automatikusan kódolja), de a szálláshely-szolgáltató az adatokhoz szükség esetén hozzáférhet.  
 
A szállásadó általi okmányolvasás kapcsán a Hatóság felhívja a figyelmet a NAIH-279-7/2022 
számon 2022. március 11-én hozott határozatra: 
https://www.naih.hu/hatarozatok-vegzesek/file/556-okmanyolvasas-szallasadonal 
 
 

 

3 

3. A GDPR (60) preambulumbekezdése értelmében az átlátható és tisztességes adatkezelés elve 
megköveteli,  hogy  az  érintett  tájékoztatást  kapjon  az  adatkezelés  tényéről  és  céljairól,  továbbá 
minden  olyan  információról,  amelyek  a  tisztességes  és  átlátható  adatkezelés  biztosításához 
szükségesek.  
 
Mivel egy adatkezelés jogszerűségének elengedhetetlen feltétele az érintettek részére az őket érintő 
adatkezelések  lényeges  körülményeit  bemutató,  valamennyi  adatkezelési  célra  kiterjedően 
összeállított, közérthető nyelvezetű és teljes körű tájékoztatás nyújtása, legalább a GDPR 13. vagy 
14. cikke szerinti tartalommal8, adatkezelési tájékoztatóval minden szálláshely-szolgáltatónak 
rendelkeznie  kell.  Az  adatkezelési  tájékoztatót  az  adott  szálláshelyre  és  szálláshely-
szolgáltatóra szabva szükséges elkészíteni, és abban minden, a szolgáltatáshoz kapcsolódó 
adatkezelésre  (így  pl.  a  szálláshelyen  esetlegesen  üzemeltetett  kamerarendszerre,  a  VIZA 
történő  adattovábbításra,  vagy  hírlevelekre,  kedvezményprogramban, 
rendszerbe 
nyereményjátékban történő részvételre) kiterjedő tájékoztatást kell nyújtani. 
 
Mivel  az  érintettre  vonatkozó  személyes  adatokat  a  szálláshely-szolgáltatók  közvetlenül  az 
érintettől  gyűjtik,  a  személyes  adatok  megszerzésének  időpontjában,  a  tisztességes  és 
átlátható adatkezelés érdekében, a GDPR 13. cikk (1) és (2) bekezdésének megfelelő tartalmú 
tájékoztatást kell nyújtani az érintettek részére.  
 
Az előzetes tájékoztatás körében az adatkezelőnek arra kell törekednie, hogy az érintett minél 
teljesebb  és  átfogóbb  képet  kapjon  személyes  adatai  kezeléséről,  mivel  az  érintettnek 
kizárólag így van lehetősége felmérni azt, hogy egy adott adatkezelés milyen hatással van a 
magánszférájára. A GDPR azt írja elő, hogy az adatkezelőknek minimálisan mely adatkezelési 
körülményekről  kell  tájékoztatniuk  az  érintetteket,  ez  azonban  természetesen  nem  jelenti 
korlátját annak, hogy az adatkezelő ennél pontosabb tájékoztatást adjon. 
 
Az adatkezelőt nem terheli tájékoztatási kötelezettség, ha az érintett az információk egy részével, 
vagy azok összességével már rendelkezik. A gyakorlatban igen nehéz azt eldönteni, hogy az érintett 
rendelkezik-e, és ha igen, akkor milyen mértékben a felsorolt információkkal, ezért az adatkezelő 
akkor  jár  el  helyesen,  ha  a  GDPR-ban  előírt,  kötelezően  nyújtandó  információkon  túl  az 
adatkezeléssel  kapcsolatos  valamennyi  releváns  információt  az  érintettek  rendelkezésére 
bocsát. A megfelelő tájékoztatás mellett az érintettek számára biztosítani kell az őket megillető, 
a GDPR III. fejezete szerinti érintetti jogok gyakorlását is.  
 
A  tájékoztatóval  kapcsolatos  elvárásokat  a  GDPR  (58),  (60)-(62)  preambulumbekezdései 
rögzítik, az érintettek jogairól és jogorvoslati lehetőségeiről pedig a GDPR 15-23., valamint 
77. és 79-80. cikkei tartalmaznak információt, melyekről szintén tájékoztatást kell nyújtani. 
 
A GDPR előírja9, hogy az adatkezelésre vonatkozó tájékoztatásnak átláthatónak kell lennie, melyet 
megfelelő módon elérhetővé kell tenni az érintettek számára. Abban az esetben, ha a szálláshely-
szolgáltatás  nyújtója  nem  rendelkezik weboldallal  –  és így  a  tájékoztatás  nem  adható  meg 
már  a  szállásfoglalás  pillanatában  az  érintettnek  –,  úgy  a  szolgáltatáshoz  kapcsolódó 
adatkezelési  tájékoztatót  fizikailag  elérhetővé  kell  tenni  a  szálláshelyen.  Amennyiben  a 
szálláshely-szolgáltatás  nyújtója  rendelkezik  weboldallal,  a  weboldalon  megvalósuló 

                                                 
8 A GDPR 13. cikke határozza meg a rendelkezésre bocsátandó információkra vonatkozó minimális követelményeket, ha 
a személyes adatokat az érintettől gyűjtik; a 14. cikk pedig abban az esetben, ha a személyes adatokat nem az érintettől 
gyűjtik. 
9 lásd GDPR (39) preambulumbekezdése 

 

4 

adatkezelések  (beleértve  a  weboldalon  futó  ún.  sütiket  is)  kapcsán  is  kell  adatkezelési 
tájékoztatót készítenie, melyet értelemszerűen elérhetővé kell tenni a weboldalon.  
 
Az Európai Adatvédelmi Testület (a továbbiakban: Testület) jogelődje, az ún. 29-es Munkacsoport 
az  átláthatóságról  szóló  WP260  számú  iránymutatásában  (a  továbbiakban:  WP260  számú 
iránymutatás)10  –  melyet  a  Testület  a  GDPR  alkalmazandóvá  válását  követően  is  fenntartott  – 
kifejtette mindazon szempontokat, melyeket javasol, hogy az adatkezelők az előzetes tájékoztatás 
során  figyelembe  vegyenek.  Eszerint  az  adatkezelőknek  a  GDPR-ban  előírt  tájékoztatást  „tömör, 
átlátható,  érthető  és  könnyen  hozzáférhető”  módon  kell  nyújtaniuk.  „Ezt  a  tájékoztatást 
egyértelműen el kell különíteni az egyéb, nem adatvédelemmel kapcsolatos tájékoztatástól, például 
a szerződéses rendelkezésektől, vagy általános szerződési feltételektől.”11 
 
Az  átlátható  tájékoztatás  követelményének  abban  a  tekintetben  is  eleget  kell  tennie  az 
adatkezelőnek,  hogy  a  személyes  adatok  kezelésének  a  célja  és  jogalapja  a  tájékoztatóban 
egyértelműen kerüljön meghatározásra, tehát kerülni kell az elvont vagy kétértelmű kifejezések 
használatát. A WP260 számú iránymutatás az adatkezelők helytelen és bevált gyakorlataira is hoz 
példákat.12 
 
Fentiek  kapcsán  a  Hatóság  külön  felhívja  a  figyelmet  a  szálláshelyen  üzemeltetett 
kamerarendszerrel  kapcsolatos,  NAIH-5114-35/2022  számon  2022.  december  21-én  hozott 
határozatra:  
https://naih.hu/hatarozatok-vegzesek/file/660-szallashelyen-kameras-megfigyelorendszer-
uzemeltetese 
 
4.  Az  adatkezeléssel  kapcsolatos  (előzetes)  tájékoztatás  nem  azonos  az  adatvédelmi 
szabályzattal. A GDPR kifejezetten adatvédelmi szabályzat alkotási kötelezettséget nem ír elő 
az  adatkezelők  számára,  a  24.  cikk (2)  bekezdés  alapján  az  adatkezelőnek  akkor  kell  belső 
adatvédelmi szabályokat alkalmaznia – a személyes adatok védelmének biztosítása céljából 
megvalósított  technikai  és  szervezési  intézkedések  részeként  –  ha  ez  az  adatkezelési 
tevékenység  vonatkozásában  arányos.  Ennek  a  rendelkezésének  az  értelmezését  a  (78) 
preambulumbekezdés segíti. Ez alapján azt kell tehát az adatkezelőnek mérlegelnie, hogy a 
kezelt  adatok  mennyisége  és  köre  alapján  „arányosnak”  mutatkozik-e  adatvédelmi 
szabályzat  vagy  más  szabályrendszer 
folyamatleírás,  biztonsági 
szabályzat, titoktartási nyilatkozat) elkészítése. 
 
A  GDPR  nem  tartalmaz  speciális  előírásokat  arra  vonatkozóan,  hogy  a  szabályzatnak  milyen 
kötelező tartalmi elemei legyenek, az adatkezelő (adatfeldolgozó) felelőssége, hogy a szabályzat és 
az  alapján  kialakított  adatkezelési  gyakorlat  a  GDPR-ral  összhangban  legyen.  Ebben  tehát 
elsősorban  nem  a  GDPR  fogalom  meghatározásait,  alapelveit  kell  megismételni,  hanem  az 
adatkezelési  célok  mentén  szabályozni  az  adatkezelési  műveleteket, meghatározni  a kapcsolódó 
feladatokat és felelősségeket, az adatkezelés legfontosabb jellemzőit. 
 
Hangsúlyozandó,  hogy  a  Hatóság  nem  veheti  át  az  adatkezelő  adatkezelésért  fennálló 
felelősségét, következésképpen az adatkezeléssel kapcsolatos dokumentumokat a Hatóság 
nem véleményezi, nem engedélyezi, hanem az eljárásai során ellenőrzi. A GDPR 24. cikk (1) 

(például  utasítás, 

                                                 
10 A WP260 számú iránymutatás magyar nyelvű változata megtalálható a Hatóság honlapján, a https://www.naih.hu/edpb-
iranymutatasai hivatkozás alatt, illetve közvetlenül elérhető a https://www.naih.hu/files/wp260rev01_hu.pdf URL-en 
11 WP260 számú iránymutatás 8. pontja 
12 WP260 számú iránymutatás 12. pontja 

 

5 

bekezdése  alapján  az  adatkezelő  kötelezettsége,  hogy  az  adatkezelés  körülményeinek,  illetve 
kockázatának figyelembevételével megfelelő intézkedéseket hajtson végre annak érdekében, hogy 
az adatkezelés megfeleljen a GDPR előírásainak, és ezt bizonyítani is tudja.  
 
 
5.  A  beadványok kapcsán  röviden  ki kell  térni  az  adatvédelmi  hatásvizsgálat  elkészítése  és  az 
adatvédelmi tisztviselő kijelölése szükségességének kérdésére is: 

-  A GDPR 35. cikke értelmében az adatkezelést megelőzően hatásvizsgálatot kell lefolytatnia 
az  adatkezelőnek,  amennyiben  adatkezelése  valószínűsíthetően  magas  kockázattal  jár  a 
természetes  személyek  jogaira  és  szabadságaira  nézve.  A  Hatóság  közzétette  az 
adatkezelések  azon  jegyzékét,  amely  esetekben  a  hatásvizsgálat  elvégzése  kötelező. 
Tekintettel  arra,  hogy  a  szálláshely-szolgáltatáshoz  kapcsolódó  adatkezelések 
jellemzően  nem  járnak  magas  kockázattal  az  érintettek  jogaira  és  szabadságaira 
nézve,  a  szálláshely-szolgáltatóknak  jellemzően  nem  is  szükséges  adatvédelmi 
hatásvizsgálatot készíteniük.13   

-  A GDPR 37. cikk (1) bekezdése meghatározza, hogy mely esetekben kötelező adatvédelmi 
tisztviselőt kijelölnie az adatkezelőnek (és az adatfeldolgozónak). Szálláshely-szolgáltatást 
nyújtó magánszemélynek nem szükséges adatvédelmi tisztviselőt kijelölnie.    

tehát  nem  mentesíti  az  adatkezelőket  saját 

 
 
6.  A  Hatóság  közleménye  sem  jogszabálynak,  sem  egyéb  jogi  eszköznek  nem  tekinthető,  az 
normatív jelleggel, jogi erővel, illetve kötelező tartalommal nem rendelkezik. A Hatóság a tárgyban 
érkezett  beadványokban  rendelkezésre  bocsátott  információk  alapján  kialakított  jogértelmezése 
más  hatóságot,  a  bíróságot  és  az  adatkezelőt  nem  köti,  annak  csak  iránymutató  jellege  van.  A 
közlemény  kiadása 
jogi  álláspontjuk 
kialakításának szükségessége, illetve az adatkezelésért fennálló felelősség alól.  
 
 
Budapest, 2023. május 31. 
 
 
 
 
 
 
 

Dr. habil. Péterfalvi Attila 

c. egyetemi tanár  

elnök 

                                                 
13 A hatásvizsgálattal kapcsolatos részletes tájékoztató, illetve a hatásvizsgálati lista megtalálható a Hatóság weboldalán: 
https://www.naih.hu/hatasvizsgalat   

 

6 

