 
 
 
 
 
 
 
Αρ. Φακ.: 11.17.001.009.050 
 
 

Απόφαση 

Μη συμμόρφωση με Εντολή της Επιτρόπου Προστασίας Δεδομένων 

Προσωπικού Χαρακτήρα εντός ταχθείσας προθεσμίας 

 

Αναφέρομαι  στην  Εντολή  που  εξέδωσα  με  Απόφασή  μου  ημερομηνίας  21 
Φεβρουαρίου 2022, αναφορικά με παράπονο που υποβλήθηκε στο Γραφείο μου 
στις 26 Μαρτίου 2021, από τον κ. ΧΧΧ, εναντίον του κ. ΧΧΧ και του Ραδιοφωνικού 
Ιδρύματος Κύπρου (εφεξής το «ΡΙΚ»). Με βάση τα καθήκοντα και τις εξουσίες που 
μου  απονέμουν  τα  Άρθρα  57  και  58  του  Κανονισμού  (ΕΕ)  2016/679  για  την 
προστασία  των  φυσικών  προσώπων  έναντι  της  επεξεργασίας  των  δεδομένων 
προσωπικού χαρακτήρα και για την ελεύθερη κυκλοφορία των δεδομένων αυτών 
(εφεξής ο «Κανονισμός»), σημειώνω τα ακόλουθα: 

Περιστατικά της υπόθεσης  

2. 
Στην  κατάληξη  της  προαναφερθείσας  Απόφασης  μου,  απηύθυνα  Εντολή 
στο  ΡΙΚ  όπως  καταγράψει  διαδικασία  σχετική  με  την  εξέταση  παραπόνων  που 
αφορούν  επαγγελματικά  ζητήματα,  μη  πειθαρχικής  φύσεως,  σύμφωνη  με  τις 
διατάξεις του Κανονισμού, και την αποστείλει στο Γραφείο μου εντός 8 εβδομάδων 
από την λήψη της. 

Η  Απόφαση  παραδόθηκε δια  χειρός  στο ΡΙΚ  στις  21  Φεβρουαρίου  2022,  
3. 
και  σχετική  βεβαίωση  παραλαβής  της  προσκομίστηκε  στο  Γραφείο  μου  την  ίδια 
μέρα.  

Το  χρονικό  περιθώριο,  που  όρισα,  για  την  αποστολή  της  ζητηθείσας 
4. 
διαδικασίας  έληγε  στις  21  Απριλίου  2022.  Στις  21  Ιουνίου  2022,  εξέδωσα  Εκ 
Πρώτης Όψεως Απόφαση με θέμα την μη συμμόρφωση του ΡΙΚ με την πιο πάνω 
Εντολή  μου,  καθώς  μέχρι  την  εν  λόγω  ημερομηνία,  δεν  είχε  αποσταλεί  καμία 
διαδικασία  στο  Γραφείο  μου.  Με  την  Εκ  Πρώτης  Όψεως  Απόφαση  μου,  το  ΡΙΚ 
κλήθηκε  όπως  εντός  3  βδομάδων  υποβάλει  τους  λόγους  και  τις  θέσεις  που  θα 
πρέπει  να  λάβω  υπόψη  στο  πλαίσιο  και  για  σκοπούς  επιβολής  διοικητικής 
κύρωσης. 

 

 

Στις  22  Ιούνιου  2022,  ο  ΧΧΧ,  απέστειλε  επιστολή  με  την  οποία  με 
5. 
ενημέρωσε ότι έχει δώσει οδηγίες στον ΧΧΧ του ΡΙΚ όπως η ζητηθείσα διαδικασία 
ετοιμαστεί.  Την  1η  Ιουλίου  2022,  Λειτουργός  του  Γραφείου  μου  ενημέρωσε  τον 
ΧΧΧ, ότι πέραν της διαδικασίας, αναμένουμε επί της ουσίας τις θέσεις του ΡΙΚ, για 
τη μη συμμόρφωση του με την Εντολή μου. 

6. 
Στις 26 Ιουλίου 2022, το ΡΙΚ απέστειλε, εκπρόθεσμα, την διαδικασία που 
κατήρτισε  σχετικά  με  την  εξέταση  παραπόνων  που  αφορούν  επαγγελματικά 
ζητήματα μη Πειθαρχικής Φύσεως. Το ΡΙΚ δεν απέστειλε ποτέ τους λόγους και τις 
θέσεις  που  θεωρούσε  ότι  έπρεπε  να  λάβω  υπόψη  για  σκοπούς  επιβολής 
διοικητικής  κύρωσης,  δυνάμει  του  άρθρου  43  του  περί  των  Γενικών  Αρχών  του 
Διοικητικού Δικαίου Νόμου του 1999, Νόμος 158(Ι)/1999. 

Νομικό Πλαίσιο 

Πιο κάτω παραθέτω το Νομικό Πλαίσιο στο οποίο έχω στηρίξει το Σκεπτικό 

7. 
και την Κατάληξή μου. Οποιαδήποτε επισήμανση στο κείμενο είναι δική μου. 

Σύμφωνα με το Άρθρο 58 του Κανονισμού, «2. Κάθε αρχή ελέγχου διαθέτει 

8. 
όλες τις ακόλουθες διορθωτικές εξουσίες:  
α) να απευθύνει προειδοποιήσεις στον υπεύθυνο επεξεργασίας ή στον εκτελούντα 
την  επεξεργασία  ότι  σκοπούμενες  πράξεις  επεξεργασίας  είναι  πιθανόν  να 
παραβαίνουν διατάξεις του παρόντος κανονισμού,  
β) να απευθύνει επιπλήξεις στον υπεύθυνο επεξεργασίας ή στον εκτελούντα 
την  επεξεργασία  όταν  πράξεις  επεξεργασίας  έχουν  παραβεί  διατάξεις  του 
παρόντος κανονισμού,  
γ) να δίνει Εντολή στον υπεύθυνο επεξεργασίας ή στον εκτελούντα την επεξεργασία 
να  συμμορφώνεται  προς  τα  αιτήματα  του  υποκειμένου  των  δεδομένων  για  την 
άσκηση των δικαιωμάτων του σύμφωνα με τον παρόντα κανονισμό,  
δ)  να  δίνει  Εντολή  στον  υπεύθυνο  επεξεργασίας  ή  στον  εκτελούντα  την 
επεξεργασία  να  καθιστούν  τις  πράξεις  επεξεργασίας  σύμφωνες  με  τις 
διατάξεις του παρόντος κανονισμού, εάν χρειάζεται, με συγκεκριμένο τρόπο 
και εντός ορισμένης προθεσμίας,  
ε)  να  δίνει  Εντολή  στον  υπεύθυνο  επεξεργασίας  να  ανακοινώνει  την  παραβίαση 
δεδομένων προσωπικού χαρακτήρα στο υποκείμενο των δεδομένων,  
στ)  να  επιβάλλει  προσωρινό  ή  οριστικό  περιορισμό,  περιλαμβανομένης  της 
απαγόρευσης της επεξεργασίας,  
ζ) να δίνει Εντολή διόρθωσης ή διαγραφής δεδομένων προσωπικού χαρακτήρα ή 
περιορισμού  της  επεξεργασίας  δυνάμει  των  άρθρων  16,  17  και  18  και  Εντολή 
κοινοποίησης  των  ενεργειών  αυτών  σε  αποδέκτες  στους  οποίους  τα  δεδομένα 
προσωπικού χαρακτήρα γνωστοποιήθηκαν δυνάμει του άρθρου 17 παράγραφος 
2 και του άρθρου 19,  
η)  να  αποσύρει  την  πιστοποίηση  ή  να  διατάξει  τον  οργανισμό  πιστοποίησης  να 
αποσύρει ένα πιστοποιητικό εκδοθέν σύμφωνα με τα άρθρα 42 και 43 ή να διατάξει 

 

2 

τον οργανισμό πιστοποίησης να μην εκδώσει πιστοποίηση, εφόσον οι απαιτήσεις 
πιστοποίησης δεν πληρούνται ή δεν πληρούνται πλέον,  
θ) να επιβάλλει διοικητικό πρόστιμο δυνάμει του άρθρου 83, επιπλέον ή αντί 
των  μέτρων  που  αναφέρονται  στην  παρούσα  παράγραφο,  ανάλογα  με  τις 
περιστάσεις κάθε μεμονωμένης περίπτωσης,  
ι) να δίνει Εντολή για αναστολή της κυκλοφορίας δεδομένων σε αποδέκτη σε τρίτη 
χώρα ή σε διεθνή οργανισμό.» 

Σύμφωνα με το Άρθρο 83 του Κανονισμού,  

Τα  διοικητικά  πρόστιμα,  ανάλογα  με 

9. 
«1.  Κάθε  εποπτική  αρχή  μεριμνά  ώστε  η  επιβολή  διοικητικών  προστίμων 
σύμφωνα με το παρόν άρθρο έναντι παραβάσεων του παρόντος κανονισμού που 
αναφέρονται στις παραγράφους 4, 5 και 6 να είναι για κάθε μεμονωμένη περίπτωση 
αποτελεσματική, αναλογική και αποτρεπτική.  
2. 
τις  περιστάσεις  κάθε 
μεμονωμένης  περίπτωσης,  επιβάλλονται  επιπρόσθετα  ή  αντί  των  μέτρων 
που  αναφέρονται  στο  άρθρο  58  παράγραφος  2  στοιχεία  α)  έως  η)  και  στο 
άρθρο  58  παράγραφος  2  στοιχείο  ι).  Κατά  τη  λήψη  απόφασης  σχετικά  με  την 
επιβολή  διοικητικού  προστίμου,  καθώς  και  σχετικά  με  το  ύψος  του  διοικητικού 
προστίμου  για  κάθε  μεμονωμένη  περίπτωση,  λαμβάνονται  δεόντως  υπόψη  τα 
ακόλουθα:  
α)  η  φύση,  η  βαρύτητα  και  η  διάρκεια  της  παράβασης,  λαμβάνοντας  υπόψη  τη 
φύση,  την  έκταση  ή  το  σκοπό  της  σχετικής  επεξεργασίας,  καθώς  και  τον  αριθμό 
των υποκειμένων των δεδομένων που έθιξε η παράβαση και το βαθμό ζημίας που 
υπέστησαν,  
β) ο δόλος ή η αμέλεια που προκάλεσε την παράβαση,  
γ)  οποιεσδήποτε  ενέργειες  στις  οποίες  προέβη  ο  υπεύθυνος  επεξεργασίας  ή  ο 
εκτελών την επεξεργασία για να μετριάσει τη ζημία που υπέστησαν τα υποκείμενα 
των δεδομένων,  
δ)  ο  βαθμός  ευθύνης  του  υπευθύνου  επεξεργασίας  ή  του  εκτελούντος  την 
επεξεργασία,  λαμβάνοντας  υπόψη  τα  τεχνικά  και  οργανωτικά  μέτρα  που 
εφαρμόζουν δυνάμει των άρθρων 25 και 32,  
ε) τυχόν σχετικές προηγούμενες παραβάσεις του υπευθύνου επεξεργασίας ή του 
εκτελούντος την επεξεργασία,  
στ)  ο  βαθμός  συνεργασίας  με  την  αρχή  ελέγχου  για  την  επανόρθωση  της 
παράβασης και τον περιορισμό των πιθανών δυσμενών επιπτώσεών της,  
ζ) οι κατηγορίες δεδομένων προσωπικού χαρακτήρα που επηρεάζει η παράβαση,  
η)  ο  τρόπος  με  τον  οποίο  η  εποπτική  αρχή  πληροφορήθηκε  την  παράβαση, 
ειδικότερα  εάν  και  κατά  πόσο  ο  υπεύθυνος  επεξεργασίας  ή  ο  εκτελών  την 
επεξεργασία κοινοποίησε την παράβαση,  
θ)  σε  περίπτωση  που  διατάχθηκε  προηγουμένως  η  λήψη  των  μέτρων  που 
αναφέρονται  στο  άρθρο  58  παράγραφος  2  κατά  του  εμπλεκόμενου  υπευθύνου 

 

3 

επεξεργασίας ή του εκτελούντος την επεξεργασία σχετικά με το ίδιο αντικείμενο, η 
συμμόρφωση με τα εν λόγω μέτρα,  
ι)  η  τήρηση  εγκεκριμένων  κωδίκων  δεοντολογίας  σύμφωνα  με  το  άρθρο  40  ή 
εγκεκριμένων μηχανισμών πιστοποίησης σύμφωνα με το άρθρο 42 και  
ια)  κάθε  άλλο  επιβαρυντικό  ή  ελαφρυντικό  στοιχείο  που  προκύπτει  από  τις 
περιστάσεις  της  συγκεκριμένης  περίπτωσης,  όπως  τα  οικονομικά  οφέλη  που 
αποκομίστηκαν  ή  ζημιών  που  αποφεύχθηκαν,  άμεσα  ή  έμμεσα,  από  την 
παράβαση. 
3. 
Σε περίπτωση που ο υπεύθυνος επεξεργασίας ή ο εκτελών την επεξεργασία, 
για  τις  ίδιες  ή  για  συνδεδεμένες  πράξεις  επεξεργασίας,  παραβιάζει  αρκετές 
διατάξεις του παρόντος κανονισμού, το συνολικό ύψος του διοικητικού προστίμου 
δεν υπερβαίνει το ποσό που ορίζεται για τη βαρύτερη παράβαση.  
4. Παραβάσεις των ακόλουθων διατάξεων επισύρουν, σύμφωνα με την παράγραφο 
2, διοικητικά πρόστιμα έως 10 000 000 EUR ή, σε περίπτωση επιχειρήσεων, έως 
το 2 % του συνολικού παγκόσμιου ετήσιου κύκλου εργασιών του προηγούμενου 
οικονομικού έτους, ανάλογα με το ποιο είναι υψηλότερο:  
α)  οι  υποχρεώσεις  του  υπευθύνου  επεξεργασίας  και  του  εκτελούντος  την 
επεξεργασία σύμφωνα με τα άρθρα 8, 11, 25 έως 39 και 42 και 43,  
β) οι υποχρεώσεις του φορέα πιστοποίησης σύμφωνα με τα άρθρα 42 και 43,  
γ)  οι  υποχρεώσεις  του  φορέα  παρακολούθησης  σύμφωνα  με  το  άρθρο  41 
παράγραφος 4.  
5. Παραβάσεις των ακόλουθων διατάξεων επισύρουν, σύμφωνα με την παράγραφο 
2, διοικητικά πρόστιμα έως 20 000 000 EUR ή, σε περίπτωση επιχειρήσεων, έως 
το 4 % του συνολικού παγκόσμιου ετήσιου κύκλου εργασιών του προηγούμενου 
οικονομικού έτους, ανάλογα με το ποιο είναι υψηλότερο:  
α)  οι  βασικές  αρχές  για  την  επεξεργασία,  περιλαμβανομένων  των  όρων  που 
ισχύουν για την έγκριση, σύμφωνα με τα άρθρα 5, 6, 7 και 9,  
β) τα δικαιώματα των υποκειμένων των δεδομένων σύμφωνα με τα άρθρα 12 έως 
22,  
γ) η διαβίβαση δεδομένων προσωπικού χαρακτήρα σε αποδέκτη σε τρίτη χώρα ή 
σε διεθνή οργανισμό σύμφωνα με τα άρθρα 44 έως 49,  
δ) οποιεσδήποτε υποχρεώσεις σύμφωνα με το δίκαιο του κράτους μέλους οι οποίες 
θεσπίζονται δυνάμει του κεφαλαίου IX,  
ε)  μη  συμμόρφωση  προς  εντολή  ή  προς  προσωρινό  ή  οριστικό  περιορισμό  της 
επεξεργασίας  ή  προς  αναστολή  της  κυκλοφορίας  δεδομένων  που  επιβάλλει  η 
εποπτική αρχή δυνάμει του άρθρου 58 παράγραφος 2 ή μη παροχή πρόσβασης 
κατά παράβαση του άρθρου 58 παράγραφος 1. 
6. Η μη συμμόρφωση προς Εντολή της εποπτικής αρχής όπως αναφέρεται 
στο άρθρο 58 παράγραφος 2 επισύρει, σύμφωνα με την παράγραφο 2 του 
παρόντος άρθρου, διοικητικά πρόστιμα έως 20 000 000 EUR ή, σε περίπτωση 
επιχειρήσεων,  έως  το 4  %  του  συνολικού  παγκόσμιου  ετήσιου  κύκλου  εργασιών 
του προηγούμενου οικονομικού έτους, ανάλογα με το ποιο είναι υψηλότερο. 

 

4 

7. Με την επιφύλαξη των διορθωτικών εξουσιών των εποπτικών αρχών σύμφωνα 
με το άρθρο 58 παράγραφος 2, κάθε κράτος μέλος δύναται να καθορίζει τους 
κανόνες  για  το  εάν  και  σε  ποιο  βαθμό  διοικητικά  πρόστιμα  μπορεί  να 
επιβάλλονται σε δημόσιες αρχές και φορείς που έχουν συσταθεί στο εν λόγω 
κράτος μέλος.» 
 
10. 
Σύμφωνα  με  το  άρθρο  32  του  Μέρους  Χ,  των  περί  της  Προστασίας  των 
Φυσικών  Προσώπων  Έναντι  της  Επεξεργασίας  των  Δεδομένων  Προσωπικού 
Χαρακτήρα  και  της  Ελεύθερης  Κυκλοφορίας  των  Δεδομένων  αυτών  Νόμοι  του 
2018 και 2022 (εφεξής ο «Νόμος 125(Ι)/2018»):  
«32.-(1) Τηρουμένων των διατάξεων του άρθρου 83 του Κανονισμού, ο Επίτροπος 
επιβάλλει διοικητικό πρόστιμο. 
(2)  Σε  περίπτωση  παράλειψης  πληρωμής  του  αναφερόμενου  στο  εδάφιο  (1) 
διοικητικού  προστίμου,  αυτό  εισπράττεται  ως  αστικό  χρέος  οφειλόμενο  στη 
Δημοκρατία. 
(3) Διοικητικό πρόστιμο που επιβάλλεται σε δημόσια αρχή ή δημόσιο φορέα 
και  αφορά  σε  δραστηριότητες  μη  κερδοσκοπικής  φύσεως,  δεν  δύναται  να 
υπερβαίνει τις διακόσιες χιλιάδες ευρώ (€200.000).» 
 
Σκεπτικό 

11.  Ως  είχε  αναφερθεί από  το  ΡΙΚ,  σύμφωνα  με  εσωτερική διαδικασία  του,  η 
διοίκησή  του  επέτρεπε  την  κοινοποίηση/προώθηση  μηνυμάτων,  ενδοτμηματικά, 
από προϊσταμένους τμημάτων, όταν αυτά αφορούσαν αδιαβάθμητες πληροφορίες 
ή  πληροφορίες  με  επίπεδο  διαβάθμισης  «Περιορισμένης  χρήσης».  Όπως  είχε 
επεξηγηθεί, η συγκεκριμένη διαδικασία δεν ήταν καταγεγραμμένη. 

Το  ΡΙΚ  καθορίζοντας  το  σκοπό  και  τον  τρόπο  επεξεργασίας  των 
12. 
προσωπικών  δεδομένων  που  περιλαμβάνονται  στα  εσωτερικά  σημειώματα/ 
μηνύματα  που  αφορούν  στην  εξέταση  επαγγελματικών  ζητημάτων  συνιστά  τον 
υπεύθυνο επεξεργασίας. 

13.  Όπως  είχα  επεξηγήσει  στο  Σκεπτικό  της  σχετικής  με  το  παράπονο 
Απόφασής μου, ημερ. 21 Φεβρουαρίου 2022, εσωτερικά σημειώματα/ μηνύματα, 
τα  οποία  περιέχουν  προσωπικά  δεδομένα,  πρέπει  να  τυγχάνουν  επεξεργασίας 
βάσει  του  Κανονισμού  και  να  κρίνεται  κατά  περίπτωση  η  οποιαδήποτε 
κοινοποίησή τους.  

14.  Όπως είχα αναφέρει, το ΡΙΚ, ως υπεύθυνος επεξεργασίας, έχει ευθύνη να 
ευαισθητοποιεί,  να  ενημερώνει  και  να  εκπαιδεύει  κατάλληλα  το  προσωπικό  του 
όσον αφορά στις πρόνοιες του Κανονισμού. Οι καταγεγραμμένες διαδικασίες που 
καθορίζουν τους τρόπους επεξεργασίας είναι απαραίτητες για την ενημέρωση και 
σωστή  εκπαίδευση  του  προσωπικού.  Επίσης,  οι  διαδικασίες  είναι,  ως  είχα 

 

5 

επισημάνει, ένα σημαντικό μέτρο με το οποίο ο υπεύθυνος επεξεργασίας μπορεί 
να αποδείξει τη συμμόρφωσή του με τις πρόνοιες του Κανονισμού. 

15.  Ως  εκ  τούτου  στην  Απόφασή  μου  ημερομηνίας  21  Φεβρουαρίου  2022, 
δυνάμει των εξουσιών μου όπως αυτές ορίζονται στο Άρθρο 58 του Κανονισμού,  
κατέληξα στην έκδοση Εντολής, βάσει της οποίας το ΡΙΚ θα έπρεπε να καταγράψει 
διαδικασία  σχετική  με  την  εξέταση  παραπόνων  που  αφορούν  επαγγελματικά 
ζητήματα,  μη  πειθαρχικής  φύσεως,  την  οποία  και  θα  έπρεπε  να  αποστείλει  στο 
Γραφείο μου εντός 8 εβδομάδων. 

16.  Ως έχω σημειώσει και στα Γεγονότα της παρούσας, η χρονική περίοδος που 
δόθηκε  στο  ΡΙΚ  για  την  προετοιμασία  και  αποστολή  της  σχετικής  διαδικασίας 
παρήλθε και δεν έλαβα οτιδήποτε σχετικό. Ούτε και έλαβα οποιοδήποτε αίτημα για 
παράταση  της  δοθείσας  χρονικής  περιόδου  ή/και  οποιαδήποτε  ενημέρωση  για 
τους  λόγους  που  το  ΡΙΚ  δεν  είχε,  πριν  την  έκδοση  της  Εκ  Πρώτης  Όψεως 
Απόφασης μου ημερομηνίας 21 Ιουνίου 2022, ανταποκριθεί.  

17.  Μετά την έκδοση της Εκ Πρώτης Όψεως Απόφασης μου ημερομηνίας 21 
Ιουνίου 2022, το ΡΙΚ απέστειλε, εκπρόθεσμα, την ζητηθείσα διαδικασία.  Σημειώνω 
ότι,  παρ’  όλο  που  η  διαδικασία  είναι  εκπρόθεσμη  θα  αξιολογηθεί  και  σχετικές 
εισηγήσεις μου θα αποσταλούν στο ΡΙΚ για επικαιροποίηση ή/και διόρθωσή της, 
ανεξάρτητα της εν λόγω Απόφασης.  

Κατάληξη 
 
18.  Λαμβάνοντας υπόψιν ότι το ΡΙΚ δεν υπέβαλε οιαδήποτε νεότερα στοιχεία 
στην  υπεράσπισή  του,  αλλά  ούτε  και  έθεσε  ενώπιον  μου  οποιοδήποτε  λόγο  ή 
μετριαστικό παράγοντα σχετικά με την επιβολή διοικητικής κύρωσης και, 
 
εκτιμώντας, την κατάληξη στην Εκ Πρώτης Όψεως Απόφαση μου ημερομηνίας 21 
Ιουνίου  2022,  όπως  επίσης  το  Νομικό  πλαίσιο  και  το  Σκεπτικό  στην  παρούσα 
Απόφαση,  
 
διαπιστώνω ότι το ΡΙΚ δεν συμμορφώθηκε εντός της ταχθείσας προθεσμίας 
με την Εντολή μου, ημερομηνίας 21 Φεβρουαρίου 2022, η οποία είχε εκδοθεί 
βάσει των διατάξεων του Άρθρου 58(2) του Κανονισμού.  
 
19.  Βάσει  των  προνοιών  του  Άρθρου  83  του  Κανονισμού,  στο  μέτρο  που 
εφαρμόζονται  στη  συγκεκριμένη  περίπτωση,  λαμβάνω  υπόψιν  τους  πιο  κάτω 
μετριαστικούς (1)-(3) και επιβαρυντικούς (4) παράγοντες: 
(1) 
ημερομηνίας 21 Φεβρουαρίου 2022,  
(2) 
(3) 

την μη ύπαρξη άλλης, προηγούμενης, παράβασης από πλευράς του ΡΙΚ, 
την ανυπαρξία δόλου ή πρόθεσης παράβασης εκ μέρους του ΡΙΚ, 

το  γεγονός  ότι  το  ΡΙΚ  εν  τέλει  συμμορφώθηκε  με  την  Εντολή  μου 

 

6 

το  γεγονός  ότι  το  ΡΙΚ  δεν  ανταποκρίθηκε  στην  Εντολή  μου  εντός  της 
(4)  
ταχθείσας προθεσμίας, αλλά χρειάστηκε να εκδοθεί Εκ Πρώτης Όψεως Απόφαση 
από μέρους μου για την κατάρτιση εν τέλει της διαδικασίας. 
 
20.  Ασκώντας  τις διορθωτικές  εξουσίες  που μου απονέμει  το  Άρθρο 58(2)(β) 
του Κανονισμού, 
 
Αποφάσισα,  
κατά  την  κρίση  μου  και  τηρουμένων  των  ανωτέρω  διατάξεων,  να  απευθύνω 
Επίπληξη στο ΡΙΚ, για την μη συμμόρφωση του, εντός της ταχθείσας προθεσμίας, 
με την Εντολή μου, ημερομηνίας 21 Φεβρουαρίου 2022. 
 
 
 
 
 
 
 
Ειρήνη Λοϊζίδου Νικολαΐδου                                   Λευκωσία, 7 Σεπτεμβρίου 2022 
Επίτροπος Προστασίας Δεδομένων  
Προσωπικού Χαρακτήρα 
 

 

 

7 

