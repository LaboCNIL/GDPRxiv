 
 
 
 
 
 
 
 
Αρ. Φακ.: 11.17.001.008.213 

 
 12 Ιανουαρίου, 2022  
 
 

 
ΜΕ ΤΟ ΧΕΡΙ 

Απόφαση 

Καταγραφή αριθμού δελτίου ταυτότητας ή/και διαβατηρίου  

παραλήπτη αντικειμένου 

εξής  η  Καθ’  ης 

 
Σε συνέχεια της μεταξύ μας αλληλογραφίας που λήγει με την επιστολή της ACS Air 
Courier  Services  (Cyprus)  Ltd  ημερ.  13  Δεκεμβρίου,  2021  και  κατόπιν  διερεύνησης 
του  παραπόνου  υπ’  αριθμό  φακέλου  11.17.001.008.213,  έχουν  διαφανεί  τα 
ακόλουθα: 
  
Περιστατικά υπόθεσης: 
  
2.   Την  27  Νοεμβρίου,  2020,  υποβλήθηκε  καταγγελία  στο  Γραφείο  μου  από  την 
ΧΧΧΧΧ  (στο  εξής  η  Καταγγέλλουσα),  αναφορικά  με  το  θέμα  καταγραφής  και 
αρχειοθέτησης  του  αριθμού  της  πολιτικής  της  ταυτότητας  από  κατάστημα  της 
εταιρείας ACS Air Courier Services (Cyprus) Ltd (στο 
την 
καταγγελία). 
  
2.1   Σύμφωνα  με  το  παράπονο  της,  η  Καταγγέλλουσα  μετέβηκε  στο  κεντρικό 
κατάστημα  της  Καθ’  ης  την  καταγγελία  στη  Λάρνακα  για  να  παραλάβει  πακέτο  και 
αντί  να  γίνει  η  ταυτοποίηση  της  με  τον  αριθμό  αποστολής  ή/και  με  επίδειξη 
ταυτότητας,  η  Καθ’  ης  την  καταγγελία  κατέγραψε  και  αρχειοθέτησε  τον  αριθμό  της 
πολιτικής  της  ταυτότητας.   Η  Καταγγέλλουσα  θεώρησε  υπερβολική  και  απαράδεκτη 
την  ενέργεια  της  Καθ’  ης  την  καταγγελία,  θεωρώντας  ότι  θα  ήταν  εφικτή  η 
ταυτοποίηση  της  με  την  απλή  παρουσίαση  της  ταυτότητας  της.  Ως  εκ  τούτου 
αποτάθηκε  γραπτώς  στην  Καθ’  ης  την  καταγγελία  ζητώντας  τον  λόγο  της  εν  λόγω 
πρακτικής,  όμως  η  απάντηση  η  οποία  της  δόθηκε  δεν  την  βρήκε  ικανοποιητική,  γι’ 
αυτό και προέβη σε καταγγελία στο Γραφείο μου. 
  
2.2    Το Γραφείο μου απέστειλε επιστολή προς την Καθ’ ης την καταγγελία, θέτοντας 
υπόψιν  της  την  θέση  της  Καταγγέλλουσας,  τις  βασικές  αρχές  που  διέπουν 
την   επεξεργασία  δεδομένων  προσωπικού  χαρακτήρα  ως  αυτές  αναφέρονται  στον 
ΓΚΠΔ  2016/679,  καθώς  και  τις  προϋποθέσεις  υπό  τις  οποίες    μία  επεξεργασία 
κρίνεται νόμιμη (Άρθρα 5 και 6 του ΓΚΠΔ 2016/679), εκφράζοντας την άποψη ότι η 
καταγραφή  του  δελτίου  ταυτότητας  ή  οποιουδήποτε  άλλου  στοιχείου  είναι 
υπερβολική  και  αντιβαίνει  στις  Αρχές  της  Νομιμότητας  και  της  Αναλογικότητας  / 

 

1 

Ελαχιστοποίησης  των  δεδομένων,    ενώ  η  απλή  παρουσίαση  του  αριθμού  δελτίου 
ταυτότητας από τον  πελάτη, για σκοπούς επιβεβαίωσης στοιχείων του, είναι θεμιτή. 
Κλήθηκε  η  Καθ’  ης  την  καταγγελία  όπως  προβεί  σε  αλλαγή  της  πρακτικής  που 
ακολουθεί. 
  
2.3   Η  Καθ’  ης  την  καταγγελία  απάντησε  ότι  σύμφωνα  με  τις  διαδικασίες  και  την 
πολιτική  της  εταιρείας,  η  καταχώριση  του  αριθμού  της  πολιτικής  ταυτότητας  του 
παραλήπτη κρίνεται  απαραίτητη,  καθώς  η  απλή  και  μόνο  επίδειξη  στον 
υπάλληλο  του  καταστήματος  δεν  μπορεί  να  αποτελέσει  αποδεικτικό  στοιχείο 
στο μέλλον για την ταυτοπροσωπία του παραλήπτη. Ο αριθμός της πολιτικής 
ταυτότητας ή διαβατηρίου, των παραληπτών αποστολών από τα καταστήματα 
της  εταιρείας,  καταχωρείται  στο  σύστημα  εντοπισμού  και  παρακολούθησης 
αποστολών  (ΕΣΠΕΤΑ)  της  εταιρείας  σε  κρυπτογραφημένη  μορφή,  ενώ 
πρόσβαση  έχει  μόνο  ο  υπεύθυνος  ασφάλειας  της  εταιρείας.   Υπάρχουν 
περιπτώσεις  στις  οποίες  ο  κανόνας  κάμπτεται,  δεδομένου  ότι  έχει  ήδη 
επιτευχθεί  ταυτοπροσωπία,  π.χ.  ενός  τακτικού  πελάτη  ο  οποίος  έχει  ήδη 
ταυτοποιηθεί. Στην  περίπτωση  που  παραλήπτης  ζητήσει  διαγραφή  του  αριθμού 
ταυτότητας,  αυτό  γίνεται  άμεσα  όπως  είχε  γίνει  και  στην  περίπτωση  της 
Καταγγέλλουσας. 
  
2.4   Ενόψει  της  ανωτέρω  απάντησης,  ζητήθηκε  από  την  Καθ’  ης  την  καταγγελία 
όπως  υποδείξει  την  νομική  βάση  για  την  αναγκαιότητα  καταγραφής  του  αριθμού 
δελτίου  ταυτότητας  ή  διαβατηρίου  των  παραληπτών  αποστολών  από  τα 
καταστήματα  της  εταιρείας.  Η  Καθ’  ης  την  καταγγελία  παρέπεμψε  το  Γραφείο  μου 
στη Δήλωση Απορρήτου, ως αυτή ήταν αναρτημένη στην ιστοσελίδα της, στην οποία 
ως  ανέφεραν  βρίσκονταν  οι  λόγοι  και  διαδικασίες  καταγραφής  του  δελτίου 
ταυτότητας των παραληπτών αποστολών που παραδίδονται από τα γραφεία τους. 
  
2.5   Το  Γραφείο  μου  επικοινώνησε  ξανά  με  την  Καθ’  ης  την  καταγγελία,  θέτοντας 
υπόψιν  τις  υποχρεώσεις  της  με  βάση  το  Άρθρο 43  του  περί  Γενικών  Αρχών  του 
Διοικητικού  Δικαίου  Νόμου  του  1999,  Ν.158(Ι)/1999,  αλλά  και  των   Άρθρων  31, 
39.1(δ)  και  (ε)  και  58(4)  του  ΓΚΠΔ  2016/679,  όπως  αναφέρει  γραπτώς  τις  θέσεις 
της   σε  σχέση  με  τη  νομική  βάση  στην  οποία  στηρίζει  την  καταγραφή  του  αριθμού 
δελτίου ταυτότητας ή διαβατηρίου παραλήπτη. 
  
2.5.1   Τέθηκε  επίσης  υπόψιν  της  Καθ’  ης  την  καταγγελία,  ότι  οι  νομικές  βάσεις  οι 
οποίες  αναφέρονταν  στη  Δήλωση  Απορρήτου,  σε  σχέση  με  την  παραλαβή 
αντικειμένων, συνοψίζονταν ως ακολούθως: 
(α)  εκτέλεση σύμβασης μεταξύ της εταιρείας και του πελάτη (Άρθρο 6.1(β) του ΓΚΠΔ 

2016/679), 

(β)  διαφύλαξη  και  προστασία  των  έννομων  συμφερόντων  της  εταιρείας  και  του 

πελάτη (βλ. Άρθρο 6.1(ε)1 του ΓΚΠΔ 2016/679),  

(γ)  συμμόρφωση με υποχρεώσεις που επιβάλλονται από νόμους, όπως π.χ. ο περί 
ηλεκτρονικών  επικοινωνιών  και  ταχυδρομείων  (Άρθρο  6.1(γ)  του  ΓΚΠΔ 
2016/679), και 

(δ)  η συγκατάθεση (Άρθρο 6.1(α) του ΓΚΠΔ 2016/679). 
  

                                                           
1 Πρόκειται περί τυπογραφικού λάθους. Το ορθό άρθρο προστασίας των έννομων συμφερόντων, είναι το 
Άρθρο 6.1(στ).  

 

2 

2.5.2   Σε  σχέση  με  το  (α)  ανωτέρω,  δεν  είχε  προσκομίσει  οποιοδήποτε  δείγμα 
σύμβασης  η  οποία  να  υπογράφεται  μεταξύ  της  εταιρείας  και  του  πελάτη  και  να 
εμπεριέχει  τον  όρο  για  την  αναγκαιότητα  καταγραφής  δελτίου  ταυτότητας  ή 
διαβατηρίου  του  παραλήπτη  αντικειμένου.   Σε  σχέση  με  το  (β)  ανωτέρω,  δεν  είχε 
δικαιολογήσει γιατί το δικαίωμα της εταιρείας υπερέχει του δικαιώματος προστασίας 
των δεδομένων προσωπικού χαρακτήρα του υποκειμένου των δεδομένων. Δεν είχε 
επίσης  δικαιολογήσει  ποιο  έννομο  συμφέρον  του  πελάτη  διαφυλάττεται  και  εάν  θα 
μπορούσε να διαφυλαχθεί και χωρίς την καταγραφή του αριθμού δελτίου ταυτότητας 
ή  διαβατηρίου  του  παραλήπτη  αντικειμένου.  Σε  σχέση  με  το  (γ)  ανωτέρω,  δεν  είχε 
παραπέμψει  σε  συγκεκριμένη  σχετική  πρόνοια  του  Νόμου  που  να  υποδεικνύει  την 
αναγκαιότητα  καταγραφής  του  αριθμού  δελτίου  ταυτότητας  ή  διαβατηρίου  του 
παραλήπτη αντικειμένου.  Τέλος, σε σχέση με το (δ) ανωτέρω, δεν είχε διευκρινίσει 
εάν όντως ίσχυε στην  παρούσα περίπτωση.   Δόθηκε ακόμη μία ευκαιρία στην Καθ’ 
ης  την  καταγγελία  όπως  θέσει  τις  δικές  τις  θέσεις/απόψεις  επί  της  καταγγελίας, 
προτού καταλήξω σε Απόφαση. 
  
2.6  Η Καθ’ ης την καταγγελία, με επιστολή της ημερ.  27 Σεπτεμβρίου, 2021 και σε 
συνέχεια της προηγούμενης της θέσης, διευκρίνισε τα ακόλουθα: 
(α)    Η  καταχώριση  του  αριθμού  δελτίου  ταυτότητας  ή  διαβατηρίου  του 
παραλήπτη 
παράδοσης 
εγγράφων/δεμάτων  από  τα  καταστήματα  της  εταιρείας  και  ισχύει  μόνο  για 
όσες  αποστολές  παραδίδονται  χωρίς  την  υπηρεσία  είσπραξης 
αντικαταβολής (cash on delivery).  

περιπτώσεις 

απαραίτητη 

κρίνεται 

στις 

(β)    Νομική  βάση  στην  οποία  στηρίζεται  η  εν  λόγω  καταγραφή,  αποτελεί  το 
Άρθρο  6.1(στ)  του  ΓΚΠΔ  2016/679.    Η  Καθ’  ης  την  καταγγελία  επιδιώκει 
κυρίως την διατήρηση της ομαλής λειτουργίας της καθώς και την ασφάλεια των 
πελατών  και  εργαζομένων  της.  Συγκεκριμένα  με  την  ταυτοποίηση  του 
παραλήπτη,  μέσω  της  καταχώρησης  του  δελτίου  ταυτότητας  ή  διαβατηρίου, 
επιτυγχάνεται  ασφαλής  παράδοση  σύμφωνα  με  τις  οδηγίες  του 
αποστολέα/πελάτη.  Ταυτόχρονα διασφαλίζονται τα συμφέροντα της εταιρείας 
στα πλαίσια προετοιμασίας δικαστικών διαδικασιών ή/και διεκδίκησης νομικών 
αξιώσεων  που  μπορούν  να  προκύψουν  από  παράδοση  σε  λανθασμένο 
παραλήπτη  ή  και  άγνωστο  παραλήπτη.  Εκ  των  υστέρων  εάν  ζητηθεί  να 
αποδείξουν  σε  ποιο  άτομο  έχουν  παραδώσει  μία  αποστολή,  με  μόνο  το 
όνομα  και  κινητό  τηλέφωνο,  δεν  είναι  αρκετό  για  να  εντοπιστεί  καθώς 
στα  καρτοκινητά  δεν  μπορεί  ούτε  η  αστυνομία  να  εντοπίσει  τους 
ιδιοκτήτες.  

(γ)    Η  καταγραφή  καταχωρείται  στο  σύστημα  εντοπισμού  και  παρακολούθησης 

αποστολών της εταιρείας (track & trace) σε κρυπτογραφημένη μορφή.  

(δ)    Πρόσβαση  στα  δεδομένα  έχει  αποκλειστικά  ο  υπεύθυνος  ασφαλείας  της 

εταιρείας.  

(ε)    Η  καταγραφή  διατηρείται  για  περίοδο  6  μηνών,  από  την  ημερομηνία 
παραλαβής των εγγράφων/δεμάτων, χρόνος ο οποίος θεωρείται εύλογος προς 
διαφύλαξη των πιο πάνω έννομων συμφερόντων της εταιρείας και πελατών. Ως 
εκ  τούτου,  δεν  θίγονται  σοβαρά  θεμελιώδη  δικαιώματα  και  ελευθερίες  του 
υποκειμένου των δεδομένων.  

  

 

3 

2.7  Την 1η Νοεμβρίου, 2021, το Γραφείο μου απέστειλε ερώτημα προς το Γραφείο 
του  Επιτρόπου  Ρυθμίσεως  Ηλεκτρονικών  Επικοινωνιών  και  Ταχυδρομείων 
(ΓΕΡΗΕΤ)  ζητώντας  τις  θέσεις  του  αναφορικά  με  τις  πρόνοιες  του άρθρου  6(1)(α) 
και  (β)  της  Κ.Δ.Π.  569/2014 και  του  άρθρου 130(1)(ε)  του  Ν.112(Ι)/2004,  αφού 
σύμφωνα  με  το  άρθρο  6(1)(α)  και  (β)  της  Κ.Δ.Π.  569/2014,  οι  παροχείς 
ταχυδρομικών υπηρεσιών οφείλουν να τηρούν τους Γενικούς Όρους της άδειας τους 
και ειδικότερα να συμμορφώνονται με τις βασικές απαιτήσεις παροχής ταχυδρομικών 
υπηρεσιών,  μεταξύ  άλλων,  και  για  την  προστασία  των  δεδομένων.  Ρωτήσαμε  κατά 
πόσον  η  αναφορά  σε  «προστασία  των  δεδομένων»  στην Κ.Δ.Π.  569/2014 έχει  την 
ίδια  ερμηνεία  με  την  «προστασία  δεδομένων  προσωπικού  χαρακτήρα»  ως  αυτή 
αναφέρεται στο άρθρο 130(1)(ε) του Ν. 112(Ι)/2004. 
  
2.7.1  Ρωτήθηκε επίσης το Γραφείο του ΓΕΡΗΕΤ όπως προσδιορίσει τι περιλαμβάνει 
ο  όρος  «στοιχεία»  του άρθρου  6(2)(δ)  της  Κ.Δ.Π.  569/2014,  το  οποίο  αναφέρεται 
στην  ύπαρξη  συστήματος  παρακολούθησης  και  εντοπισμού  ταχυδρομικών 
αντικειμένων  (track and trace)  στο  οποίο,  μεταξύ  άλλων,  θα  πρέπει  να  υπάρχουν 
καταγεγραμμένα τα στοιχεία αποστολέα και παραλήπτη του αντικειμένου. 
  
2.8  Το Γραφείο του ΓΕΡΗΕΤ απάντησε, μεταξύ άλλων, ότι η ερμηνεία τους είναι ότι 
η «προστασία δεδομένων» που αναφέρεται στο Άρθρο 6(1)(α) και (β), αφορά στην 
προστασία  δεδομένων  προσωπικού  χαρακτήρα  και  την  προστασία  της  ιδιωτικής 
ζωής,  σύμφωνα  με  τα Άρθρα  4  και  130(1)(ε)  του  Νόμου  112(Ι)/2004.   Ανέφερε 
επίσης  ότι  για  τα  απλά/συνήθη  ταχυδρομικά  αντικείμενα  και  αντικείμενα 
αλληλογραφίας,  δεν  απαιτούνται  οποιαδήποτε  στοιχεία  που  αφορούν  στον 
αποστολέα,  αλλά  απαιτούνται  τα  στοιχεία  του  παραλήπτη.  Τα  στοιχεία  του 
παραλήπτη  που  απαιτούνται  είναι  το  όνομα  και  η  διεύθυνση  του.  Για  τα 
ταχυδρομικά  αντικείμενα  τα  οποία  φέρουν  σύστημα  παρακολούθησης  και 
εντοπισμού, όπου απαιτούνται τόσο τα στοιχεία του παραλήπτη αλλά και του 
αποστολέα, 
το  όνομα  και  η 
διεύθυνση.   Επιπρόσθετα,  αναγράφεται  και  το  τηλέφωνο  του  παραλήπτη  ως 
επιπλέον στοιχείο επικοινωνίας. 
  
2.9  Ακολούθως, την 12 Νοεμβρίου, 2021, με υπενθύμιση την 24 Νοεμβρίου, 2021, 
ζητήθηκε από την Καθ’ ης την καταγγελία να διευκρινίσει τα πιο κάτω: 
  

τα  στοιχεία  αυτά  και  πάλι 

είναι 

(α)  Εάν ο παραλήπτης του αντικειμένου δεν κατέχει ταυτότητα ή διαβατήριο και 
παρουσιάσει  το  μήνυμα  το  οποίο  έχει  παραλάβει  από  την  εταιρεία  για 
σκοπούς  παραλαβής  του  αντικειμένου,  η  Καθ’  ης  την  καταγγελία  θα 
προχωρήσει στην παράδοση του αντικειμένου; 

  
(β)  Εάν  ο  παραλήπτης  του  αντικειμένου  παρουσιάσει  ταυτότητα  ή  διαβατήριο 
για σκοπούς ταυτοποίησης του, αλλά αρνηθεί την καταχώριση των στοιχείων 
του  στα  συστήματα  σας  στο  σημείο  της  παραλαβή,  το  αντικείμενο  θα  του 
παραδοθεί; 

  
2.10   Η  Καθ’  ης  την  καταγγελία  απάντησε  στα  πιο  πάνω  ερωτήματα  την  26 
Νοεμβρίου, 2021 αναφέροντας ότι: 
  

 

4 

Α)   Αν ο πελάτης ανήκει στην κατηγορία «ΤΑΚΤΙΚΟΣ ΠΕΛΑΤΗΣ», για τον οποίο 
έχει ήδη γίνει ταυτοπροσωπία στο συγκεκριμένο κατάστημα, τότε μπορεί να 
παραδοθεί χωρίς ένδειξη ταυτότητας / διαβατηρίου. 

Β)   Αν  ο  πελάτης  αρνηθεί  να  δείξει  την  ταυτότητα  του  κατά  την  παράδοση,  η 
εταιρεία θα προχωρήσει σε παράδοση αν ο πελάτης ανήκει στην κατηγορία 
«ΤΑΚΤΙΚΟΣ  ΠΕΛΑΤΗΣ»,  για  τον  οποίο  έχει  ήδη  γίνει  ταυτοπροσωπία  στο 
συγκεκριμένο κατάστημα 

Γ)    Αν  ο  πελάτης  ζητήσει   διαγραφή  του  αριθμού  ταυτότητας  του,  τότε  τη 

εταιρεία το κάνει άμεσα και η παράδοση στον πελάτη γίνεται κανονικά. 

καταγραφή 

ταυτότητας/διαβατηρίου 

  
2.11  Την 7 Δεκεμβρίου, 2021, αφού εξέτασα τα ενώπιον μου στοιχεία, κατέληξα σε 
εκ πρώτης όψεως παραβίαση εκ μέρους της Καθ’ ης την καταγγελία: 
(α)  του  Άρθρου  5(1)(β)  του  Κανονισμού  εφόσον  δεν  υπήρχε  η  απαιτούμενη  νομική 
βάση για την εν λόγω επεξεργασία, 
(β)  του  Άρθρου  5(1)(γ)  του  Κανονισμού  εφόσον  η  συλλογή  των  δεδομένων 
προσωπικού  χαρακτήρα  δεν  περιορίζετο  στα  απαραίτητα  στοιχεία  για 
συγκεκριμένους σκοπούς, και 
(γ) του Άρθρου 5(1)(ε) εφόσον τα στοιχεία που συνέλλεγε η Καθ’ ης την καταγγελία 
φυλάσσονται για περίοδο μεγαλύτερη του απαιτούμενου σκοπού. 
  
2.12   Κλήθηκε  η  Καθ’  ης  την  καταγγελία  όπως στα  πλαίσια  του  δικαιώματος 
ακρόασης  που  της  παρέχει  το άρθρο  43 του  περί  των  Γενικών  Αρχών  του 
Διοικητικού  Δικαίου  Νόμου  του  1999, Νόμος  158(Ι)/1999,  όπως  τροποποιήθηκε, 
αναφέρει  για  ποιους λόγους  πιστεύει  ότι  δεν  πρέπει  να  επιβληθεί  οποιοδήποτε 
διορθωτικό μέτρο ή διοικητική κύρωση. 
  
2.13   Η  Καθ’  ης  την  καταγγελία  απάντησε  αναφέροντας  ότι  έχει  σταματήσει  άμεσα 
την 
αντικειμένου, 
επισυνάπτοντας  σχετική  αποδεικτική  ηλεκτρονική  αλληλογραφία  την  οποία  είχε 
αποστείλει  με  σχετικές  ανάλογες  οδηγίες  σε  όλους  τους  Υπεύθυνους  Πόλεων, 
Παγκύπρια.  Επιπρόσθετα,  έχει  προχωρήσει  στη  διαγραφή  όλων  των  ταυτοτήτων 
που  είχαν  καταχωρισμένες  στα  αρχεία  τους  και  έχουν  διαμορφώσει  το  σύστημα 
μηχανογράφησης, αφαιρώντας το ανάλογο πεδίο συμπλήρωσης που υπήρχε. 
  
2.14   Ζήτησε  η  Καθ’  ης,  όπως  λάβω  περαιτέρω  υπόψιν  το  γεγονός  (α)  ότι  δεν 
υπήρχε  πρόθεση  παράβασης  της  Νομοθεσίας,  αφού  πίστευαν  ότι  λειτουργούσαν 
εντός του νομικού πλαισίου, (β) ότι υπήρχε ασφαλής φύλαξη των αρχείων ώστε να 
μην υπάρχει οποιαδήποτε διαρροή ή/και ανεξουσιοδότητη πρόσβαση, (γ) ότι υπήρχε 
συνεργασία  με  την  Αστυνομία  στην  εξιχνίαση  πολλές  φορές  σοβαρών  υποθέσεων 
λόγω της κατοχής του αριθμού πολιτικής ταυτότητας και (δ)  ότι έχουν συμμορφωθεί 
πλήρως και άμεσα με τις υποδείξεις του Γραφείου μου. 
  
Νομική πτυχή:  
 
3.    Το  Άρθρο  4  του  ΓΚΠΔ  2016/679  ορίζει  ότι  «δεδομένα  προσωπικού 
χαρακτήρα»  είναι  «κάθε  πληροφορία  που  αφορά  ταυτοποιημένο  ή  ταυτοποιήσιμο 
φυσικό πρόσωπο (υποκείμενο των δεδομένων)· το ταυτοποιήσιμο φυσικό πρόσωπο 
είναι  εκείνο  του  οποίου  η  ταυτότητα  μπορεί  να  εξακριβωθεί,  άμεσα  ή  έμμεσα,  ιδίως 
μέσω  αναφοράς  σε  αναγνωριστικό  στοιχείο  ταυτότητας,  όπως  όνομα,  σε  αριθμό 
ταυτότητας, σε δεδομένα θέσης, σε επιγραμμικό αναγνωριστικό ταυτότητας ή σε έναν 

παραλήπτη 

του 

 

5 

ή  περισσότερους  παράγοντες  που  προσιδιάζουν  στη  σωματική,  φυσιολογική, 
γενετική,  ψυχολογική,  οικονομική,  πολιτιστική  ή  κοινωνική  ταυτότητα  του  εν  λόγω 
φυσικού  προσώπου…».  Υπεύθυνος  επεξεργασίας  ορίζεται  οποιοσδήποτε  (το 
φυσικό  ή  νομικό  πρόσωπο,  η  δημόσια  αρχή,  η  υπηρεσία  ή  άλλος  φορέας)  που, 
«μόνος  ή  από  κοινού  με  άλλον,  καθορίζουν  τους  σκοπούς  και  τον  τρόπο  της 
επεξεργασίας  δεδομένων  προσωπικού  χαρακτήρα»,  η  παραβίαση  δεδομένων 
προσωπικού χαρακτήρα ως «η παραβίαση της ασφάλειας που οδηγεί σε τυχαία ή 
παράνομη  καταστροφή,  απώλεια,  μεταβολή,  άνευ  άδειας  κοινολόγηση  ή  πρόσβαση 
δεδομένων  προσωπικού  χαρακτήρα  που  διαβιβάστηκαν,  αποθηκεύτηκαν  ή 
υποβλήθηκαν  κατ'  άλλο  τρόπο  σε  επεξεργασία»,  ενώ  ««τρίτος»:  οποιοδήποτε 
φυσικό  ή  νομικό  πρόσωπο,  δημόσια  αρχή,  υπηρεσία  ή  φορέας,  με  εξαίρεση  το 
υποκείμενο  των  δεδομένων,  τον  υπεύθυνο  επεξεργασίας,  τον  εκτελούντα  την 
επεξεργασία  και  τα  πρόσωπα  τα  οποία,  υπό  την  άμεση  εποπτεία  του  υπευθύνου 
επεξεργασίας  ή  του  εκτελούντος  την  επεξεργασία,  είναι  εξουσιοδοτημένα  να 
επεξεργάζονται τα δεδομένα προσωπικού χαρακτήρα». 
 
3.1    Στο  Άρθρο  5  του  ΓΚΠΔ  2016/679,  αναφέρονται  οι  Αρχές  που  διέπουν  την 
επεξεργασία προσωπικών δεδομένων, οι οποίες έχουν ως ακολούθως: 
 

«1. Τα δεδομένα προσωπικού χαρακτήρα: 
α) υποβάλλονται σε σύννομη και θεμιτή επεξεργασία με διαφανή τρόπο σε σχέση με 
το υποκείμενο των δεδομένων («νομιμότητα, αντικειμενικότητα και διαφάνεια»),  
β)  συλλέγονται  για  καθορισμένους,  ρητούς  και  νόμιμους  σκοπούς  και  δεν 
υποβάλλονται σε περαιτέρω επεξεργασία κατά τρόπο ασύμβατο προς τους σκοπούς 
αυτούς·  η  περαιτέρω  επεξεργασία  για  σκοπούς  αρχειοθέτησης  προς  το  δημόσιο 
συμφέρον  ή  σκοπούς  επιστημονικής  ή  ιστορικής  έρευνας  ή  στατιστικούς  σκοπούς 
δεν  θεωρείται  ασύμβατη  με  τους  αρχικούς  σκοπούς  σύμφωνα  με  το  άρθρο  89 
παράγραφος 1 («περιορισμός του σκοπού»),  
γ)  είναι  κατάλληλα,  συναφή  και  περιορίζονται  στο  αναγκαίο  για  τους  σκοπούς  για 
τους οποίους υποβάλλονται σε επεξεργασία («ελαχιστοποίηση των δεδομένων»),  
δ)  είναι  ακριβή  και,  όταν  είναι  αναγκαίο,  επικαιροποιούνται·  πρέπει  να  λαμβάνονται 
όλα τα εύλογα μέτρα για την άμεση διαγραφή ή διόρθωση δεδομένων προσωπικού 
χαρακτήρα  τα  οποία  είναι  ανακριβή,  σε  σχέση  με  τους  σκοπούς  της  επεξεργασίας 
(«ακρίβεια»), 
ε)  διατηρούνται  υπό  μορφή  που  επιτρέπει  την  ταυτοποίηση  των  υποκειμένων  των 
δεδομένων μόνο για το διάστημα που απαιτείται για τους σκοπούς της επεξεργασίας 
των  δεδομένων  προσωπικού  χαρακτήρα·  τα  δεδομένα  προσωπικού  χαρακτήρα 
μπορούν  να  αποθηκεύονται  για  μεγαλύτερα  διαστήματα,  εφόσον  τα  δεδομένα 
προσωπικού  χαρακτήρα  θα  υποβάλλονται  σε  επεξεργασία  μόνο  για  σκοπούς 
αρχειοθέτησης προς το δημόσιο συμφέρον,  για σκοπούς επιστημονικής ή ιστορικής 
έρευνας  ή  για  στατιστικούς  σκοπούς,  σύμφωνα  με  το  άρθρο  89  παράγραφος  1  και 
εφόσον  εφαρμόζονται  τα  κατάλληλα  τεχνικά  και  οργανωτικά  μέτρα  που  απαιτεί  ο 
παρών  κανονισμός  για  τη  διασφάλιση  των  δικαιωμάτων  και  ελευθεριών  του 
υποκειμένου των δεδομένων («περιορισμός της περιόδου αποθήκευσης»),  
στ)  υποβάλλονται  σε  επεξεργασία  κατά  τρόπο  που  εγγυάται  την  ενδεδειγμένη 
ασφάλεια  των  δεδομένων  προσωπικού  χαρακτήρα,  μεταξύ  άλλων  την  προστασία 
τους  από  μη  εξουσιοδοτημένη  ή  παράνομη  επεξεργασία  και  τυχαία  απώλεια, 
καταστροφή  ή  φθορά,  με  τη  χρησιμοποίηση  κατάλληλων  τεχνικών  ή  οργανωτικών 
μέτρων («ακεραιότητα και εμπιστευτικότητα»). 
2.  Ο  υπεύθυνος  επεξεργασίας  φέρει  την  ευθύνη  και  είναι  σε  θέση  να  αποδείξει  τη 
συμμόρφωση με την παράγραφο 1 («λογοδοσία»).» 

 

 

6 

3.2    Στο  Άρθρο  6  του  Κανονισμού,  αναφέρονται  οι  περιπτώσεις  όπου  μια 
επεξεργασία προσωπικών δεδομένων θεωρείται σύννομη, δηλαδή όπου: 
 

«α) το υποκείμενο των δεδομένων έχει συναινέσει στην επεξεργασία των δεδομένων 
προσωπικού χαρακτήρα του για έναν ή περισσότερους συγκεκριμένους σκοπούς, 
β)  η  επεξεργασία  είναι  απαραίτητη  για  την  εκτέλεση  σύμβασης  της  οποίας  το 
υποκείμενο των δεδομένων είναι συμβαλλόμενο μέρος ή για να ληφθούν μέτρα κατ' 
αίτηση του υποκειμένου των δεδομένων πριν από τη σύναψη σύμβασης,  
γ)  η  επεξεργασία  είναι  απαραίτητη  για  τη  συμμόρφωση  με  έννομη  υποχρέωση  του 
υπευθύνου επεξεργασίας,  
δ)  η  επεξεργασία  είναι  απαραίτητη  για  τη  διαφύλαξη  ζωτικού  συμφέροντος  του 
υποκειμένου των δεδομένων ή άλλου φυσικού προσώπου,  
ε)  η  επεξεργασία  είναι  απαραίτητη  για  την  εκπλήρωση  καθήκοντος  που  εκτελείται 
προς το δημόσιο συμφέρον ή κατά την άσκηση δημόσιας εξουσίας που έχει ανατεθεί 
στον υπεύθυνο επεξεργασίας, 
στ)  η  επεξεργασία  είναι  απαραίτητη  για  τους  σκοπούς  των  έννομων  συμφερόντων 
που  επιδιώκει  ο  υπεύθυνος  επεξεργασίας  ή  τρίτος,  εκτός  εάν  έναντι  των 
συμφερόντων  αυτών  υπερισχύει  το  συμφέρον  ή  τα  θεμελιώδη  δικαιώματα  και  οι 
ελευθερίες  του  υποκειμένου  των  δεδομένων  που  επιβάλλουν  την  προστασία  των 
δεδομένων  προσωπικού  χαρακτήρα,  ιδίως  εάν  το  υποκείμενο  των  δεδομένων  είναι 
παιδί.» 

των  δεδομένων  υποχρεούται  να  παρέχει 

 
3.3  Η νομική βάση στην οποία στηρίζεται μια επεξεργασία δεδομένων προσωπικού 
χαρακτήρα,  αποκαλύπτεται  στα  πλαίσια  διαφάνειας  και  λογοδοσίας  του  υπεύθυνου 
επεξεργασίας,  προς  στο  υποκείμενο  των  δεδομένων  κατά  την  λήψη  των 
προσωπικών  του  δεδομένων,  όπου  σύμφωνα  με  το  Άρθρο  13  του  ΓΚΠΔ 
2016/679   ο  υπεύθυνος  επεξεργασίας  οφείλει  να  ενημερώσει  το  υποκείμενο  των 
δεδομένων,  μεταξύ  άλλων,  για  «τους  σκοπούς  της  επεξεργασίας  για  τους  οποίους 
προορίζονται  τα  δεδομένα  προσωπικού  χαρακτήρα,  καθώς  και  τη  νομική  βάση  για 
την  επεξεργασία,»  και  στην  περίπτωση  που  «η  επεξεργασία  βασίζεται  στο 
άρθρο 6 παράγραφος 1 στοιχείο στ), τα έννομα συμφέροντα που επιδιώκονται 
από  τον  υπεύθυνο  επεξεργασίας  ή  από  τρίτο,» ή  και  για  το  «κατά  πόσο  η 
παροχή  δεδομένων  προσωπικού  χαρακτήρα  αποτελεί  νομική  ή  συμβατική 
υποχρέωση  ή  απαίτηση  για  τη  σύναψη  σύμβασης,  καθώς  και  κατά  πόσο  το 
υποκείμενο 
τα  δεδομένα 
προσωπικού χαρακτήρα και ποιες ενδεχόμενες συνέπειες θα είχε η μη παροχή 
των δεδομένων αυτών». 
 
3.4    Σύμφωνα  με  τον  περί  Ρυθμίσεως  Ηλεκτρονικών  Επικοινωνιών  και 
Ταχυδρομικών  Υπηρεσιών  Νόμο  112(Ι)/2014,  «Ουδείς  ιδρύει  ή/και  λειτουργεί 
ταχυδρομικό  δίκτυο  ή/και  παρέχει  ταχυδρομικές  υπηρεσίες,  εκτός  εάν  είναι 
εξουσιοδοτημένος προς τούτο με  άδεια, υπό τη μορφή Γενικής Εξουσιοδότησης ή/και 
Ειδικής  Άδειας   χορηγούμενης  από  τον  Επίτροπο…»  (άρθρο  127(1)).    Μεταξύ  των 
υποχρεώσεων  των  φορέων  παροχής  ταχυδρομικών  υπηρεσιών  είναι  και  η 
διασφάλιση της προστασίας των δεδομένων  προσωπικού χαρακτήρα  των χρηστών 
και  η  προστασία  της  ιδιωτικής  τους  ζωής  (άρθρο  4  και  130(1)(ε)).    Ο  Επίτροπος 
Ρυθμίσεως  Ηλεκτρονικών  Επικοινωνιών  και  Ταχυδρομικών  Υπηρεσιών,  έχει  το 
καθήκον και ευθύνη της επιτήρησης και διασφάλισης της συμμόρφωσης των φορέων 
παροχής ταχυδρομικών υπηρεσιών, με τους όρους και τις προϋποθέσεις των αδειών 
(άρθρο  133(1))  και  όταν  διαπιστώσει  να  υπάρχει  ενδεχόμενο  παράβασης  όρου 
αδείας,  πληροφορεί  τον  αδειούχο  περί  τούτου  και  θέτει  σε  εφαρμογή  το  περί 

 

7 

Συλλογής  Πληροφοριών  και  Επιβολής  Διοικητικού  Προστίμου  Διάταγμα  (άρθρο 
133(2) του Νόμου). 
 
3.5  Στην Απόφαση (Κ.Δ.Π. 569/2014) την οποία εξέδωσε ο Επίτροπος Ρυθμίσεως 
Ηλεκτρονικών Επικοινωνιών στην βάση των εξουσιών  που του παρέχουν τα άρθρα 
20  (κγ),  20  (κδ)  και  130  του  περί  Ρυθµίσεως  Ηλεκτρονικών  Επικοινωνιών  και 
Ταχυδρομικών  Υπηρεσιών  Νόμου  112(Ι)/2004  και  το  άρθρο  9  του  περί  Ρυθμίσεως 
Γενικών  Εξουσιοδοτήσεων  και  Ειδικών  αδειών 
(Ταχυδροµικές  Υπηρεσίες) 
Διατάγματος  Κ.Δ.Π.  432/2005,  και  η  οποία  είναι  δεσμευτική  και  για  τους  παρόχους 
ταχυδρομικών υπηρεσιών, μεταξύ άλλων, προβλέπονται τα ακόλουθα: 
 
«6.  (1)  (α)  Οι  παροχείς,  οφείλουν  όπως  τηρούν  τους  Γενικούς  Όρους  της  άδειάς 
τους, όπως αυτοί περιγράφονται πιο κάτω, δυνάμει του άρθρου 13 του Διατάγματος 
με  σκοπό,  μεταξύ  άλλων,  τη  διασφάλιση  της  συμμόρφωσης  προς  τις  βασικές 
απαιτήσεις,  τους  κανόνες  προστασίας  των  καταναλωτών,  την  ανάπτυξη  του 
ανταγωνισμού  και  την  εξασφάλιση  παροχής  των  απαιτούμενων  από  τον  Επίτροπο 
πληροφοριών.  
(β)  Ειδικότερα,  οι  παροχείς  οφείλουν  να  συμμορφώνονται  με  τις  βασικές 
απαιτήσεις παροχής ταχυδρομικών υπηρεσιών, ιδίως για:  

  Σεβασμό και διασφάλιση του απόρρητου της αλληλογραφίας  
  Ασφάλεια  της  λειτουργίας  του  ταχυδρομικού  δικτύου  σε  ό,τι  αφορά  τη 

μεταφορά βιολογικών υλικών και επικίνδυνων ουσιών  

  Τήρηση  των  κανονισμών  της  Παγκόσμιας  Ταχυδρομικής  Ένωσης  αναφορικά 

με τη μεταφορά επικίνδυνων ταχυδρομικών αντικειμένων  

  Τήρηση  των  όρων  και  προϋποθέσεων  των  καθεστώτων  απασχόλησης  και 
κοινωνικής  ασφάλισης,  όπως  ορίζονται  από  το  νόμο,  τους  κανονισμούς  ή 
διοικητικές  διατάξεις  και/ή  από  συλλογικές  συμβάσεις  που  έχουν  υπογραφεί 
από  τους  εθνικούς  κοινωνικούς  εταίρους,  σύμφωνα  με  το  κοινοτικό  και  το 
εθνικό δίκαιο .  

  Προστασία των δεδομένων, προστασία του περιβάλλοντος και χωροταξίας, 

σε αιτιολογημένες περιπτώσεις. 

 γ) Οι παροχείς οφείλουν ακόμη να:  

  Παρέχουν ισότιμη μεταχείριση όλων των χρηστών  
  Να  διασφαλίζουν  τη  συνεχή  παροχή  των  ταχυδρομικών  υπηρεσιών  τους 

καθόλη τη διάρκεια ισχύος της άδειας τους  

  Να λαμβάνουν μέτρα ώστε να μη διακυβεύεται η εθνική άμυνα και ασφάλεια 

 
(2)  Οι  παροχείς  ταχυδρομικών  υπηρεσιών  υπό  καθεστώς  γενικής  εξουσιοδότησης 
οφείλουν  όπως  πληροφορήσουν  τον  Επίτροπο,  όπου  εφαρμόζεται,  ανάλογα  και  με 
την κάθε υπηρεσία για τα ακόλουθα στοιχεία: 
………………………………………………………………………………………………… 
(δ)  ύπαρξη  συστήματος  παρακολούθησης  και  εντοπισμού  ταχυδρομικών 
αντικειμένων  (track  and  trace)  το  οποίο  να  περιλαμβάνει  κατά  ελάχιστο  τα 
ακόλουθα:  (i)  τον  αριθμό  ταυτοποίησης  του  ταχυδρομικού  αντικειμένου  (ii)  τα 
στοιχεία  του  αποστολέα  και  παραλήπτη  (iii)  την  ημερομηνία,  τόπος  και  ώρα 
παραλαβής  και  παράδοσης  του  ταχυδρομικού  αντικειμένου  (iv)  το  βάρος  ή  κλίμακα 
βάρους του ταχυδρομικού αντικειμένου (v) το είδος του ταχυδρομικού αντικειμένου με 
ελάχιστη  διάκριση  σε  έγγραφο  ή  δέμα  και  (vi)  την  ημερομηνία  και  ώρα  των 
αποτυχημένων προσπαθειών επίδοσης. 
…………………………………………………………………………………………………. 

 

8 

(3) Οι παροχείς οφείλουν να υποβάλουν στον Επίτροπο για έγκριση το Συνοδευτικό 
Δελτίο Μεταφοράς και την Ατομική Σύμβαση με τον Χρήστη, τα οποία πρέπει να 
είναι  συμβατά  με  τις  πρόνοιες  του  εδαφίου  (2)  του  άρθρου  6  του  παρόντος 
Διατάγματος εντός 15 ημερών ο Επίτροπος ενημερώνει γραπτώς τον ενδιαφερόμενο 
παροχέα για τις προτεινόμενες τροποποιήσεις, στο κείμενο του Συνοδευτικού Δελτίου 
Μεταφοράς και της Ατομικής Σύμβασης με τον Χρήστη, ο οποίος μπορεί να υποβάλει 
γραπτές  παραστάσεις  εντός  15  ημερών.  Ο  Επίτροπος  κοινοποιεί  τις  τελικές  του 
θέσεις προς τον παροχέα εντός 15 ημερών.  
(4) Οι παροχείς οφείλουν όπως εντός εξήντα (60) ημερών από την ημερομηνία που 
τίθεται σε ισχύ η παρούσα Απόφαση,  διαμορφώσουν Χάρτη Πληροφόρησης των 
Χρηστών  ο  οποίος  οφείλει  να  είναι  συμβατός  με  τις  πρόνοιες  του  εδαφίου  (2)  του 
άρθρου 6 της παρούσας Απόφασης.  Ο Χάρτης Πληροφόρησης των Χρηστών θα 
πρέπει  να  είναι  προσβάσιμος  σε  όλους  τους  εν  δυνάμει  χρήστες  των 
παρεχόμενων  υπηρεσιών  σε  έντυπη  ή/και  ηλεκτρονική  μορφή  και  να  είναι 
διαθέσιμος σε εμφανές για τους χρήστες μέρος στα σημεία πρόσβασης.» 
 
3.6  Στο ΠΑΡΑΡΤΗΜΑ Ι, στης Κ.Δ.Π.569/2014,  (Άρθρο 4), υπάρχουν επίσης οι πιο 
κάτω διευκρινίσεις: 

«(1)  Υπηρεσίες διεθνών ταχυµεταφορών (υπηρεσία κατεπειγόντων)  
Υπηρεσίες που διαφέρουν λόγω της προστιθέµενης αξίας σε σύγκριση  µε  τις 
βασικές  ταχυδροµικές  υπηρεσίες  (περισυλλογής,  διαλογής,  µεταφοράς  και 
διανοµής των ταχυδροµικών αντικειµένων) και χαρακτηρίζονται εκτός από την 
ταχύτητα και πιο αξιόπιστη συλλογή, διανοµή και παράδοση των αντικειµένων, 
από  την  παροχή  ορισµένων  ή  όλων  των  ακόλουθων  συµπληρωµατικών 
διευκολύνσεων: εγγύηση της παράδοσης σε ορισµένη ηµεροµηνία, παραλαβή 
από  το  σηµείο  προέλευσης,  παράδοση  προσωπικά  στον  παραλήπτη, 
δυνατότητα  µεταβολής  του  προορισµού  και  του  παραλήπτη  κατά  τη 
διαµετακόµιση,  επιβεβαίωση  στον  αποστολέα  της  παραλαβής  του 
αντικειµένου  αποστολής,  έλεγχος  και  παρακολούθηση  των  αντικειµένων 
αποστολής,  εξατοµικευµένη  παροχή  υπηρεσιών  στους  παραλήπτες  και 
προσφορά  υπηρεσιών  ανάλογα  µε  τις  απαιτήσεις  τους.  Οι  πελάτες  είναι 
καταρχήν  διατεθειµένοι  να  πληρώσουν  υψηλότερη  τιµή  για  τις  εν  λόγω 
υπηρεσίες.  Στις  υπηρεσίες  αυτές 
ταχυδροµικά  αντικείµενα 
παρακολουθούνται  από  Ειδικό  Σύστηµα  Παρακολούθησης  και 
Εντοπισµού.  
 
(2)  Υπηρεσίες τοπικών ταχυµεταφορών (υπηρεσία κατεπειγόντων)  
Υπηρεσίες που διαφέρουν λόγω της προστιθέµενης αξίας σε σύγκριση  µε  τις 
βασικές  ταχυδροµικές  υπηρεσίες  (περισυλλογής,  διαλογής,  µεταφοράς  και 
διανοµής των ταχυδροµικών αντικειµένων) και χαρακτηρίζονται εκτός από την 
ταχύτητα και πιο αξιόπιστη συλλογή, διανοµή και παράδοση των αντικειµένων, 
από  την  παροχή  ορισµένων  ή  όλων  των  ακόλουθων  συµπληρωµατικών 
διευκολύνσεων: εγγύηση της παράδοσης σε ορισµένη ηµεροµηνία, παραλαβή 
από  το  σηµείο  προέλευσης,  παράδοση  προσωπικά  στον  παραλήπτη, 
δυνατότητα  µεταβολής  του  προορισµού  και  του  παραλήπτη  κατά  τη 
διαµετακόµιση,  επιβεβαίωση  στον  αποστολέα  της  παραλαβής  του 
αντικειµένου  αποστολής,  έλεγχος  και  παρακολούθηση  των  αντικειµένων 
αποστολής,  εξατοµικευµένη  παροχή  υπηρεσιών  στους  παραλήπτες  και 
προσφορά  υπηρεσιών  ανάλογα  µε  τις  απαιτήσεις  τους.  Οι  πελάτες  είναι 
καταρχήν  διατεθειµένοι  να  πληρώσουν  υψηλότερη  τιµή  για  τις  εν  λόγω 

τα 

 

9 

ταχυδροµικά  αντικείµενα 
υπηρεσίες.  Στις  υπηρεσίες  αυτές 
παρακολουθούνται  από  Ειδικό  Σύστηµα  Παρακολούθησης  και 
Εντοπισµού. 

τα 

 
3.7    Η  Καθ’  ης  την  καταγγελία  κατέχει  Γενική  Εξουσιοδότηση  Ταχυδρομικών 
Υπηρεσιών  (Γ.Ε.Τ.Υ.)  6/2004  στην  Κυπριακή   Αγορά.    Έχει  επίσης  ετοιμάσει 
έγγραφο  το  οποίο  βρίσκεται  στην  ιστοσελίδα  της  με  τίτλο  «ΓΕΝΙΚΟΙ  ΟΡΟΙ 
ΑΝΑΛΗΨΗΣ  ΜΕΤΑΦΟΡΑΣ  ΑΠΟ  ΤΗΝ  ACS  AIR  COURIER  SERVICES  (CYPRUS) 
LTD»,  εντός  του  οποίου  περιέχονται  οι  όροι  με  τους  οποίους  συμφωνεί  ο 
αποστολέας  δεμάτων  ή  εγγράφων  για  την  χρήση  υπηρεσιών  από  την  Καθ’  ης  την 
καταγγελία,  μέσω  του  συστήματος  αποστολής  και  διεκπεραίωσης.    Σύμφωνα  με  το 
περιεχόμενο  του  εγγράφου  αυτού,  μεταξύ  άλλων,  ο  αποστολέας  αποδέχεται  ότι 
«Άρθρο  2.  β)  Στην  υπό  διεκπεραίωση  αποστολή  έχουν  σημειωθεί  σωστά  τα 
απαιτούμενα  σημεία,  στοιχεία  και  η  πλήρης  διεύθυνση  του  παραλήπτη.»    Στο 
Άρθρο  7  του  εγγράφου,  περιγράφονται  τα  όρια  της  ευθύνη  της  Καθ’  ης  την 
καταγγελία  σε  περίπτωση  απώλειας  ή  ζημιάς  της  αποστολής.  Υπάρχει  επίσης 
σχετικός  όρος  ανεπιφύλακτης  αποδοχής  από  τον  αποστολέα  των  ποσών 
αποζημίωσης που δίνει η Καθ’ ης την καταγγελία σε περίπτωση που δεν ασφαλιστεί 
το αντικείμενο, καθώς και δήλωση παραίτησης από κάθε επιπλέον αξίωση του κατά 
της  Καθ’  ης  την  καταγγελία  για  κάθε  θετική  ή  αποθετική  ζημία  ή  διαφυγόν  κέρδος 
από οποιαδήποτε αιτία και αν προέρχονται.  Το Άρθρο 7 έχει ως ακολούθως: 
«Άρθρο  7.  Με  την  επιφύλαξη  του  άρθρου  9  η  ευθύνη  της  ACS  Air  Courier 
Services(Cyprus)  Ltd  για  οποιαδήποτε  απώλεια  ή  ζημιά  της  αποστολής 
(έγγραφα αντικείμενα), περιορίζεται στο χαμηλότερο από τα παρακάτω ποσά:  
α)  μέχρι  του  ποσού  των  70€  για  έγγραφα  και  μέχρι  του  ποσού  των  220€  για 
αντικείμενα (αποστολές εντός Κύπρου) ή  
β) στο εκάστοτε ισόποσο σε ΕΥΡΩ των 100 δολαρίων ΗΠΑ (για διεθνείς αποστολές) 
ή  
γ) στο πραγματικό ποσό της απώλειας ή ζημίας που καταβλήθηκε για τα έγγραφα ή 
αντικείμενα και με ανώτατο όριο τα ανωτέρω οριζόμενα ποσά ή  
δ) στην πραγματική αξία (*) εγγράφων ή αντικειμένων, χωρίς να λαμβάνεται υπ’ όψη 
η  εμπορική  χρησιμότητα  ή  η  ιδιαίτερη  αξία  αυτών  για  τον  αποστολέα,  παραλήπτη  ή 
τρίτο πρόσωπο και με ανώτατο όριο τα ανωτέρω οριζόμενα ποσά.  
(*)Ως πραγματική αξία νοείται:  
  για  τα  έγγραφα  το  κόστος  προετοιμασίας,  αντικατάστασης,  αναπαραγωγής,  ή 
ανασύνταξης αυτών  
  για  τα  αντικείμενα  το  κόστος  επισκευής,  αντικατάστασης  ή  αγοράς  αυτών,  ως 
αποδεικνύεται από τα προσκομιζόμενα παραστατικά, (στην κατάσταση που ήταν κατά 
την παραλαβή), λαμβανομένης της κατά τα παραπάνω κάθε φορά μικρότερης αξίας. 
ΤΑ  ΠΑΡΑΠΑΝΩ  ΙΣΧΥΟΥΝ  ΚΑΙ  ΓΙΑ  ΑΠΟΣΤΟΛΕΣ  ΜΕ  ΔΗΛΩΜΕΝΗ  ΑΞΙΑ  ΟΤΑΝ 
ΔΕΝ ΕΙΝΑΙ ΑΣΦΑΛΙΣΜΕΝΕΣ.  
Η  ACS  Air  Courier  Services(Cyprus)Ltd  ευθύνεται  μόνο  μέχρι  των  ποσών  που 
ορίζονται  ανωτέρω  και  σε  καμία  περίπτωση  δεν  φέρει  ευθύνη  για  κανένα  είδος 
απώλειας  ή  ζημίας  (συμπεριλαμβανομένων  ενδεικτικά  κάθε  είδους  θετικών  ή 
αποθετικών  ζημιών,  διαφυγόντων  κερδών),  ακόμα  και  αν  ο  κίνδυνος  μιας  τέτοιας 
απώλειας ή ζημίας τέθηκε υπόψη της ACS πριν ή μετά την αποδοχή της αποστολής. 
Τυχόν  απαιτήσεις  του  αποστολέα  ή  τρίτων  περιορίζονται  σε  μια  μόνο  αξίωση 
αποζημίωσης  ανά  αποστολή  και  μέχρι  του  ποσού  που  ανωτέρω  ρητά  ορίζεται,  η 
διευθέτηση  της  οποίας  αποτελεί  πλήρη  και  τελική  διευθέτηση  για  κάθε  απώλεια  ή 
ζημία  σε  σχέση  με  την  αποστολή.  Ο  αποστολέας  αποδέχεται  ανεπιφύλακτα  τα 

 

10 

παραπάνω  οριζόμενα  ποσά  αποζημίωσης  και  δηλώνει  ότι  παραιτείται  από 
κάθε επιπλέον αξίωσή του κατά της ACS Air Courier Services(Cyprus) Ltd για 
κάθε θετική ή αποθετική ζημία ή διαφυγόν  κέρδος από οποιαδήποτε αιτία και 
αν προέρχονται. Κάθε διεθνής μεταφορά διέπεται από τους όρους και περιορισμούς 
των  διεθνών  συμβάσεων  CMR,  Βαρσοβίας,  COTIF-CIM  όπως  ισχύουν.  Η  ACS  δεν 
δύναται να γνωρίζει το περιεχόμενο των αποστολών. Ο Εντολέας / Αποστολέας, ο 
οποίος  γνωρίζει  το  περιεχόμενο,  αναγνωρίζει  και  αποδέχεται  ανεπιφύλακτα 
ότι  η  αξία  του  περιεχομένου  στην  περίπτωση  που  δεν  προβεί  ο  ίδιος  στην 
ασφάλιση του δια της ACS Air Courier Services(Cyprus) Ltd καταβάλλοντας το 
αντίστοιχο τίμημα είναι σε κάθε περίπτωση χαμηλότερη από τα αναγραφόμενα 
όρια στο άρθρο 7 (α & β), φέρει δε ο ίδιος την πλήρη ευθύνη για τις οιεσδήποτε 
τυχόν υπερβάσεις των ορίων στο άρθρο 7 (α & β), σε οποιαδήποτε περίπτωση 
απώλειας ή ζημιάς της αποστολής.» 
 
3.8  Σύμφωνα δε με το Άρθρο 8 του εγγράφου, ο αποστολέας, εάν επιθυμεί, μπορεί 
να ασφαλίσει με πρόσθετο κόστος το αντικείμενο αποστολής για απώλεια, κλοπή ή 
καταστροφή μεταφερόμενων αντικειμένων, των οποίων η αξία ξεπερνά το ποσό των 
220€.  Περαιτέρω, σύμφωνα με το Άρθρο 10 του εγγράφου, «Κάθε απαίτηση πρέπει 
να εγερθεί από το δικαιούχο και να επιδοθεί εγγράφως στα κεντρικά γραφεία της ACS 
Air  Courier  Services(Cyprus)Ltd  ή  στο  πλησιέστερο  κατάστημα  της  σε  διάστημα 
τριών(3) μηνών από την ημερομηνία αναλήψεως της αποστολής από την ACS 
Air Courier Services(Cyprus)Ltd.», ενώ σύμφωνα με το Άρθρο 14 του εγγράφου, 
«Σε  περίπτωση  που  η  παραλαβή  ή  η  παράδοση  της  αποστολής  γίνει  με  την  χρήση 
της  συσκευής  για  τη  λήψη  των  δεδομένων  (στοιχείων)  παραλαβής  και  παράδοσης 
αποστολών  (PDA),  η  ηλεκτρονική  υπογραφή  (αποστολέα  ή  παραλαβόντα)  στο 
PDA  επέχει  θέση  υπογραφής  του  παρόντος.»  (εννοώντας  τους  Γενικούς  Όρους 
Ανάληψης Μεταφοράς, ως εκτίθενται στο έγγραφο).  
 
Σκεπτικό:  
 
4.   Από  τα  πιο  πάνω,  ως  είχα  αναφέρει  και  στην  εκ  πρώτης  όψεως  Απόφαση  μου 
ημερ.  7  Δεκεμβρίου,  2021  και τα  οποία  επαναλαμβάνω,  είναι  φανερό  ότι  η  Καθ’  ης 
την  καταγγελία  είναι  εταιρεία  παροχής  ταχυμεταφορών  αφού  παρέχει  υπηρεσίες 
μεταφοράς 
και 
παρακολούθησης αποστολών (ΕΣΠΕΤΑ). Ο αποστολέας ενός πακέτου ή εγγράφου, 
είναι  ο  πελάτης  της  Καθ’  ης  την  καταγγελία,  ο  οποίος  έχει  την  ευθύνη  παροχής 
στοιχείων  προς  τον  παροχέα  ταχυδρομικών  υπηρεσιών,  τόσο  με  βάση  το Νόμο 
112(Ι)/2004 όσο  και  με  βάση  τους  Γενικούς  Όρους  Ανάληψης  Μεταφοράς  από  την 
Καθ’  ης  την  καταγγελία.   Η  Καθ’  ης  την  καταγγελία,  σε  κάθε  περίπτωση  είναι 
υποχρεωμένη  να  διασφαλίζει  την  προστασίας  των  δεδομένων  προσωπικού 
χαρακτήρα  των  χρηστών  και  της  ιδιωτικής  τους  ζωής  (άρθρο  4  και  130(1)(ε)  του 
Ν.112(Ι)/2004). 
  
4.1  Η σχέση μεταξύ αποστολέα και Καθ’ ης την καταγγελία είναι συμβατική, εφόσον 
για  το  ανάλογο  αντίτιμο  η  Καθ’  ης  την  καταγγελία  αναλαμβάνει  να  παραδώσει  στο 
πρόσωπο  που  θα  υποδειχθεί  από  τον  αποστολέα,  το  αντικείμενο  που  θα  της 
δοθεί.   Οι όροι  της  μεταξύ  του  αποστολέα  και  της  Καθ’  ης  την  καταγγελία  παροχής 
υπηρεσιών, αναγράφονται στο έγγραφο ΓΕΝΙΚΟΙ ΟΡΟΙ ΑΝΑΛΗΨΗΣ ΜΕΤΑΦΟΡΑΣ 
ΑΠΟ  ΤΗΝ  ACS  AIR  COURIER  SERVICES  (CYPRUS)  LTD,  σύμφωνα  με  τους 
οποίους στην περίπτωση όπου η παραλαβή ή η παράδοση της αποστολής γίνει με 

χρησιμοποιώντας σύστημα 

αντικειμένων 

εντοπισμού 

 

11 

του 

τον  αριθμό 

επεξεργασίας 

ταυτοποίησης 

των  δεδομένων 

ταχυδρομικών  αντικειμένων 

(PDA), η  ηλεκτρονική  υπογραφή 

την  χρήση  της  συσκευής  για  τη  λήψη  των  δεδομένων  (στοιχείων)  παραλαβής  και 
παράδοσης  αποστολών 
(αποστολέα  ή 
παραλαβόντα)  στο  PDA  επέχει  θέση  υπογραφής  των  εν  λόγω  όρων.  Στην 
μεταξύ  του  αποστολέα  και  Καθ’  ης  την  καταγγελία  όρους  παροχής  υπηρεσιών, 
υπάρχει  επίσης  αναλυτική  περιγραφή  αποδοχής  των  όρων,  οι  οποίοι  διέπουν  το 
θέμα  απώλειας  ή  ζημιάς  ασφαλισμένου  ή  μη  ασφαλισμένου  αντικειμένου  του 
αποστολέα, καθώς και η διαδικασία επίλυσης της μεταξύ τους διαφοράς, η οποία σε 
κάθε περίπτωση θα πρέπει να εγερθεί εντός 3 μηνών από την ημερομηνία ανάληψης 
ευθύνης για αποστολή αντικειμένου από την Καθ’ ης την καταγγελία.  
  
4.2  Σύμφωνα με την Κ.Δ.Π. 569/2014, η ύπαρξη συστήματος παρακολούθησης και 
εντοπισμού 
(track and trace)  περιλαμβάνει  κατ’ 
ελάχιστον,  μεταξύ  άλλων, 
ταχυδρομικού 
αντικειμένου, τα  στοιχεία  του  αποστολέα  και  παραλήπτη,  την  ημερομηνία,  τόπο 
και  ώρα  παραλαβής  ή  παράδοσης,  και  την  ημερομηνία  και  ώρα  αποτυχημένων 
προσπαθειών  επίδοσης.  Ο  παροχέας  ταχυδρομικών  υπηρεσιών  υπέχει  ρόλο 
υπεύθυνου 
των  οποίων  καταχωρεί  στο 
σύστημα.  Σύμφωνα δε με τη διευκρίνιση που έδωσε στο Γραφείο μου ο ΓΕΡΗΕΤ, τα 
στοιχεία  αποστολέα  και  παραλήπτη  για  ταχυδρομικά  αντικείμενα  τα  οποία  φέρουν 
σύστημα  παρακολούθησης  και  εντοπισμού,  είναι  το  όνομα  και  η  διεύθυνση  του 
αποστολέα  και  του  παραλήπτη,  ενώ  πρόσθετα  αναγράφεται  και  το  τηλέφωνο  του 
παραλήπτη, ως επιπλέον στοιχείο επικοινωνίας.  
  
4.3   Σύμφωνα  με  το Άρθρο  5  του  ΓΚΠΔ  2016/679 ο  υπεύθυνος  επεξεργασίας 
οφείλει να συλλέγει τα δεδομένα προσωπικού χαρακτήρα για καθορισμένους, ρητούς 
και νόμιμους σκοπούς, με τα οποιαδήποτε δεδομένα να είναι κατάλληλα, συναφή και 
να περιορίζονται στο αναγκαίο για τους σκοπούς για τους οποίους υποβάλλονται σε 
επεξεργασία  (Αρχή  του  περιορισμού  του  σκοπού  και  της  ελαχιστοποίησης  των 
δεδομένων).   Περαιτέρω,  σύμφωνα  με  το Άρθρο  6  του  ΓΚΠΔ  2016/679,  η 
επεξεργασία δεδομένων προσωπικού χαρακτήρα είναι σύννομη, μόνο εάν πληρείται 
μία από τις προϋποθέσεις που προβλέπει το εν λόγω άρθρο. 
  
4.4   Η  Καθ’  ης  την  καταγγελία  είχε  κληθεί  να  προσδιορίσει  τη  νομική  βάση  επί  της 
οποίας στήριζε την καταγραφή στα αρχεία της του αριθμού δελτίου ταυτότητας ή/και 
διαβατηρίου  του  παραλήπτη  αντικειμένου.   Η  Καθ’  ης  την  καταγγελία  παρέπεμψε 
στο Άρθρο  6(1)(στ)  του  Κανονισμού.   Δεν  θα  μπορούσε  έτσι  κι  αλλιώς  να 
επικαλεστεί την οποιαδήποτε συμβατική σχέση, αφού αυτή είναι μεταξύ της Καθ’ ης 
την  καταγγελία  και  του  αποστολέα  και  όχι  με  τον  παραλήπτη.  Ο  αποστολέας 
αναθέτει  στην  Καθ’  ης  την  καταγγελία,  όπως  επί  πληρωμή,  παραδώσει  το 
αντικείμενο  το  οποίο  αποστέλλει  σε  συγκεκριμένο  παραλήπτη.  Ούτε  την  έννομη 
υποχρέωση θα μπορούσε να στηρίξει, αφού δεν υπάρχει καμία νομική υποχρέωση 
για  καταγραφή  του  αριθμού  ταυτότητας  ή/και  διαβατηρίου  του  παραλήπτη  ενός 
αντικειμένου.     
  
4.5  Η Καθ’ ης την καταγγελία επικαλέστηκε το έννομο συμφέρον, αναφέροντας ότι η 
καταγραφή ήταν απαραίτητη για τη διατήρηση της ομαλής λειτουργίας της καθώς και 
για την ασφάλεια των πελατών και εργαζομένων της. Συγκεκριμενοποίησε ότι με την 
ταυτοποίηση  του  παραλήπτη  επιτυγχάνετο  ασφαλής  παράδοση  σύμφωνα  με  τις 
οδηγίες του αποστολέα/πελάτη, εξασφαλίζοντας ταυτόχρονα και τα συμφέροντα της 
εταιρείας  στα  πλαίσια  προετοιμασίας  δικαστικών  διαδικασιών  ή/και  διεκδίκησης 

 

12 

νομικών  αξιώσεων  που  μπορεί  να  προκύψουν  από  παράδοση  σε  λανθασμένο 
παραλήπτη  ή/και  άγνωστο  παραλήπτη.  Σύμφωνα  με  τη  θέση  της,  εκ  των 
υστέρων, εάν  ζητηθεί δεν  μπορεί  να  αποδείξει  σε  ποιο  άτομο  έχει  παραδώσει  μία 
αποστολή,  έχοντας  μόνο  το  όνομα  και  κινητό  τηλέφωνο  του  παραλήπτη,  ενώ  όταν 
αφορά καρτοκινητά, ούτε η αστυνομία μπορεί να εντοπίσει τους ιδιοκτήτες. 
  
4.6  Οι λόγοι τους οποίους έχει αναφέρει η Καθ’ ης την καταγγελία κρίθηκαν με την 
εκ  πρώτης  όψεως  Απόφαση  μου  ως  γενικοί,  υποθετικοί  και  ότι  στερούντο 
τεκμηρίωσης.  Στερούντο  επίσης  υποχρέωσης  τεκμηρίωσης  της  εξισορρόπησης 
δικαιωμάτων, μεταξύ του εννόμου συμφέροντος της Καθ’ ης την καταγγελία και του 
επηρεαζόμενου  υποκειμένου  των  δεδομένων,  ήτοι  του  παραλήπτη.  Δεν  δόθηκαν 
στοιχεία  αναφορικά   με  το:  (α)  σε  πόσες  περιπτώσεις  έχει  τύχει  η  Καθ’  ης  την 
καταγγελία  να  παραδώσει  σε  λανθασμένο  ή  άγνωστο  παραλήπτη  πακέτο,  (β)  σε 
πόσες  εξ  αυτών  των  περιπτώσεων  κινήθηκε  δικαστική  διαδικασία  και εξαρτήθηκε η 
εκδίκαση  της  υπόθεσης  από  την  ύπαρξη  ή  όχι  αριθμού  δελτίου  ταυτότητας  ή/και 
διαβατηρίου, (γ) σε πόσες εξ αυτών των περιπτώσεων το Δικαστήριο απέδωσε την 
ευθύνη στον αποστολέα, και (δ) σε πόσες εξ αυτών των περιπτώσεων το Δικαστήριο 
απέδωσε  ευθύνη  στην  εταιρεία.   Ακόμη  και  εάν  υποθέσουμε  ότι  η  Καθ’  ης  την 
καταγγελία παραδίδει ένα μικρό αριθμό αντικειμένων σε λανθασμένους παραλήπτες, 
η  ενέργεια  αυτή  δεν  μπορεί  να  αιτιολογήσει  την  τήρηση  αρχείου  με  στοιχεία 
ταυτότητας ή/και αριθμού διαβατηρίου για όλους τους παραλήπτες.  
  
4.7   Πέραν  τούτου,  ο  ίδιος  ο  αποστολέας  του  αντικειμένου  δεν  μπορεί  να  γνωρίζει 
τον  αριθμό  ταυτότητας  ή  διαβατηρίου  του  παραλήπτη,  έτσι  ώστε  να  μπορεί  να 
επιβεβαιώσει  στην  Καθ’  ης  την  καταγγελία  την  ορθότητα  της  παράδοσης  της.  Ούτε 
τον  αριθμό 
τρίτου  προσώπου, 
ενδεχομένως  αποστείλει  στην  θέση  του  ο  παραλήπτης.   Επιπρόσθετα,  η 
ταυτοποίηση  προσώπου  σε  περίπτωση  διεκδίκησης  νομικών  αξιώσεων,  ως 
επικαλέστηκε  η  Καθ’   ης  την  καταγγελία,  δεν  μπορεί  να  επιτευχθεί  από  τον 
οποιοδήποτε νομικό εκπρόσωπο ο οποίος θα αναλάβει την εκπροσώπηση της Καθ’ 
ης  την  καταγγελία.   Μόνο  στην  περίπτωση  που  προκύπτουν  ποινικά  αδικήματα 
μπορεί  να  διενεργηθεί  ταυτοποίηση  προσώπου  και  αυτό  σε  κάθε  περίπτωση  είναι 
έργο της Αστυνομίας.   
  
4.8   Αποφασίστηκε  πως  σε  καμία  περίπτωση  μπορεί  να  διατηρεί  αρχείο  η  Καθ’  ης 
την  καταγγελία,  το  οποίο  να  περιέχει  αριθμό  ταυτότητας  ή/και  διαβατηρίου  του 
υποκειμένου των δεδομένων, με μόνη νομική βάση το έννομο συμφέρον και ως εάν 
να  είναι  υποκατάστατο  αρχείου   δημόσιας  αρχής  με  το  σκεπτικό  ότι  πιθανόν 
μελλοντικά  να  χρειαστεί.    Ένα  αντικείμενο  μπορεί  κάλλιστα  να  παραδοθεί  στον 
σωστό  παραλήπτη  με  την  χρήση  του  αριθμού  ταυτοποίησης  ταχυδρομικού 
αντικειμένου, όπως και με τη διεύθυνση και τηλέφωνο επικοινωνίας του παραλήπτη. 
Η  ευθύνη  εξάλλου  της  εταιρείας,  με  βάση  και  τους  Γενικούς  Όρους  Χρήσης 
Ανάληψης  Μεταφοράς  εκτείνεται  μέχρι  την  παράδοση  του  αντικειμένου  σε 
παραλήπτη,  τα  στοιχεία  του  οποίου  παράσχει  ο  αποστολέας.  Σε  κάθε  περίπτωση, 
την ευθύνη παροχής των ορθών στοιχείων την έχει ο αποστολέας. 
  
4.9   Σημειώθηκε  επίσης  στην  εκ  πρώτης  όψεως  Απόφαση  μου,  η  παραδοχή  της 
Καθ’  ης  την  καταγγελία  για  περαιτέρω  επεξεργασία  και  κατηγοριοποίηση  των 
διάφορων  παραληπτών  σε  «τακτικούς  πελάτες»  και  μή,  καθώς  και  η  έλλειψη 
επιλογής  σε  περίπτωση  που  παραλήπτης  αρνηθεί  να  επιδείξει  τον  αριθμό 

ταυτότητας  ή  διαβατηρίου  οποιουδήποτε 

 

13 

ταυτότητας (για σκοπούς καταγραφής) και δεν ανήκει στην κατηγορία των «τακτικών 
πελατών». 
  
4.10  Επισημάνθηκε επίσης, ότι η Καθ’ ης την καταγγελία δεν είχε δικαιολογήσει την 
αναγκαιότητα  διατήρησης  όλων  των  δεδομένων  προσωπικού  χαρακτήρα  που 
λαμβάνει στα αρχεία της για περίοδο έξι (6) μηνών, ενώ σύμφωνα με τους Γενικούς 
Όρους  Ανάληψης  Μεταφοράς,  δικαίωμα  απαίτησης  μπορεί  να  εγερθεί  και  επιδοθεί 
στην  εταιρεία  σε  διάστημα  τριών  (3)  μηνών  από  την  ημερομηνία  αναλήψεως  της 
αποστολής από την Καθ’ ης την καταγγελία. 
  
4.11  Σημειώνεται το γεγονός πως με την έκδοση της εκ πρώτης όψεως Απόφασης 
μου  την  7  Δεκεμβρίου,  2021,  η  Καθ’  ης  την  καταγγελία  σταμάτησε  άμεσα  την 
οποιαδήποτε περαιτέρω καταχώριση στα αρχεία της δελτίου ταυτότητας/διαβατηρίου 
και  προχώρησε  στη  διαγραφή  των  οποιονδήποτε  μέχρι  τότε  συλλεχθέντων 
στοιχείων.  
  
Κατάληξη 
  
5.  Έχοντας υπόψιν τα ανωτέρω και με βάση τις εξουσίες που μου παρέχονται από 
τα Άρθρα 58  και  83  του  Κανονισμού  (ΕΕ)  2016/679, άρθρο  24(β)  του  Νόμου 
125(Ι)/2018, επαναλαμβάνω την αρχική μου διαπίστωση περί παραβίασης εκ μέρους 
της Καθ’ ης την καταγγελία: 
(α)  του  Άρθρου  5(1)(β)  του  Κανονισμού  εφόσον  δεν  υπήρχε  η  απαιτούμενη  νομική 
βάση για την εν λόγω επεξεργασία, 
(β)  του  Άρθρου  5(1)(γ)  του  Κανονισμού  εφόσον  η  συλλογή  των  δεδομένων 
προσωπικού  χαρακτήρα  δεν  περιορίζετο  στα  απαραίτητα  στοιχεία  για 
συγκεκριμένους σκοπούς, και 
(γ) του Άρθρου 5(1)(ε) εφόσον τα στοιχεία που συνέλλεγε η Καθ’ ης την καταγγελία 
φυλάσσονταν για περίοδο μεγαλύτερη του απαιτούμενου σκοπού. 
  
5.1   Βάσει  των προνοιών  του Άρθρου  83  του  ΓΚΠΔ,  στο  μέτρο  που  αυτοί 
εφαρμόζονται  στη  συγκεκριμένη  περίπτωση,  λαμβάνω  υπόψιν  τους  πιο  κάτω 
μετριαστικούς (1-5) και επιβαρυντικούς (6) παράγοντες: 
  
(1)   Την λήψη άμεσων μέτρων συμμόρφωσης αφ’ ης στιγμής γνωστοποιήθηκε στην 
Καθ’ ης την καταγγελία η αρχική μου διαπίστωση περί παραβίασης του Άρθρου 
5,  εδάφιο  (1),  υποεδάφια  (β),  (γ)  και  (ε)  του  Κανονισμού  και  πριν  την  έκδοση 
της παρούσας Απόφασης. 

(2)   Την  διαγραφή  όλων  των  μέχρι  σήμερα  φυλαχθέντων  στοιχείων  πολιτικών 
ταυτοτήτων που είχε συλλέξει η Καθ’ ης την καταγγελία. Αντιλαμβάνομαι ότι το 
ίδιο ισχύει και στην περίπτωση αριθμού διαβατηρίου. 

(3)   Την λήψη άμεσων διορθωτικών μέτρων εκ μέρους της Καθ’ ης την καταγγελία, 
τόσο  με  την  έκδοση  ανάλογων  οδηγιών  προς  το  προσωπικό  της,  όσο  και  με 
την τεχνολογική ρύθμιση των αρχείων της. 

(4)   Την έλλειψη πρόθεσης για παραβίαση. 
(5)   Την λήψη μέτρων ασφαλείας σε σχέση με τα δεδομένα τα οποία κρατούσε, κάτι 
που  σε  κάθε  περίπτωση,  εμπίπτει  στις  υποχρεώσεις  εκάστου  υπεύθυνου 
επεξεργασίας. 

 

14 

(6)   Το  μεγάλο όγκο  δεδομένων  τον  οποίο  σίγουρα  θα  είχε φυλαγμένο  στα  αρχεία 
της η Καθ’ ης την καταγγελία, πριν την διαπίστωση από το Γραφείο μου της εν 
λόγω παραβίασης του Κανονισμού. 

  
 5.2  Αφού έλαβα υπόψιν και συνεκτίμησα - 
  
(α)  Το  σκεπτικό  και  την  κατάληξή  μου  στην  Απόφαση  ημερ.  7   Δεκεμβρίου,  2021 
σχετικά με τη διαπίστωση της παράβασης των διατάξεων του Άρθρων 5(1)(β), (γ) και 
(ε) του Κανονισμού,   
  
(β)  Το  ισχύον  νομοθετικό  έρεισμα  σχετικά  με  τις  προβλεπόμενες  διοικητικές 
κυρώσεις  στις  διατάξεις  του  Άρθρου 58  εδάφιο  2  και  του  Άρθρου  83  του  ΓΚΠΔ 
2016/679,  
  
(γ)  Όλες  τις  περιστάσεις  και  τους  παράγοντες  που  η  Καθ’  ης  την  καταγγελία  έθεσε 
ενώπιόν μου με βάση όλη την υφιστάμενη αλληλογραφία,   
  
Κρίνω  ότι  υπό  τις  περιστάσεις  δεν  δικαιολογείται  η  επιβολή  οποιασδήποτε 
διοικητικής  κύρωσης,  αλλά  ούτε  και  η  λήψη  οποιουδήποτε  πρόσθετου  διορθωτικού 
μέτρου,  αφού  ήδη  έχουν  ληφθεί  ικανοποιητικά  διορθωτικά  μέτρα  από  την  ίδια  την 
Καθ’ ης την καταγγελία.  
 
 
 
  
 
  
Ειρήνη Λοϊζίδου Νικολαϊδου 
Επίτροπος Προστασίας Δεδομένων 
Προσωπικού Χαρακτήρα 
  
  
 
 
 
 
 

 

15 

