Αρ. Φακ.:  11.17.001.007.219 
 
8 Μαϊου, 2020 
  
Προς 
κ. xxxxxxxxxxxxxxxx 
Karapatakis Pavlides LLC 
  
  

Δικαίωμα πρόσβασης σε κλειστό κύκλωμα παρακολούθησης 

 Παράπονο κας xxxxxx xxxxxxxx 

ΑΠΟΦΑΣΗ 

  
 
Σε  συνέχεια  της  μεταξύ  του  Γραφείου  μου  αλληλογραφίας,  σε  σχέση  με  το  ως  άνω 
παράπονο/καταγγελία ημερ. 9 Οκτωβρίου, 2019, σας θέτω υπόψιν τα ακόλουθα:  
 
Γεγονότα: 
 
2.    Την  13  Δεκεμβρίου,  2019,  μετά  από  διευκρινιστική  αλληλογραφία  που  είχε  ανταλλαγεί 
μεταξύ μας, αποστείλαμε επιστολή προς την ΥΠΔ της εταιρείας Pop Life Electric Shops Ltd, 
ενημερώνοντας  την  για  την  λήψη  του  σχετικού  παραπόνου/καταγγελίας  εκ  μέρους  της 
πελάτιδας σας.  
 
2.1    Το  παράπονο/καταγγελία  αφορούσε  δικαίωμα  πρόσβασης  σε  υλικό  καταγραφής  που 
είχε  γίνει  από  ΚΚΒΠ  και  το  οποίο  θα  έδειχνε  ατύχημα  που  είχε  πάθει  η  Παραπονούμενη 
στον  χώρο  στάθμευσης  του  υποκαταστήματος  Pop  Life  στον  Ύψωνα  Λεμεσού  (Άρθρο  15 
του  ΓΚΠΔ  2016/679).  Ζητήσατε  συγκεκριμένα  το  υλικό  ημερομηνίας  08/02/19  μεταξύ  των 
ωρών  17:30-19:00μμ.  Η  Παραπονούμενη  είχε  σκοντάψει  σε  ξύλινες  βάσεις  (παλέτες)  που 
βρίσκονταν  εκτεθειμένες  στον  χώρο  στάθμευσης.  Η  επιστολή  σας  είχε  αποσταλεί  προς  το 
κατάστημα Ύψωνα Λεμεσού την 25/6/19, χωρίς να λάβετε οποιαδήποτε απάντηση μέχρι και 
την καταχώρηση του παραπόνου/καταγγελίας σας την 9/10/19. 
 
2.2  Ως μας αναφέρατε στην μεταξύ μας αλληλογραφία, είχατε επίσης καταχωρήσει Αγωγή 
για  αποζημιώσεις  συνεπεία  του  εν  λόγω  ατυχήματος  (υπ’  αριθμό  xxxxx/19).    Διευκρινίσατε 
ότι στην εν λόγω Αγωγή δεν είχε ζητηθεί με οποιοδήποτε Διάταγμα το εν λόγω υλικό, ούτε 
είχατε  φτάσει  στο  στάδιο  αποκάλυψης  εγγράφων,  έτσι  ώστε  να  υπάρχει  κώλυμα 
παρέμβασης μας (Άρθρο 55(3) του ΓΚΠΔ 2016/679). 
 
2.3  Ως σας ενημερώσαμε γραπτώς την 30/12/19, μετά από επικοινωνία που είχαμε με την 
ΥΠΔ  των  Καθ’  ων  το  Παράπονο,  διαφάνηκε  ότι  λόγω  μη  ορθής  συμβουλής  από  τους 
νομικούς τους συμβούλους και την ασφαλιστική εταιρεία, δεν προχώρησαν σε ικανοποίηση 
του αιτήματος πρόσβασης, αφού θεωρούσαν ότι το θέμα θα λήξει δικαστικώς. Αντιλήφθηκαν 
μετά  την  παρέμβαση  μας  τις  υποχρεώσεις  τους  και  ακολούθως,  μετά  από  προτροπή  μας 
όπως έρθετε σε επικοινωνία μαζί τους, την 31/1/20 η ΥΠΔ των Καθ’ ων το Παράπονο σας 
είχε αποστείλει το οπτικογραφημένο υλικό.   
 
2.4    Απαντήσατε  την  ίδια  μέρα  στην  ΥΠΔ  των  Καθ’  ων  το  Παράπονο,  αναφέροντας  ότι  το 
βίντεο  που  στάληκε,  δείχνει  μόνο  την  στιγμή  της  πτώσης  της  πελάτιδας  σας  και  ότι  είναι 
ιδιαίτερα  σημαντικό  να  σας  αποσταλεί  και  το  βίντεο  που  δείχνει  την  πελάτιδα  μαζί  με  τον 
σύζυγο  της  κατά  την  ώρα  που  σταθμεύουν,  αλλά  και  την  στιγμή  που  εγκαταλείπουν  την 

 

1 

σκηνή  μετά  το  ατύχημα.  Δεν  ζητούσατε  βιντεογραφημένο  χρόνο/υλικό,  το  οποίο  δεν 
συμπεριλαμβάνει την πελάτιδα σας.  
 
2.5  Την 12/2/20 η ΥΠΔ, απάντησε ότι δεν υπάρχει άλλο βίντεο. Ό,τι είχε καταγραφεί εκείνη 
την ημέρα, είναι εκείνο που σας είχε σταλεί. Δεν υπήρχε τρόπος να ανακτήσουν άλλο βίντεο 
λόγω παρέλευσης χρόνου. Το μηχάνημα τους καταγράφει και αποθηκεύει  δεδομένα για ένα 
μήνα μόνο.  
 
2.6    Επανήλθατε  την  13/2/20,  αναφέροντας  ότι  από  την  ημερομηνία  του  ατυχήματος  είχε 
περάσει προ πολλού το χρονικό διάστημα του ενός μηνός και ως εκ τούτου δεν ευσταθεί ο 
ισχυρισμός.  Αναφέρατε  επίσης  ότι  είναι  άξιο  απορίας  το  γεγονός  ότι  καταγράφηκε  μόνο  η 
σκηνή  της  πτώσης,  διάρκειας  λιγότερης  του  ενός  λεπτού.    Επαναλάβατε  το  αίτημα  που 
είχατε κάνει και την 31/1/20. 
 
2.7  Η ΥΠΔ απάντησε την ίδια μέρα, ότι το υλικό που σας είχε σταλεί είναι ότι κατέγραψε το 
ΚΚΒΠ και κρατείτο στο αρχείο τους. Δεν υπάρχει οτιδήποτε άλλο να σταλεί.  
 
2.8  Στη βάση αυτής της απάντησης, την 14/2/20 θέσατε θέμα μη πλήρους ικανοποίησης του 
δικαιώματος  πρόσβασης  της  πελάτιδας  σας  επιμένοντας  όπως  σας  δοθεί  «αντίγραφο 
ολόκληρης  της  σκηνής  στην  οποία  βιντεοσκοπείται».  Θέσατε  τον  ισχυρισμό  ότι  σας 
αποστάληκε  λήψη  από  κάμερα  με  υλικό  και  γωνία,  κατόπιν  επιλογής  των  Καθ’  ων  το 
Παράπονο  και  όχι  από  κάμερα  που  δείχνει  πιο  ευδιάκριτα  την  σκηνή  του  ατυχήματος, 
παρόλο που διαθέτουν τέτοιες κάμερες.  
 
2.9    Αποστείλαμε  επιστολή  την  24/2/20  στην  ΥΠΔ  της  Pop  Life,  θέτοντας  υπόψιν  τα 
ερωτήματα  σας  και  ζητώντας  να  μας  αναφέρει  κατά  πόσον  έχουν  οποιαδήποτε  άλλα 
δεδομένα καταγεγραμμένα, από οποιαδήποτε κάμερα. Ερωτήθηκε επίσης, πώς και υπήρχε 
στη διάθεση τους μετά από τόσο μεγάλο χρονικό διάστημα το μεμονωμένο αρχείο το οποίο 
είχαν ήδη παραχωρήσει. 
 
2.10  Η ΥΠΔ, ως σας είχαμε ενημερώσει, απάντησε την 19/3/20 ότι το βίντεο που σας έχουν 
αποστείλει  ήταν  από  το  αρχείο  τους,  ως  αυτό  είχε  ανακτηθεί  στις  14/2/19,  μετά  που  είχαν 
λάβει την επιστολή που είχατε αποστείλει εκ μέρους της Παραπονούμενης.  Καταγράφηκε το 
στιγμιότυπο της πτώσης και δόθηκε στις 14/2/19 στην ασφαλιστική τους εταιρεία, της οποίας 
είχε  ανατεθεί  ο  χειρισμός  της  υπόθεσης.    Η  ίδια  η  ασφαλιστική  εταιρεία,  τους  είχε  ζητήσει 
επιπλέον  αποδεικτικό  υλικό  την  28/3/19,  το  οποίο  όμως  δεν  μπορούσε  να  ανακτηθεί  λόγω 
παρέλευσης χρόνου, αφού τα ΚΚΒΠ τους κρατούν δεδομένα μόνο για ένα μήνα.   
 
2.11    Απαντήσατε  την  2/4/20  θέτοντας  την  θέση  ότι  σκοπίμως  η  εταιρεία  δεν  σας  έχει 
αποστείλει οποιοδήποτε άλλο υλικό και ότι οι ισχυρισμοί τους περί παρέλευσης χρόνου κλπ, 
είναι  ανυπόστατοι  και  αποτελούν  δικαιολογίες,  ειδικότερα  μετά  από  τον  ισχυρισμό  τους  ότι 
κράτησαν  μέρος  από  το  βίντεο  μετά  που  επικοινωνήσατε  μαζί  τους,  που  κατά  την  άποψη 
τους  ήταν  σχετικό.  Η  δική  σας  άποψη  είναι  ότι  σχετικό  είναι    ολόκληρο  το  βίντεο  όπου 
συμπεριλαμβάνει και την Παραπονούμενη.  
 
2.12    Κατόπιν  τηλεφωνικής  αλλά  και  γραπτής  επικοινωνίας  που  ακολούθησε  την    4/5/20, 
καλέσαμε  την  ΥΠΔ  των  Καθ’  ων  το  Παράπονο  όπως  μας  προσκομίσει  υποστηρικτικά 
στοιχεία  της  θέσης  ότι  το  ΚΚΒΠ  υποκαταστήματος  Ύψωνα  Λεμεσού,  κατακρατεί  δεδομένα 
μόνο  για  ένα  μήνα  και  συνεπώς  δεν  υπάρχουν  οποιαδήποτε  άλλα  δεδομένα  να  δοθούν 
προς το υποκείμενο των δεδομένων, ως αυτά έχουν ζητηθεί. 
 

 

2 

2.13    Αργότερα  την  ίδια  μέρα,  η  ΥΠΔ  των  Καθ’  ων  το  Παράπονο  απέστειλε  σχετική 
βεβαίωση  που  είχε  λάβει  από  την  εταιρεία  που  εγκατέστησε  το  ΚΚΒΠ  στο  υποκατάστημα 
Ύψωνα  Λεμεσού.  Με  την  εν  λόγω  βεβαίωση,  η  εταιρεία  MS  Network  Solutions  Ltd 
διαβεβαίωνε  ότι  οι  καταγραφές  που  γίνονται  από  το  ΚΚΒΠ,  παραμένουν  στην  μνήμη  του 
υπολογιστή για περίοδο τριών (3) εβδομάδων.  
 
Νομική Πτυχή: 
 
3.  Σύμφωνα με το Άρθρο 4(1) του ΓΚΠΔ 2016/679 δεδομένα προσωπικού χαρακτήρα είναι 
«κάθε  πληροφορία  που  αφορά  ταυτοποιημένο  ή  ταυτοποιήσιμο  φυσικό  πρόσωπο 
(«υποκείμενο των δεδομένων»)· το ταυτοποιήσιμο φυσικό πρόσωπο είναι εκείνο του οποίου 
η  ταυτότητα  μπορεί  να  εξακριβωθεί,  άμεσα  ή  έμμεσα, 
ιδίως  μέσω  αναφοράς  σε 
αναγνωριστικό στοιχείο ταυτότητας, όπως όνομα, σε αριθμό ταυτότητας, σε δεδομένα θέσης, 
σε  επιγραμμικό  αναγνωριστικό  ταυτότητας  ή  σε  έναν  ή  περισσότερους  παράγοντες  που 
προσιδιάζουν  στη  σωματική,  φυσιολογική,  γενετική,  ψυχολογική,  οικονομική,  πολιτιστική  ή 
κοινωνική ταυτότητα του εν λόγω φυσικού προσώπου». 
 
3.1  Το Άρθρο 15 του ΓΚΠΔ 2016/679 δίδει το δικαίωμα σε υποκείμενο των δεδομένων να 
λαμβάνει  από  τον  υπεύθυνο  επεξεργασίας  επιβεβαίωση  για  το  κατά  πόσον  ή  όχι  τα 
δεδομένα  προσωπικού  χαρακτήρα  που  το  αφορούν  υφίστανται  επεξεργασία  και,  εάν 
συμβαίνει  τούτο,  το  δικαίωμα  πρόσβασης  στα  δεδομένα  προσωπικού  χαρακτήρα  και  σε 
συγκεκριμένες  πληροφορίες,  ως  αυτές  περιγράφονται  αναλυτικά  στην  παρ.  1  του  εν  λόγω 
Άρθρου.  
 
3.2  Σύμφωνα με το Άρθρο 12(3) του ΓΚΠΔ 2016/679, «ο υπεύθυνος επεξεργασίας παρέχει 
στο υποκείμενο των δεδομένων πληροφορίες για την ενέργεια που πραγματοποιείται κατόπιν 
αιτήματος δυνάμει των άρθρων 15 έως 22 χωρίς καθυστέρηση και σε κάθε περίπτωση εντός 
μηνός  από  την  παραλαβή  του  αιτήματος.  Η  εν  λόγω  προθεσμία  μπορεί  να  παραταθεί  κατά 
δύο  ακόμη  μήνες,  εφόσον  απαιτείται,  λαμβανομένων  υπόψη  της  πολυπλοκότητας  του 
αιτήματος  και  του  αριθμού  των  αιτημάτων.  Ο  υπεύθυνος  επεξεργασίας  ενημερώνει  το 
υποκείμενο των δεδομένων για την εν λόγω παράταση εντός μηνός από την παραλαβή του 
αιτήματος, καθώς και για τους λόγους της καθυστέρησης. Εάν το υποκείμενο των δεδομένων 
υποβάλλει  το  αίτημα  με  ηλεκτρονικά  μέσα,  η  ενημέρωση  παρέχεται,  εάν  είναι  δυνατόν,  με 
ηλεκτρονικά μέσα, εκτός εάν το υποκείμενο των δεδομένων ζητήσει κάτι διαφορετικό.» 
 
3.3 Περαιτέρω, σύμφωνα με το Άρθρο 58 παρ. 2(γ) κάθε αρχή ελέγχου, μεταξύ άλλων, έχει 
εξουσία  όπως  «δίνει  εντολή  στον  υπεύθυνο  επεξεργασίας  ή  στον  εκτελούντα  την 
επεξεργασία  να  συμμορφώνεται  προς  τα  αιτήματα  του  υποκειμένου  των  δεδομένων  για  την 
άσκηση των δικαιωμάτων του σύμφωνα με τον παρόντα κανονισμό». 
 
Σκεπτικό: 
 
4.  Η  οπτικογραφημένη  εικόνα  υποκειμένου  των  δεδομένων,  εφόσον  οδηγεί  στην 
ταυτοποίηση του, μπορεί να θεωρηθεί προσωπικό του δεδομένο σύμφωνα με τις πρόνοιες 
του  Άρθρου  4(1)  του  ΓΚΠΔ  2016/679.    Αντίγραφο  αυτού  μπορεί  να  ζητηθεί  ασκώντας  το 
δικαίωμα  πρόσβασης  σύμφωνα  με  το    Άρθρο  15  του  ΓΚΠΔ  2016/679.  Ο  υπεύθυνος 
επεξεργασίας  έχει  καθήκον  να  ενεργήσει  σε  ένα  τέτοιο  αίτημα,  εντός  μηνός  από  την 
παραλαβή του αιτήματος (βλ. Άρθρο 12(3) του ΓΚΠΔ 2016/679). 
 
4.1  Στην παρούσα περίπτωση, ο υπεύθυνος επεξεργασίας – Καθ’ ων το Παράπονο δεν είχε 
ενεργήσει  εντός  ενός  μηνός  από  την  παραλαβή  του  αιτήματος,  δηλαδή  από  τις    25/6/19 

 

3 

της 

την 

από 

δικαστικής 

καταχώρηση 

διαδικασίας.  Μετά 

όπου στάληκε το αίτημα πρόσβασης γραπτώς, λόγω λανθασμένης νομικής συμβουλής που 
είχε  λάβει.  Προβλήθηκε  ως  αιτιολογία  ότι  για  το  ίδιο  θέμα  εκκρεμούσε  απαίτηση 
αποζημιώσεων από την Παραπονούμενη και θεωρήθηκε ότι το θέμα αυτό θα επιλύετο κατά 
το  στάδιο 
του 
παραπόνου/καταγγελίας στο Γραφείο της Επιτρόπου Προστασίας Δεδομένων Προσωπικού 
Χαρακτήρα  και  αφού  διευκρινίστηκε  ότι  η  παρέμβαση  μας  δεν  θα  παρέμβαινε  στην 
οποιαδήποτε δικαστική διαδικασία, ενημερώσαμε την ΥΠΔ των Καθ’ ων το Παράπονο για τις 
πρόνοιες  των  Άρθρων  12  και  15  του  ΓΚΠΔ  2016/679,  αλλά  και  για  την  υποχρέωση  να 
συμμορφωθούν  με  το  αίτημα  του  υποκειμένου  των  δεδομένων,  ασχέτως  του  γεγονότος  ότι 
εκκρεμούσε  δικαστική  διαδικασία  και  δεδομένου  ότι  δεν  είχαν  φτάσει  σε στάδιο  όπου  το  εν 
λόγω  υλικό  θα  παραδίδετο  έτσι  και  αλλιώς.    Ακολούθως  οι  Καθ’  ων  το  Παράπονο, 
συμμορφώθηκαν στις υποδείξεις μας, αλλά και στο αίτημα του υποκειμένου των δεδομένων, 
αποστέλλοντας  απόσπασμα  βιντεοσκοπημένου  υλικού  το  οποίο  απεικόνιζε  το  υποκείμενο 
των δεδομένων κατά την στιγμή της πτώσης του, λόγω ατυχήματος, στον χώρο στάθμευση 
υποκαταστήματος  στον  Ύψωνα  Λεμεσού.  Ως  επεξήγησαν,  αυτό  ήταν  το  μόνο  σημείο  που 
είχε φυλαχθεί και κατακρατηθεί στα αρχεία τους, μετά την λήψη της επιστολής ημερ. 14/2/19 
από το δικηγόρο της Παραπονουμένης. Το συγκεκριμένο στιγμιότυπο είχε δοθεί τότε, στην 
ασφαλιστική  τους  εταιρεία,  στα  πλαίσια  ανάθεσης  της  υπόθεσης.    Η  ίδια  η  ασφαλιστική 
εταιρεία είχε ζητήσει περαιτέρω υλικό την 28/3/19, το οποίο όμως οι Καθ’ ων το Παράπονο 
ανέφεραν  ότι  δεν  μπορούσε  να  ανακτηθεί  λόγω  παρέλευσης  χρόνου,  αφού  τα  ΚΚΒΠ  τους 
κρατούν  δεδομένα  μόνο  για  ένα  μήνα.  Σχετική  βεβαίωση  από  την  εταιρεία  η  οποία 
εγκατέστησε  το  ΚΚΒΠ  στο  υποκατάστημα  Ύψωνα  Λεμεσού,  αναφέρει  ότι  οι  καταγραφές 
παραμένουν στη μνήμη του υπολογιστή μέχρι περίοδο τριών (3) εβδομάδων. 
 
Κατάληξη: 
 
5.  Έχοντας υπόψιν τα πιο πάνω δεδομένα, ως αυτά έχουν εκτεθεί, καθώς και τις εξουσίες 
που μου παρέχει το Άρθρο 58 του ΓΚΠΔ 2016/679 και ειδικότερα ότι σύμφωνα με το Άρθρο 
58 παρ. 2(γ) υπήρξε συμμόρφωση των Καθ’ ων το Παράπονο σε υποδείξεις του Γραφείου 
μου για ικανοποίηση του αιτήματος του υποκειμένου των δεδομένων, θεωρώ ότι το δικαίωμα 
πρόσβασης του υποκειμένου των δεδομένων σε προσωπικά δεδομένα που του ανήκαν, ως 
αυτά  είχαν  καταγραφεί  από  ΚΚΒΠ  της  υπεραγοράς  Pop  Life  Electric  Shops  Ltd  την  8/2/19 
μεταξύ των ωρών 17:30-19:00μμ στο κατάστημα Ύψωνα Λεμεσού, έχει ικανοποιηθεί.  
 
6.    Το  κατά  πόσον  ευσταθούν  ή  όχι  οι  ισχυρισμοί  των  Καθ’  ων  το  Παράπονο,  ότι  δηλαδή 
αυτό είναι το μοναδικό απόσπασμα που έχει φυλαχθεί στα αρχεία τους, είναι κάτι το οποίο 
θα διαφανεί και κατά το στάδιο της δικαστικής διαδικασίας.   
 
 
 
 
  
Ειρήνη Λοϊζίδου Νικολαϊδου 
Επίτροπος Προστασίας Δεδομένων 
Προσωπικού Χαρακτήρα 
 
 
 
Ε.Χ.  
 
 

 

4 

