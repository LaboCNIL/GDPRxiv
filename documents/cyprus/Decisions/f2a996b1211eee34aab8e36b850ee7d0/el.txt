 
 
 
Αρ. Φακ.: 11.17.001.010.220, 11.17.002.002.021 
 

Απόφαση 

Άρνηση ικανοποίησης αιτήματος πρόσβασης από την Υπηρεσία 

Προστασίας Καταναλωτή 

 
Αναφέρομαι σε καταγγελία που υποβλήθηκε στο Γραφείο μου, την 1η Νοεμβρίου 
2022, από το δικηγορικό γραφείο Law Chambers Nicos Papacleovoulou LLC, εκ 
μέρους του ΧΧΧ (εφεξής ο «Καταγγέλλων»), εναντίον της Υπηρεσίας Προστασίας 
Καταναλωτή (εφεξής η «ΥΠΚ»), δυνάμει του άρθρου 42 του περί του Δικαιώματος 
Πρόσβασης  σε  Πληροφορίες  του  Δημόσιου  Τομέα  Νόμου  του  2017  (Ν. 
184(I)/2017), όπως τροποποιήθηκε, (εφεξής ο «Νόμος»), και του Άρθρου 77 του 
Κανονισμού (ΕΕ) 2016/679 για την προστασία των φυσικών προσώπων έναντι της 
επεξεργασίας  των  δεδομένων  προσωπικού  χαρακτήρα  και  για  την  ελεύθερη 
κυκλοφορία των δεδομένων αυτών (εφεξής ο «Κανονισμός»). Μετά την εξέταση 
της καταγγελίας, βάσει των καθηκόντων και εξουσιών που μου απονέμουν τα 
άρθρα 43 και 44 του Νόμου και Άρθρα 57 και 58 του Κανονισμού, σημειώνω τα 
ακόλουθα: 
 
Περιστατικά της Υπόθεσης 
 
2. Σύμφωνα με την καταγγελία και την αλληλογραφία που επισυνάφθηκε σε αυτήν 
(ηλεκτρονικά  μηνύματα  ημερ.  11/3/2021,  24/03/2021,  24/05/2022,  15/06/2022, 
03/08/2022, 13/09/2022): 
I.  Στις 29 Ιανουαρίου 2020, ο Καταγγέλλων υπέβαλε καταγγελία εναντίον 
της  ασφαλιστικής  εταιρείας  Eurolife  Ltd  (εφεξής  η  «ασφαλιστική 
εταιρεία»), στην ΥΠΚ. Στις 27 Οκτωβρίου 2020 ο Καταγγέλλων έλαβε 
επιστολή από την ΥΠΚ, με την οποία ενημερωνόταν για το αποτέλεσμα 
της διερεύνησης της ΥΠΚ σε σχέση με την υποβληθείσα καταγγελία του.  
II.  Στις  11  Μαρτίου  2021,  το δικηγορικό γραφείο  που εκπροσωπεί τον 
Καταγγέλλοντα, αιτήθηκε όπως λάβει αντίγραφα των εγγράφων που 
αντάλλαξε η ΥΠΚ με την ασφαλιστική εταιρεία, για την διερεύνηση 
της καταγγελίας του. Συγκεκριμένα, ζήτησε:  
1.  αντίγραφο  της  επιστολής  που  αποστάλθηκε  για  τις  αθέμιτες 
πρακτικές που εφάρμοσε η ασφαλιστική εταιρεία, από την ΥΠΚ, 
2.  τους όρους που γνωστοποιήθηκαν από την ασφαλιστική και την 
τεκμηρίωσή τους, 

η ΥΠΚ και αφορούν στον Καταγγέλλοντα. 

3.  αντίγραφα όλων των εγγράφων ή/και πληροφόρηση που διαθέτει 
III.  Στις  24  Μαρτίου  2021,  η  ΥΠΚ  απέρριψε  το  αίτημα  πρόσβασης, 
αναφέροντας, ανάμεσα σε άλλα, ότι ο ρόλος της είναι η προστασία των 
συλλογικών  συμφερόντων  των  καταναλωτών  και  όχι  η  επίλυση 
ατομικών  διαφορών.  Συνεπώς,  η  ΥΠΚ  δεν  έχει  αρμοδιότητα  να 
χειρίζεται οποιαδήποτε υπόθεση σε ατομικό επίπεδο και ως εκ 
τούτου δεν δύναται να ικανοποιήσει το αίτημα πρόσβασης που 
είχε  υποβληθεί.  Για  την  επίλυση  των  ατομικών  διαφορών  του 
Καταγγέλλοντος με την ασφαλιστική εταιρεία, η ΥΠΚ ενημέρωσε τον 
πρώτο ότι θα μπορούσε να αποταθεί είτε στο Διοικητικό Δικαστήριο, είτε 
στον Φορέα Εναλλακτικής Επίλυσης Καταναλωτικών Διαφορών. 
IV.  Στις  24  Μαΐου  2022,  το  δικηγορικό  γραφείο  που  εκπροσωπεί  τον 
Καταγγέλλοντα άσκησε ξανά δικαίωμα πρόσβασης βάσει του Νόμου, σε 
όλα  τα  ηλεκτρονικά  και  φυσικά  έγγραφα  του  σχετικού  με  την 
καταγγελία του φακέλου, που διατηρεί η ΥΠΚ. 
V.  Στις 15 Ιουνίου 2022, η ΥΠΚ ενημέρωσε τον Καταγγέλλοντα, ανάμεσα 
σε άλλα, τα πιο κάτω: 
1.  ο έλεγχος ο οποίος πραγματοποιείται στην ΥΠΚ δεν περιορίζεται σε 
οποιαδήποτε  καταγγελία,  αλλά  αφορά  στην  παροχή  γενικής 
προστασίας  στο  καταναλωτικό  κοινό,  η  ΥΠΚ  δεν  χειρίζεται 
καταγγελίες σε ατομικό επίπεδο, 
2.  η επικοινωνία με τον καταναλωτή περιορίζεται στην λήψη όλων των 
απαιτούμενων πληροφοριών σε σχέση με την καταγγελία του και 
ενημέρωση για το αποτέλεσμα της έρευνάς της, 
3.  οι  καταγγελίες  που  καταχωρούνται  σε  φακέλους  ή/και  στο 
ηλεκτρονικό σύστημα της ΥΠΚ, δεν θεωρούνται δημόσιο αρχείο στο 
οποίο μπορεί να έχει πρόσβαση το κοινό, 
4.  το δικαίωμα που απορρέει από το Άρθρο 15 του Κανονισμού αφορά 
μόνο στα δεδομένα του ίδιου του αιτητή και δεν παρέχει πρόσβαση 
σε έγγραφα που έχουν να κάνουν με την έρευνα της ΥΠΚ ή την 
αλληλογραφία της τελευταίας με την ασφαλιστική εταιρεία, 
5.  η  ΥΠΚ  με  αφορμή  τις  καταγγελίες,  επεκτείνει  αυτεπάγγελτα  την 
έρευνά της και εξετάζει το εκάστοτε συμβόλαιο στην ολότητά του, ως 
μια καταναλωτική σύμβαση, σύμφωνα με την ισχύουσα νομοθεσία. 
VI.  Στις 3 Αυγούστου 2022, το δικηγορικό γραφείο που εκπροσωπεί τον 
Καταγγέλλοντα ανέφερε, μεταξύ άλλων: 
1.  οι  φάκελοι  και/ή  τα  ηλεκτρονικά  συστήματα  της  υπηρεσίας 
θεωρούνται  δημόσιο  αρχείο,  αφού  η  ΥΠΚ  αποτελεί  τμήμα  και/ή 
υπηρεσία του Κράτους σύμφωνα με το άρθρο 4 του Νόμου,  

2 

 

2.  απόσπασμα από σχετική ανακοίνωση της Επιτρόπου Προστασίας 
Δεδομένων Προσωπικού Χαρακτήρα ημερ. 24 Ιουλίου 2019 για το 
δικαίωμα  πρόσβασης  των  υποκειμένων  των  δεδομένων,  που 
απορρέει από το Άρθρο 15 του Κανονισμού. 
VII.  Η ΥΠΚ με ηλεκτρονικό μήνυμα της ημερομηνίας 13 Σεπτεμβρίου 2022, 
δεν  ικανοποίησε  το  αίτημα  πρόσβασης του  Καταγγέλλοντος  και τον 
παρέπεμψε όπως υποβάλει σχετικό παράπονο στο Γραφείο μου. 

 
3. Σύμφωνα με όσα έχουν τεθεί υπόψη μου, το αίτημά του Καταγγέλλοντος στην 
ΥΠΚ, ασκήθηκε βάσει του-  
-  Άρθρου  15  του  Κανονισμού,  δηλ.  του  δικαιώματος  πρόσβασης  του 
Καταγγέλλοντος στα προσωπικά του δεδομένα, τα οποία υποβλήθηκαν σε 
επεξεργασία από την ΥΠΚ, για την εξέταση της καταγγελίας του, 
- άρθρου 3 του Νόμου, δηλ. του δικαιώματος πρόσβασης του Καταγγέλλοντος 
στα έγγραφα που διατηρεί η ΥΠΚ, τα οποία σχετίζονται με την καταγγελία του 
αλλά δεν εμπίπτουν στο δικαίωμα πρόσβασης του βάσει του Κανονισμού. 

4. Στις 3 και 30 Ιανουαρίου 2023, έλαβα τις θέσεις της ΥΠΚ, βάσει των οποίων, 
τέθηκαν υπόψη μου, ανάμεσα σε άλλα, τα κάτωθι: 
Το νομικό πλαίσιο που εφαρμόζει η ΥΠΚ, της παρέχει εξουσία άσκησης 
I. 
γενικού ελέγχου νομιμότητας στον τομέα της προστασίας του καταναλωτή 
και εξέτασης υπό το πρίσμα της συλλογικής προστασίας των καταναλωτών. 
Το  εν  λόγω  νομικό  πλαίσιο  δεν  μετατρέπει  πάσης  φύσεως  ιδιωτικές 
διαφορές μεταξύ καταναλωτών και εμπορευόμενων, σε διαφορές δημόσιου 
ενδιαφέροντος στις οποίες παρεμβαίνει ή μπορεί να παρέμβει το κράτος. 
Κατά συνέπεια, ο ρόλος της ΥΠΚ είναι η προστασία των συλλογικών 
συμφερόντων  των  καταναλωτών  και  όχι  η  επίλυση  ατομικών 
διαφορών. Ως εκ των άνω, ο έλεγχος που πραγματοποιεί ο Διευθυντής της 
ΥΠΚ δεν περιορίζεται στο παράπονο συγκεκριμένου  καταναλωτή, αλλά 
αφορά  και  στην  παροχή  γενικής  προστασίας  στο  καταναλωτικό  κοινό, 
πάντοτε  στο  πλαίσιο  που  ορίζει  ο  Νόμος  και,  ως  εκ  τούτου,  δεν 
λαμβάνονται υπ’ όψιν οι λεπτομέρειες των ατομικών περιστάσεων, 
εφόσον δεν είναι γενικεύσιμες και άρα χρήσιμες για τη συλλογική προστασία 
των καταναλωτών. 
II.  Η ΥΠΚ δεν υπέχει οποιαδήποτε υποχρέωση συνεχούς ενημέρωσης 
καταναλωτών/παραπονουμένων σε σχέση με την εξέλιξη των εκάστοτε 
ερευνών,  αλλά  ούτε  υπέχει  οποιαδήποτε  υποχρέωση  παροχής 
πληροφοριών και/ή αποστολής οποιωνδήποτε εγγράφων σε σχέση 
με την εξέλιξη και το αποτέλεσμα της υπό εξέταση υπόθεσης. Η όποια 
επικοινωνία με τον καταναλωτή/παραπονούμενο περιορίζεται στην λήψη 
όλων των απαιτούμενων πληροφοριών και/ή εγγράφων σε σχέση με την 
3 

 

VI.  Στις  ζητούμενες  πληροφορίες,  στις  πλείστες 

καταγγελία του εξέλιξη και το αποτέλεσμα της υπό εξέταση υπόθεσης. Η 
ΥΠΚ δεν υπέχει οποιαδήποτε υποχρέωση να αιτιολογεί και/ή να παρέχει 
περαιτέρω  διευκρινίσεις  αναφορικά  με  τα  ευρήματα  της,  επειδή  δεν 
χειρίζεται την οποιαδήποτε καταγγελία σε ατομικό επίπεδο. 
III.  Με βάση το άρθρο 67 του περί Προστασίας του Καταναλωτή Νόμου του 
2021  (112(I)/2021),  «Η  Εντεταλμένη  Υπηρεσία  μεριμνά  για  τη  διάδοση 
τέτοιων πληροφοριών και συστάσεων, περιλαμβανομένων των αποφάσεων 
του Διευθυντή, αναφορικά με την εφαρμογή των διατάξεων του παρόντος 
Νόμου, εξαιρουμένων των πληροφοριών που κρίνονται ως εμπιστευτικές, 
τις οποίες αυτή θεωρεί χρήσιμες για την εξυπηρέτηση ή την ενημέρωση των 
καταναλωτών,  καθώς  και  όλων  των  προσώπων  που  ενδεχομένως  να 
επηρεάζονται από τις διατάξεις του παρόντος Νόμου.» 
IV.  Oι καταγγελίες που καταχωρούνται στους φακέλους ή/και στο ηλεκτρονικό 
σύστημα της ΥΠΚ δεν θεωρούνται δημόσιο αρχείο στο οποίο μπορεί 
να δοθεί πρόσβαση στο κοινό. 
V.  Όσον  αφορά  στο  δικαίωμα  πρόσβασης  βάσει  του  Άρθρου  15  του 
Κανονισμού,  η  πρόσβαση  επιτρέπεται  όταν  ζητηθεί  από  το  ίδιο  το 
υποκείμενο των δεδομένων σε δεδομένα/πληροφορίες που αφορούν μόνο 
στο ίδιο το υποκείμενο των δεδομένων και όχι σε έγγραφα σχετικά με τη 
διεξαγωγή της έρευνας από την ΥΠΚ. 
των  περιπτώσεων, 
περιλαμβάνονται  πληροφορίες  που  δόθηκαν  από  εμπορευόμενους  στο 
πλαίσιο  διεξαγωγής  μιας  διοικητικής  έρευνας,  υπό  τον  όρο  της 
εμπιστευτικότητας και εχεμύθειας ή του επαγγελματικού απορρήτου 
και  αφορούν  εμπορικά  συμφέροντα,  καθότι  μεταξύ  αυτών, 
ενδεχομένως  να  περιλαμβάνονται  διάφορα  τιμολόγια  πωλήσεων, 
τιμολόγια  αγορών,  στοιχεία  που  αφορούν  στον  ετήσιο  κύκλο 
εργασιών  και  άλλες  οικονομικές  καταστάσεις,  διάφορα  στοιχεία, 
συμπεριλαμβανομένων  απόρρητων  συμβάσεων  και/ή  δεδομένων 
και/ή πληροφοριών, σύμφωνα με τα διαλαμβανόμενα στο άρθρο 34 
του Νόμου.  
VII.  Οι πλείστες των νομοθεσιών τις οποίες εφαρμόζει η Υπηρεσία Προστασίας 
Καταναλωτών, προβλέπουν ότι σε περίπτωση κατά την οποία πρόσωπο 
σκοπίμως παρακωλύει την Εντεταλμένη Υπηρεσία κατά την ενάσκηση των 
εξουσιών  της,  παρέχει  ψευδή  ή  παραπλανητικά  ή  ανακριβή  στοιχεία, 
πληροφορίες ή έγγραφα, η χωρίς εύλογη αιτία αρνείται ή παραλείπει να 
παρέχει στην Εντεταλμένη Υπηρεσία συνδρομή ή πληροφορίες διαπράττει 
ποινικό αδίκημα το οποίο επισύρει ποινικές κυρώσεις. Ως εκ τούτου, οι 
ζητούμενες  πληροφορίες  ενδεχομένως  να  εμπίπτουν  επίσης  στην 
εξαίρεση  του  άρθρου  27  που  αφορά  έρευνες  και  διαδικασίες  που 
4 

 

διεξάγονται από δημόσιες αρχές. (βλ. άρθρο 64 του περί Προστασίας 
του Καταναλωτή Νόμου του 2021 (Ν.112(Ι)/2021). 
VIII.  Στην  απάντηση  της  ΥΠΚ  επισυνάφθηκε  ο  Επεξηγηματικός  Οδηγός 
Νομοθεσίας  του  περί  των  Αθέμιτων  Εμπορικών  Πρακτικών  των 
Επιχειρήσεων προς τους Καταναλωτές Νόμου του 2007. 

 
Νομικό Πλαίσιο 
 
5. Πιο κάτω παραθέτω το νομικό πλαίσιο στο οποίο στήριξα το Σκεπτικό και την 
Κατάληξη της παρούσας Απόφασης.  
 
6. Με βάση το άρθρο 2 του Νόμου, 
«Στον παρόντα Νόμο, εκτός αν από το κείμενο προκύπτει διαφορετική έννοια – 
(…) 
«δημόσιο αρχείο» έχει την έννοια που αποδίδεται στον όρο αυτό από τον περί 
Κρατικού Αρχείου Νόμο·» 
 
7. Δυνάμει του άρθρου 19 του Νόμου: 
«(1) Οι ακόλουθες πληροφορίες εμπίπτουν στις απόλυτες εξαιρέσεις για τους 
σκοπούς του παρόντος Νόμου και δεν παρέχονται με οποιοδήποτε τρόπο:  
(α) Πληροφορίες στις οποίες ο αιτητής έχει πρόσβαση μέσω άλλων μεθόδων, όπως 
προβλέπεται στο άρθρο 20·  
(β) πληροφορίες που σχετίζονται με ή παρέχονται από σώματα ασφαλείας, όπως 
προβλέπεται στο άρθρο 22·  
(γ) πληροφορίες που περιλαμβάνονται σε δικαστικά αρχεία, όπως προβλέπεται στο 
άρθρο 29·  
(δ) κοινοβουλευτικές πληροφορίες, όπως προβλέπεται στο άρθρο 31· και  
(ε) πληροφορίες που δόθηκαν υπό τον όρο της εμπιστευτικότητας και εχεμύθειας, 
όπως προβλέπεται στο άρθρο 34.  
(2) Για τους σκοπούς του παρόντος Νόμου, πληροφορίες που δεν εμπίπτουν στις 
αναφερόμενες στο εδάφιο (1) απόλυτες εξαιρέσεις λογίζεται ότι εμπίπτουν στις μη 
απόλυτες εξαιρέσεις.  
(3) Σε περίπτωση που οποιαδήποτε προβλεπόμενη στο παρόν Μέρος εξαίρεση 
ορίζει  ότι  η  υποχρέωση  επιβεβαίωσης  ή  άρνησης  κατοχής  πληροφοριών  δεν 
υφίσταται σε σχέση με οποιεσδήποτε πληροφορίες, τότε η εν λόγω υποχρέωση δεν 
τυγχάνει εφαρμογής, νοουμένου ότι –  
(α) Η εν λόγω εξαίρεση είναι απόλυτη, ή  
(β)  αν  η  εν  λόγω  εξαίρεση  δεν  είναι  απόλυτη,  το  δημόσιο  συμφέρον  στη  μη 
επιβεβαίωση  ή  άρνηση  κατοχής  των  ζητούμενων  πληροφοριών  υπερτερεί  του 

 

5 

δημόσιου συμφέροντος στο να αποκαλυφθεί η κατοχή ή η μη κατοχή των εν λόγω 
πληροφοριών.  
(4) Η προβλεπόμενη στην παράγραφο (β) του εδαφίου (1) του άρθρου 8 παροχή 
πληροφοριών δεν τυγχάνει εφαρμογής, νοουμένου ότι –  
(α) Οι πληροφορίες εξαιρούνται δυνάμει απόλυτης εξαίρεσης, ή  
(β) αν η εξαίρεση δεν είναι απόλυτη, το δημόσιο συμφέρον στο να διατηρηθεί η 
εξαίρεση των ζητούμενων πληροφοριών υπερτερεί του δημόσιου συμφέροντος στο 
να αποκαλυφθούν.» 
 
8. Δυνάμει του άρθρου 27 του Νόμου «(1) Πληροφορίες τις οποίες δημόσια αρχή 
κατέχει ή κατείχε για οποιοδήποτε χρονικό διάστημα και οι οποίες προέκυψαν στο 
πλαίσιο - 
(α) Οποιασδήποτε ανάκρισης ή έρευνας έχει καθήκον ή υποχρέωση να διεξάγει η 
δημόσια αρχή με σκοπό να διευκρινιστεί κατά πόσο - 
(i) πρόσωπο πρέπει να κατηγορηθεί για συγκεκριμένο ποινικό αδίκημα· ή 
(ii) πρόσωπο που έχει κατηγορηθεί για ποινικό αδίκημα είναι ένοχο για τη διάπραξη 
του εν λόγω αδικήματος, 
(β) οποιασδήποτε έρευνας ή ανάκρισης που διεξάγεται από τη δημόσια αρχή υπό 
περιστάσεις που ίσως οδηγήσουν σε απόφαση εκ μέρους της δημόσιας αρχής να 
κινήσει ποινική διαδικασία την οποία η εν λόγω αρχή έχει εξουσία να διεξαγάγει· ή  
(γ) οποιασδήποτε ποινικής διαδικασίας έχει εξουσία να διεξαγάγει η δημόσια αρχή, 
είναι εξαιρούμενες πληροφορίες.» 
 
9. Δυνάμει του άρθρου 34 του Νόμου, 
«(1) Πληροφορίες είναι εξαιρούμενες πληροφορίες, αν –  
τρίτο  πρόσωπο, 
(α)  Αποκτήθηκαν 
συμπεριλαμβανόμενης  άλλης  δημόσιας  αρχής,  υπό  τον  όρο  τήρησης  της 
εμπιστευτικότητας και ή της εχεμύθειας ή του επαγγελματικού απορρήτου από τη 
δημόσια αρχή που τις παραλαμβάνει, και  
(β) η αποκάλυψη των πληροφοριών αυτών στο κοινό, εκτός του πλαισίου των 
διατάξεων  του  παρόντος  Νόμου,  από  τη  δημόσια  αρχή  που  τις  κατέχει  θα 
συνιστούσε παραβίαση όρου της εμπιστευτικότητας και/ή της εχεμύθειας ή του 
επαγγελματικού απορρήτου.  
(2) Πληροφορίες η αποκάλυψη των οποίων παραβλάπτει ή δυνατό να παραβλάψει 
εμπορικό  μυστικό  ή 
εμπορικά  συμφέροντα  οποιουδήποτε  προσώπου, 
συμπεριλαμβανόμενης της δημόσιας αρχής που τις έχει στην κατοχή της, είναι 
εξαιρούμενες πληροφορίες.  
(3) Η υποχρέωση επιβεβαίωσης ή άρνησης κατοχής πληροφοριών δεν προκύπτει 
αν, και στο βαθμό που, αυτή η επιβεβαίωση ή η άρνηση κατοχής πληροφοριών θα 
συνιστούσε παράβαση του όρου της εμπιστευτικότητας κα/ή της εχεμύθειας και/ή 
6 

δημόσια 

αρχή 

από 

από 

τη 

 

του επαγγελματικού απορρήτου και/ή του εμπορικού μυστικού ή των εμπορικών 
συμφερόντων.» 
 
10. Βάσει του Άρθρου 43 και 44 του Νόμου,  
«43. Εξέταση παραπόνων ή αυτεπάγγελτη έρευνα από τον Επίτροπο: 
(1) Ο Επίτροπος, στο πλαίσιο εξέτασης παραπόνου που υποβάλλεται δυνάμει των 
διατάξεων του άρθρου 42 ή αυτεπάγγελτα δυνάμει των διατάξεων του άρθρου 37, 
δύναται να –  
(α) Καλέσει τη δημόσια αρχή να εκθέσει τις απόψεις της και να τοποθετηθεί επί 
συγκεκριμένων ζητημάτων,  
(β)  διατάξει  τη  λήψη  προσωρινών  μέτρων  αναφορικά  με  τη  διασφάλιση  της 
πρόσβασης σε πληροφορίες,  
(γ) ασκήσει τις εξουσίες που του παρέχονται δυνάμει των διατάξεων του άρθρου 
41.  
(2)  Για  το  σκοπό  που  αναφέρεται  στο  εδάφιο  (1),  ο  Επίτροπος  δύναται  να 
κοινοποιήσει στη δημόσια αρχή ειδοποίηση παροχής πληροφοριών με την οποία 
απαιτεί όπως, εντός της χρονικής προθεσμίας που καθορίζεται στην ειδοποίηση, η 
δημόσια  αρχή  κοινοποιήσει  στον  Επίτροπο,  με  τον  τρόπο  και  τον  τύπο  που 
καθορίζεται  στην  ειδοποίηση,  οποιεσδήποτε  πληροφορίες,  για  να  εξακριβώσει 
συμμόρφωση της δημόσιας αρχής με τις διατάξεις του Μέρους ΙΙ ή με τους κώδικες 
πρακτικής που εκδίδονται δυνάμει των διατάξεων του άρθρου 39, ανάλογα με την 
περίπτωση:  
Νοείται ότι ο Επίτροπος δύναται να ανακαλέσει ειδοποίηση παροχής πληροφοριών 
με γραπτή ειδοποίηση στη δημόσια αρχή στην οποία κοινοποιήθηκε η ειδοποίηση 
παροχής πληροφοριών. 
 
44. Έκδοση απόφασης Επιτρόπου 
(1)  Ο  Επίτροπος,  αφού  εξετάσει  το  παράπονο  που  υποβάλλεται  δυνάμει  των 
διατάξεων  του  άρθρου  42,  εκδίδει  απόφαση  η  οποία  είναι  δεσμευτική.  (2)  Η 
απόφαση του Επιτρόπου δυνατό να είναι απορριπτική στην περίπτωση που - (α) 
Ο  παραπονούμενος  δεν  έχει  εξαντλήσει  τις  διαδικασίες  παραπόνων  που 
προσφέρονται  από  τη  δημόσια  αρχή  σύμφωνα  με  τον  κώδικα  πρακτικής  που 
εκδίδεται δυνάμει των διατάξεων του εδαφίου (1) του άρθρου 39· ή (β) υπήρξε μη 
εύλογη  καθυστέρηση  στην  υποβολή  του  παραπόνου,  ή  (γ)  το  αίτημα  είναι 
καταχρηστικό ή έκδηλα παράλογο· ή (δ) προκύπτει από τα γεγονότα της υπόθεσης 
ότι το αίτημα έχει μεταγενέστερα ανακληθεί ή εγκαταλειφθεί. (3) Σε περίπτωση που 
ο Επίτροπος αποφασίζει ότι δημόσια αρχή- (α) Δεν έχει παράσχει πληροφορίες ή 
δεν παρείχε επιβεβαίωση ή άρνηση κατοχής πληροφοριών ενώ όφειλε να το είχε 
πράξει  δυνάμει  των  διατάξεων  του  εδαφίου  (1)  του  άρθρου  8·  ή  (β)  δεν  έχει 

 

7 

συμμορφωθεί με οποιεσδήποτε από τις προϋποθέσεις των διατάξεων των άρθρων 
9, 13 και 19,  
στην απόφασή του καθορίζει τα μέτρα που πρέπει να λάβει η δημόσια αρχή για να 
συμμορφωθεί με τις πιο πάνω απαιτήσεις και τη χρονική περίοδο εντός της οποίας 
πρέπει  να  ληφθούν  τα  μέτρα  αυτά  καθώς  και  λεπτομέρειες  για  το  δικαίωμα 
ένστασης που προβλέπεται στο εδάφιο (2) του άρθρου 45. (4) Σε περίπτωση που 
ο Επίτροπος, στο πλαίσιο άσκησης των αρμοδιοτήτων του δυνάμει των διατάξεων 
του άρθρου 37, κρίνει ότι δημόσια αρχή δεν έχει συμμορφωθεί με οποιαδήποτε 
διάταξη του Μέρους ΙΙ, δύναται να εκδώσει απόφαση με την οποία καθορίζει τα 
μέτρα που πρέπει να λάβει η δημόσια αρχή για να συμμορφωθεί και τη χρονική 
περίοδο  εντός  της  οποίας  πρέπει  να  ληφθούν  τα  μέτρα  αυτά,  καθώς  και 
λεπτομέρειες  για  το  δικαίωμα  ένστασης  που  προβλέπεται  στις  διατάξεις  του 
εδαφίου (2) του άρθρου 45.» 
 
11. Σύμφωνα με το ΠΑΡΑΡΤΗΜΑ του περί Κρατικού Αρχείου (Τροποποιητικός) 
Νόμου του 2017, 
«Άρθρο 2 
Ορισμός των δημόσιων αρχείων 
1. Οι διατάξεις του παρόντος Παραρτήματος εφαρμόζονται για τον καθορισμό των 
δημόσιων αρχείων για τους σκοπούς του παρόντος Νόμου. 
2.-(1) Δημόσια αρχεία είναι όλα τα νομοθετικά, διοικητικά και δικαστικά αρχεία 
που ανήκουν κατά κυριότητα στην Κυπριακή  Δημοκρατία και, ιδιαίτερα, 
(α) αρχεία που ανήκουν ή κρατούνται σε οποιοδήποτε Κυβερνητικό Τμήμα 
Γραφείο ή Υπηρεσία, ή 
(β) αρχεία νομοθετικού, διοικητικού και δικαστικού οργάνου, αρχής, 
επιτροπής ή γραφείου, ή αρχεία οργανισμού δημόσιας ωφέλειας ή άλλου 
νομικού προσώπου δημόσιου δικαίου, ή αρχεία δημόσιας εταιρείας της 
οποίας κύριος μέτοχος είναι η Κυβέρνηση της Δημοκρατίας, 
είτε αυτά βρίσκονται στην Κύπρο, είτε βρίσκονται σε άλλο τόπο. 
(2) Οι πρόνοιες της παρούσας παραγράφου εκτείνονται και σε οποιοδήποτε 
ανάλογο σώμα ή όργανο που έπαυσε ή θα παύσει να υπάρχει πριν ή μετά την 
ψήφιση του παρόντος Νόμου, συμπεριλαμβανομένης και της Αρχιγραμματείας. 
3. Χωρίς να επηρεάζεται η γενικότητα της υποπαραγράφου (1) της προηγούμενης 
παραγράφου τα νομοθετικά, διοικητικά και δικαστικά αρχεία των σωμάτων που 
εμφαίνονται στον Πίνακα που ακολουθεί την παράγραφο 4 πιο κάτω είναι δημόσια 
αρχεία: 
Νοείται ότι το Υπουργικό Συμβούλιο μπορεί, αν κατά την κρίση του είναι αναγκαίο, 
να επιφέρει αλλαγές ή τροποποιήσεις στον εν λόγω Πίνακα με διάταγμα που 
δημοσιεύεται στην Επίσημη Εφημερίδα της Δημοκρατίας. 

 

8 

4. Ο Έφορος αναλαμβάνει κάτω από την κατοχή και φύλαξη του τα αρχεία 
οποιουδήποτε από τα σώματα που εμφαίνονται στον Πίνακα μόλις αυτό παύσει 
να υπάρχει ή να λειτουργεί.» 
 
12. Βάσει του Άρθρου 4 του Κανονισμού, δεδομένα προσωπικού χαρακτήρα είναι 
«κάθε πληροφορία που αφορά ταυτοποιημένο ή ταυτοποιήσιμο φυσικό πρόσωπο 
(«υποκείμενο των δεδομένων»)· το ταυτοποιήσιμο φυσικό πρόσωπο είναι εκείνο 
του  οποίου  η  ταυτότητα μπορεί  να  εξακριβωθεί,  άμεσα  ή  έμμεσα, ιδίως  μέσω 
αναφοράς  σε  αναγνωριστικό  στοιχείο  ταυτότητας,  όπως  όνομα,  σε  αριθμό 
ταυτότητας, σε δεδομένα θέσης, σε επιγραμμικό αναγνωριστικό ταυτότητας ή σε 
έναν ή περισσότερους παράγοντες που προσιδιάζουν στη σωματική, φυσιολογική, 
γενετική, ψυχολογική, οικονομική, πολιτιστική ή κοινωνική ταυτότητα του εν λόγω 
φυσικού προσώπου.» 
 
13. Δυνάμει του Άρθρου 15 του Κανονισμού, 
«1. Το υποκείμενο των δεδομένων έχει το δικαίωμα να λαμβάνει από τον υπεύθυνο 
επεξεργασίας επιβεβαίωση για το κατά πόσον ή όχι τα δεδομένα προσωπικού 
χαρακτήρα που το αφορούν υφίστανται επεξεργασία και, εάν συμβαίνει τούτο, το 
δικαίωμα πρόσβασης στα δεδομένα προσωπικού χαρακτήρα και στις ακόλουθες 
πληροφορίες:  
α) τους σκοπούς της επεξεργασίας,  
β) τις σχετικές κατηγορίες δεδομένων προσωπικού χαρακτήρα,  
γ) τους αποδέκτες ή τις κατηγορίες αποδεκτών στους οποίους κοινολογήθηκαν ή 
πρόκειται  να κοινολογηθούν  τα  δεδομένα προσωπικού  χαρακτήρα,  ιδίως τους 
αποδέκτες σε τρίτες χώρες ή διεθνείς οργανισμούς,  
δ)  εάν  είναι  δυνατόν,  το  χρονικό  διάστημα  για  το  οποίο  θα  αποθηκευτούν  τα 
δεδομένα προσωπικού χαρακτήρα ή, όταν αυτό είναι αδύνατο, τα κριτήρια που 
καθορίζουν το εν λόγω διάστημα,  
ε) την ύπαρξη δικαιώματος υποβολής αιτήματος στον υπεύθυνο επεξεργασίας για 
διόρθωση  ή  διαγραφή  δεδομένων  προσωπικού  χαρακτήρα  ή  περιορισμό  της 
επεξεργασίας των δεδομένων προσωπικού χαρακτήρα που αφορά το υποκείμενο 
των  δεδομένων  ή  δικαιώματος  αντίταξης  στην  εν  λόγω  επεξεργασία,  στ)  το 
δικαίωμα υποβολής καταγγελίας σε εποπτική αρχή,  
ζ) όταν τα δεδομένα προσωπικού χαρακτήρα δεν συλλέγονται από το υποκείμενο 
των δεδομένων, κάθε διαθέσιμη πληροφορία σχετικά με την προέλευσή τους, η) 
την ύπαρξη αυτοματοποιημένης λήψης αποφάσεων, συμπεριλαμβανομένης της 
κατάρτισης  προφίλ, που προβλέπεται στο  άρθρο  22 παράγραφοι 1  και 4 και, 
τουλάχιστον στις περιπτώσεις αυτές, σημαντικές πληροφορίες σχετικά με τη λογική 
που ακολουθείται, καθώς και τη σημασία και τις προβλεπόμενες συνέπειες της εν 
λόγω επεξεργασίας για το υποκείμενο των δεδομένων.  

 

9 

2.  Όταν  δεδομένα  προσωπικού χαρακτήρα  διαβιβάζονται  σε  τρίτη  χώρα  ή  σε 
διεθνή οργανισμό, το υποκείμενο των δεδομένων έχει το δικαίωμα να ενημερώνεται 
για τις κατάλληλες εγγυήσεις σύμφωνα με το άρθρο 46 σχετικά με τη διαβίβαση.  
3. Ο υπεύθυνος επεξεργασίας παρέχει αντίγραφο των δεδομένων προσωπικού 
χαρακτήρα  που  υποβάλλονται  σε  επεξεργασία.  Για  επιπλέον  αντίγραφα  που 
ενδέχεται  να  ζητηθούν  από  το  υποκείμενο  των  δεδομένων,  ο  υπεύθυνος 
επεξεργασίας  μπορεί να επιβάλει  την  καταβολή εύλογου  τέλους  για  διοικητικά 
έξοδα. Εάν το υποκείμενο των δεδομένων υποβάλλει το αίτημα με ηλεκτρονικά 
μέσα και εκτός εάν το υποκείμενο των δεδομένων ζητήσει κάτι διαφορετικό, η 
ενημέρωση παρέχεται σε ηλεκτρονική μορφή που χρησιμοποιείται συνήθως.  
4. Το δικαίωμα να λαμβάνεται αντίγραφο που αναφέρεται στην παράγραφο 3 δεν 
επηρεάζει δυσμενώς τα δικαιώματα και τις ελευθερίες άλλων.» 
 
14. Σύμφωνα με το Άρθρο 57 του Κανονισμού, «1. Με την επιφύλαξη των άλλων 
καθηκόντων που ορίζονται στον παρόντα κανονισμό, κάθε εποπτική αρχή στο 
έδαφός της: (…) 
στ) χειρίζεται τις καταγγελίες που υποβάλλονται από το υποκείμενο των δεδομένων 
ή από φορέα ή οργάνωση ή ένωση σύμφωνα με το άρθρο 80 και ερευνά, στο μέτρο 
που ενδείκνυται, το αντικείμενο της καταγγελίας και ενημερώνει τον καταγγέλοντα 
για  την  πρόοδο  και  για  την  έκβαση  της  έρευνας  εντός  εύλογου  χρονικού 
διαστήματος,  ιδίως  εάν  απαιτείται  περαιτέρω  έρευνα  ή  συντονισμός  με  άλλη 
εποπτική αρχή» 
 
15. Με βάση την παράγραφο 2 του Άρθρου 58 του Κανονισμού, η Επίτροπος 
Προστασίας Δεδομένων Προσωπικού Χαρακτήρα δύναται: 
«(…)  
γ) να δίνει εντολή στον υπεύθυνο επεξεργασίας ή στον εκτελούντα την επεξεργασία 
να συμμορφώνεται προς τα αιτήματα του υποκειμένου των δεδομένων για την 
άσκηση των δικαιωμάτων του σύμφωνα με τον παρόντα κανονισμό» 
 
16. Βάσει της Αποφάσεως του Δικαστηρίου της Ευρωπαϊκής Ένωσης, υπόθεση 
C-434/16 Peter Nowak v. Data Protection Commissioner, 2017, παράγραφος 58 
«Τέλος, διαπιστώνεται, αφενός, ότι τα δικαιώματα προσβάσεως και διορθώσεως, 
δυνάμει του άρθρου 12, στοιχεία α’ και βʹ, της οδηγίας 95/46, δεν επεκτείνονται στις 
ερωτήσεις  των  εξετάσεων,  οι  οποίες  δεν  συνιστούν  αυτές  καθαυτές  δεδομένα 
προσωπικού χαρακτήρα του υποψηφίου.» 
17.  Στην  Ανακοίνωση  της  Επιτρόπου  Προστασίας  Δεδομένων  Προσωπικού 
Χαρακτήρα ημερ. 24 Ιουλίου 2019 σχετικά με την ικανοποίηση του δικαιώματος 
πρόσβασης αναφέρεται: «Το δικαίωμα πρόσβασης είναι ισχυρό δικαίωμα που 
παρέχει ο ΓΚΠΔ στα άτομα, το οποίο επιτρέπει στο υποκείμενο των δεδομένων να 
10 

 

το 

στις 

που 

αξιολογήσεις 

δεδομένων  που 

εκθέσεις,  πρακτικά 

επεξεργασίας αντίγραφα των 

λάβει  γνώση  των  προσωπικών  δεδομένων που  το  αφορούν,  σε  έντυπη  ή/και 
ηλεκτρονική μορφή, και τα οποία το ίδιο ή άλλο πρόσωπο έδωσε στον υπεύθυνο 
επεξεργασίας. 
Το υποκείμενο των δεδομένων έχει, επίσης, το δικαίωμα να λαμβάνει από τον 
υπεύθυνο 
αφορούν. 
Σύμφωνα  με  προηγούμενες  Γνωματεύσεις  και  Αποφάσεις  της  Επιτρόπου,  το 
υποκείμενο  των  δεδομένων  μπορεί,  επιπλέον,  να  ζητεί  και  να  λαμβάνει 
πληροφορίες 
του, 
αφορούν 
γνώμες/απόψεις/αναφορές/συστάσεις, 
συνεδριάσεων, 
δεδομένου  ότι  αυτά  αφορούν  στο  άτομό  του.  Σχετική  με  το  θέμα  είναι  για 
παράδειγμα  η  Απόφαση  της  Επιτρόπου  με  ημερ.  09.07.2018  εναντίον 
πανεπιστημιακού  ιδρύματος  σε  σχέση  με  μη  ικανοποίηση  του  δικαιώματος 
πρόσβασης,  η  οποία  είναι  αναρτημένη  στην 
ιστοσελίδα  του  Γραφείου. 
Αν οι πληροφορίες που ζητούνται περιέχουν δεδομένα τρίτων (π.χ. κάποιο μέλος 
της  οικογένειας,  συναδέλφου  κλπ)  δεν  πρέπει  να  κοινοποιηθούν  χωρίς  την 
συγκατάθεση  του  τρίτου.  Αν  δεν  είναι  εφικτό  να  ληφθεί  η  συγκατάθεση,  οι 
πληροφορίες δίνονται χωρίς τα δεδομένα των τρίτων. Αν δοθούν αντίγραφα, τα 
δεδομένα των τρίτων αποκρύπτονται ή/και αφαιρούνται. Καλή πρακτική είναι να 
ζητείται η γνώμη του Υπεύθυνου Προστασίας Δεδομένων για το τι δύναται να 
κοινοποιηθεί και τι όχι.»  
Σκεπτικό  
18. Αρχικά, θα ήθελα να αναφέρω ότι αντιλαμβάνομαι πλήρως τις αρμοδιότητες, 
τον  ρόλο  και  τα  καθήκοντα  της  ΥΠΚ,  οι  οποίες  ρυθμίζονται  από  τον  περί 
Προστασίας  του  Καταναλωτή  Νόμο  του  2021  (112(I)/2021)  και  δεν  την 
υποχρεώνουν  για  προστασία  των  ατομικών  συμφερόντων  των  καταναλωτών, 
επίλυση 
καταναλωτών/  
παραπονουμένων, αλλά για προστασία των συλλογικών τους συμφερόντων.  
19. Η αλληλογραφία που ανταλλάχθηκε μεταξύ της ασφαλιστικής εταιρείας και της 
ΥΠΚ, η οποία εξυπηρετούσε τα διοικητικά καθήκοντα και κρατείται/ανήκει στην 
δεύτερη, αποτελεί βάσει του άρθρου 2 του Νόμου, του άρθρου 2 του περί Κρατικού 
Αρχείου (Τροποποιητικός) Νόμου του 2017 και του Παραρτήματός του, δημόσιο 
αρχείο.  Επισημαίνω  δε,  ότι  το  άρθρο  3  του  Νόμου  δίνει  το  δικαίωμα  σε 
οποιοδήποτε φυσικό ή νομικό πρόσωπο να αιτείται πρόσβασης σε πληροφορίες 
που βρίσκονται στην κατοχή δημόσιας αρχής (δηλ. δημόσια αρχεία). 
20. Σύμφωνα με τα όσα έχουν τεθεί ενώπιον μου, οι πληροφορίες οι οποίες έχουν 
ζητηθεί,  δεν  εμπίπτουν  στις  διατάξεις  του  άρθρου  27  του  Νόμου,  αφού  δεν 

ενημέρωση 

διαφορών, 

ατομικών 

συνεχής 

 

11 

προέκυψαν  στο  πλαίσιο  ανάκρισης  ή  έρευνας  ποινικού  αδικήματος,  ούτε  και 
οδήγησαν σε απόφαση της ΥΠΚ να κινήσει οποιαδήποτε ποινική διαδικασία. 
 
21.  Όσον  αφορά  στο  εμπιστευτικό  περιεχόμενο  των  πληροφοριών,  αρχικά 
αναγνωρίζω ότι η ασφαλιστική εταιρεία υπέβαλε όλα τα ζητηθέντα στοιχεία που 
την αφορούσαν, ανταποκρινόμενη, ως όφειλε, στην διαδικασία διερεύνησης που 
διενεργείτο από την ΥΠΚ. Υποβάλλοντας τα στοιχεία της, η ασφαλιστική εταιρεία 
ανέμενε τη διατήρηση της δέουσας εμπιστευτικότητας και εχεμύθειας από την 
ΥΠΚ, ως αυτό καθορίζεται και στις εξουσίες της δεύτερης, βάσει του άρθρου 67 
του περί Προστασίας του Καταναλωτή Νόμου του 2021 (112(I)/2021), σύμφωνα 
με  το  οποίο  η  ΥΠΚ  είναι  υπεύθυνη  να  εξαιρεί  τις  πληροφορίες  που  κρίνει 
εμπιστευτικές από την όποια διάδοσή τους.  
22. Για την αξιολόγηση των πληροφοριών και κατά πόσο αυτές είναι εμπιστευτικές, 
λαμβάνω υπόψη την ποιότητα της πληροφορίας και κατά πόσο η κοινοποίησή της 
θα μπορούσε να δημιουργήσει βλάβη στο πρόσωπο στο οποίο αφορά. Όπως έχει 
αναφερθεί  από 
την  ΥΠΚ,  οι  ζητούμενες  πληροφορίες  «ενδεχομένως» 
περιλαμβάνουν διάφορα τιμολόγια πωλήσεων, τιμολόγια αγορών, στοιχεία που 
αφορούν  στον  ετήσιο  κύκλο  εργασιών  και  άλλες  οικονομικές  καταστάσεις 
συμπεριλαμβανομένων  απόρρητων  συμβάσεων  και/ή  δεδομένων  και/ή 
πληροφοριών.  Τέτοιου  είδους  πληροφορίες,  οι  οποίες  άμεσα  ή/  και  έμμεσα 
αποκαλύπτουν εμπιστευτικά οικονομικά δεδομένα της ασφαλιστικής εταιρείας, τα 
οποία δυνατόν να της προκαλέσουν βλάβη, δεν δύναται να κοινοποιηθούν στον 
Καταγγέλλοντα  και  εξαιρούνται  του  δικαιώματος  πρόσβασης,  σύμφωνα  με  το 
άρθρο 34 του Νόμου. 
23.  Εν  συνεχεία,  σύμφωνα  με  τις  διατάξεις  του  άρθρου  34  του  Νόμου, 
πληροφορίες, η αποκάλυψη των οποίων παραβλάπτει ή δυνατό να παραβλάψει 
εμπορικά συμφέροντα οποιουδήποτε προσώπου, εξαιρούνται του δικαιώματος 
πρόσβασης  σε  πληροφορίες  του  δημόσιου  τομέα.  Το  εμπορικό  συμφέρον 
σχετίζεται με την ικανότητα ενός προσώπου να συμμετέχει ανταγωνιστικά σε μια 
εμπορική  δραστηριότητα,  με  βασικό  στόχο  συνήθως  το  κέρδος.  Το  εμπορικό 
συμφέρον καλύπτει επίσης και την δυνατότητα του προσώπου να παραμείνει 
φερέγγυο. Η ΥΠΚ στο πλαίσιο εκτέλεσης των αρμοδιοτήτων της, συλλέγει και 
διατηρεί πληροφορίες εμπορικού περιεχομένου, για την εξέταση και διερεύνηση 
των υποβληθέντων καταγγελιών. Δραστηριότητες οι οποίες έχουν κοινοποιηθεί 
από την ασφαλιστική εταιρεία στην ΥΠΚ και σχετίζονται με έσοδα της εμπίπτουν 
στο πεδίο εφαρμογής της εν λόγω εξαίρεσης. Πληροφορίες, οι οποίες εμμέσως 
μπορεί να συνδεθούν με τις εμπορικές δραστηριότητες της ασφαλιστικής εταιρείας 
και πάλι εξαιρούνται του δικαιώματος πρόσβασης. 

 

12 

24. Σύμφωνα με το άρθρο 19 του Νόμου, πληροφορίες οι οποίες εμπίπτουν στο 
πεδίο  εφαρμογής  της  εξαίρεσης  του  άρθρου  34  του  Νόμου,  εμπίπτουν  στις 
απόλυτες  εξαιρέσεις  και  δεν  παρέχονται  με  κανένα  τρόπο.  Δυνάμει  του  ίδιου 
άρθρου,  οι  αρμόδιες  αρχές  δεν  ενέχουν  καμία  υποχρέωση  επιβεβαίωσης  ή 
άρνησης κατοχής πληροφοριών, εφόσον αυτές εμπίπτουν σε απόλυτες εξαιρέσεις. 
25. Δυνάμει του Άρθρου 4 του Κανονισμού, δεδομένα προσωπικού χαρακτήρα 
είναι δεδομένα που αφορούν σε φυσικά πρόσωπα, από την επεξεργασία των 
οποίων τα πρόσωπα αυτά δυνατόν να ταυτοποιηθούν. Βάσει του Άρθρου 15 του 
Κανονισμού, το δικαίωμα πρόσβασης αφορά μόνο στα προσωπικά δεδομένα των 
υποκειμένων  των  δεδομένων.  Οποιοδήποτε  αίτημα  για  πρόσβαση  σε 
πληροφορίες σχετικά με άλλα θέματα, συμπεριλαμβανομένων πληροφοριών που 
δεν σχετίζονται με προσωπικά δεδομένα, δεν μπορεί να εξεταστεί, αλλά ούτε και 
να ικανοποιηθεί βάσει του Άρθρου 15 του Κανονισμού. Συνεπώς, δεδομένα που 
δεν αφορούν στον αιτούντα, δεν εμπίπτουν στο πεδίο εφαρμογής του δικαιώματος 
πρόσβασης δυνάμει του Κανονισμού.  
26. Ως εκ τούτου, λαμβάνοντας υπόψη όλων των προαναφερθέντων, όπως και 
του ρόλου της ΥΠΚ βάσει του νομικού πλαισίου που εφαρμόζει, πληροφορίες οι 
οποίες είναι γενικές, αφορούν στην ασφαλιστική εταιρεία και δεν ταυτοποιούν με 
κανένα τρόπο τον Καταγγέλλοντα, δεν συνιστούν προσωπικά του δεδομένα. Το 
Άρθρο 15 του Κανονισμού δεν προβλέπει πρόσβαση στον Καταγγέλλοντα σε 
επιστολές και πληροφορίες που έχουν υποβληθεί από την ασφαλιστική εταιρεία 
στην ΥΠΚ και δεν περιέχουν προσωπικά του δεδομένα. Σχετική είναι η απόφαση 
Δικαστηρίου της Ευρωπαϊκής Ένωσης, υπόθεση C-434/16 Peter Nowak v. Data 
Protection Commissioner, 2017, αλλά και η Ανακοίνωση της Επιτρόπου ημερ. 24 
Ιουλίου  2019,  βάσει  των  οποίων  προκύπτει  ότι  το  δικαίωμα  πρόσβασης  δεν 
επεκτείνεται  σε  δεδομένα  τα  οποία  δεν  συνιστούν  αυτά  καθαυτά  δεδομένα 
προσωπικού  χαρακτήρα  και  ότι  το  δικαίωμα  επιτρέπει  στο  υποκείμενο  των 
δεδομένων να λάβει γνώση και αντίγραφα των προσωπικών δεδομένων που το 
αφορούν και μόνο. 
Κατάληξη 
27. Λαμβάνοντας υπόψη το ισχύον νομοθετικό έρεισμα - 

- σχετικά με τα προβλεπόμενα καθήκοντα και εξουσίες μου σύμφωνα με τα 
Άρθρα 57 και 58 του Κανονισμού, κρίνω ότι ο Καταγγέλλων δικαιούται 
πρόσβασης βάσει του Άρθρου 15 του Κανονισμού, μόνο στα δεδομένα που 
τον αφορούν, σύμφωνα με τα όσα έχω περιγράψει πιο πάνω και όχι σε όλα 
τα έγγραφα που περιλαμβάνονται στο φάκελο εξέτασης της καταγγελίας 
του, 

 

13 

- σχετικά με τις προβλεπόμενες αρμοδιότητες μου σύμφωνα με το άρθρο 
37 του Νόμου, κρίνω ότι ο Καταγγέλλων δικαιούται πρόσβαση βάσει των 
άρθρων 3 και 8 του Νόμου σε πληροφορίες που εμπεριέχονται στο φάκελο 
της καταγγελίας του και δεν εμπίπτουν στην εξαίρεση που προβλέπεται από 
το άρθρο 34 του Νόμου. 

28. Βάσει των εξουσιών, που μου παρέχει το Άρθρο 58 του Κανονισμού και το 
άρθρο 44 του Νόμου, καλώ την ΥΠΚ, εντός ενός μήνα από την παραλαβή της 
παρούσας, όπως: 

A. Παράσχει πρόσβαση στον Καταγγέλλοντα, στα: 

  έγγραφα  τα  οποία  περιέχονται  στον  φάκελο  καταγγελίας  του,  τα 
οποία τον αφορούν και εμπίπτουν στα δεδομένα προσωπικού του 
χαρακτήρα, βάσει του Άρθρου 15 του Κανονισμού, 
  έγγραφα  τα  οποία  περιέχονται  στον  φάκελο  καταγγελίας  του,  τα 
οποία εμπίπτουν στο δικαίωμα πρόσβασης του σε πληροφορίες του 
Δημόσιου Τομέα, βάσει των άρθρων 3 και 8 του Νόμου, και δεν 
εμπίπτουν στην απόλυτη εξαίρεση πληροφοριών που δόθηκαν υπό 
τον όρο της εμπιστευτικότητας και εχεμύθειας, όπως προβλέπεται 
στο άρθρο 34. 
 

B. Ενημερώσει γραπτώς τον Καταγγέλλοντα, σύμφωνα με το άρθρο 18 του 
Νόμου, για τους λόγους για τους οποίους έγγραφα που είναι στον φάκελο 
καταγγελίας  του  εμπίπτουν  στην  απόλυτη  εξαίρεση  πληροφοριών  που 
δόθηκαν  υπό  τον  όρο  της  εμπιστευτικότητας  και  εχεμύθειας  όπως 
προβλέπεται στο άρθρο 34 του Νόμου. 
Γ.  Ενημερώσει  καταλλήλως  το  Γραφείο  μου,  για  την  παροχή  της 
πρόσβασης και την ικανοποίηση των δικαιωμάτων του Καταγγέλλοντος. 

 

29. Τηρουμένων των διατάξεων του άρθρου 45 του Νόμου, εντός 14 ημερών από 
την  κοινοποίηση  της  παρούσας  είναι  δυνατή  η  υποβολή  ένστασης  κατά  της 
Απόφασης.  
30.  Βάσει  του  Άρθρου  146  του  Συντάγματος  και  του  περί  της  Ίδρυσης  και 
Λειτουργίας Διοικητικού Δικαστηρίου Νόμου του  2015, εντός εβδομήντα πέντε 
ημερών από την κοινοποίηση της παρούσας είναι δυνατή η προσφυγή κατά της 
Απόφασης, στο Διοικητικό Δικαστήριο. 
 
 
 
 

14 

 
 
Ειρήνη Λοϊζίδου Νικολαΐδου                                       Λευκωσία, 9 Μαρτίου 2023 
Επίτροπος Προστασίας Δεδομένων  
Προσωπικού Χαρακτήρα 
και  
Επίτροπος Πληροφοριών 

 

15 

