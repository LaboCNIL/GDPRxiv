Αρ. Φακ.: 11.17.001.009.169 

ΔΙΠΛΟΣΥΣΤΗΜΕΝΗ 
 
30 Σεπτεμβρίου, 2021 
 

ΑΠΟΦΑΣΗ 

 

ΕΠΙΤΡΟΠΟΥ ΠΡΟΣΤΑΣΙΑΣ ΔΕΔΟΜΕΝΩΝ ΠΡΟΣΩΠΙΚΟΥ ΧΑΡΑΚΤΗΡΑ 

 

ΘΕΜΑ: Kαταγγελία για πιθανή παράβαση του ΓΚΠΔ  

 
Αναφέρομαι στην καταγγελία που υποβλήθηκε στο Γραφείο μου από ΧΧΧΧΧ (στο εξής 
οι Καταγγέλλοντες), για επεξεργασία προσωπικών δεδομένων χωρίς τη συγκατάθεση 
τους από υπάλληλο του Συμβουλίου Αποχετεύσεων Λεμεσού - Αμαθουντας (στο εξής 
ΣΑΛΑ) και σας πληροφορώ τα ακόλουθα.   
 
2.  Οι Καταγγέλλοντες είναι  συνιδιοκτήτες του τεμαχίου με αριθμό ΧΧΧΧ, Φ/Σχ. ΧΧΧΧ 
στην  ΧΧΧΧΧ.  Οι  ιδιοκτήτες  του  τεμαχίου  ΧΧΧΧ  υπέβαλαν  αίτηση  στον  ΣΑΛΑ  για 
επιπρόσθετη σύνδεση καθώς το δικό τους μερίδιο ήταν χωρίς παροχή. 
 
2.1. Με την υποβολή της αίτησης για επιπρόσθετη παροχή από μέρους των ιδιοκτητών 
του τεμαχίου ΧΧΧΧ και στο πλαίσιο της πολιτικής που ακολουθείται, ο ΣΑΛΑ εξέδωσε 
τιμολόγια/επιστολές  για  το  κόστος  της  επιπρόσθετης  σύνδεσης.  Σύμφωνα  με  την 
πολιτική  του  Συμβουλίου  του  ΣΑΛΑ,  το  κόστος  της  επιπρόσθετης  σύνδεσης 
επιμερίζεται  εξίσου  στους  ιδιοκτήτες  των  τεμαχίων  που  δημιουργήθηκαν  από  τον 
διαχωρισμό  και  για  να  προχωρήσει  η  κατασκευή  της  θα  πρέπει  να  εξοφληθεί  εξ’ 
ολοκλήρου το κόστος αυτής της επιπρόσθετης σύνδεσης. 
 
2.2.  Τα  εν  λόγω  τιμολόγια/επιστολές  εκδόθηκαν  ξεχωριστά  στα  ονόματα  των 
ιδιοκτητών του τεμαχίου ΧΧΧΧ και στο όνομα των ιδιοκτητών του τεμαχίου ΧΧΧΧ. Οι 
ιδιοκτήτες του τεμαχίου ΧΧΧΧ κατέβαλαν το κόστος πληρωμής και για τα δύο τεμάχια 
(ΧΧΧΧ), για την επιπρόσθετη σύνδεση, ήτοι €1,708. Μετά την πληρωμή του συνολικού 
ποσού των €1,708, υπάλληλος του ΣΑΛΑ, παρέδωσε στους ιδιοκτήτες του τεμαχίου 
ΧΧΧΧ, τα τιμολόγια/επιστολές, τόσο του δικού τους τεμαχίου όσο και των ιδιοκτητών 
του τεμαχίου ΧΧΧΧ. 
 
2.3.  Στα  εν  λόγω  τιμολόγια/επιστολές,  αναγράφονταν  προσωπικά  δεδομένα  των 
ιδιοκτητών  του  τεμαχίου  ΧΧΧΧ  και  παραδόθηκαν,  ως  φαίνεται,  χωρίς  νομική  βάση, 
στους ιδιοκτήτες του τεμαχίου ΧΧΧΧ. 
 
3.  Άλλα  ζητήματα  τα  οποία  τέθηκαν  τόσο  στο  έντυπο  παραπόνου  που  υποβλήθηκε 
όσο  και  στις  επιστολές  που  αντάλλαξαν  Καταγγέλουσες  και  ΣΑΛΑ  και  δεν  αφορούν 
στις αρμοδιότητες του Γραφείου μου, δεν εξετάστηκαν. 
 
4.  Το  Γραφείο  μου  πληροφόρησε  τον  ΣΑΛΑ,  για  τους 
Καταγγελλόντων και ζήτησε και τις δικές του απόψεις και θέσεις επί του θέματος.  
 
Οι θέσεις του ΣΑΛΑ: 
 
5.    Το  ΣΑΛΑ  με  επιστολή  του  ημερ.  30/8/2021,  παρέθεσε  τις  θέσεις  του  επί  του 
παραπόνου, όπως αναφέρονται πιο κάτω. 
 
5.1.  Το  ΣΑΛΑ  δεν  προέβη  στην  αποκάλυψη  και  κοινοποίηση  των  προσωπικών 
δεδομένων των Καταγγελλόντων σε τρίτα πρόσωπα κατά παράβαση των προνοιών 

ισχυρισμούς  των 

 

1 

του  Γενικού  Κανονισμού  για  την  Προστασία  Δεδομένων  Προσωπικού  Χαρακτήρα 
2016/679 (στο εξής ΓΚΠΔ), καθώς τα προσωπικά δεδομένα που αναγράφονταν στα 
τιμολόγια/επιστολές  (ονοματεπώνυμο,  διεύθυνση  και  μερίδιο  που  τους  αναλογούσε) 
που  παρέλαβε  ο  εκ  των  ιδιοκτητών  του  τεμαχίου  ΧΧΧΧ,  ήταν  ήδη  σε  γνώση  του, 
εφόσον  πριν  από  το  διαχωρισμό  του  αρχικού  τεμαχίου  με  αρ.  ΧΧΧΧ,  ήταν 
συνιδιοκτήτης με τους Καταγγέλλοντες. Αυτό είναι ξεκάθαρο και από τον κοινό τίτλο 
ιδιοκτησίας που είχαν όλα τα μέρη για το τεμάχιο ΧΧΧΧ. 
 
5.2.  Η  υποβολή  του  παραπόνου  έγινε  από  τους  Καταγγέλλοντες  για  αλλότριους 
σκοπούς  και  με  άλλες  προθέσεις,  λόγω  των  διαφορών  τους  με  τους  ιδιοκτήτες  του 
τεμαχίου  ΧΧΧΧ,  αναφορικά  με  τον  επιμερισμό  του  κόστους  της  επιπρόσθετης 
σύνδεσης  και  όχι  επειδή  παραδόθηκαν  τα  τιμολόγια/επιστολές,  οι  οποίες  περιείχαν 
προσωπικά δεδόμενα, τα οποία ήταν ήδη σε γνώση του ιδιοκτήτη του τεμαχίου ΧΧΧΧ, 
λόγω  του  προηγούμενου  συν-ιδιοκτησιακού  καθεστώτος  και  του  κοινού  τίτλου 
ιδιοκτησίας. 
 
5.3.  Οι  εν  λόγω  διαφορές  για  τον  επιμερισμό  του  κόστους  δεν  εμπίπτουν  στις 
αρμοδιότητες  και  τα  καθήκοντα  του  ΣΑΛΑ,  ως  προνοούνται  από  τον  περί 
Αποχετεύσεων Συστημάτων Νόμο και τους σχετικούς Κανονισμούς που διέπουν την 
λειτουργία του ΣΑΛΑ. 
 
5.3.1. Στο πλαίσιο εκπλήρωσης των καθηκόντων του προς το δημόσιο συμφέρον και/ή 
κατά την άσκηση της δημόσιας εξουσίας που του έχει ανατεθεί, το ΣΑΛΑ, ενήργησε 
σύμφωνα με τον Κανονισμό 14 των Περί του Συμβουλίου Αποχετεύσεων Λεμεσού – 
Αμαθούντας Κανονισμών (ΚΔΠ 99/91).  
 
5.4. Το αρχικό τεμάχιο με αριθμό 886, στο οποίο οι Καταγγέλλοντες ήταν συνιδιοκτήτες 
με  ΧΧΧΧ,  δημιουργήθηκε  από  διαχωρισμό  οικοπέδων  της  Ιεράς  Μονής  Αγίου 
Νικολάου των Γάτων.   
 
5.4.1. Το Αποχετευτικό Δίκτυο Λυμάτων κατασκευάσθηκε κατά τη διάρκεια εκτέλεσης 
των εργασιών διαχωρισμού οικοπέδων της Ιεράς Μονής Αγίου Νικολάου των Γάτων, 
σύμφωνα με σχετική άδεια κατασκευής που είχε εκδώσει το ΣΑΛΑ. Σύμφωνα με τους 
Κανονισμούς, το ΣΑΛΑ επιβάλλει όρο για τοποθέτηση μιας μόνο δημόσιας σύνδεσης 
υπονόμου  οικοδομής  σε  κάθε  οικόπεδο  και  αυτό  ακολουθήθηκε  και  στην  παρούσα 
περίπτωση  διαχωρισμού  οικοπέδων.  Το  Αποχετευτικό  Δίκτυο  του  διαχωρισμού 
παραλήφθηκε από το ΣΑΛΑ στις 22/11/2013. 
 
5.5. Σε  μεταγενέστερο  χρόνο,  οι  συνιδιοκτήτες  του  τεμαχίου  ΧΧΧΧ  προχώρησαν  σε 
κάθετο διαχωρισμό και το τεμάχιο διαχωρίστηκε σε δύο νέα τεμάχια με αριθμούς ΧΧΧΧ 
και ΧΧΧΧ. Συνεπεία αυτού του διαχωρισμού είναι το ένα εκ των δύο νέων τεμαχίων 
και συγκεκριμένα το ΧΧΧΧ, να μην έχει σύνδεση υπόνομου.  
 
5.6. Το αρμόδιο τμήμα του ΣΑΛΑ ενημέρωσε τους ιδιοκτήτες του τεμαχίου ΧΧΧΧ ότι 
δεν υπάρχει σύνδεση στο τεμάχιο του και εξήγησε τη διαδικασία για να κατασκευασθεί 
μια νέα σύνδεση. Με τη σειρά τους οι ιδιοκτήτες του τεμαχίου ΧΧΧΧ ενημέρωσαν ότι 
ανέμεναν την κατασκευή της νέας σύνδεσης για να μετακομίσουν στο σπίτι τους και 
ζήτησε να θεωρηθεί το αίτημα τους ως πολύ επείγον.  
 
5.6.1. Σε τέτοιες περιπτώσεις, το κόστος κατασκευής της νέας σύνδεσης επιμερίζεται 
στους  ιδιοκτήτες  των  δύο  νέων  οικοπέδων,  σύμφωνα  με  τους  Κανονισμούς  και  τις 
διαδικασίες του Συμβουλίου και επιπρόσθετα για να κατασκευαστεί η νέα σύνδεση θα 
πρέπει ολόκληρο το ποσό να εξοφληθεί. 
 

 

2 

5.7. Το ΣΑΛΑ ανταποκρινόμενο στο αίτημα των ιδιοκτητών του τεμαχίου ΧΧΧΧ προέβη 
αμέσως  σε  μέτρηση  και  κοστολόγηση  της  σύνδεσης.  Στις  6/12/2018,  το  ΣΑΛΑ 
ενημέρωσε  τηλεφωνικά  τον  ιδιοκτήτη  του  τεμαχίου  ΧΧΧΧ  για  το  ποσό  της 
κοστολόγησης  και  ταυτόχρονα  ετοίμασε  επιστολές/τιμολόγια  για  ενημέρωση  των 
ιδιοκτητών  τόσο  του  τεμαχίου  ΧΧΧΧ  όσο  και  του  τεμαχίου  ΧΧΧΧ,  ιδιοκτησίας  των 
Καταγγελλουσών.  
 
5.8.  Ο  εκ  των  ιδιοκτητών  του  τεμαχίου  ΧΧΧΧ,  λόγω  της  επείγουσας  φύσης  του 
ζητήματος, επισκέφθηκε αυθημερόν τα γραφεία του ΣΑΛΑ και ζήτησε να προχωρήσει 
στην  πληρωμή  ολόκληρου  του  ποσού  για  να  μην  υπάρξει  καθυστέρηση  στην 
κατασκευή της σύνδεσης. 
 
5.9. Το ΣΑΛΑ λαμβάνοντας υπόψιν τη σoβαρότητα και τον επείγοντα χαρακτήρα του 
θέματος, επέτρεψε στον εκ των ιδιοκτητών του τεμαχίου ΧΧΧΧ, να υπογράψει και να 
παραλάβει  όλες  τις  ενημερωτικές  επιστολές/τιμολόγια  που  είχαν  ετοιμαστεί  και  να 
προχωρήσει  στην  πληρωμή  ολόκληρου  του  ποσού.  Στο  πλαίσιο  της  εν  λόγω 
διαδικασίας,  ο  εκ  των  ιδιοκτητών  του  τεμαχίου  ΧΧΧΧ  έλαβε  στην  κατοχή  του  τις 
επιστολές και τις αποδείξεις που αφορούν στους Καταγγέλλοντες και ιδιοκτήτριες του 
τεμαχίου ΧΧΧΧ. 
 
5.10.  Η  πάγια  πολιτική  του  Συμβουλίου  του  ΣΑΛΑ,  ως  καταγράφεται  στο  έντυπο 
Διαδικασία  Κατασκευής  Επιπρόσθετης  Οικιακής  Σύνδεσης  σε  υφιστάμενο 
αποχετευτικό  δίκτυο,  είναι  να  ενημερώνει  γραπτώς  και  ξεχωριστά  όλους  τους 
ιδιοκτήτες/συνιδιοκτήτες για θέματα συνδέσεων.  
 
5.10.1. Στην παρούσα περίπτωση, το ΣΑΛΑ, στην προσπάθεια του να εξυπηρετήσει 
και να ανταποκριθεί άμεσα στα αιτήματα των πολιτών και αφού έλαβε υπόψιν ότι τα 
πρόσωπα ήταν προηγουμένως συνιδιοκτήτες, επέτρεψε στον εκ των ιδιοκτητών του 
τεμαχίου 904, να εξοφλήσει ολόκληρο το ποσό της νέας σύνδεσης και να παραλάβει 
τις ενημερωτικές επιστολές/αποδείξεις.  
 
5.10.2. Η προσκόμιση των επιστολών/αποδείξεων πληρωμής έγινε στην προσπάθεια 
του ΣΑΛΑ να εξυπηρετήσει μια επείγουσα κατάσταση με γνώμονα και δεδομένο ότι με 
την εν λόγω  προσκόμιση, καμία αποκάλυψη προσωπικών δεδομένων δεν λάμβανε 
χώρα εφόσον τα συγκεκριμένα στοιχεία ήταν ήδη σε γνώση του ιδιοκτήτη του τεμαχίου 
ΧΧΧΧ, ως προηγούμενος συνιδιοκτήτης του τεμαχίου ΧΧΧΧ. 
 
5.11. Η θέση του ΣΑΛΑ είναι ότι η προσκόμιση όλων των αποδείξεων στον ιδιοκτήτη 
του  τεμαχίου  ΧΧΧΧ,  δεν  αποτελεί  αποκάλυψη  προσωπικών  δεδομένων  σε  τρίτους 
κατά  παράβαση  του  νομικού  πλαισίου  για  την  προστασία  προσωπικών δεδομένων, 
εφόσον αυτά τα στοιχεία ήταν ήδη στην κατοχή του ιδιοκτήτη του τεμαχίου ΧΧΧΧ, στο 
πλαίσιο κοινού τίτλου ιδιοκτησίας που κατείχαν όλα τα μέρη για το τεμάχιο ΧΧΧΧ. 
 
5.11.1.  Τα  προσωπικά  δεδομένα  των  Καταγγελλόντων,  ήταν  ήδη  γνωστά  στον 
ιδιοκτήτη  του  τεμαχίου  ΧΧΧΧ,  επομένως  δεν  έγινε  αποκάλυψη  προσωπικών 
δεδομένων σε τρίτο πρόσωπο και οι επιστολές/αποδείξεις δόθηκαν από τον λειτουργό 
του  ΣΑΛΑ,  στην  προσπάθεια  άμεσης  εξυπηρέτησης  στο  αίτημα,  μεμονωμένα,  κατ’ 
εξαίρεση της συνήθους διαδικασίας και με καλή πρόθεση.  
 
5.12.  Το  ΣΑΛΑ,  θεωρεί  ότι  δεν  επηρεάστηκαν  και  δεν  υπέστησαν  καμία  βλάβη  τα 
θεμελειώδη  δικαιώματα  και  οι  θεμελειώδης  ελευθερίες  των  Καταγγελλόντων  και 
ειδικότερα στο δικαίωμα τους στην προστασία των προσωπικών τους δεδομένων.  
 
5.13.  Καταληκτικά,  το  ΣΑΛΑ  σημειώνει  ότι  ανεξάρτητα  από  την  καλή  πρόθεση  για 
άμεση  εξυπηρέτηση  του  ιδιοκτήτη  του  τεμαχίου  ΧΧΧΧ,  οι  επιστολές/αποδείξεις  που 

 

3 

αφορούσαν  στους  Καταγγέλλοντες,  δε  θα  έπρεπε  να  του  δοθούν  έστω  και  αν  τα 
προσωπικά δεδομένα που αναγράφονται σε αυτές, ήταν ήδη γνωστά σε αυτόν.  
 
5.13.1. Είναι η άποψη του ΣΑΛΑ, ότι μπορεί να μην έγινε αποκάλυψη προσωπικών 
δεδομένων, όμως οι σχετικές ενημερώσεις θα έπρεπε να είχαν σταλεί ξεχωριστά στο 
κάθε πρόσωπο, ανεξάρτητα από την επείγουσα φύση του θέματος. 
 
5.14.  Ένεκα  του  παρόντος  παραπόνου,  το  ΣΑΛΑ,  απέστειλε  ήδη  εκ  νέου  σχετική 
ενημέρωση προς το προσωπικό για τον τρόπο διεκπεραίωσης της διαδικασίας και θα 
λάβει εκ νέου όλα τα μέτρα προς αποφυγή παρόμοιων θεμάτων στο μέλλον. 
 
6.  Στις  21/9/2021,  το  ΣΑΛΑ  απέστειλε  συμπληρωματική  επιστολή  για  τεχνικά  και 
οργανωτικά  μέτρα  που  έλαβε  και  που  λαμβάνει,  σε  ότι  αφορά  στην  προστασία  των 
δεδομένων προσωπικού χαρακτήρα, ως ακολούθως.  
 
6.1. Το  ΣΑΛΑ ως Οργανισμός  Δημοσίου  Δικαίου  λειτουργεί  εφαρμόζοντας  πιστά  τις 
πρόνοιες της Περί Αποχετευτικών Συστημάτων Νομοθεσίας (Ν. 1/1971 μέχρι 2020) ως 
επίσης  και  των  Περί  του  Συμβουλίου  Αποχετεύσεων  Λεμεσού  –  Αμαθούντας 
Κανονισμούς (ΚΔΠ 99/91). 
 
6.2. Με στόχο την ορθή εφαρμογή της Νομοθεσίας και την καλύτερη εξυπηρέτηση του 
κοινού,  η  ολομέλεια  του Συμβουλίου  του  ΣΑΛΑ  εγκρίνει  ανα  διαστήματα  εσωτερικές 
διαδικασίες, οι οποίες κοινοποιούνται στους αρμόδιους λειτουργούς.  
 
6.2.1.  Σε  ότι  αφορά  στις  περιπτώσεις  στις  οποίες  σε  ένα  τεμάχιο  θα  πρέπει  να 
κατασκευαστεί επιπρόσθετη οικιακή σύνδεση σε ήδη υφιστάμενο αποχετευτικό δίκτυο, 
ακολουθείται  η  διαδικασία  ως  καταγράφεται  στις  εγκυκλίους  18/1996,  46/2013  και 
33/2017. 
 
6.3. Οι διαδικασίες και ενέργειες που έλαβε και διεκπεραίωσε το ΣΑΛΑ, στο πλαίσιο 
του ΓΚΠΔ και της ημεδαπής νομοθεσίας έχουν ως ακολούθως:  
  
6.3.1.  Προκήρυξη  προσφοράς  τον  Μάρτιο  2018  για  την  παροχή  υπηρεσιών  με 
αντικείμενο την ετοιμασία μελέτης προς τον σκοπό συμμόρφωσης με τον ΓΚΠΔ, την 
εκπαίδευση  του  προσωπικού  του,  σε  σχέση  με  το  αντικείμενο  του  κάθε  τμήματος, 
καθώς και την παροχή υπηρεσιών Υπεύθυνου Προστασίας Δεδομένων.  
 
6.3.2. Η μελέτη συμμόρφωσης περιλάμβανε μεταξύ άλλων: 
 
α) η ετοιμασία έκθεσης ευρυμάτων (καταγραφή και αξιολόγηση της τότε υφιστάμενης 
κατάστασης του ΣΑΛΑ, χαρτογράφηση προσωπικών δεδομένων, εντοπισμό κενών και 
αδυναμιών,  έλεγχο  μηχανογραφημένων  και  μη  μηχανογραφημένων  συστημάτων 
διαχείρισης και αρχειοθέτησης εγγράφων, διεκπεραίωση εκτίμησης πιθανών κινδύνων 
όσον αφορά στην ασφάλεια των εν λόγω δεδομένων, κλπ, 
β)  την  ετοιμασία  έκθεσης  εισηγήσεων  για  κάλυψη  των  κενών  και  αδυναμιών 
(σχεδιασμός στρατηγικής και πλάνου αναφορικά με τις αλλαγές που έπρεπε να γίνουν 
στα συστήματα τήρησης των δεδομένων και κυρίως στα συστήματα μηχανογράφησης 
του ΣΑΛΑ, την σύνταξη οδηγιών, εγκυκλίων, συμφωνιών και λοιπών εγγράφων, κ.α.), 
γ) την ετοιμασία πολιτικών και διαδικασιών συμμόρφωσης με τον Κανονισμό και την 
ημεδαπή  νομοθεσία,  ως  επίσης  τις  οδηγίες  της  Επιτρόπου  (πολιτική  απορρήτου, 
έντυπα ενημέρωσης, συγκατάθεσης, ετοιμασία έντυπων παραπόνων, γνωστοποίησης 
παραβιάσεων, ετοιμασία και επικαιροποίηση Αρχείου Δραστηριοτήτων, κ.α.), και 
δ) την ετοιμασία εκτίμησης αντικτύπου για επί μέρους επεξεργασίες που λαμβάνουν 
χώρα από τον ΣΑΛΑ. 
 

 

4 

τήρησης 

6.4. Η ΥΠΔ προέβη σε ειδικές και εξατομικευμένες εκπαιδεύσεις προς το κάθε Τμήμα 
(Διοικητικό,  Αρχείο,  Τεχνικό  και  Οικονομικό),  οι  οποίες  βασίζονταν  απευθείας  στο 
αντικείμενο  του  κάθε  τμήματος  όσον  αφορά  στην  προστασία  των  δεδομένων  των 
εργαζομένων  στο  ΣΑΛΑ,  ως  επίσης  και  του  κοινού  που  εξυπηρετεί.  Οι 
ενδοϋπηρεσιακές εκπαιδεύσεις διεξήχθησαν κατά τις 27/11/2018 και 5, 13, 14 και 18 
Δεκεμβρίου 2018.  
 
6.5.  Επιπρόσθετα,  κάθε μέλος  του  προσωπικού έλαβε  τον Οδηγό  Προσωπικού  του 
ΣΑΛΑ  για  την  Διαφύλαξη  της  Ασφάλειας  και  Εμπιστευτικότητας  των  Προσωπικών 
Δεδομένων μέσω του οποίου καταγράφονται οι αρχές και κανόνες που το προσωπικό 
είναι  υπόχρεο  να  ακολουθεί  για  σκοπούς 
της  ασφάλειας  και 
εμπιστευτικότητας  των  προσωπικών  δεδομένων  κατά  την  άσκηση  των  εργασιακών 
τους καθηκόντων (τόσο σε ηλεκτρονικό όσο και σε μη ηλεκτρονικό επίπεδο). 
 
6.5.1.  Επίσης,  καταγράφονται  οι  ενέργειες  που  πρέπει  να  ληφθούν  σε  περίπτωση 
εντοπισμού  πιθανής  παραβίασης  της  εν  λόγω  ασφάλειας.  Στόχος,  των  σεμιναρίων, 
του οδηγού και των εκάστοτε πολιτικών που κοινοποιούνται στο προσωπικό είναι η 
δημιουργία  και  η  συντήρηση  μια  κουλτούρας  στον  ΣΑΛΑ,  τόσο  σε  επίπεδο 
προσωπικού  όσο  και  διεύθυνσης,  μέσω  της  οποίας  η  οποιαδήποτε  επεξεργασία 
δεδομένων  προσωπικού  χαρακτήρα  θα  λαμβάνει  μέρος  σύμφωνα  με  τις  αρχές  του 
ΓΚΠΔ.  
 
6.6.  Τα  μέλη  του  προσωπικού  του  ΣΑΛΑ  παρακολούθησαν  εξιδεικευμένα  εξω-
υπηρεσιακά εκπαιδευτικά σεμινάρια που διοργανώθηκαν από την Κυπριακή Ακαδημία 
Δημόσιας  Διοίκησης,  το  δικηγορικό  γραφείο  Τάσσος  Παπαδόπουλος  &  Συνεργάτες 
ΔΕΠΕ, το Συμβούλιο Αποχετεύσεων Λάρνακας και άλλους Οργανισμούς, στα πλείστα 
των  οποίων  εισηγητής/κύριος  ομιλητής  ήταν  η  Επίτροπος  Προστασίας  Δεδομένων 
Προσωπικού Χαρακτήρα.  
  
Νομική πτυχή: 
 
7.  Σύμφωνα  με  τις  διατάξεις  του  Άρθρου  6  παρ.  1  του  ΓΚΠΔ  «Η  επεξεργασία  είναι 
σύννομη  μόνο  εάν  και  εφόσον 
ισχύει  τουλάχιστον  μία  από  τις  ακόλουθες 
προϋποθέσεις: α) το υποκείμενο των δεδομένων έχει συναινέσει στην επεξεργασία των 
δεδομένων  προσωπικού  χαρακτήρα  του  για  έναν  ή  περισσότερους  συγκεκριμένους 
σκοπούς, β) η επεξεργασία είναι απαραίτητη για την εκτέλεση σύμβασης της οποίας το 
υποκείμενο  των  δεδομένων  είναι  συμβαλλόμενο  μέρος  ή  για  να  ληφθούν  μέτρα  κατ' 
αίτηση  του  υποκειμένου  των  δεδομένων  πριν  από  τη  σύναψη  σύμβασης,  γ)  η 
επεξεργασία  είναι  απαραίτητη  για  τη  συμμόρφωση  με  έννομη  υποχρέωση  του 
υπευθύνου επεξεργασίας, δ) η επεξεργασία είναι απαραίτητη για τη διαφύλαξη ζωτικού 
συμφέροντος  του  υποκειμένου  των  δεδομένων  ή  άλλου  φυσικού  προσώπου,  ε)  η 
επεξεργασία είναι απαραίτητη για την εκπλήρωση καθήκοντος που εκτελείται προς το 
δημόσιο  συμφέρον  ή  κατά  την  άσκηση  δημόσιας  εξουσίας  που  έχει  ανατεθεί  στον 
υπεύθυνο  επεξεργασίας,  στ)  η  επεξεργασία  είναι  απαραίτητη  για  τους  σκοπούς  των 
έννομων συμφερόντων που επιδιώκει ο υπεύθυνος επεξεργασίας ή τρίτος, εκτός εάν 
έναντι των συμφερόντων αυτών υπερισχύει το συμφέρον ή τα θεμελιώδη δικαιώματα 
και οι ελευθερίες του υποκειμένου των δεδομένων που επιβάλλουν την προστασία των 
δεδομένων  προσωπικού  χαρακτήρα,  ιδίως  εάν  το  υποκείμενο  των  δεδομένων  είναι 
παιδί.  Το  στοιχείο  στ)  του  πρώτου  εδαφίου  δεν  εφαρμόζεται  στην  επεξεργασία  που 
διενεργείται από δημόσιες αρχές κατά την άσκηση των καθηκόντων τους»… 
 
8.  Το  Άρθρο  24  παρ.  1  του  ΓΚΠΔ  αναφέρεται  στην  ευθύνη  του  υπεύθυνου 
επεξεργασίας να «εφαρμόζει κατάλληλα τεχνικά και οργανωτικά μέτρα προκειμένου να 
διασφαλίζει και να μπορεί να αποδεικνύει ότι η επεξεργασία διενεργείται σύμφωνα με 
τον παρόντα κανονισμό. Τα εν λόγω μέτρα επανεξετάζονται και επικαιροποιούνται όταν 

5 

 

το 

την 

των 

έναντι 

κατάλληλο 

τακτική  δοκιμή, 

επίπεδο  ασφάλειας 

εκτίμηση  και  αξιολόγηση 

κρίνεται  απαραίτητο.»  και  η  παρ.  2  του  ιδίου  Άρθρου  αναφέρει  ότι  «2.Όταν 
δικαιολογείται σε σχέση με τις δραστηριότητες επεξεργασίας, τα μέτρα που αναφέρονται 
στην  παράγραφο  1  περιλαμβάνουν  την  εφαρμογή  κατάλληλων  πολιτικών  για  την 
προστασία των δεδομένων από τον υπεύθυνο επεξεργασίας».   
 
9.  Στις  διατάξεις  του  άρθρου  32  του  ΓΚΠΔ,  καθορίζονται  ρητά  τα  ακόλουθα:                               
«1. Λαμβάνοντας υπόψη τις τελευταίες εξελίξεις, το κόστος εφαρμογής και τη φύση, το 
πεδίο  εφαρμογής,  το  πλαίσιο  και  τους  σκοπούς  της  επεξεργασίας,  καθώς  και  τους 
κινδύνους διαφορετικής πιθανότητας επέλευσης και σοβαρότητας για τα δικαιώματα και 
τις ελευθερίες των φυσικών προσώπων, ο υπεύθυνος επεξεργασίας και ο εκτελών την 
επεξεργασία  εφαρμόζουν  κατάλληλα  τεχνικά  και  οργανωτικά  μέτρα  προκειμένου  να 
διασφαλίζεται 
κινδύνων, 
περιλαμβανομένων, μεταξύ άλλων, κατά περίπτωση:  α) της ψευδωνυμοποίησης και 
της  κρυπτογράφησης  δεδομένων  προσωπικού  χαρακτήρα,  β)  της  δυνατότητας 
διασφάλισης του απορρήτου, της ακεραιότητας, της διαθεσιμότητας και της αξιοπιστίας 
των συστημάτων και των υπηρεσιών επεξεργασίας σε συνεχή βάση, γ) της δυνατότητας 
αποκατάστασης  της  διαθεσιμότητας  και  της  πρόσβασης  σε  δεδομένα  προσωπικού 
χαρακτήρα  σε  εύθετο  χρόνο  σε  περίπτωση  φυσικού  ή  τεχνικού  συμβάντος,                                 
δ)  διαδικασίας  για 
της 
αποτελεσματικότητας των τεχνικών και των οργανωτικών μέτρων για τη διασφάλιση της 
ασφάλειας της επεξεργασίας… 
4. Ο υπεύθυνος επεξεργασίας και ο εκτελών την επεξεργασία λαμβάνουν μέτρα ώστε 
να  διασφαλίζεται  ότι  κάθε  φυσικό  πρόσωπο  που  ενεργεί  υπό  την  εποπτεία  του 
υπευθύνου επεξεργασίας ή του εκτελούντος την επεξεργασία το οποίο έχει πρόσβαση 
σε  δεδομένα  προσωπικού  χαρακτήρα  τα  επεξεργάζεται  μόνο  κατ'  εντολή  του 
υπευθύνου  επεξεργασίας,  εκτός  εάν  υποχρεούται  προς  τούτο  από  το  δίκαιο  της 
Ένωσης ή του κράτους μέλους». 
 
9.1.  Επιπρόσθετα,  στις  Αναφορές  74  και  83  του  Προοιμίου  του  ΓΚΠΔ,  αναφέρονται 
μεταξύ άλλων ότι ο υπεύθυνος επεξεργασίας θα πρέπει να υποχρεούται να υλοποιεί 
κατάλληλα  και  αποτελεσματικά  μέτρα  και  να  είναι  σε  θέση  να  αποδεικνύει  τη 
συμμόρφωση των δραστηριοτήτων επεξεργασίας με τον ΓΚΠΔ, συμπεριλαμβανομένης 
της αποτελεσματικότητας των μέτρων.  
 
9.2. Τα εν λόγω μέτρα θα πρέπει να λαμβάνουν υπόψη τη φύση, το πλαίσιο, το πεδίο 
εφαρμογής και τους σκοπούς της επεξεργασίας και τον κίνδυνο για τα δικαιώματα και 
τις  ελευθερίες  των  φυσικών  προσώπων.  Για  τη  διατήρηση  της  ασφάλειας  και  την 
αποφυγή της επεξεργασίας κατά παράβαση του παρόντος κανονισμού, ο υπεύθυνος 
επεξεργασίας ή ο εκτελών την επεξεργασία θα πρέπει να αξιολογεί τους κινδύνους που 
ενέχει η επεξεργασία και να εφαρμόζει μέτρα για τον μετριασμό των εν λόγω κινδύνων, 
όπως  για  παράδειγμα  μέσω  κρυπτογράφησης.  Τα  εν  λόγω  μέτρα  θα  πρέπει  να 
διασφαλίζουν  κατάλληλο  επίπεδο  ασφάλειας,  πράγμα  που  περιλαμβάνει  και  την 
εμπιστευτικότητα,  λαμβάνοντας  υπόψη  τις  τελευταίες  εξελίξεις  και  το  κόστος  της 
εφαρμογής  σε  σχέση  με  τους  κινδύνους  και  τη  φύση  των  δεδομένων  προσωπικού 
χαρακτήρα που πρέπει να προστατευθούν. 
 
 
Σκεπτικό: 
 
10.  Στην  περίπτωση  αυτή,  εξετάζεται  κατά  πόσο  το  ΣΑΛΑ,  ως  υπεύθυνος 
επεξεργασίας,  τήρησε  τα  μέτρα  ασφάλειας,  τα  οποία  το  ίδιο  φαίνεται  να  έχει  ήδη 
καθορίσει και απορρέουν από τις διατάξεις του Άρθρου 32 του ΓΚΠΔ. 
 

 

6 

11.  Ο  αρμόδιος  λειτουργός  του  ΣΑΛΑ,  θα  έπρεπε  να  διασφαλίσει  ότι  στην  απουσία 
άλλης προϋπόθεσης για νόμιμη επεξεργασία στη βάση του Άρθρου 6 του ΓΚΠΔ, ότι οι 
Καταγγέλλοντες  ήταν  ενήμερες  και  συναινούσαν  στην  πράξη  που  τελέστηκε  στις 
6/12/2018. 
 
11.1. Οι ιδιοκτήτες του τεμαχίου ΧΧΧΧ είχαν έννομο συμφέρον να αποταθούν και να 
λάβουν  σύνδεση  στο  τεμάχιο  τους,  όμως  το  ΣΑΛΑ  δε  θα  έπρεπε  να  παραδώσει  τις 
επιστολές/αποδείξεις των ιδιοκτητών του τεμαχίου ΧΧΧΧ, έστω και αν τα προσωπικά 
δεδομένα  που  αναγράφονταν  σε  αυτές  ήταν  ήδη  σε  γνώση  των  ιδιοκτητών  του 
τεμαχίου 904. 
 
11.2. Το ΣΑΛΑ θα έπρεπε ακολουθήσει τη διαδικασία που το ίδιο το Συμβούλιο του 
θέσπισε,  ήτοι  ν’  αποστείλει  τις  επιστολές/αποδείξεις  απευθείας  στους  ιδιοκτήτες  του 
τεμαχίου  ΧΧΧΧ,  έστω  και  αν  το  συνολικό  ποσό  σύνδεσης  πληρώθηκε  από  τον 
ιδιοκτήτη του τεμαχίου ΧΧΧΧ. Η παράδοση των εν λόγω επιστολών/αποδείξεων στον 
εκ των ιδιοκτητών του τεμαχίου ΧΧΧΧ, αποτελεί επεξεργασία δεδομένων χωρίς νομική 
βάση. 
 
12. Το γεγονός ότι το ζήτημα ήταν επείγουσας φύσης και σοβαρό, καθώς το γεγονός 
ότι τα προσωπικά δεδομένα που αναγράφονταν στις αποδείξεις που παρέλαβε ο εκ 
των  ιδιοκτητών  του  τεμαχίου  ΧΧΧΧ,  ήταν  ήδη  σε  γνώση  του  εφόσον  πριν  από  το 
διαχωρισμό  του  αρχικού  τεμαχίου  με  αρ.  ΧΧΧΧ,  ήταν  συνιδιοκτήτης  με  τους 
Καταγγέλλοντες,  δεν  αναιρούν  το  γεγονός  ότι  θα  έπρεπε  να  υπάρχει  νομική  βάση 
επεξεργασία, που να δικαιολογεί την παράδοση των επιστολών/αποδείξεων στον εκ 
των ιδιοκτητών του τεμαχίου ΧΧΧΧ.  
 
13. Από τα ενώπιον μου στοιχεία φαίνεται ότι το ΣΑΛΑ έλαβε μέτρα οργάνωσης και  
ασφάλειας και προχώρησε σε διαδικασίες συμμόρφωσης με τον ΓΚΠΔ, όπως:  
 
α) ειδικές και εξατομικευμένες εκπαιδεύσεις προς το κάθε Τμήμα, οι οποίες βασίζονταν 
απευθείας  στο  αντικείμενο  του  κάθε  τμήματος  όσον  αφορά  την  προστασία  των 
δεδομένων των εργαζομένων στο ΣΑΛΑ, και του κοινού που εξυπηρετούν, 
β)  Οδηγό  Προσωπικού  του  ΣΑΛΑ  για  την  Διαφύλαξη  της  Ασφάλειας  και 
Εμπιστευτικότητας των Προσωπικών Δεδομένων, 
γ)  εξιδεικευμένα  εκπαιδευτικά  σεμινάρια  που  διοργανώθηκαν  από  την  Κυπριακή 
Ακαδημία  Δημόσιας  Διοίκησης,  το  δικηγορικό  γραφείο  Τάσσος  Παπαδόπουλος  & 
Συνεργάτες ΔΕΠΕ, το Συμβούλιο Αποχετεύσεων Λάρνακας και άλλους Οργανισμούς, 
και  
δ)  αποστολή  ενημερώσεων  πριν  την  εφαρμογή  του  ΓΚΠΔ  καθώς  και  υπενθυμητική 
εγκύκλιο/ενημέρωση με συγκεκριμένη καθοδήγηση για τις διαδικασίες που πρέπει να 
ακολουθούνται, μετά το υπό αναφορά συμβάν.  
 
14. Αφενός δεν τηρήθηκαν επ’ ακριβώς οι οδηγίες ταυτοποιησης, ως αυτές απορρέουν 
από  τις  κατευθυντήριες  καδοδηγητικές  οδηγίες  που  είχε  δώσει  το  ίδιο  το  ΣΑΛΑ, 
αφετέρου τόσο τα γεγονότα ως αναφέρονται και τα οποία αποδέχομαι στην ολότητά 
τους, όσο και η παραδοχή, η άμεση αντίδραση και ανταπρόκριση του ΣΑΛΑ, δεικνύουν 
ότι έχουν τεθεί οι βάσεις προς συμμόρφωση με τον ΓΚΠΔ. 
 
15.  Επιπρόσθετα,  ανεξάρτητα  από  την  καλή  πρόθεση  και  προθυμία  για  άμεση 
εξυπηρέτηση  των  αιτημάτων  των  πολιτών,  το  ΣΑΛΑ  θα  πρέπει  πριν  την  διενέργεια 
οποιασδήποτε πράξης να λαμβάνει υπόψιν κατά πόσο τηρούνται οι Κανονισμοί, Νόμοι 
και Οδηγίες, ούτως ώστε να μην υπάρξει επανάληψη παρόμοιου συμβάντος. 
 
16.  Το  άρθρο  58  παρ.  2(β)  του  ΓΚΠΔ,  μου  δίδει  την  εξουσία  ως  Επίτροπος 
Προστασίας  Δεδομένων  Προσωπικού  Χαρακτήρα,  μεταξύ  άλλων,  να  απευθύνω  

 

7 

επιπλήξεις  στον  υπεύθυνο  επεξεργασίας  ή  στον  εκτελούντα  την  επεξεργασία  όταν 
πράξεις επεξεργασίας έχουν παραβεί διατάξεις του παρόντος Κανονισμού.   
 
17.    Έχοντας  υπόψη  τα  πιο  πάνω  γεγονότα,  τη  νομική  πτυχή  πάνω  στην  οποία 
βασίζεται η παρούσα απόφαση και την ανάλυση όπως αυτή έχει επεξηγηθεί πιο πάνω, 
κάτω από τις εξουσίες που μου παρέχει το άρθρο 58 παρ. 2(β) του ΓΚΠΔ, απευθύνω 
Επίπληξη προς το Συμβούλιο Αποχετεύσεων Λεμεσού - Αμαθούντας, ως υπεύθυνος 
επεξεργασίας,  όπως,  στο  μέλλον,  ακολουθεί  τις  διαδικασίες  για  τήρηση  του  ΓΚΠΔ 
καθώς και των μέτρων ασφάλειας σε όλα τα τμήματα και υπηρεσίες που το απαρτίζουν 
και τελούν κάτω από την διοίκηση του. 
 
17.1.  Σε  περίπτωση  που  διαπιστωθεί  ότι  το  Συμβούλιο  Αποχετεύσεων  Λεμεσού  – 
Αμαθούντας, προβεί σε παρόμοιας φύσης παράβαση του ΓΚΠΔ τους επόμενους έξι 
(6) μήνες, η παρούσα Επίπληξη θα επιμετρηθεί στην ενδεχόμενη επιβολή διοικητικής 
κύρωσης εναντίον του. 
 
 
 
 
 
 
Ειρήνη Λοϊζίδου Νικολαϊδου  
Επίτροπος Προστασίας Δεδομένων 
Προσωπικού Χαρακτήρα 
 
 
 
 
 
 
 
 
 

 

8 

