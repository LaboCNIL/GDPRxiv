 

 
 
 
 
 
 
Αρ. Φακ.: 11.17.001.009.246 
 
 
 
 
 
 
11 Μαΐου, 2022 
 
 
 

 

ΔΙΠΛΟΣΥΣΤΗΜΕΝΗ ΚΑΙ  
ΜΕ ΗΛΕΚΤΡΟΝΙΚΟ ΤΑΧΥΔΡΟΜΕΙΟ 

Απόφαση 

 

Δημοσίευση φωτογραφικού και οπτικοακουστικού υλικού ανήλικου  

σε Μέσο Κοινωνικής Δικτύωσης 

 

 
Α.  Περιστατικά της Υπόθεσης  
 
1. 
Υποβλήθηκε  καταγγελία  στο  Γραφείο  μου  στις  3  Νοεμβρίου  2021,  από  τον  
ΧΧΧΧΧ  (εφεξής  ο  «καταγγέλλων»),  αναφορικά  με  δημοσίευση  φωτογραφικού  και 
οπτικοακουστικού  υλικού  που  περιλαμβάνει  τον  ανήλικο  υιό  του,  ΧΧΧΧΧ,    σε  Μέσο 
Κοινωνικής Δικτύωσης από τον ΧΧΧΧΧ. Σύμφωνα με την καταγγελία, σε αγώνα που είχε 
ο ανήλικος γιός του καταγγέλλοντα  «με αθλητή του σωματείου  του ΧΧΧΧΧ και μετά από 
διαφωνία  του  ΧΧΧΧΧ  ή/και  αντιπροσώπους  του  σωματείου  του  με  τις  αποφάσεις  της 
διαιτησίας προχώρησε ΧΩΡΙΣ την άδεια [του] ή/και του Σωματείου για το οποίο αγωνίζεται 
ο  γιος  [του],  σε  ανάρτηση  σχετικού  βίντεο  με  τον  αγώνα  σε  μέσο  κοινωνικής  δικτύωσης 
facebook.    Κατόπιν  τούτο  (δημοσίευση  προσωπικών  δεδομένων  ΑΝΗΛΙΚΟΥ  χωρίς 
έγκριση)  έχει  διασυρθεί  το  όνομα  του  ανηλίκου  παιδιού  [του]  λόγω  σχολίων  που  έχουν 
γίνει στις συγκεκριμένες αναρτήσεις». Ο καταγγέλλων επισύναψε σχετικό υλικό, το οποίο 
δείχνει την ανάρτηση του ΧΧΧΧΧ στα Μέσα Κοινωνικής Δικτύωσης.   
 
2. 
Από το υλικό το οποίο επισύναψε ο καταγγέλλων (μεταξύ του οποίου στιγμιότυπα 
οθόνης  –  screenshots),  φαίνεται  ότι  ο  αγώνας  έλαβε  χώρα  στους  Παγκύπριους  Αγώνες 
U18,  που  διεξάχθηκαν  την  30ή  Οκτωβρίου  2021,  στο  στάδιο  Ελευθερία  υπό  την  αιγίδα 
της  Παγκύπριας  Ομοσπονδίας  Τζούντο.  Από  περαιτέρω  διερεύνηση  Λειτουργού  του 
Γραφείου  μου  στην  ιστοσελίδα  της  Παγκύπριας  Ομοσπονδίας  Τζούντο,  φαίνεται  ότι  το 
Σωματείο  ΧΧΧΧΧ  υπάγεται  στην  Ομοσπονδία  και  ο  ΧΧΧΧΧ  είναι  ο  επικεφαλής 
προπονητής του συγκεκριμένου Σωματείου.  
 
Σε συγκεκριμένο στιγμιότυπο οθόνης, παρουσιάζεται ο  ΧΧΧΧΧ,  να αναρτά βίντεο 
3. 
με  τον  αγώνα  των  δύο  ανηλίκων  αθλητών,  σε  μέσο  κοινωνικής  δικτύωσης  (Facebook), 
χωρίς  προηγουμένως  να  έχει  εξασφαλίσει  την  άδεια  του  καταγγέλλοντος.  Μαζί  με  την 

ανάρτηση  του  εν  λόγω  βίντεο  υπήρχε  αυτούσιο  και  το  σχόλιο  «ΧΧΧΧΧ»  και  από  κάτω 
υπήρχαν  κάποια  σχόλια  φίλων  του  στο  Facebook.  Κάποιος  θα  μπορούσε  με 
αλληλουχικές ενέργειες όπως για παράδειγμα η αναζήτηση του επίσημου προγράμματος 
των  αγώνων  από  την  ιστοσελίδα  της  Ομοσπονδίας  (https://www.cyprusjudo.com/),  να 
ταυτοποιήσει τον αντίπαλο αθλητή, δηλαδή τον υιό του καταγγέλλοντος.  
     
4. 
Στις  16  Νοεμβρίου  2021,  το  Γραφείο  μου  απέστειλε  επιστολή  προς  τον 
καταγγέλλoντα αναφέροντάς του ότι λόγω του ότι οι συγκεκριμένοι αγώνες τζούντο ήταν 
Παγκύπριοι και προφανώς αφορούσαν σε δημόσιο γεγονός, δεν θα ανέμενε κάποιος το 
ίδιο  επίπεδο  προστασίας  των  προσωπικών  του  δεδομένων.  Φυσικά,  αυτό  δεν  θα  ίσχυε 
αν  επρόκειτο  για  κάποιο  μεμονωμένο  εσωτερικό  αθλητικό  συμβάν.  Σε  ότι  αφορά  στα 
σχόλια  του  αγώνα,  παρόλο  που  δεν  αποτελούν  αντικείμενο  του  Γραφείου  μου,  είχαμε 
αναφέρει ότι δεν συνιστούν παραβίαση προσωπικών δεδομένων.  
 
Μετά  την  τηλεφωνική  επικοινωνία  που  είχε  ο  καταγγέλλων  με  Λειτουργό  του 
5. 
Γραφείου μου στα πλαίσια  διευκρινήσεων, απέστειλε συμπληρωματικά στοιχεία προς το 
Γραφείο  μου  στις  17  Νοεμβρίου  2021,  τα  οποία  δεν  είχαν  επισυναφθεί  αρχικά  στην 
καταγγελία. Συγκεκριμένα, ο καταγγέλλων απέστειλε: 
 

5.1 

Την  επιστολή  ημερ.  05  Ιουνίου  2018  προς  την  Παγκύπρια  Ομοσπονδία 
Judo  (εφεξής  η  «Ομοσπονδία»)  από  το  δικηγορικό  γραφείο  ΧΧΧΧΧ,  το  οποίο 
εκπροσωπούσε την ακαδημία τζούντο ΧΧΧΧΧ (εφεξής το «Σωματείο»), στην οποία είναι 
μαθητής  ο  υιός  του  καταγγέλλοντος.  Στην  εν  λόγω  επιστολή,  το  Σωματείο  απηύθυνε 
παράκληση προς την Ομοσπονδία, όπως κοινοποιήσει την επιστολή σε όλα τα Μέλη της 
Ομοσπονδίας.  Σύμφωνα  με  την  επιστολή,  υπέπεσε  στην  αντίληψη  των  πελατών  του 
Σωματείου, ότι γινόταν δημοσίευση φωτογραφιών και βίντεο αθλητών του Σωματείου σε 
διάφορα  μέσα  κοινωνικής  δικτύωσης 
την 
προγενέστερη  συγκατάθεση  των  αθλητών  και/ή  των  κηδεμόνων  τους  και/ή  του 
Σωματείου. Θεωρούσε πως η εν λόγω ενέργεια συνιστούσε παραβίαση του δικαιώματος 
προστασίας  των  προσωπικών  δεδομένων  των  αθλητών.    Ως  εκ  τούτου,  παρακαλούσε 
όπως  πριν  δημοσιευτεί  οποιοδήποτε  φωτογραφικό  ή  οπτικοακουστικό  υλικό  που  να 
περιλαμβάνει  αθλητή  του  Σωματείου,  να  απευθύνονται  προς  αυτό,  έτσι  ώστε  να 
εξασφαλίσει σχετική συγκατάθεση του αθλητή και/ή του κηδεμόνα του.     
 

Instagram  κλπ),  χωρίς 

(facebook, 

5.2  Η  πιο  πάνω 

επιστολή  κοινοποιήθηκε  με  μήνυμα  ηλεκτρονικού 
ταχυδρομείου,  ημερ.  06  Ιουνίου  2018,  από  την  Ομοσπονδία  προς  τα  μέλη  της, 
αναφέροντας τα εξής: 

 
«Παρακαλούμε  όπως  λάβετε  σοβαρά  υπόψιν  την  επιστολή  από  το  σωματείο 
ΧΧΧΧΧ  που  αφορά  προσωπικά  δεδομένα  αθλητών  του.  Η  πιο  κάτω  επιστολή 
αφορά τα Σωματεία.» 

 

5.3 

Στους  παραλήπτες  του  εν  λόγω  μηνύματος  περιλαμβανόταν  και  η 

ηλεκτρονική διεύθυνση ΧΧΧΧΧ. 

 
6. 
Στις  13  Δεκεμβρίου  2021  και  με  βάση  το  καθήκον  που  έχω  για  εξέταση 
καταγγελιών, δυνάμει του άρθρου 57(1)(στ) του Κανονισμού (ΕΕ) 2016/679, στάλθηκε εκ 
μέρους  μου,  επιστολή  προς 
την  Ομοσπονδία  στην  ηλεκτρονική  διεύθυνση 
info@cyprusjudo.com.  
 

 

2 

6.1  Η  Ομοσπονδία,  αφού ενημερώθηκε  γραπτώς  για την  καταγγελία,  κλήθηκε 
όπως  μέχρι  τις 31  Δεκεμβρίου  2021,  πληροφορήσει το  Γραφείο  μου  αναφορικά με τα 
κάτωθι: 
 

6.1.1  αν  έχει  πολιτική  σχετικά  με  τις  δημοσιεύσεις  φωτογραφικού  και 
οπτικοακουστικού υλικού από τα σωματεία τα οποία υπάγονται σε αυτήν, 
 
6.1.2  αν όντως υπάρχει πολιτική, με ποιο τρόπο η εν λόγω πολιτική περιήλθε στη 
γνώση των σωματείων,  
 
6.1.3  αν υπάρχουν εγκύκλιοι, ανακοινώσεις τις οποίες έστειλε στα σωματεία που 
υπάγονται σε αυτήν, 
 
6.1.4  τι μέτρα έχει λάβει για τον πλήρη εναρμονισμό της με τον Κανονισμό και αν 
τα μέτρα αυτά έχουν υιοθετηθεί από τα σωματεία και σε ποιο βαθμό, 
 
6.1.5  αν  έχει  λάβει  καταγγελία  από  το  εν  λόγω  σωματείο  και  αν  ναι,  ποια  η 
απόφαση στην οποία κατέληξε, 
 
6.1.6  οτιδήποτε άλλο κρίνεται σκόπιμο. 
 

7.        Αφού  παρήλθε  η  χρονική  προθεσμία  απάντησης  που  είχε  τεθεί  (δηλαδή  η  31η 
Δεκεμβρίου,  2021),  την  25  Ιανουαρίου,  2022  στάληκε  επιστολή  υπενθύμισης  με 
αποκλειστική προθεσμία απάντησης την 2 Φεβρουαρίου, 2022.     
 
8.   Την 30 Μαρτίου, 2022 και εφόσον η Ομοσπονδία δεν είχε απαντήσει καθόλου σε όσα 
επανειλημμένα  της  ζητήθηκαν,  εξέδωσα  εκ  πρώτης  όψεως  απόφαση  με  την  οποία 
διαπίστωσα  έλλειψη  συνεργασίας  της  Ομοσπονδίας  με  το  Γραφείο  μου  και  συνεπώς  εκ 
πρώτης  όψεως  παραβίαση  του  Άρθρου  31  του  Κανονισμού.    Η  εκ  πρώτης  όψεως 
απόφαση στάληκε στην Ομοσπονδία την 31 Μαρτίου, 2022 με ηλεκτρονικό ταχυδρομείο 
στην  ηλεκτρονική  διεύθυνση  info@cyprusjudo.com  και  παραδόθηκε  με  το  χέρι  στα 
Γραφεία της, την 4 Απριλίου, 2022.  
 
9.  Η Ομοσπονδία κλήθηκε όπως το συντομότερο και όχι αργότερα από τις 15 Απριλίου 
2022: 
 
(α) 
της εκ πρώτης όψεως απόφασης και  
 
(β) 
αναφέρει  τους  λόγους  για  τους  οποίους  θεωρεί  ότι  δεν  συντρέχουν  λόγοι  για  την 
επιβολή  κάποιας  κύρωσης  και/ή  οποιουσδήποτε  μετριαστικούς  παράγοντες,  προτού 
προχωρήσω σε έκδοση Τελικής Απόφασης.  
 
10.    Δυστυχώς,  μέχρι  σήμερα,  η  Ομοσπονδία  δεν  έχει  δώσει  καμία  απάντηση  στα 
ζητήματα στα οποία κλήθηκε να απαντήσει.    
 
Β.  Νομικό Πλαίσιο 
 
10.  Το Άρθρο 4(1) του Κανονισμού, ορίζει ότι «δεδομένα προσωπικού χαρακτήρα» είναι 
«κάθε  πληροφορία  που  αφορά  ταυτοποιημένο  ή  ταυτοποιήσιμο  φυσικό  πρόσωπο 

υποβάλει  γραπτώς  τις  θέσεις  της  στο  Γραφείο  μου,  σε  σχέση  με  το  περιεχόμενο 

 

3 

(«υποκείμενο  των  δεδομένων»)·  το  ταυτοποιήσιμο  φυσικό  πρόσωπο  είναι  εκείνο  του 
οποίου  η  ταυτότητα  μπορεί  να  εξακριβωθεί,  άμεσα  ή  έμμεσα,  ιδίως  μέσω  αναφοράς  σε 
αναγνωριστικό  στοιχείο  ταυτότητας,  όπως  όνομα,  σε  αριθμό  ταυτότητας,  σε  δεδομένα 
θέσης, σε επιγραμμικό αναγνωριστικό ταυτότητας ή σε έναν ή περισσότερους παράγοντες 
που  προσιδιάζουν  στη  σωματική,  φυσιολογική,  γενετική,  ψυχολογική,  οικονομική, 
πολιτιστική ή κοινωνική ταυτότητα του εν λόγω φυσικού προσώπου». 
 
11.    Στο  Άρθρο  4(2)  του  Κανονισμού,  ορίζεται  ως  επεξεργασία  «κάθε  πράξη  ή  σειρά 
πράξεων  που  πραγματοποιείται  με  ή  χωρίς  τη  χρήση  αυτοματοποιημένων  μέσων,  σε 
δεδομένα  προσωπικού  χαρακτήρα  ή  σε  σύνολα  δεδομένων  προσωπικού  χαρακτήρα, 
όπως  η  συλλογή,  η  καταχώριση,  η  οργάνωση,  η  διάρθρωση,  η  αποθήκευση,  η 
προσαρμογή  ή  η  μεταβολή,  η  ανάκτηση,  η  αναζήτηση  πληροφοριών,  η  χρήση,  η 
κοινολόγηση  με  διαβίβαση,  η  διάδοση  ή  κάθε  άλλη  μορφή  διάθεσης,  η  συσχέτιση  ή  ο 
συνδυασμός, ο περιορισμός, η διαγραφή ή η καταστροφή,». 
 
12.  Περαιτέρω, στο  Άρθρο 4(7) του Κανονισμού, ως  υπεύθυνος επεξεργασίας ορίζεται 
οποιοσδήποτε  (το  φυσικό  ή  νομικό  πρόσωπο,  η  δημόσια  αρχή,  η  υπηρεσία  ή  άλλος 
φορέας) που, «μόνος ή από κοινού με άλλον καθορίζουν τους σκοπούς και τον τρόπο της 
επεξεργασίας δεδομένων προσωπικού χαρακτήρα». 
 
13.    Το  Άρθρο  4(11)  προβλέπει  ότι  συγκατάθεση  σημαίνει  «κάθε  ένδειξη  βουλήσεως, 
ελεύθερη,  συγκεκριμένη,  ρητή  και  εν  πλήρει  επιγνώσει,  με  την  οποία  το  υποκείμενο  των 
δεδομένων  εκδηλώνει  ότι  συμφωνεί,  με  δήλωση  ή  με  σαφή  θετική  ενέργεια,  να 
αποτελέσουν  αντικείμενο  επεξεργασίας  τα  δεδομένα  προσωπικού  χαρακτήρα  που  το 
αφορούν».  
 
14.  Το Άρθρο 6 του Κανονισμού, ορίζει ότι: 
 

«1.  Η  επεξεργασία  είναι  σύννομη  μόνο  εάν  και  εφόσον  ισχύει  τουλάχιστον  μία  από  τις 
ακόλουθες προϋποθέσεις:  
 
α)  το  υποκείμενο  των  δεδομένων  έχει  συναινέσει  στην  επεξεργασία  των  δεδομένων 
προσωπικού χαρακτήρα του για έναν ή περισσότερους συγκεκριμένους σκοπούς,  
 
β) η επεξεργασία είναι απαραίτητη για την εκτέλεση σύμβασης της οποίας το υποκείμενο των 
δεδομένων  είναι  συμβαλλόμενο  μέρος  ή  για  να  ληφθούν  μέτρα  κατ'  αίτηση  του  υποκειμένου 
των δεδομένων πριν από τη σύναψη σύμβασης,  
 
γ) η επεξεργασία είναι απαραίτητη για τη συμμόρφωση με έννομη υποχρέωση του υπευθύνου 
επεξεργασίας,  
 
δ)  η  επεξεργασία  είναι  απαραίτητη  για  τη  διαφύλαξη  ζωτικού  συμφέροντος  του  υποκειμένου 
των δεδομένων ή άλλου φυσικού προσώπου,  
 
ε)  η  επεξεργασία  είναι  απαραίτητη  για  την  εκπλήρωση  καθήκοντος  που  εκτελείται  προς  το 
δημόσιο συμφέρον ή κατά την άσκηση δημόσιας εξουσίας που έχει ανατεθεί στον υπεύθυνο 
επεξεργασίας,  
 
στ)  η  επεξεργασία  είναι  απαραίτητη  για  τους  σκοπούς  των  έννομων  συμφερόντων  που 
επιδιώκει  ο  υπεύθυνος  επεξεργασίας  ή  τρίτος,  εκτός  εάν  έναντι  των  συμφερόντων  αυτών 
υπερισχύει  το  συμφέρον  ή  τα  θεμελιώδη  δικαιώματα  και  οι  ελευθερίες  του  υποκειμένου  των 

 

4 

δεδομένων  που  επιβάλλουν  την  προστασία  των  δεδομένων  προσωπικού  χαρακτήρα,  ιδίως 
εάν το υποκείμενο των δεδομένων είναι παιδί. 
  
Το στοιχείο στ) του πρώτου εδαφίου δεν εφαρμόζεται στην επεξεργασία που διενεργείται από 
δημόσιες αρχές κατά την άσκηση των καθηκόντων τους.» 

 
15.    Σε  ότι  αφορά  τα  Μέσα  Κοινωνικής  Δικτύωσης,  η  αιτιολογική  σκέψη  (18)  του 
Κανονισμού, διευκρινίζει πως: 
 

«(18)  Ο  παρών  κανονισμός  δεν  εφαρμόζεται  στην  επεξεργασία  δεδομένων  προσωπικού 
χαρακτήρα  από  φυσικό  πρόσωπο  στο  πλαίσιο  αποκλειστικά  προσωπικής  ή  οικιακής 
δραστηριότητας και άρα χωρίς σύνδεση με κάποια επαγγελματική ή εμπορική δραστηριότητα. 
Οι  προσωπικές  ή  οικιακές  δραστηριότητες  θα  μπορούσαν  να  περιλαμβάνουν  την 
αλληλογραφία  και  την  τήρηση  αρχείου  διευθύνσεων  ή  την  κοινωνική  δικτύωση  και  την 
επιγραμμική  δραστηριότητα  που  ασκείται  στο  πλαίσιο  τέτοιων  δραστηριοτήτων.  Ωστόσο,  ο 
παρών κανονισμός εφαρμόζεται σε υπευθύνους επεξεργασίας ή εκτελούντες την επεξεργασία 
οι  οποίοι  παρέχουν  τα  μέσα  επεξεργασίας  δεδομένων  προσωπικού  χαρακτήρα  για  τέτοιες 
προσωπικές ή οικιακές δραστηριότητες.» 

 
15.1  Ομοίως, στο Άρθρο 2(2)(γ) του Κανονισμού, διευκρινίζεται πως:  
 

«2. Ο παρών κανονισμός δεν εφαρμόζεται στην επεξεργασία δεδομένων προσωπικού 
χαρακτήρα: 
γ)  από  φυσικό  πρόσωπο  στο  πλαίσιο  αποκλειστικά  προσωπικής  ή  οικιακής 
δραστηριότητας,» 

 
16.    Σύμφωνα  όμως  με  Νομολογία  η  οποία  έχει  αναπτυχθεί  γύρω  από  το  ζήτημα  αυτό 
(βλ.  Απόφαση  ημερ.  16/12/2008,  Satakunnan  Markkinapörssi  and  Satamedia)  στην 
προσωπική  ή  οικιακή  δραστηριότητα  δεν  εμπίπτει  επεξεργασία  η  οποία  εκτίθεται  σε 
απροσδιόριστο αριθμό προσώπων.  
 
17.   Το  Άρθρο  31  του  Κανονισμού  προβλέπει  ότι,  «ο  υπεύθυνος επεξεργασίας  και  ο 
εκτελών 
τους 
συνεργάζονται,  κατόπιν  αιτήματος,  με  την  εποπτική  αρχή  για  την  άσκηση  των 
καθηκόντων της.». 
 
18.    Με  βάση  το  Άρθρο  58(2),  η  Επίτροπος  διαθέτει  όλες  τις  ακόλουθες  διορθωτικές 
εξουσίες: 
 

την  επεξεργασία  και,  κατά  περίπτωση,  οι  εκπρόσωποί 

«α)  να  απευθύνει  προειδοποιήσεις  στον  υπεύθυνο  επεξεργασίας  ή  στον  εκτελούντα  την 
επεξεργασία  ότι  σκοπούμενες  πράξεις  επεξεργασίας  είναι  πιθανόν  να  παραβαίνουν 
διατάξεις του παρόντος κανονισμού, 
 
β)  να  απευθύνει  επιπλήξεις  στον  υπεύθυνο  επεξεργασίας  ή  στον  εκτελούντα  την 
επεξεργασία όταν πράξεις επεξεργασίας έχουν παραβεί διατάξεις του παρόντος κανονισμού, 
 
γ)  να  δίνει  εντολή  στον  υπεύθυνο  επεξεργασίας  ή  στον  εκτελούντα  την  επεξεργασία  να 
συμμορφώνεται  προς  τα  αιτήματα  του  υποκειμένου  των  δεδομένων  για  την  άσκηση  των 
δικαιωμάτων του σύμφωνα με τον παρόντα κανονισμό, 
 

 

5 

δ)  να  δίνει  εντολή  στον  υπεύθυνο  επεξεργασίας  ή  στον  εκτελούντα  την  επεξεργασία  να 
καθιστούν  τις  πράξεις  επεξεργασίας  σύμφωνες  με  τις  διατάξεις  του  παρόντος  κανονισμού, 
εάν χρειάζεται, με συγκεκριμένο τρόπο και εντός ορισμένης προθεσμίας, 
 
ε) να δίνει εντολή στον υπεύθυνο επεξεργασίας να ανακοινώνει  την παραβίαση δεδομένων 
προσωπικού χαρακτήρα στο υποκείμενο των δεδομένων, 
 
στ)  να  επιβάλλει  προσωρινό  ή  οριστικό  περιορισμό,  περιλαμβανομένης  της  απαγόρευσης 
της επεξεργασίας, 
 
ζ)  να  δίνει  εντολή  διόρθωσης  ή  διαγραφής  δεδομένων  προσωπικού  χαρακτήρα  ή 
περιορισμού της επεξεργασίας δυνάμει των άρθρων 16, 17 και 18 και εντολή κοινοποίησης 
των  ενεργειών  αυτών  σε  αποδέκτες  στους  οποίους  τα  δεδομένα  προσωπικού  χαρακτήρα 
γνωστοποιήθηκαν δυνάμει του άρθρου 17 παράγραφος 2 και του άρθρου 19, 
 
η)  να  αποσύρει  την  πιστοποίηση  ή  να  διατάξει  τον  οργανισμό  πιστοποίησης  να  αποσύρει 
ένα  πιστοποιητικό  εκδοθέν  σύμφωνα  με  τα  άρθρα  42  και  43  ή  να  διατάξει  τον  οργανισμό 
πιστοποίησης  να  μην  εκδώσει  πιστοποίηση,  εφόσον  οι  απαιτήσεις  πιστοποίησης  δεν 
πληρούνται ή δεν πληρούνται πλέον, 
 
θ)  να  επιβάλλει  διοικητικό  πρόστιμο  δυνάμει  του  άρθρου  83,  επιπλέον  ή  αντί  των  μέτρων 
που  αναφέρονται  στην  παρούσα  παράγραφο,  ανάλογα  με  τις  περιστάσεις  κάθε 
μεμονωμένης περίπτωσης, 
 
ι) να δίνει εντολή για αναστολή της κυκλοφορίας δεδομένων σε αποδέκτη σε τρίτη χώρα ή σε 
διεθνή οργανισμό.» 

 
19.    Περαιτέρω,  το  Άρθρο  83  του  Κανονισμού,  που  αφορά  στους  γενικούς  όρους 
επιβολής διοικητικών προστίμων, μεταξύ άλλων προβλέπει ότι: 
 

«1.  Κάθε  εποπτική  αρχή  μεριμνά  ώστε  η  επιβολή  διοικητικών  προστίμων  σύμφωνα  με  το 
παρόν  άρθρο  έναντι  παραβάσεων  του  παρόντος  κανονισμού  που  αναφέρονται  στις 
παραγράφους  4,  5  και  6  να  είναι  για  κάθε  μεμονωμένη  περίπτωση  αποτελεσματική, 
αναλογική και αποτρεπτική.  
 
2.    Τα  διοικητικά  πρόστιμα,  ανάλογα  με  τις  περιστάσεις  κάθε  μεμονωμένης  περίπτωσης, 
επιβάλλονται επιπρόσθετα ή αντί των μέτρων που αναφέρονται στο άρθρο 58 παράγραφος 
2 στοιχεία α) έως η) και στο άρθρο 58 παράγραφος 2 στοιχείο ι). Κατά τη λήψη απόφασης 
σχετικά με την επιβολή διοικητικού προστίμου, καθώς και σχετικά με το ύψος του διοικητικού 
προστίμου για κάθε μεμονωμένη περίπτωση, λαμβάνονται δεόντως υπόψη τα ακόλουθα:  
 
α)  η  φύση,  η  βαρύτητα  και  η  διάρκεια  της  παράβασης,  λαμβάνοντας  υπόψη  τη  φύση,  την 
έκταση ή το σκοπό της σχετικής επεξεργασίας, καθώς και τον αριθμό των υποκειμένων των 
δεδομένων που έθιξε η παράβαση και το βαθμό ζημίας που υπέστησαν,  
 
β) ο δόλος ή η αμέλεια που προκάλεσε την παράβαση, 
  
γ) οποιεσδήποτε ενέργειες στις οποίες προέβη ο υπεύθυνος επεξεργασίας ή ο εκτελών την 
επεξεργασία για να μετριάσει τη ζημία που υπέστησαν τα υποκείμενα των δεδομένων,  
 
δ)  ο  βαθμός  ευθύνης  του  υπευθύνου  επεξεργασίας  ή  του  εκτελούντος  την  επεξεργασία, 
λαμβάνοντας υπόψη τα τεχνικά και οργανωτικά μέτρα που εφαρμόζουν δυνάμει των άρθρων 
25 και 32,  
 

 

6 

ε)  τυχόν  σχετικές  προηγούμενες  παραβάσεις  του  υπευθύνου  επεξεργασίας  ή  του 
εκτελούντος την επεξεργασία,  
 
στ) ο βαθμός συνεργασίας με την αρχή ελέγχου για την επανόρθωση της παράβασης και τον 
περιορισμό των πιθανών δυσμενών επιπτώσεών της,  
 
ζ) οι κατηγορίες δεδομένων προσωπικού χαρακτήρα που επηρεάζει η παράβαση,  
 
η) ο τρόπος με τον οποίο η εποπτική αρχή πληροφορήθηκε την παράβαση, ειδικότερα εάν 
και  κατά  πόσο  ο  υπεύθυνος  επεξεργασίας  ή  ο  εκτελών  την  επεξεργασία  κοινοποίησε  την 
παράβαση,  
 
θ) σε περίπτωση που διατάχθηκε προηγουμένως η λήψη των μέτρων που αναφέρονται στο 
άρθρο  58  παράγραφος  2  κατά  του  εμπλεκόμενου  υπευθύνου  επεξεργασίας  ή  του 
εκτελούντος την επεξεργασία σχετικά με το  ίδιο  αντικείμενο,  η συμμόρφωση με τα εν λόγω 
μέτρα,  
 
ι) η τήρηση εγκεκριμένων κωδίκων δεοντολογίας σύμφωνα με το άρθρο 40 ή εγκεκριμένων 
μηχανισμών πιστοποίησης σύμφωνα με το άρθρο 42 και  
 
ια) κάθε άλλο επιβαρυντικό ή ελαφρυντικό στοιχείο που προκύπτει από τις περιστάσεις της 
συγκεκριμένης  περίπτωσης,  όπως  τα  οικονομικά  οφέλη  που  αποκομίστηκαν  ή  ζημιών  που 
αποφεύχθηκαν, άμεσα ή έμμεσα, από την παράβαση.»  

  
Γ.  Σκεπτικό 
 
20.  Την 30 Οκτωβρίου, 2021 διοργανώθηκαν οι Παγκύπριοι Αγώνες Τζούντο U18, στους 
οποίους,  μεταξύ  άλλων,  συμμετείχε  και  ο  υιός  του  καταγγέλλοντα.    Μέλος  της 
Ομοσπονδίας,  ήτοι  ο  ΧΧΧΧΧ,  προπονητής  σωματείου  τζούντο  το  οποίο  υπάγεται  στην 
Ομοσπονδία,  προέβηκε  σε  βιντεογράφηση  και  ακολούθως  ανάρτηση  σε  ΜΚΔ  επίμαχης 
φάσης στην οποία απεικονίζετο και ο υιός του καταγγέλλοντα. Συνεπεία αυτού, στάληκε 
στο Γραφείο μου καταγγελία από τον πατέρα του ανηλίκου ημερ. 3 Νοεμβρίου, 2021.   
 
21.  Πριν το περιστατικό και από υλικό το οποίο απέστειλε ο καταγγέλλων, στις 5 Ιουνίου 
2018,  η  Ομοσπονδία  έλαβε  επιστολή  από  το  Σωματείο  ΧΧΧΧΧ,  μέσω  του  δικηγορικού 
γραφείου ΧΧΧΧΧ.  Στο Σωματείο αυτό, αθλητής είναι και ο υιός του καταγγέλλοντος.  Το 
Σωματείο, ζητούσε όπως πριν δημοσιευτεί οποιοδήποτε φωτογραφικό ή οπτικοακουστικό 
υλικό που περιλαμβάνει αθλητή του εν λόγω  Σωματείου σε ΜΚΔ, να απευθύνεται στους 
ίδιους για εξασφάλιση σχετικής συγκατάθεσης από τον αθλητή και/ή τον κηδεμόνα του.  Η 
επισήμανση  είχε  τεθεί,  μετά  από  διαπίστωση  ότι  υπήρξαν  περιστατικά  δημοσίευσης 
φωτογραφιών  και  βίντεο  των  αθλητών  σε  διάφορα  ΜΚΔ  (facebook,  Instagram  κλπ), 
χωρίς την προγενέστερη συγκατάθεση των ιδίων των αθλητών ή/και των κηδεμόνων τους 
ή/και του σωματείου.  
 
22.  Το Σωματείο ζητούσε  από την Ομοσπονδία όπως κοινοποιηθεί σε όλα τα μέλη της 
Ομοσπονδίας,  αυτούσια  η  επιστολή  ημερ.  5  Ιουνίου,  2018.  Την  6  Ιουνίου,  2018  η 
Ομοσπονδία  ενήργησε  ως  νέος  υπεύθυνος  επεξεργασίας  σε  σχέση  με  την  επιστολή 
αυτή,  εφόσον  την  είχε  αποδεχθεί  και  κοινοποιήσει  εκ  μέρους  του  Σωματείου  προς  τα 
υπόλοιπα  Μέλη  της  Ομοσπονδίας,  απευθυνόμενη  προς  αυτά  και  καλώντας  τα  όπως 
λάβουν «σοβαρά υπόψιν την επιστολή από το σωματείο ΧΧΧΧΧ … ».  
 

 

7 

23.  Ακολούθησε η ανάρτηση στα ΜΚΔ του βίντεο από τον  ΧΧΧΧΧ και η καταγγελία της 
παρούσας υπόθεσης στο Γραφείο μου (βλ. παρ. 19).  
 
24.      Την  13  Δεκεμβρίου,  2021,  στα  πλαίσια  διερεύνησης  της  εν  λόγω  καταγγελίας, 
ζητήθηκε  από  την  Ομοσπονδία  όπως  παράσχει  στο  Γραφείο  μου  συγκεκριμένες 
πληροφορίες, που σχετίζονται άμεσα με το υπό διερεύνηση συμβάν.  Αφού παρήλθε το 
πρώτο  χρονικό  περιθώριο  που  είχε  τεθεί  (31  Δεκεμβρίου,  2021),  στάληκε  επιστολή 
υπενθύμισης  την  25  Ιανουαρίου,  2022,  με  νέο  χρονικό  περιθώριο  απάντησης  την  2 
Φεβρουαρίου, 2022.  Παρήλθε και το νέο χρονικό περιθώριο, χωρίς καμία ανταπόκριση 
από  την  Ομοσπονδία  επί  των  ερωτημάτων  που  είχαν  τεθεί  και  τα  οποία  έχουν  άμεση 
σχέση με την υπό διερεύνηση καταγγελία.  Ακολούθως την 30 Μαρτίου, 2022 εκδόθηκε η 
εκ  πρώτης  όψεως  απόφαση  μου  με  την  οποία  εντόπιζα  παραβίαση  των  διατάξεων  του 
Κανονισμού  και  ειδικότερα  του  Άρθρου  31.    Η  εν  λόγω  απόφαση,  κοινοποιήθηκε  στην 
Ομοσπονδία.   
 
25.  Με  βάση  το  Άρθρο  31  του  Κανονισμού,  η  Ομοσπονδία,  θα  έπρεπε  να  είχε 
συνεργαστεί με το Γραφείο μου, διατυπώνοντας τις θέσεις της επί του θέματος όπως της 
είχε ζητηθεί, κάτι το οποίο δεν έχει πράξει μέχρι σήμερα.  
 
26.    Λαμβάνοντας  υπόψιν  τα  ως  άνω  και  το  γεγονός  ότι  η  Ομοσπονδία  δεν  έχει 
αποστείλει τις δικές της θέσεις μέχρι σήμερα, διαπιστώνω, για ακόμη μία φορά, έλλειψη 
συνεργασίας  με  το  Γραφείο  μου  από  την  Ομοσπονδία  και  συνεπώς  παραβίαση  του 
Άρθρου 31 του Κανονισμού.  
 
Δ.  Κατάληξη 
  
27.   Έχοντας  υπόψιν  τα  ανωτέρω  και  με  βάση  τις  εξουσίες  που  μου  παρέχονται  από 
τα Άρθρα 58  και  83  του  Κανονισμού  (ΕΕ)  2016/679, άρθρο  24(β)  του  Νόμου 
125(Ι)/2018, επαναλαμβάνω  την  διαπίστωση  μου  περί  παραβίασης  εκ  μέρους  της  Καθ’ 
ης την καταγγελία: 
(α) του Άρθρου 31 του Κανονισμού, εφόσον δεν συνεργάστηκε με το Γραφείο μου παρά 
τις επανειλημμένες εκκλήσεις και δεν έδωσε καμία απάντηση σε όσα ζητήματα της είχαν 
τεθεί υπόψιν. 
  
28.   Δυστυχώς  δεν  μπορεί  να  επιμετρηθεί  κανένας  μετριαστικός  παράγοντας  υπέρ  της 
Ομοσπονδίας, εφόσον δεν έθεσε οποιοδήποτε μετριαστικό παράγοντα η ίδια, ως της είχε 
ζητηθεί  με  την  εκ  πρώτης  όψεως  απόφαση  μου  ημερ.  30  Μαρτίου,  2022.    Υπήρξε 
παντελής έλλειψη συνεργασίας.   Κρίνω ότι υπό τις περιστάσεις δικαιολογείται η επιβολή 
της  προβλεπόμενης  στο  Άρθρο  58(2)(θ)  διοικητικής  κύρωσης,  ήτοι  της  επιβολής 
διοικητικού προστίμου δυνάμει του Άρθρου 83 του Κανονισμούς.  
 
29.  Υπό το φως των ανωτέρω, 
 
ΑΠΟΦΑΣΙΣΑ όπως επιβάλω την πιο κάτω διοικητική κύρωση: 
  

-  Προς την Παγκύπρια Ομοσπονδία Τζούντο, διοικητική κύρωση των €5.000,00.  

 
  
 
 

 

8 

 
 
Ειρήνη Λοïζίδου Νικολαΐδου 
Επίτροπος Προστασίας Δεδομένων  
Προσωπικού Χαρακτήρα 
 

 

9 

