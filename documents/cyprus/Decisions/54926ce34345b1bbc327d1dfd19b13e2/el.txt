Αρ. Φακ.: 11.17.001.007.062    
 

6 Σεπτεμβρίου, 2019 
 
ΧΧΧΧΧΧΧΧΧΧΧΧΧΧΧΧ 
Ιατρό και Διευθυντή 
της εταιρείας ΧΧΧΧΧΧΧΧΧΧΧ, 
 
 

ΜΕ ΤΟ ΧΕΡΙ 

ΕΠΙΤΡΟΠΟΥ ΠΡΟΣΤΑΣΙΑΣ ΔΕΔΟΜΕΝΩΝ ΠΡΟΣΩΠΙΚΟΥ ΧΑΡΑΚΤΗΡΑ 

ΑΠΟΦΑΣΗ 

ΘΕΜΑ: Kαταγγελία για παράβαση του ΓΚΠΔ  

 

 

1. Γεγονότα: 
 
1.1.  Στις  31/5/2019  ΧΧΧΧΧΧΧΧΧΧ  (στο  εξής  “Καταγγέλουσα”)  υπέβαλε  παράπονο  στο  Γραφείο 
Επιτρόπου  Προστασίας  Δεδομένων  Προσωπικού  Χαρακτήρα  για  επεξεργασία  προσωπικών 
δεδομένων  της  από  το  επίσημο  προφίλ  του  ιατρείου,  @ΧΧΧΧΧΧΧΧΧ,  σε  Μέσο  Κοινωνικής 
Δικτύωσης, ήτοι το Instagram. 
 
1.2. Συγκεκριμένα οι ισχυρισμοί της Καταγγέλουσας αφορούσαν στα εξής: 
 
1.2.1.  Η  Καταγγέλουσα  στις  30/8/2017  υποβλήθηκε  σε  επέμβαση  ρινοπλαστικής  από  εσάς,  τον 
ΧΧΧΧΧΧΧΧΧΧ, (στο εξής “Καθ’ου την καταγγελία”). Η Καταγγέλουσα θεωρεί ότι η επέμβαση είναι 
πολύ προσωπικό γεγονός και ότι η δημοσίευση του εν λόγω βίντεο και φωτογραφιών που δείχνουν 
το  πριν  και  μετά  την  επέμβαση,    αφορά  σε  ευαίσθητα  προσωπικα  δεδομένα.  Επιπλέον,  η 
δημοσίευση  και/ή  κοινοποίηση  και/ή  κοινολόγηση  του  υπό  αναφορά  υλικού  έγινε  χωρίς  να  έχει 
αλλοιωθεί  το  πρόσωπο  ή  τουλάχιστον  καλυφθεί  κατά  τρόπο  που  να  μην  αναγνωρίζεται  η 
Καταγγέλουσα και το γεγονός αυτό την έχει θυμώσει, πληγώσει και καταπατήσει το δικαίωμα της 
να μην γίνει ευρέως γνωστό ότι έχει υποβληθεί σε επέμβαση ρινοπλαστικής.  
 
1.2.2.  Ζητήσατε  από  την  Καταγγέλουσα,  να  βιντεογραφήσει  τον  εαυτό  της  στο  προσωπικό  σας 
τηλέφωνο τόσο πριν τη διεξαγωγή της ρινοπλαστικής όσο και μετά τη διεξαγωγή της επέμβασης.  
 
1.2.3.  Στις  22/5/2019,  φιλικό  πρόσωπο  της  Καταγγέλουσας,  διαπίστωσε  ότι  στο  επίσημο  προφίλ 
του ιατρείου στο Instagram (@ΧΧΧΧΧΧΧΧΧ) δημοσιεύτηκε σαν διαφημιστικό σποτάκι, το πριν και 
το  μετά  της  ρινοπλαστικής,  χωρίς  να  υπάρχει  αλλοίωση  στα  χαρακτηριστικά  του  προσώπου  της 
Καταγγέλουσας, Το ίδιο σποτάκι δημοσιεύτηκε και στο Ιnstagram tv (IGTV).  H Καταγγέλουσα, μας 
προμήθευσε με αντίγραφο του σχετικού βίντεο.  
 
 
1.2.4.  Μόλις η  Καταγγέλουσα, πληροφορήθηκε τη δημοσίευση και/ή ανάρτηση και/ή κοινολόγηση 
του  συγκεκριμένου  διαφημιστικού  βίντεο,  απέστειλε  προσωπικό  μήνυμα  στο  επίσημο  προφίλ  του 
ιατρείου  σας 
(ΧΧΧΧΧΧΧΧΧΧΧΧΧ)  στο  Μessenger  ζητώντας  την  άμεση  αφαίρεση  του 
συγκεκριμένου  βίντεο  από  το  Instagram,  αναφέροντας  μεταξύ  άλλων  ότι  ουδέποτε  έδωσε  τη 
συγκατάθεση της για δημοσίευση του εν λόγω βίντεο ή και άλλων φωτογραφιών της. Στο εν λόγω 
αίτημα  της  Καταγγέλουσας,  απάντησε  η  υπεύθυνη  του  τμήματος  marketing  του  ιατρείου  και 
ανέφερε ότι απολογείται εκ μέρους σας για την παρεξήγηση. Στο μήνυμα, επίσης, ανέφερε ότι το εν 
λόγω βίντεο στάλθηκε λανθασμένα από το Ιατρείο για να χρησιμοποιηθεί από το Τμήμα Μarketing. 
Τόσο το βίντεο όσο και οι φωτογραφίες της Καταγγέλουσας αφαιρέθηκαν από όλες τις σελίδες του 
Ιατρείου.  Απολογήθηκε  εκ  νέου  και  ανέφερε  στην  Καταγγέλουσα  ότι  θα  μπορούσε  να 
επικοινωνήσει μαζί της στο προσωπικό της τηλέφωνο. 
 

1.3. Δυνάμει του Άρθρου 57(1)(στ) του Κανονισμού (ΕΕ) 2016/679 (στο εξής «ΓΚΠΔ 2016/679»),  
στις  10/06/2019  μέσω  ηλεκτρονικού  ταχυδρομείου  το  Γραφείο  μου,  σας  πληροφόρησε,  για  τους 
ισχυρισμούς της Καταγγέλουσας και ζήτησε τις δικές σας απόψεις και θέσεις επί του θέματος. 
 
1.4.  Σε  ηλεκτρονικό  μήνυμα  ημερομηνίας  4/7/2019  που  απέστειλε  ΧΧΧΧΧΧΧΧΧΧΧΧ  εκ  μέρους 
σας, επισυνάφθηκε επιστολή σας ημερομηνίας 3/7/2019, στην οποία αναφέρονται τα ακόλουθα: 
α) η Καταγγέλουσα υποβλήθηκε από εσάς σε χειρουργική επέμβαση στις 30/8/2017,  
β) έδωσε σχετική συγκατάθεση για χρησιμοποίηση φωτογραφικού και βιντεογραφικού υλικού που 
λήφθηκε κατά τη διάρκεια της επέμβασής για  σκοπούς προώθησης και/ή διαφήμισης του Ιατρείου 
σας, 
γ)  η  βιντεογράφηση  έγινε  από  την  ίδια  την  Καταγγέλουσα  χρησιμοποιώντας  το  προσωπικό  σας 
τηλέφωνο, 
δ) στιγμιότυπα από την επέμβαση δημοσιευτήκαν στις 22/5/2019 σε Μέσο Κοινωνικής Δικτύωσης, 
ήτοι στο Instagram, στο επίσημο προφίλ του ιατρείου @ΧΧΧΧΧΧΧΧΧΧΧ.  
ε)  η  Καταγγέλλουσα  με  προσωπικό  μήνυμα  στο  messenger  ζήτησε  την  αφαίρεση  του  σχετικού 
υλικού που αναρτήθηκε και κατόπιν του αιτήματος της, αφαιρέθηκε και/ή διαγράφηκε ΑΜΕΣΑ κάθε 
φωτογραφικό  και/ή  βιντεογραφικό  υλικό  από  το  Instagram.    στ)  η  Διευθύντρια  Marketing  της 
ΧΧΧΧΧΧΧΧ,  επικοινώνησε  αμέσως  με  την  Καταγγέλουσα,  απολογήθηκε  και  ταυτόχρονα  την 
ενημέρωσε για την πιο πάνω διαγραφή/αφαίρεση.   
 
1.4.1.  Όλο  το  φωτογραφικό  και  βιντεογραφικό  υλικό,  αποκτήθηκε  πριν  τις  28/12/2018,  όποτε  και 
τέθηκε  σε  εφαρμογή  O  Περί  Δικαιώματος    Πρόσβασης  σε  Πληροφορίες  του  Δημόσιου  Τομέα 
Νόμος του 2017 (Ν. 184(Ι)/2017) και για το λόγο αυτό δεν υπάρχει έντυπο γραπτής συγκατάθεσης 
σύμφωνα  με  το  πιο  πάνω  νόμο,  αλλά  η  συγκατάθεση  είναι  έκδηλη  μέσα  από  το  βιντεογραφικό 
υλικό και ότι τόσο εσείς όσο και οι συνεργάτες σας, λαμβάνετε κάθε μέτρο ώστε να προστατεύσετε 
τα  προσωπικά  δεδομένα  των  ασθενών.  Ειδικότερα,  μετά  από  την  εφαρμογή  του  Ν.  184(Ι)/2017, 
εφαρμόζετε πιστά τον Γενικό Κανονισμό για την Προστασία Δεδομένων Προσωπικού Χαρακτήρα.  
 
1.5.  Μετά  τη  λήψη  της  επιστολής  σας,  ημερομηνίας  3/7/2019  και  τα  όσα  αναφέρονται  σε  αυτήν, 
Λειτουργός  του  Γραφείου  μου  απέστειλε  απαντητική  επιστολή  στις  5/7/2019  ζητώντας  να 
αποσταλεί άμεσα η συγκατάθεση και τονίζοντας το γεγονός ότι η Καταγγέλουσα χρησιμοποίησε το 
τηλέφωνο  σας  για  τη  λήψη  του  βίντεο,  δεν  σημαίνει  ότι  συγκατατέθηκε  και  σε  περαιτέρω 
επεξεργασία,  ήτοι  κοινοποίηση  και/ή  κοινολόγηση  και/ή  ανάρτηση  και/ή  προβολή  του  σχετικού 
βίντεο  σε  Μέσα  Κοινωνικής  Δικτύωσης  και/ή  άλλως  πως.  Η  λήψη  του  βίντεο,  από  μέρους  της 
Καταγγέλουσας, στο οποίο περιγράφει λεπτομέρειες πριν και μετά την επέμβαση, δεν δύναται να 
θεωρηθεί ούτε έκδηλη, ούτε ρητή συγκατάθεση. 
 
1.5.1.    Περαιτέρω,  σας  ενημέρωσε  ότι  η  αναφορά  σας  στον  Περί  Δικαιώματος  Πρόσβασης  σε 
Πληροφορίες  του  Δημοσίου  Τομέα  Νόμου  2017,  Ν.184(Ι)/2017,  δεν  τυγχάνει  εφαρμογής  στην 
παρούσα  περίπτωση,  αφενός  γιατί  η  εν  λόγω  Νομοθεσία  δεν  έχει  τεθεί  σε  εφαρμογή  (δόθηκε 
παράταση στην έναρξη της μέχρι το Δεκέμβριο 2020),  αφετέρου και να είχε τεθεί σε εφαρμογή δεν 
μπορείτε να την επικαλεστείτε στην παρούσα υπόθεση, αφού αφορά σε έγγραφα που κατέχονται 
από Δημόσια Αρχή και όχι από ιδιώτες.  
 
1.5.2.  Επιπλέον, πριν από την εφαρμογή του ΓΚΠΔ 2016/679, ήταν σε ισχύ ο περί Επεξεργασίας 
Δεδομένων Προσωπικού Χαρακτήρα (Προστασία του Ατόμου) Νόμος του 2001 και τροποποιήσεις, 
Ν.138(Ι)/2001,  σύμφωνα  με  τον  οποίον  οι  φωτογραφίες  αποτελούν  προσωπικά  δεδομένα  και  η 
κοινοποίηση/ανάρτηση/ δημοσίευση αποτελεί μορφή επεξεργασίας.  
 
1.5.3. Εν κατακλείδι, ακόμα και αν το βιντεογραφημένο υλικό, λήφθηκε πριν από την έναρξη ισχύος 
του  ΓΚΠΔ  2016/679,  η  παράβαση,  την  οποία  παραδέχεστε,  πραγματοποιήθηκε  στις  22/5/2019, 
ημερομηνία κατά την οποία ήταν σε ισχύ ο ΓΚΠΔ 2016/679.  
 
1.6. Στις 9/7/2019 αποστείλατε το έντυπο συγκατάθεσης μέσω ηλεκτρονικού ταχυδρομείου καθώς 
και επιστολή στην οποία αναφέρετε μεταξύ άλλων, 

 

2 

α)  ότι  δεν  αποποιείστε  της  ευθύνης  για  υποχρέωση  Προστασίας  Δεδομένων  Προσωπικού 
Χαρακτήρα  των  ασθενών  σας,  ακόμη   και  πριν  τεθεί  σε  εφαρμογή  ο  Γενικός  Κανονισμός  για  την 
Προστασία Δεδομένων Προσωπικού Χαρακτήρα, 
β) με την εφαρμογή του νέου Κανονισμού, η εταιρεία σας δείχνει ιδιαίτερη ευαισθητοποίηση στην 
προστασία  προσωπικών  δεδομένων  και  για  το  σκοπό  αυτό  ετοιμάστηκαν  νέα  έντυπα 
συγκατάθεσης  και   λαμβάνονται  όλα  τα  απαραίτητα  μέτρα για  την  Προστασία  των  Δεδομένων 
Προσωπικού  Χαρακτήρα   σύμφωνα  με  τις  πρόνοιες  του  νόμου, τα  οποία  και  υπογράφουν  οι 
ασθενείς, εάν επιθυμούν,  
γ)  δεν  αρνείστε  ότι  δημοσιεύτηκε  το  υπό  αναφορά  βίντεο,  εξού  και  η  υπεύθυνη  Marketing 
απολογήθηκε  αμέσως  στην  Καταγγέλουσα  και  προέβηκε  σε  άμεση  αφαίρεση  τους  από  το 
Instagram.  
δ)  λανθασμένα  πριν  τεθεί  σε  εφαρμογή  ο  Γενικός  Κανονισμός  για  την  Προστασία  Δεδομένων 
Προσωπικού  Χαρακτήρα  2016,  δεν  τηρούσατε  ξεχωριστό,  συγκεκριμένο  έντυπο  για  επεξεργασία 
προσωπικών δεδομένων και  
ε) σε καμία περίπτωση δεν επιρρίπτετε την όποια ευθύνη στην Καταγγέλουσα αλλά θεωρείτε ότι το 
εν  λόγω,  ατυχές,  γεγονός  οφείλεται  σε  παρεξήγηση  και  δεσμεύεστε  ότι  κάτι  τέτοιο  δεν  θα 
επαναληφθεί για κανένα από τους πελάτες σας.  
 
1.6.1.  Στο  αντίγραφο  της  συγκατάθεσης  που  αποστείλατε,  φαίνονται  οι  μονογραφές  της 
Καταγγέλουσας  σε  κάθε  σελίδα  και  η  υπογραφή  της  στην  τελευταία  σελίδα.  Στην  προτελευταία 
σελίδα της συγκατάθεσης, σημεία 5 και 6 αναφέρεται:  
«5.    I  consent  to  the  photogaphing  or  televising  of  the  operation(s)  to  be  performed,  including 
appropriate  portions  of  my  body,  for  medical,  scientific  or  educational  purposes,  provided  the 
pictures do not reveal my identity.»  
«6. For purposes of advancing medical education, I consent to the adittance of observes to” 
 
1.7. Στις 17/07/2019 σας απέστειλα επιστολή αναφέροντας ότι με βάση τα ενώπιόν μου δεδομένα 
και την  νομική ανάλυση  αυτών, έκρινα εκ πρώτης όψεως, παράβαση των  Άρθρων  4,  6 και 9 του 
ΓΚΠΔ 2016/679 και σας κάλεσα, στο πλαίσιο του δικαιώματος ακρόασης, να υποβάλετε τις θέσεις 
και απόψεις σας όσον αφορά στις ενδεχόμενες παραβάσεις εκ μέρους σας, των διατάξεων αυτών, 
όσο  και  για  ποιους  λόγους  πιστεύετε  ότι  δεν  πρέπει  να  σας  επιβληθεί  οποιοδήποτε  διορθωτικό 
μέτρο ή διοικητικό πρόστιμο με βάση τις εξουσίες που μου παρέχονται από τα άρθρα 58 και 83 του 
ΓΚΠΔ 2016/679, εντός 2 εβδομάδων από την ημερομηνία λήψης της επιστολής. 
 
1.7.1.  Με  την  ίδια  επιστολή  ημερομηνίας  17/7/2019,  σας  ζήτησα  όπως  με  πληροφορήσετε  τον 
αριθμό των ατόμων που εργοδοτείτε, είτε προσωπικά είτε μέσω της Εταιρείας σας, καθώς και τον 
κύκλο  εργασιών  σας  και  ταυτόχρονα  σας  υπενθύμισα  ότι  για  παρόμοιας  φύσης  περιστατικό,  στις 
14/1/2019, σας απηύθηνα προειδοποίηση. 
 
1.8.  Στην  απαντητική  επιστολή  σας  ημερομηνίας  30/7/2019  και  μετά  την  εκ  πρώτης  όψεως 
απόφαση ζητάτε να ληφθούν υπόψη τα ακόλουθα, πριν τη λήψη της τελικής απόφασης. 
 
1.8.1.  Η  εν  λόγω  δημοσίευση  έγινε  για  σκοπούς  προώθησης    του  κύκλου  εργασιών  της 
εταιρείας/ιατρείου σας, σε συγκεκριμένο Mέσο Kοινωνικής Δικτύωσης, ήτοι στο Instagram.  
 
1.8.2.  Η  παραδοχή  σας  για  το  συμβάν  είναι  δεδομένη  καθώς  και  το  γεγονός  ότι  μετά  από  την 
υπόδειξη  της  Καταγγέλουσας  ότι  δεν  έδωσε  συγκατάθεση  και  ότι  δεν  επιθυμεί  η  συγκεκριμένη 
δημοσίευση να βρίσκεται αναρτημένη,  ενεργήσατε άμεσα και αφαιρέθηκε. Η επίμαχη δημοσίευση 
ήταν αναρτημένη για σύντομο χρονικό διάστημα.  
 
1.8.3. Η ενέργεια σας να δημοσιεύσετε φωτογραφικό και/ή βιντεογραφικό υλικό στο Instagram, σε 
καμιά περίπτωση δεν έγινε σκόπιμα ούτε ενέχει οποιαδήποτε δόλια συμπεριφορά. 
 
1.8.4.  Η  ενέργεια  αυτή,  ήτοι  της  κοινοποίησης  φωτογραφικού  και/ή  βιντεογραφικού  υλικού  της 
Καταγγέλουσας,  έγινε  γιατί  αρχικά  η  Καταγγέλουσα  έδωσε  προφορικά  ρητή  συγκατάθεση  για 
επεξεργασία  των  Δεδομένων  Προσωπικού  Χαρακτήρα  της,  με  σκοπό  την  ενημέρωση  του  κοινού 
για θέματα παροχής ιατρικών υπηρεσιών. 

3 

 

 
1.8.5.  Επιπλέον,  η  βιντεογράφηση  καθώς  και  το  έντυπο  συγκατάθεσης  λήφθηκαν  πριν  την 
εφαρμογή  του  ΓΚΠΔ  2016/679  και  δεν  ήταν  πλήρης  και  λεπτομερής,  κάτι  το  οποίο  διορθώθηκε 
μετά την εφαρμογή του ΓΚΠΔ 2016/679. 
 
1.8.6.  Ως  εταιρεία/ιατρείο  έχετε  ορίσει  συγκεκριμένο  άτομο  το  οποίο  επιθεωρεί  οποιαδήποτε 
δημοσίευση  πριν  προβληθεί  σε  Μέσα  Κοινωνικης  Δικτύωσης  για  αποφυγή  λαθών.  Αυτό  το 
γεγονός,  όπως  αναφέρετε,  αποδεικνύει  ότι  η  υπό  αναφορά  δημοσίευση    έγινε  εκ  λάθους,  λόγω 
παρερμηνείας της συγκατάθεσης που είχε δώσει η Καταγγέλουσα, εφόσον ήταν προγενέστερη της 
επικαιροποίησης σύμφωνα με τις πρόνοιες του ΓΚΠΔ 2016/679.  
 
1.8.7.  Επιπλέον,  όπως  αναφέρετε  εφαρμοζετε  κάθε  τεχνικό  και  οργανωτικό  μέτρο  για  την 
Προστασία  Δεδομένων  Προσωπικού  Χαρακτήρα  των  ασθενών  σας.  Περιληπτικά  αναφέρονται  τα 
ακόλουθα: 
α) εκπόνηση Δήλωσης Πολιτικής Προστασίας Προσωπικών Δεδομένων, 
β)  όλοι  οι  υπάλληλοι  σας  που  επεξεργάζονται  Δεδομένα  Προσωπικού  Χαρακτήρα  κλήθηκαν  και 
υπέγραψαν υπεύθυνη δήλωση με την οποία ενημερώθηκαν σχετικά με τον Κώδικα Δεοντολογίας 
και την Πολιτική Προστασίας Προσωπικών Δεδομένων της εταιρείας σας, 
γ) στην ιστοσελίδα του ιατρείου σας υπάρχει αναρτημένη η Πολιτικής της Εταιρείας για τα cookies 
και 
δ) λήφθηκαν όλα τα δυνατά τεχνικά μέτρα (κωδικοί πρόσβασης στους ηλεκτρονικούς υπολογιστές, 
ξεχωριστός  χώρος  φύλαξης  φακέλων  ασθενών  στον  οποίο  έχει  πρόσβαση  μόνο  συγκεκριμένο 
πρόσωπο, δημιουργία ειδικού προγράμματος ασθενών στο οποίο αποθηκεύονται τα δεδομένα των 
ασθενών σας και στο οποίο έχει πρόσβαση μόνο συγκεκριμένο πρόσωπο κλπ. 
 
1.8.8.  Το  υπό  αναφορά  περιστατικό  αποτελεί  μεμονωμένο  γεγονός  το  οποίο  ουδέποτε 
αμφισβητήσατε.  Όταν  σας  ζητήθηκε  από  το  Γραφείο  μου,  υποβάλατε  με  ειλικρίνεια  όλα  τα 
πραγματικά  γεγονότα  της  υπόθεσης  και  δεν  αποποιηθήκατε  την  ευθύνη  σας  για  υποχρέωση 
προστασίας  των  Δεδομένων  Προσωπικού  Χαρακτήρα.  Είστε  στη  διάθεση  του  Γραφείου  μου  για 
επιβεβάιωση  των  όσων  αναφέρετε  και  εκφράζετε  την  ετοιμότητα  σας  να  λάβετε  κάθε  διορθωτικό 
μέτρο, το οποίο κρίνω εύλογο και δίκαιο υπό τις περιστάσεις, σε περίπτωση που η Καταγγέλουσα 
υπέστη ζημία από την δημοσιοποίηση του εν λόγω υλικού. 
 
1.8.9.  Αναφορικά  με  το  προγενέστερο  περιστατικό  για  το  οποίο  σας  απηύθηνα  προειδοποίηση 
δυνάμει του Άρθρου 58 παρ. 2(α) του ΓΚΠΔ 2016/679, αναφέρετε ότι είναι εκ διαμέτρου αντίθετο 
από την παρούσα περίπτωση. Ισχυρίζεστε ότι στην προγενέστερη περίπτωση υπήρχε ξεχωριστό 
έντυπο  ρητής  συγκατάθεσης  για  επεξεργασία  προσωπικών  δεδομένων  για  τον  συγκεκριμένο 
σκοπό  και  επιπρόσθετα  λήφθηκαν  όλα  τα  απαραίτητα  τεχνικά  μέτρα  ώστε  να  μην  μπορεί  να 
εξακριβωθεί άμεσα ή έμμεσα η ταυτότητα του υποκειμένου των δεδομένων.  
 
1.8.10.  Επιπλέον,  όπως  αναφέρετε,  η  ΧΧΧΧΧΧΧΧΧ,  είναι  Ιατρική  Εταιρεία  Παροχής  Ιατρικών 
Υπηρεσιών  που  δραστηριοποιείται  στο  έδαφος  της  Κυπριακής  Δημοκρατίας  και  εργοδοτεί  6 
υπαλλήλους. 
 
2. Νομική Πτυχή: 
 
2.1.  Στο Άρθρο 4. παρ. 1 του ΓΚΠΔ 2016/679, αναφέρει ότι τα δεδομένα προσωπικού χαρακτήρα 
είναι  «κάθε  πληροφορία  που  αφορά  ταυτοποιημένο  ή  ταυτοποιήσιμο  φυσικό  πρόσωπο 
(«υποκείμενο  των  δεδομένων»)·  το  ταυτοποιήσιμο  φυσικό  πρόσωπο  είναι  εκείνο  του  οποίου  η 
ταυτότητα  μπορεί  να  εξακριβωθεί,  άμεσα  ή  έμμεσα,  ιδίως  μέσω  αναφοράς  σε  αναγνωριστικό 
στοιχείο  ταυτότητας,  όπως  όνομα,  σε  αριθμό  ταυτότητας,  σε  δεδομένα  θέσης,  σε  επιγραμμικό 
αναγνωριστικό  ταυτότητας  ή  σε  έναν  ή  περισσότερους  παράγοντες  που  προσιδιάζουν  στη 
σωματική, φυσιολογική, γενετική, ψυχολογική, οικονομική, πολιτιστική ή κοινωνική ταυτότητα του εν 
λόγω  φυσικού  προσώπου»  ενώ  στο  Άρθρο  4  παρ.  2  αναφέρεται  ότι  επεξεργασία  προσωπικών 
δεδομένων  αφορά  «κάθε  πράξη  ή  σειρά  πράξεων  που  πραγματοποιείται  με  ή  χωρίς  τη  χρήση 
αυτοματοποιημένων  μέσων,  σε  δεδομένα  προσωπικού  χαρακτήρα  ή  σε  σύνολα  δεδομένων 
προσωπικού  χαρακτήρα,  όπως  η  συλλογή,  η  καταχώριση,  η  οργάνωση,  η  διάρθρωση,  η 
4 

 

τη  σεξουαλική  ζωή  φυσικού  προσώπου  ή 

αποθήκευση,  η  προσαρμογή  ή  η  μεταβολή,  η  ανάκτηση,  η  αναζήτηση  πληροφοριών,  η  χρήση,  η 
κοινολόγηση με διαβίβαση, η διάδοση ή κάθε άλλη μορφή διάθεσης, η συσχέτιση ή ο συνδυασμός, 
ο  περιορισμός,  η  διαγραφή  ή  η  καταστροφή».  Στο  Άρθρο  4.  παρ.  7  αναφέρεται  ως  υπεύθυνος 
επεξεργασίας «το φυσικό ή νομικό πρόσωπο, η δημόσια αρχή, ή υπηρεσία ή άλλος φορέας που, 
μόνα ή από κοινού με άλλα, καθορίζουν τους σκοπούς και τον τρόπο της επεξεργασίας δεδομένων 
προσωπικού  χαρακτήρα»,  στο  Άρθρο  4.  παρ.  11  του  ΓΚΠΔ  2016/679  ο  όρος  συγκατάθεση 
ορίζεται  «ως  κάθε  ένδειξη  βουλήσεως,  ελεύθερη,  συγκεκριμένη,  ρητή  και  εν  πλήρη  επίγνωση,  με 
την  οποία  το  υποκείμενο  των  δεδομένων  εκδηλώνει  ότι  συμφωνεί,  με  δήλωση  ή  με  σαφή  θετική 
ενέργεια,  να  αποτελέσουν  αντικείμενο  επεξεργασίας  τα  δεδομένα  προσωπικού  χαρακτήρα  που  το 
αφορούν» και στο Άρθρο 4. παρ. 15 του ΓΚΠΔ 2016/679 ως «δεδομένα που αφορούν την υγεία» 
λογίζονται  τα  δεδομένα  προσωπικού  χαρακτήρα  τα  οποία  σχετίζονται  με  τη  σωματική  ή  ψυχική 
υγεία  ενός  φυσικού  προσώπου,  περιλαμβανομένης  της  παροχής  υπηρεσιών  υγειονομικής 
φροντίδας, και τα οποία αποκαλύπτουν πληροφορίες σχετικά με την κατάσταση της υγείας του,….» 
 
2.2.  Περαιτέρω, σύμφωνα με το Άρθρο 9 παρ. 1 και 2(α) του ΓΚΠΔ 2016/679 «απαγορεύεται η 
επεξεργασία  δεδομένων  προσωπικού  χαρακτήρα  που  αποκαλύπτουν  τη  φυλετική  ή  εθνοτική 
καταγωγή, τα πολιτικά φρονήματα, τις θρησκευτικές ή φιλοσοφικές πεποιθήσεις ή τη συμμετοχή σε 
συνδικαλιστική οργάνωση, καθώς και η επεξεργασία γενετικών δεδομένων, βιομετρικών δεδομένων 
με  σκοπό  την  αδιαμφισβήτητη  ταυτοποίηση  προσώπου,  δεδομένων  που  αφορούν  την  υγεία  ή 
δεδομένων  που  αφορούν 
τον  γενετήσιο 
προσανατολισμό» εκτός εάν «το υποκείμενο των δεδομένων έχει παράσχει ρητή συγκατάθεση για 
την  επεξεργασία  αυτών  των  δεδομένων  προσωπικού  χαρακτήρα  για  έναν  ή  περισσότερους 
συγκεκριμένους σκοπούς…………»……….. 
 
2.3. Επιπλέον, στο Άρθρο 31 του ΓΚΠΔ 2016/679 αναφέρεται ότι «Ο υπεύθυνος επεξεργασίας και 
ο  εκτελών  την  επεξεργασία  και,  κατά  περίπτωση,  οι  εκπρόσωποί  τους  συνεργάζονται,  κατόπιν 
αιτήματος με την εποπτική αρχή για την άσκηση των καθηκόντων της» 
 
2.4. Στην Αναφορά 150 του προοιμίου του ΓΚΠΔ 2016/679 αναφέρεται, μεταξύ άλλων, ότι: “Για την 
ενίσχυση και την εναρμόνιση των διοικητικών ποινών κατά παραβάσεων του παρόντος κανονισμού, 
κάθε  εποπτική  αρχή  θα  πρέπει  να  έχει  την  εξουσία  να  επιβάλλει  διοικητικά  πρόστιμα.  Ο  παρών 
κανονισμός θα πρέπει να υποδεικνύει τις παραβιάσεις, και το ανώτατο όριο και τα κριτήρια για τον 
καθορισμό  των  σχετικών  διοικητικών  προστίμων,  τα  οποία  θα  πρέπει  να  καθορίζονται  από  την 
αρμόδια εποπτική αρχή σε κάθε μεμονωμένη περίπτωση, αφού ληφθούν υπόψη όλες οι συναφείς 
περιστάσεις  της  συγκεκριμένης  κατάστασης,  με  τη  δέουσα  προσοχή  ειδικότερα  στη  φύση,  τη 
βαρύτητα και τη διάρκεια της παράβασης και στις συνέπειές της και τα μέτρα που λαμβάνονται για 
τη διασφάλιση της συμμόρφωσης με τις υποχρεώσεις που απορρέουν από τον παρόντα κανονισμό 
και για την πρόληψη ή τον μετριασμό των συνεπειών της παράβασης.……………… Σε περίπτωση 
που τα διοικητικά πρόστιμα επιβάλλονται σε πρόσωπα που δεν είναι επιχειρήσεις, η εποπτική αρχή 
θα  πρέπει  να  λαμβάνει  υπόψη  το  γενικό  επίπεδο  εισοδημάτων  στο  κράτος  μέλος,  καθώς  και  την 
οικονομική κατάσταση του προσώπου, όταν εξετάζει το ενδεδειγμένο ποσό του προστίμου………..” 
 
2.5. Σύμφωνα με το Άρθρο 58(2) του Κανονισμού, έχω εξουσία να επιβάλω διοικητικές κυρώσεις 
που περιλαμβάνουν και διοικητικό πρόστιμο δυνάμει του Άρθρου 83, σε υπεύθυνο επεξεργασίας, 
στην  περίπτωση  αυτή  σε  εσάς  τον  Καθ’ου  την  καταγγελία,  για  παράβαση  των  διατάξεων  του 
Κανονισμού. Σε περίπτωση δε διοικητικού προστίμου, θα πρέπει να λαμβάνονται δεόντως υπόψιν 
τα όσα προβλέπονται στο Άρθρο 83(2) του Κανονισμού. 
 
3. Σκεπτικό: 
 
3.1.  Στην  περίπτωση  αυτή,  εξετάζεται  κατά  πόσο  εσείς,  ο  Καθ’ου  την  Καταγγελία,  είχατε 
εξασφαλίσει  τη  συγκατάθεση  της  Καταγγέλουσας,  όταν  το  υπό  αναφορά  βίντεο  αναρτήθηκε  και/ή 
κοινοποιήθηκε  και/ή  δημοσιεύτηκε  από  το  επίσημο  προφίλ  του  ιατρείου  @ΧΧΧΧΧΧΧΧΧΧΧ,  στο 
Instagram, στο οποίο παρουσιάζεται η Καταγγέλουσα, ταυτοποιείται και αναγνωρίζεται.  
 
3.2.    Στην  παρούσα  υπόθεση  η  Kαταγγέλουσα  έχει  υπογράψει  την  σχετική  συγκατάθεση  με  την 
οποία  αποδέχεται  να  χρησιμοποιηθούν  οι  φωτογραφίες  της  για  ιατρικούς,  επιστημονικούς  ή 
5 

 

εκπαιδευτικούς σκοπούς, νοουμένου  όμως ότι οι συγκεκριμένες φωτογραφίες δεν αποκαλύπτουν 
την  ταυτότητα  της,  (σε  ελεύθερη  μετάφραση  του  κειμένου:  «I  consent  to  the  photogaphing  or 
televising  of  the  operation(s)  to  be  performed,  including  appropriate  portions  of  my  body,  for 
medical, scientific or educational purposes, provided the pictures do not reveal my identity». 
 
3.3.  Παρακολουθώντας το επίμαχο βίντεο που μας προμηθευσε η Καταγγέλουσα και το οποίο δεν 
αμφισβητήθηκε  από  εσάς,  αντιλαμβάνεται  κάποιος  ότι  δε  λήφθηκε  κανένα  μέτρο  για  κάλυψη  ή 
αλλοίωση  του  προσώπου  της  Καταγγέλουσας.  Τα  χαρακτηριστικά  του  προσώπου  της 
Καταγγέλουσας,  φαίνονται  καθαρά  στο  βίντεο,  τόσο    πριν  από  τη  διενέργεια  της  επέμβασης  όσο 
και  μετά  τη  διεξαγωγή  της  επέμβασης.  Η  ταυτότητα  της    Καταγγέλουσας    μπορεί  άμεσα  να 
εξακριβωθεί και να ταυτοποιηθεί, από άτομα που την γνωρίζουν, ως οι προϋποθέσεις του Άρθρου 
4 του ΓΚΠΔ 2016/679 για την ταυτοποίηση προσώπου.  
 
3.3.1.  Συνεπεία  της  ταυτοποίησης,  ήταν  η  άμεση  αναγνώριση  από  άτομα  που  γνωρίζουν  την 
Καταγγέλουσα και ταυτόχρονα η πληροφόρησή τους ότι είχε υποβληθεί σε ρινοπλαστική, κάτι που 
αφορά  σε  ειδικής  κατηγορίας  προσωπικό  δεδομένο  εφόσον  αφορά  σε  θέμα  υγείας  και 
προστατεύεται από το Άρθρο 9 του ΓΚΠΔ 2016/679.   
 
3.4.  Επιπλέον,  η  συγκατάθεση  που  παραχώρησε  η  Καταγγέλουσα  αφορούσε  στη    χρήση  των 
φωτογραφιών  της  για  ιατρικούς,  επιστημονικούς  ή  εκπαιδευτικούς  σκοπούς,  νοουμένου  ότι  οι 
συγκεριμένες  φωτογραφίες  δεν  αποκαλύπτουν  την  ταυτότητα  της.  Η  εν  λόγω  ανάρτηση  και/ή 
δημοσίευση και/ή κοινολόγηση του βίντεο σε Μέσο Κοινωνικής Δικτύωσης δε συνάδει με το σκοπό 
της  συγκατάθεσης  που  παραχώρησε  η  Καταγγέλουσα,  κατά  παράβαση  των  Άρθρων  9.1.  και 
9.2.α) του ΓΚΠΔ 2016/679, αφού αποκαλύπτεται πλήρως η ταυτότητα της.  
 
3.5. Το χρονικό περιθώριο στο οποίο παρέμεινε αναρτημένο το υπό αναφορά βίντεο είναι σχετικό, 
καθώς  έχετε  πέραν  των  4.000  ακόλουθων  (followers)  στο  επίσημο  προφίλ  του  ιατρείου 
@ΧΧΧΧΧΧΧΧΧΧΧ  στο  Instagram,  άρα  ακόμα  και  σύντομο  να  είναι  το  χρονικό  διάστημα  που 
παρέμεινε, μπορεί να το παρακολούθησαν μέχρι και 4.000 άτομα. 
 
3.6.  Το  γεγονός  ότι  προβήκατε  σε  διαγραφή  του  επίμαχου  βίντεο  μετά  το  αίτημα  της 
Καταγγέλουσας  δεν  αναιρεί  το  γεγονός  ότι  δε  θα  έπρεπε  να  είχε  δημοσιευτεί  εξ’  αρχής  χωρίς  τις 
οποιεσδήποτε δικλείδες προστασίας για ταυτοποίηση του υποκειμένου των δεδομένων. Το βίντεο 
αποκαλύπτει  πλήρως  την  ταυτότητα  της  Καταγγέλουσας  εφόσον  δεν  λήφθηκε  κανένα  τεχνικό 
μέτρο για προφύλαξη ή αλλοίωση του προσώπου της. 
 
3.7. Το γεγονός ότι έχετε λάβει, τεχνικά και οργανωτικά μέτρα δυνάμει του ΓΚΠΔ 2016/679 κρίνεται 
ως θετικό, ταυτόχρονα όμως πρέπει να ληφθεί υπόψιν ότι αυτά δεν απέτρεψαν την ανάρτηση και/ή 
κοινοποίηση  και/ή  κοινολόγηση  του  επίμαχου  βίντεο.  Αντίθετα,  η  παράβαση  εντοπίστηκε  και 
κοινοποιήθηκε στο Γραφείο μου από την ίδια την Καταγγέλουσα. 
 
3.8.  Η  προγενέστερη  περίπτωση,  στην  οποία  σας  απηύθηνα  προειδοποίηση,  θεωρείται 
προηγούμενο  και  ως  εκ  τούτου  θα  ληφθεί  υπόψη  στο  βαθμό  που  της  αναλογεί.  Επιπλέον,  είναι 
σχετική  εφόσον  η  παράβαση  αφορούσε  στα  μη  ικανοποιητικά  μέτρα  για  μη  αναγνώριση  και 
ταυτοποίηση και/ή αποκάλυψη του ασθενούς. 
 
3.9.  Η  εταιρεία  σας,  ΧΧΧΧΧΧΧΧΧΧΧΧΧΧΧΧ,  στην  οποία  είστε  ο  μόνος  Διευθυντής  και 
Γραμματέας,  εργοδοτεί  6  υπαλλήλους  και  παρόλο  που  σας  ζητήθηκε  δεν  προσκομίσατε  στοιχεία 
αναφορικά με τον κύκλο εργασιών σας. 
  
4. Συμπέρασμα/Κατάληξη: 
 
4.1.  Λαμβάνοντας  υπόψη  τα  ανωτέρω,  έχω  καταλήξει  ότι  το  βίντεο  που  αναρτήθηκε  και/ή 
κοινοποιήθηκε  και/ή  δημοσιεύτηκε  και/ή  κοινολογήθηκε  από  το  επίσημο  προφίλ  του  ιατρείου 
@ΧΧΧΧΧΧΧΧΧΧ  στο  Mέσο  Kοινωνικής  Δικτύωσης  Instagram,  συνιστά  παράβαση  των  Άρθρων 
9.1. και 9.2.α) του ΓΚΠΔ 2016/679. 
 

6 

 

4.2. Λαμβάνοντας υπόψιν τις διατάξεις του άρθρου 83 του Κανονισμού, που αφορά στους Γενικούς 
Όρους  επιβολής  διοικητικών  προστίμων,  κατά  την  επιμέτρηση  του  διοικητικού  προστίμου  έλαβα 
υπόψη  μου,  κατά  την  επιμέτρηση  της  ποινής,  τους  πιο  κάτω  μετριαστικούς  (α  –  δ)    και 
επιβαρυντικούς (ε – ι)παράγοντες: 
 
(α)  το  γεγονός  ότι  παραδεχτήκατε  και  ως  ο  κατά  νόμο  υπεύθυνος  επεξεργασίας,  μόλις 
ενημερωθήκατε  από  την  Καταγγέλουσα  ότι  δεν  επιθυμεί  το  συγκεκριμένο  βίντεο  να  βρίσκεται 
αναρτημένο στο Instagram, προβήκατε άμεσα σε διαγραφή του,   
(β) το γεγονός ότι προχωρήσατε σε αλλαγές στη δομή των διαδικασιών που διέπουν τη λειτουργία 
του  ιατρείου  σύμφωνα  με  τη  νομοθεσία  δεδομένων  προσωπικού  χαρακτήρα,  με  σκοπό  την 
εναρμόνισή σας με τον ΓΚΠΔ 2016/679, 
(γ) το γεγονός ότι η ανάρτηση παρέμεινε δημοσιευμένη για σύντομο χρονικό διάστημα, 
(δ)  τον  αριθμό  των  υποκειμένων  των  δεδομένων  που  έθιξε  η  παράβαση,  ήτοι  άμεσα  την 
Καταγγέλουσα και έμμεσα την οικογένεια της, 
(ε)  το  γεγονός  ότι  η  παράβαση  αφορά  ευαίσθητα  προσωπικά  δεδομένα,  η  οποία  χαρακτηρίζεται 
ως ειδική κατηγορία δεδομένων προσωπικού χαρακτήρα και χρήζει αυξημένων μέτρων ασφάλειας, 
(στ)  το  γεγονός  ότι  η  παράβαση  εντοπίστηκε  και  καταγγέλθηκε  από  την  ίδια  την  Καταγγέλουσα, 
αντί από εσάς, παρά τα μέτρα που είχατε λάβει, προς αποφυγή τέτοιων περιστατικών   
(ζ)  τη  φύση  της  παράβασης,  η  οποία  επηρεάζει  την  προσωπική  και  επαγγελματική  ζωή  της 
Καταγγέλουσας,  
(η)  την  έκταση  της  παράβασης  που  αφορά  σε  αναλόγως  μεγάλο  αριθμό  ακολούθων  (followers) 
στο επίσημο προφίλ του ιατρείου στο Instagram, μέχρι τη στιγμή που προβήκατε σε διαγραφή του 
εν λόγω βίντεο,  
(θ) το γεγονός ότι δεν προσκομίσατε στοιχεία αναφορικά με τον κύκλο εργασιών σας, στο πλαίσιο 
συνεργασίας με την εποπτική αρχή και 
(ι)  το  γεγονός  ότι  στις  14/1/2019  εξεδόθη  απόφαση  εναντίον  σας    όπως,  στο  μέλλον,  όταν 
δημοσιεύετε  φωτογραφίες  ασθενών,  επικαλύπτει  το  πρόσωπο  τους  ή  άλλα  χαρακτηριστικά,  με 
τέτοιο  τρόπο  ώστε  να  μην  υπάρχει  υπόνοια,  καθ’  οποιονδήποτε  τρόπο,  αποκάλυψης  της 
ταυτότητας του ασθενούς. 
 
Ως  εκ  των  ανωτέρω  αποφάσισα  όπως  σας  επιβάλω,  χρηματική  ποινή  ύψους  Δεκατεσσάρων 
Χιλιάδων Ευρώ (€14.000) 
 
 
 
 
 
Ειρήνη Λοϊζίδου Νικολαϊδου  
Επίτροπος Προστασίας Δεδομένων 
Προσωπικού Χαρακτήρα 
 
 
 
 

 

7 

