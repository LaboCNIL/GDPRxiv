 

 

 

 

ΚΥΠΡΙΑΚΗ ΔΗΜΟΚΡΑΤΙΑ 

 
 
Ε Π Ι Τ Ρ Ο Π Ο Σ 
 
Αρ. Φακ.: 
 
 

11.17.001.009.242 
 

 

 

ΓΡΑΦΕΙΟ ΕΠΙΤΡΟΠΟΥ ΠΡΟΣΤΑΣΙΑΣ 

ΔΕΔΟΜΕΝΩΝ ΠΡΟΣΩΠΙΚΟΥ 

ΧΑΡΑΚΤΗΡΑ 

 

ΑΠΟΦΑΣΗ 

 

Καταγγελία για παραβίαση προσωπικών δεδομένων κ. ΧΧΧ 

στο Γενικό Νοσοκομείο ΧΧΧ 

Γεγονότα 

 
 
 
Αναφέρομαι στην καταγγελία που υποβλήθηκε στο Γραφείο μου σχετικά με το πιο πάνω 
θέμα  και  σύμφωνα  με  τα  στοιχεία  που  έχω  ενώπιόν  μου,  διαπιστώνω  παραβίαση  των 
διατάξεων  του  Κανονισμού  (ΕΕ)  2016/679  για  την  προστασία  των  φυσικών  προσώπων 
έναντι  της  επεξεργασίας  των  δεδομένων  προσωπικού  χαρακτήρα  και  για  την  ελεύθερη 
κυκλοφορία  των  δεδομένων  αυτών  (εφεξής  ο  «Κανονισμός»),  από  τον  Οργανισμό 
Κρατικών Υπηρεσιών Υγείας (εφεξής ο «ΟΚΥπΥ»). 
 
 
Α. 
 
2.1.  Υποβλήθηκε  καταγγελία  στο  Γραφείο μου  την 1η  Νοεμβρίου 2021,  από την  κ.  ΧΧΧ 
(εφεξής η «καταγγέλλουσα») εναντίον του ΟΚΥπΥ. 
 
2.2. Στην εν λόγω καταγγελία αναφέρονται, μεταξύ άλλων, τα ακόλουθα: 
 
(α) Η καταγγέλλουσα είναι ΧΧΧ στις Ιατρικές Υπηρεσίες του Γ.Ν. ΧΧΧ.  
(β) Η καταγγέλλουσα ισχυρίζεται ότι, ενώ απουσίαζε με άδεια ασθενείας, πληροφορήθηκε 
ότι,  ο  κ.  ΧΧΧ,  ο  οποίος  είναι  ΧΧΧ  ΟΚΥπΥ  στο  ίδιο  Τμήμα  του  Γ.Ν.  ΧΧΧ,  άδειασε  τα 
συρτάρια του γραφείου της καταγγέλλουσας, και στη συνέχεια τοποθέτησε τα έγγραφα και 
τα προσωπικά αντικείμενά της σε χάρτινα κιβώτια, χωρίς πρώτα να την έχει ενημερώσει.  
(γ) Επιπλέον, η καταγγέλλουσα αναφέρει ότι, η κ. ΧΧΧ, η οποία είναι ΧΧΧ ΟΚΥπΥ στο Γ.Ν. 
ΧΧΧ,  έδωσε  οδηγίες  σε  Λειτουργό  Πληροφορικής,  όπως  ο  πύργος  του  υπολογιστή  της 
αντικατασταθεί με πύργο υπολογιστή άλλου υπαλλήλου του ΟΚΥπΥ. 
(δ)  Περαιτέρω,  στα  συρτάρια  της,  η  καταγγέλλουσα  είχε  τους  προσωπικούς  ιατρικούς 
φακέλους της ιδίας, του συζύγου και των παιδιών της. 
(ε) Ο κ. ΧΧΧ ενημέρωσε την κ.  ΧΧΧ, η οποία με τη σειρά της ειδοποίησε τον Διοικητικό 
Λειτουργό κ. ΧΧΧ, ενώ ακολούθως ενημερώθηκε ο Υπεύθυνος Αρχείου Φακέλων, κ. ΧΧΧ 
και στη συνέχεια η Γραμματειακή Λειτουργός, κ. ΧΧΧ. Οι εν λόγω φάκελοι επιστράφηκαν 
στο Αρχείο, χωρίς οποιαδήποτε ενημέρωση και εν τη απουσία της καταγγέλλουσας.  
στ)  Η  καταγγέλλουσα  υποστηρίζει  ότι,  ανέκαθεν  οι  προσωπικοί  ιατρικοί  φάκελοι  ήταν 
φυλαγμένοι στα συρτάρια του προσωπικού εντός του νοσοκομείου, για εύκολη πρόσβαση 
καθώς  και  προφύλαξη,  διότι  στο  αρχείο  των  φακέλων  δεν  επικρατούν  οι  κατάλληλες 
συνθήκες και προϋποθέσεις για ασφαλή φύλαξή τους.  

Ιάσονος 1, 2ος  όροφος, 1082  ΛΕΥΚΩΣΙΑ /Τ.Θ.23378, 1682  ΛΕΥΚΩΣΙΑ. Τηλ: 22818456, Φαξ:22304565 

E-mail: commissioner@dataprotection.gov.cy, Website: http://www.dataprotection.gov.cy 

 

 

(ζ) Προς ενίσχυση της θέσης της, η καταγγέλλουσα προσκόμισε στο Γραφείο μου σχετική 
εγκύκλιο ημερομηνίας 25 Οκτωβρίου 2021 με αρ. φακ. 05.25.063, την οποία ο Υπεύθυνος 
Αρχείου Ασθενών κοινοποίησε στο προσωπικό του Γ.Ν. ΧΧΧ, μετά το συμβάν, έτσι ώστε 
«… να δικαιολογήσουν την πράξη τους, … δείχνοντας έτσι ότι γνώριζαν ότι το προσωπικό 
κατέχει προσωπικούς φακέλους και όπως επίσης ότι δεν απαγορεύεται». 
 
2.3.  Στις  05  Νοεμβρίου  2021,  με  βάση  το  καθήκον  που  έχω  για  εξέταση  καταγγελιών, 
δυνάμει του Άρθρου 57(1)(στ) του Κανονισμού, εστάλη ηλεκτρονικό μήνυμα εκ μέρους μου 
προς τον Υπεύθυνο Προστασίας Δεδομένων (εφεξής ο «ΥΠΔ») του ΟΚΥπΥ, με το οποίο 
ενημερώθηκε για την εν λόγω καταγγελία και καλείτο όπως, μέχρι τις 25 Νοεμβρίου 2021, 
με πληροφορήσει αναφορικά με τις θέσεις επί των ισχυρισμών της καταγγέλλουσας. Πιο 
συγκεκριμένα, ζητήθηκε από τον ΟΚΥπΥ, ως την ως άνω ημερομηνία, να: 
(α) υποβάλει τις θέσεις του, σε σχέση με το εν λόγω περιστατικό, 
(β)  πληροφορήσει  το  Γραφείο  μου  για  τους  λόγους  για  τους  οποίους  τα  προσωπικά 
αντικείμενα  και  το  περιεχόμενο  των  συρταριών  του  γραφείου  της  καταγγέλλουσας 
μετακινήθηκαν εν τη απουσία της και χωρίς ενημέρωση,  
(γ) πληροφορήσει το Γραφείο μου για τους λόγους για τους οποίους το προσωπικό του 
Γ.Ν.  ΧΧΧ  είχε  στην  κατοχή  του  τους  φυσικούς  ιατρικούς  φακέλους  των  ιδίων  αλλά  και 
συγγενικών τους προσώπων, και 
(δ)  πληροφορήσει  το  Γραφείο  μου  για  τη  διαδικασία  που  ακολουθείται,  σχετικά  με  τη 
μετακίνηση  ή/και  εκκαθάριση  του  περιεχομένου  των  συρταριών  των  γραφείων  του 
προσωπικού. 
 
2.4.  Στις  24  Νοεμβρίου  2021,  το  Γραφείου  μου  έλαβε  μέσω  ηλεκτρονικού  ταχυδρομείου 
απαντητική επιστολή, από τον ΥΠΔ του ΟΚΥπΥ, στην οποία, μεταξύ άλλων, αναφέρονται 
τα ακόλουθα: 
 
2.4.1. Η Διεύθυνση του Γ.Ν. ΧΧΧ, μέσω της ΧΧΧ, κ. ΧΧΧ, είχε δώσει εντολή για μετακίνηση 
της  καταγγέλλουσας  και  επιστροφή  στα  καθήκοντά  της  στο  Υπουργείο  Υγείας,  μετά  την 
άδεια ασθενείας της. Η καταγγέλλουσα ήταν ενήμερη για τη συγκεκριμένη μετακίνηση, όταν 
θα επέστρεφε από την άδεια ασθενείας της. 
 
2.4.2.  Παρά  τις  οδηγίες  για  εκτέλεση  της  εν  λόγω  μετακίνησης,  μετά  την  επιστροφή  της 
καταγγέλλουσας, άλλος εργαζόμενος του ΟΚΥπΥ, με δική του πρωτοβουλία, άδειασε το 
γραφείο  της  καταγγέλλουσας,  κατά  την  απουσία  της  και  ενώ  βρισκόταν  σε  άδεια 
ασθενείας. Η καταγγέλλουσα ενημερώθηκε για το συμβάν από άλλους συναδέλφους. 
  
2.4.3. Κατά τη διαδικασία μετακίνησης των προσωπικών αντικειμένων της καταγγέλλουσας 
από  τα  συρτάρια  της,  στα  οποία  υπήρχε  ελεύθερη  πρόσβαση,  διαφάνηκε  ότι,  είχε  στην 
κατοχή της πρωτότυπους ιατρικούς φακέλους της ιδίας και των μελών της οικογένειάς της. 
Οι εν λόγω ιατρικοί φάκελοι, ακολούθως, επιστράφηκαν στο αρχείο του ΟΚΥπΥ, όπου και 
έγινε η σχετική επαναρχειοθέτηση. 
 
2.4.4.  Ο  ΥΠΔ  του  ΟΚΥπΥ  προσθέτει  ότι,  ακόμη  και  εάν  υπήρχε  ανάγκη  για  άμεση 
μετακίνηση  των  αντικειμένων  της  καταγγέλλουσας  και  η  ίδια  δεν  μπορούσε  να  είναι 
παρούσα,  «κακώς  εκτελέστηκε  η  μετακίνηση  χωρίς  προηγουμένως  να  ειδοποιηθεί  η 
καταγγέλλουσα  για  την  πρόθεση  αυτή  και  να  της  δοθεί  η  δυνατότητα  να  εξουσιοδοτήσει 
άλλο άτομο να είναι παρόν κατά τη διαδικασία μετακίνησης». 
 
2.4.5. Ο ΥΠΔ, συνοπτικά, παραδέχεται ότι: 
 

 

2 

(α)  Το  προσωπικό  του  ΟΚΥπΥ δεν  είναι  επαρκώς  ενημερωμένο  και  ευαισθητοποιημένο 
για θέματα που αφορούν προσωπικά δεδομένα.  
(β) Ο ΟΚΥπΥ αναγνωρίζει ότι, η απουσία γραπτών διαδικασιών μετακίνησης αντικειμένων 
ή/και  ηλεκτρονικών  δεδομένων  προσωπικού  και  εκκαθάρισης  περιεχομένου  συρταριών 
ελλοχεύει  κινδύνους.  Γενικά,  η  πρακτική  που  ακολουθείται  είναι  η  εκκαθάριση  να 
πραγματοποιείται  στην  παρουσία  του  υποκειμένου  ή  εξουσιοδοτημένου  αντιπροσώπου 
του. Ωστόσο, στη συγκεκριμένη περίπτωση δεν ακολουθήθηκε αυτή η πρακτική.  
(γ) Η κατοχή πρωτότυπων ιατρικών φακέλων από το προσωπικό αποτελεί παράβαση του 
Περί Ίδρυσης Οργανισμού Κρατικών Υπηρεσιών Υγείας Νόμου (Ν. 73(Ι)/2017) και του Περί 
της κατοχύρωσης και Προστασίας των Δικαιωμάτων των Ασθενών Νόμου (Ν. 1(Ι)/2005), 
οι οποίοι προβλέπουν ότι, ο αρμόδιος παροχέας υπηρεσιών υγείας (Γ.Ν. ΧΧΧ) οφείλει να 
τηρεί ιατρικά αρχεία, όπου εμφαίνεται η πορεία της θεραπείας του ασθενούς.  
(δ) Είναι η θέση του ΟΚΥπΥ ότι, η κατακράτηση του ιατρικού φακέλου από τον ίδιο τον 
ασθενή  «εκτός  από  παράνομη,  δημιουργεί  πληθώρα  προβλημάτων  στην  διεύθυνση  του 
Οργανισμού,  αλλά  και  στη  διαχείριση  περιστατικών  που  ενδέχεται  να  προκύψουν  και  να 
αφορούν  το  υποκείμενο». Οποιοσδήποτε  επιθυμεί  να  λάβει  αντίγραφο  του  ιατρικού  του 
φακέλου μπορεί να το πράξει μέσω της ενδεδειγμένης διαδικασίας και κατόπιν αιτήματος.  
(ε)  Ο  ΥΠΔ  τονίζει  ότι,  η  κατοχή  των  εν  λόγω  φυσικών  ιατρικών  φακέλων  από  την 
καταγγέλλουσα  είναι  αναιτιολόγητη  και  παραβιάζει  τις  οδηγίες  του  ΟΚΥπΥ  προς  το 
προσωπικό. 
(στ) Η Διεύθυνση του Γ.Ν. ΧΧΧ, αναγνωρίζοντας το πρόβλημα, κάλεσε επανειλημμένα το 
προσωπικό, με εσωτερικές εγκυκλίους, όπως επιστρέψει στο Αρχείο, ιατρικούς φακέλους 
που πιθανόν να διατηρεί στην κατοχή του. 
(ζ) Η αδυναμία εντοπισμού απουσίας των ιατρικών φακέλων από το Αρχείο φανερώνει την 
αδυναμία  του  Οργανισμού  στον  χειρισμό  παρόμοιων  περιστατικών,  γεγονός  το  οποίο 
αναγνωρίζεται από τη Διεύθυνση. 
(η)  Η  απουσία  διαδικασίας  διαχείρισης  του  Ιατρικού  Φακέλου  φανερώνει  την  αδυναμία 
ορθής  επεξεργασίας  των  ιατρικών  αρχείων  εντός  (αλλά  και  εκτός)  του  Οργανισμού,  το 
οποίο όμως δεν μειώνει τις συνέπειες από την παράνομη κατοχή των ιατρικών φακέλων 
από την καταγγέλλουσα. 
(θ) Όσο αφορά  στη  μετακίνηση των αντικειμένων της καταγγέλλουσας, ο ΥΠΔ αναφέρει 
ότι, έγινε στα πλαίσια της μετακίνησης της ιδίας στα καθήκοντά της στο Υπουργείο Υγείας. 
Ωστόσο, μετακινήθηκαν αναιτιολόγητα και εν τη απουσία της και χωρίς προηγουμένως να 
ενημερωθεί. 
 
2.4.6.  Μετά  το  περιστατικό,  ο  ΥΠΔ  σε  συνεργασία  με  τη  διεύθυνση  του  ΟΚΥπΥ, 
προγραμματίζουν, μεταξύ άλλων, να προβούν στις ακόλουθες ενέργειες: 
 
(α) Εκπαίδευση όλου του προσωπικού στα θέματα που αφορούν τον Κανονισμό και την 
σωστή διαχείριση προσωπικών δεδομένων. 
(β) Ετοιμασία διαδικασίας διαχείρισης και διακίνησης του Ιατρικού φακέλου εντός και εκτός 
των νοσηλευτηρίων, ούτως ώστε να αποτραπεί η επανεμφάνιση παρόμοιων περιστατικών, 
είτε αυτό αφορά εργαζόμενο ή ασθενή που επισκέπτεται τις μονάδες υγείας / υπηρεσίες 
του ΟΚΥπΥ. 
(γ)  Ετοιμασία  από  τον  ΟΚΥπΥ  και  υιοθέτηση  διαδικασιών  μετακίνησης  /  μετάθεσης 
προσωπικού,  όπου  θα  γίνεται  σαφής  αναφορά  στον  τρόπο  μετακίνησης  /  αποχώρησης 
προσωπικού,  των  προσωπικών  δεδομένων  και  εργασιακού  εξοπλισμού  (υπολογιστές, 
ηλεκτρονικές συσκευές, κλπ).  
  
2.5.  Στις  05  Νοεμβρίου  2021,  το  Γραφείο  μου  απέστειλε  ηλεκτρονικό  μήνυμα  προς  την 
καταγγέλλουσα, με το οποίο τέθηκαν ερωτήματα σχετικά με τη φύλαξη των πρωτότυπων 

 

3 

Νομικό πλαίσιο  

ιατρικών  φακέλων  στα  συρτάρια  του  γραφείου  της,  καθώς  το  γεγονός  ότι,  η  κατοχή 
δεδομένων προσωπικού χαρακτήρα, και δη ειδικών κατηγοριών, την καθιστά αυτομάτως 
υπεύθυνη  επεξεργασίας  δεδομένων.  Συνεπώς,  οι  ευθύνες  της  καταγγέλλουσας,  ως 
ξεχωριστός  υπεύθυνος  επεξεργασίας,  στην  υπό  αναφορά  καταγγελία  αποτελούν 
αντικείμενο ανεξάρτητης παραβίασης εκ μέρους της. 
 
 
Β. 
 
3.1. Το Άρθρο 4(1) του Κανονισμού, ορίζει ότι «δεδομένα προσωπικού χαρακτήρα» είναι 
«κάθε  πληροφορία  που  αφορά  ταυτοποιημένο  ή  ταυτοποιήσιμο  φυσικό  πρόσωπο 
(υποκείμενο των δεδομένων)».  
 
3.2.  Στο  Άρθρο  4(2)  του  Κανονισμού,  ορίζεται  ως  επεξεργασία  «κάθε  πράξη  ή  σειρά 
πράξεων  που  πραγματοποιείται  με  ή  χωρίς  τη  χρήση  αυτοματοποιημένων  μέσων,  σε 
δεδομένα προσωπικού χαρακτήρα ή σε σύνολα δεδομένων προσωπικού χαρακτήρα, όπως 
η συλλογή, η καταχώριση, η οργάνωση, η διάρθρωση, η αποθήκευση, η προσαρμογή ή η 
μεταβολή, η ανάκτηση, η αναζήτηση πληροφοριών, η χρήση, η κοινολόγηση με διαβίβαση, 
η διάδοση ή κάθε άλλη μορφή διάθεσης, η συσχέτιση ή ο συνδυασμός, ο περιορισμός, η 
διαγραφή ή η καταστροφή».  
 
3.3.  Περαιτέρω,  στο  Άρθρο  4(7)  του  Κανονισμού,  ως  υπεύθυνος  επεξεργασίας  ορίζεται 
οποιοσδήποτε  (το  φυσικό  ή  νομικό  πρόσωπο,  η  δημόσια  αρχή,  η  υπηρεσία  ή  άλλος 
φορέας) που, «μόνος ή από κοινού με άλλον, καθορίζουν τους σκοπούς και τον τρόπο της 
επεξεργασίας δεδομένων προσωπικού χαρακτήρα».  
 
3.4. Στο Άρθρο 4(12) του Κανονισμού η παραβίαση δεδομένων προσωπικού χαρακτήρα 
ορίζεται ως «η παραβίαση της ασφάλειας που οδηγεί σε τυχαία ή παράνομη καταστροφή, 
απώλεια,  μεταβολή,  άνευ  άδειας  κοινολόγηση  ή  πρόσβαση  δεδομένων  προσωπικού 
χαρακτήρα  που  διαβιβάστηκαν,  αποθηκεύτηκαν  ή  υποβλήθηκαν  κατ’  άλλο  τρόπο  σε 
επεξεργασία». 
 
3.5. Οι Αρχές που διέπουν την επεξεργασία δεδομένων προσωπικού χαρακτήρα ορίζονται 
στο Άρθρο 5(1) του Κανονισμού. Στο εδάφιο (α) του Άρθρου αυτού προβλέπεται ότι, τα 
δεδομένα  προσωπικού  χαρακτήρα  πρέπει  να  «υποβάλλονται  σε  σύννομη  και  θεμιτή 
επεξεργασία με διαφανή τρόπο σε σχέση με το υποκείμενο των δεδομένων («νομιμότητα, 
αντικειμενικότητα και διαφάνεια»)». Επίσης, στο εδάφιο (στ) του ίδιου Άρθρου προβλέπεται 
ότι, τα δεδομένα προσωπικού χαρακτήρα πρέπει να «υποβάλλονται σε επεξεργασία κατά 
τρόπο που εγγυάται την ενδεδειγμένη ασφάλεια των δεδομένων προσωπικού χαρακτήρα, 
μεταξύ άλλων την προστασία τους από μη εξουσιοδοτημένη ή παράνομη επεξεργασία και 
τυχαία  απώλεια,  καταστροφή  ή  φθορά,  με  τη  χρησιμοποίηση  κατάλληλων  τεχνικών  ή 
οργανωτικών μέτρων («ακεραιότητα και εμπιστευτικότητα»).»  
 
3.6.  Επιπλέον,  το  Άρθρο  9  του  Κανονισμού,  που  αφορά  στην  επεξεργασία  ειδικών 
κατηγοριών δεδομένων προσωπικού χαρακτήρα, αναφέρει ότι: 
« 1. Απαγορεύεται η επεξεργασία δεδομένων προσωπικού χαρακτήρα που αποκαλύπτουν 
τη φυλετική ή εθνοτική καταγωγή, τα πολιτικά φρονήματα, τις θρησκευτικές ή φιλοσοφικές 
πεποιθήσεις  ή  τη  συμμετοχή  σε  συνδικαλιστική  οργάνωση,  καθώς  και  η  επεξεργασία 
γενετικών δεδομένων, βιομετρικών δεδομένων με σκοπό την αδιαμφισβήτητη ταυτοποίηση 
προσώπου,  δεδομένων  που  αφορούν  την  υγεία  ή  δεδομένων  που  αφορούν  τη 
σεξουαλική ζωή φυσικού προσώπου ή τον γενετήσιο προσανατολισμό.  

 

4 

 
2. Η παράγραφος 1 δεν εφαρμόζεται στις ακόλουθες περιπτώσεις:  
α)  το  υποκείμενο  των  δεδομένων  έχει  παράσχει  ρητή  συγκατάθεση  για  την  επεξεργασία 
αυτών των δεδομένων προσωπικού χαρακτήρα για έναν ή περισσότερους συγκεκριμένους 
σκοπούς, εκτός εάν το δίκαιο της Ένωσης ή κράτους μέλους προβλέπει ότι η απαγόρευση 
που  αναφέρεται  στην  παράγραφο  1  δεν  μπορεί  να  αρθεί  από  το  υποκείμενο  των 
δεδομένων, 
β)  η  επεξεργασία  είναι  απαραίτητη  για  την  εκτέλεση  των  υποχρεώσεων  και  την  άσκηση 
συγκεκριμένων  δικαιωμάτων  του  υπευθύνου  επεξεργασίας  ή  του  υποκειμένου  των 
δεδομένων  στον  τομέα  του  εργατικού  δικαίου  και  του  δικαίου  κοινωνικής  ασφάλισης  και 
κοινωνικής προστασίας, εφόσον επιτρέπεται από το δίκαιο της Ένωσης ή κράτους μέλους 
ή από συλλογική συμφωνία σύμφωνα με το εθνικό δίκαιο παρέχοντας κατάλληλες εγγυήσεις 
για τα θεμελιώδη δικαιώματα και τα συμφέροντα του υποκειμένου των δεδομένων,  
γ)  η  επεξεργασία  είναι  απαραίτητη  για  την  προστασία  των  ζωτικών  συμφερόντων  του 
υποκειμένου  των  δεδομένων  ή  άλλου  φυσικού  προσώπου,  εάν  το  υποκείμενο  των 
δεδομένων είναι σωματικά ή νομικά ανίκανο να συγκατατεθεί,  
δ)  η  επεξεργασία  διενεργείται,  με  κατάλληλες  εγγυήσεις,  στο  πλαίσιο  των  νόμιμων 
δραστηριοτήτων  ιδρύματος,  οργάνωσης  ή  άλλου  μη  κερδοσκοπικού  φορέα  με  πολιτικό, 
φιλοσοφικό,  θρησκευτικό  ή  συνδικαλιστικό  στόχο  και  υπό  την  προϋπόθεση  ότι  η 
επεξεργασία αφορά αποκλειστικά τα μέλη ή τα πρώην μέλη του φορέα ή πρόσωπα τα οποία 
έχουν  τακτική  επικοινωνία  μαζί  του  σε  σχέση  με  τους  σκοπούς  του  και  ότι  τα  δεδομένα 
προσωπικού  χαρακτήρα  δεν  κοινοποιούνται  εκτός  του  συγκεκριμένου  φορέα  χωρίς  τη 
συγκατάθεση των υποκειμένων των δεδομένων,  
ε)  η  επεξεργασία  αφορά  δεδομένα  προσωπικού  χαρακτήρα  τα  οποία  έχουν  προδήλως 
δημοσιοποιηθεί από το υποκείμενο των δεδομένων,  
στ)  η  επεξεργασία  είναι  απαραίτητη  για  τη  θεμελίωση,  άσκηση  ή  υποστήριξη  νομικών 
αξιώσεων ή όταν τα δικαστήρια ενεργούν υπό τη δικαιοδοτική τους ιδιότητα,  
ζ) η επεξεργασία είναι απαραίτητη για λόγους ουσιαστικού δημόσιου συμφέροντος, βάσει 
του δικαίου της Ένωσης ή κράτους μέλους, το οποίο είναι ανάλογο προς τον επιδιωκόμενο 
στόχο, σέβεται την ουσία του δικαιώματος στην προστασία των δεδομένων και προβλέπει 
κατάλληλα και συγκεκριμένα μέτρα για τη διασφάλιση των θεμελιωδών δικαιωμάτων και των 
συμφερόντων του υποκειμένου των δεδομένων,  
η) η επεξεργασία είναι απαραίτητη για σκοπούς προληπτικής ή επαγγελματικής ιατρικής, 
εκτίμησης  της  ικανότητας  προς  εργασία  του  εργαζομένου,  ιατρικής  διάγνωσης,  παροχής 
υγειονομικής  ή  κοινωνικής  περίθαλψης  ή  θεραπείας  ή  διαχείρισης  υγειονομικών  και 
κοινωνικών συστημάτων και υπηρεσιών βάσει του ενωσιακού δικαίου ή του δικαίου κράτους 
μέλους ή δυνάμει σύμβασης με επαγγελματία του τομέα της υγείας και με την επιφύλαξη 
των προϋποθέσεων και των εγγυήσεων που αναφέρονται στην παράγραφο 3,  
θ)  η  επεξεργασία  είναι  απαραίτητη  για  λόγους  δημόσιου  συμφέροντος  στον  τομέα  της 
δημόσιας  υγείας,  όπως  η  προστασία  έναντι  σοβαρών  διασυνοριακών  απειλών  κατά  της 
υγείας  ή  η  διασφάλιση  υψηλών  προτύπων  ποιότητας  και  ασφάλειας  της  υγειονομικής 
περίθαλψης και των φαρμάκων ή των ιατροτεχνολογικών προϊόντων, βάσει του δικαίου της 
Ένωσης ή του δικαίου κράτους μέλους, το οποίο προβλέπει κατάλληλα και συγκεκριμένα 
μέτρα για την προστασία των δικαιωμάτων και ελευθεριών του υποκειμένου των δεδομένων, 
ειδικότερα δε του επαγγελματικού απορρήτου, ή  
ι) η επεξεργασία είναι απαραίτητη για σκοπούς αρχειοθέτησης προς το δημόσιο συμφέρον, 
για σκοπούς επιστημονικής ή ιστορικής έρευνας ή για στατιστικούς σκοπούς σύμφωνα με 
το  άρθρο  89  παράγραφος  1  βάσει  του  δικαίου  της  Ένωσης ή  κράτους  μέλους,  οι οποίοι 
είναι  ανάλογοι  προς  τον  επιδιωκόμενο  στόχο,  σέβονται  την  ουσία  του  δικαιώματος  στην 
προστασία  των  δεδομένων  και  προβλέπουν  κατάλληλα  και  συγκεκριμένα  μέτρα  για  τη 

 

5 

 

 

διασφάλιση  των  θεμελιωδών  δικαιωμάτων  και  των  συμφερόντων  του  υποκειμένου  των 
δεδομένων.  
 
3. Τα δεδομένα προσωπικού χαρακτήρα που αναφέρονται στην παράγραφο 1 μπορεί να 
τύχουν επεξεργασίας για τους σκοπούς που προβλέπονται στην παράγραφο 2 στοιχείο η), 
όταν τα δεδομένα αυτά υποβάλλονται σε επεξεργασία από ή υπό την ευθύνη επαγγελματία 
που υπόκειται στην υποχρέωση τήρησης του επαγγελματικού απορρήτου βάσει του δικαίου 
της Ένωσης ή κράτους μέλους ή βάσει κανόνων που θεσπίζονται από αρμόδιους εθνικούς 
φορείς ή από άλλο πρόσωπο το οποίο υπέχει επίσης υποχρέωση τήρησης του απορρήτου 
βάσει του δικαίου της Ένωσης ή κράτους μέλους ή βάσει κανόνων που θεσπίζονται από 
αρμόδιους εθνικούς φορείς.  
 
4. Τα κράτη μέλη μπορούν να διατηρούν ή να θεσπίζουν περαιτέρω όρους, μεταξύ άλλων 
και  περιορισμούς,  όσον  αφορά  την  επεξεργασία  γενετικών  δεδομένων,  βιομετρικών 
δεδομένων ή δεδομένων που αφορούν την υγεία.» 
 
3.7.  Το  Άρθρο  24(1)  του  Κανονισμού  αναφέρει  ότι  είναι  ευθύνη  του  υπεύθυνου 
επεξεργασίας,  άρα  στην  περίπτωση  αυτή  του  ΟΚΥπΥ,  όπως,  «λαμβάνοντας  υπόψη  τη 
φύση, το πεδίο εφαρμογής, το πλαίσιο και τους σκοπούς της επεξεργασίας, καθώς και τους 
κινδύνους διαφορετικής πιθανότητας επέλευσης και σοβαρότητας για τα δικαιώματα και τις 
ελευθερίες  των  φυσικών  προσώπων,  …  εφαρμόζει  κατάλληλα  τεχνικά  και  οργανωτικά 
μέτρα  προκειμένου  να  διασφαλίζει  και  να  μπορεί  να  αποδεικνύει  ότι  η  επεξεργασία 
διενεργείται σύμφωνα με τον παρόντα κανονισμό. Τα εν λόγω μέτρα επανεξετάζονται και 
επικαιροποιούνται όταν κρίνεται απαραίτητο.»  
 
3.8. Επίσης, το Άρθρο 32(1) του Κανονισμού που αφορά στην ασφάλεια της επεξεργασίας 
προβλέπει ότι, «λαμβάνοντας υπόψη τις τελευταίες εξελίξεις, το κόστος εφαρμογής και τη 
φύση, το πεδίο εφαρμογής, το πλαίσιο και τους σκοπούς της επεξεργασίας, καθώς και τους 
κινδύνους διαφορετικής πιθανότητας επέλευσης και σοβαρότητας για τα δικαιώματα και τις 
ελευθερίες  των  φυσικών  προσώπων,  ο  υπεύθυνος  επεξεργασίας  και  ο  εκτελών  την 
επεξεργασία  εφαρμόζουν  κατάλληλα  τεχνικά  και  οργανωτικά  μέτρα  προκειμένου  να 
διασφαλίζεται το κατάλληλο επίπεδο ασφάλειας έναντι των κινδύνων…». 
 
3.9. Βάσει του Άρθρου 57(1) του Κανονισμού, η Επίτροπος έχει τα ακόλουθα καθήκοντα: 
 
«α) παρακολουθεί και επιβάλλει την εφαρμογή του παρόντος κανονισμού,  
β)  προωθεί  την  ευαισθητοποίηση  του  κοινού  και  την  κατανόηση  των  κινδύνων,  των 
κανόνων, των εγγυήσεων και των δικαιωμάτων που σχετίζονται με την επεξεργασία. Ειδική 
προσοχή αποδίδεται σε δραστηριότητες που απευθύνονται ειδικά σε παιδιά,  
γ)  συμβουλεύει,  σύμφωνα  με  το  δίκαιο  του  κράτους  μέλους,  το  εθνικό  κοινοβούλιο,  την 
κυβέρνηση  και  άλλα  όργανα  και  οργανισμούς  για  νομοθετικά  και  διοικητικά  μέτρα  που 
σχετίζονται με την προστασία των δικαιωμάτων και ελευθεριών των φυσικών προσώπων 
έναντι της επεξεργασίας,  
δ) προωθεί την ευαισθητοποίηση των υπευθύνων επεξεργασίας και των εκτελούντων την 
επεξεργασία σχετικά με τις υποχρεώσεις τους δυνάμει του παρόντος κανονισμού,  
ε) κατόπιν αιτήματος, παρέχει πληροφορίες στα υποκείμενα των δεδομένων όσον αφορά 
την άσκηση των δικαιωμάτων τους δυνάμει του παρόντος κανονισμού και, ενδεχομένως, 
συνεργάζεται για τον σκοπό αυτό με τις εποπτικές αρχές σε άλλα κράτη μέλη, 
στ) χειρίζεται τις καταγγελίες που υποβάλλονται από το υποκείμενο των δεδομένων ή από 
φορέα  ή  οργάνωση  ή  ένωση  σύμφωνα  με  το  άρθρο  80  και  ερευνά,  στο  μέτρο  που 
ενδείκνυται,  το  αντικείμενο  της  καταγγελίας  και  ενημερώνει  τον  καταγγέλλοντα  για  την 

 

6 

πρόοδο και για την έκβαση της έρευνας  εντός εύλογου χρονικού διαστήματος, ιδίως εάν 
απαιτείται περαιτέρω έρευνα ή συντονισμός με άλλη εποπτική αρχή,  
ζ) συνεργάζεται, μεταξύ άλλων μέσω ανταλλαγής πληροφοριών, με άλλες εποπτικές αρχές 
και  παρέχει  αμοιβαία  συνδρομή  σε  άλλες  εποπτικές  αρχές,  με  σκοπό  να  διασφαλίσει  τη 
συνεκτικότητα της εφαρμογής και της επιβολής του παρόντος κανονισμού,  
η)  διενεργεί  έρευνες  σχετικά  με  την  εφαρμογή  του  παρόντος  κανονισμού,  μεταξύ  άλλων 
βάσει πληροφοριών που λαμβάνει από άλλη εποπτική αρχή ή άλλη δημόσια αρχή,  
θ) παρακολουθεί τις σχετικές εξελίξεις, στον βαθμό που έχουν αντίκτυπο στην προστασία 
των  δεδομένων  προσωπικού  χαρακτήρα,  ιδίως  δε  τις  εξελίξεις  των  τεχνολογιών  των 
πληροφοριών και των επικοινωνιών και των εμπορικών πρακτικών,  
ι) θεσπίζει τυποποιημένες συμβατικές ρήτρες του άρθρου 28 παράγραφος 8 και του άρθρου 
46 παράγραφος 2 στοιχείο δ), 
ια)  καταρτίζει  και  διατηρεί  κατάλογο  σε  σχέση  με  την  απαίτηση  για  διενέργεια  εκτίμησης 
αντικτύπου σχετικά με την προστασία των δεδομένων δυνάμει του άρθρου 35 παράγραφος 
4,  
ιβ) παρέχει συμβουλές σχετικά με τις πράξεις επεξεργασίας του άρθρου 36 παράγραφος 2, 
ιγ) ενθαρρύνει την κατάρτιση κωδίκων δεοντολογίας σύμφωνα με το άρθρο 40 παράγραφος 
1 και διατυπώνει γνώμη και εγκρίνει τέτοιους κώδικες δεοντολογίας που παρέχουν επαρκείς 
εγγυήσεις, σύμφωνα με το άρθρο 40 παράγραφος 5,  
ιδ)  ενθαρρύνει  τη  θέσπιση  μηχανισμών  πιστοποίησης  προστασίας  δεδομένων  και 
σφραγίδων και σημάτων προστασίας των δεδομένων δυνάμει του άρθρου 42 παράγραφος 
1 και εγκρίνει τα κριτήρια πιστοποίησης σύμφωνα με το άρθρο 42 παράγραφος 5, 
ιε) κατά περίπτωση, διενεργεί περιοδική επανεξέταση των πιστοποιήσεων που εκδίδονται 
σύμφωνα με το άρθρο 42 παράγραφος 7,  
ιστ)  σχεδιάζει  και  δημοσιεύει  τα  κριτήρια  διαπίστευσης  φορέα  για  την  παρακολούθηση 
κωδίκων δεοντολογίας σύμφωνα με το άρθρο 41 και φορέα πιστοποίησης σύμφωνα με το 
άρθρο 43,  
ιζ)  διενεργεί  τη  διαπίστευση  φορέα  για  την  παρακολούθηση  κωδίκων  δεοντολογίας 
σύμφωνα με το άρθρο 41 και φορέα πιστοποίησης σύμφωνα με το άρθρο 43,  
ιη) επιτρέπει συμβατικές ρήτρες και διατάξεις του άρθρου 46 παράγραφος 3,  
ιθ) εγκρίνει δεσμευτικούς εταιρικούς κανόνες δυνάμει του άρθρου 47,  
κ) συμβάλλει στις δραστηριότητες του Συμβουλίου Προστασίας Δεδομένων, 
κα)  τηρεί  εσωτερικά  αρχεία  των  παραβάσεων  του  παρόντος  κανονισμού  και  των  μέτρων 
που λαμβάνονται σύμφωνα με το άρθρο 58 παράγραφος 2, και  
κβ)  εκπληρώνει  κάθε  άλλο  καθήκον  σχετικό  με  την  προστασία  δεδομένων  προσωπικού 
χαρακτήρα.»  
 
3.10. Με βάση το Άρθρο 58(2) του Κανονισμού, η Επίτροπος διαθέτει όλες τις ακόλουθες 
διορθωτικές εξουσίες: 
«α)  να  απευθύνει  προειδοποιήσεις  στον  υπεύθυνο  επεξεργασίας  ή  στον  εκτελούντα  την 
επεξεργασία  ότι  σκοπούμενες  πράξεις  επεξεργασίας  είναι  πιθανόν  να  παραβαίνουν 
διατάξεις του παρόντος κανονισμού,  
β)  να  απευθύνει  επιπλήξεις  στον  υπεύθυνο  επεξεργασίας  ή  στον  εκτελούντα  την 
επεξεργασία  όταν  πράξεις  επεξεργασίας  έχουν  παραβεί  διατάξεις  του  παρόντος 
κανονισμού,  
γ)  να  δίνει  εντολή  στον  υπεύθυνο  επεξεργασίας  ή  στον  εκτελούντα  την  επεξεργασία  να 
συμμορφώνεται  προς  τα  αιτήματα  του  υποκειμένου  των  δεδομένων  για  την  άσκηση  των 
δικαιωμάτων του σύμφωνα με τον παρόντα κανονισμό,  
δ)  να  δίνει  εντολή  στον  υπεύθυνο  επεξεργασίας  ή  στον  εκτελούντα  την  επεξεργασία  να 
καθιστούν τις πράξεις επεξεργασίας σύμφωνες με τις διατάξεις του παρόντος κανονισμού, 
εάν χρειάζεται, με συγκεκριμένο τρόπο και εντός ορισμένης προθεσμίας,  

 

7 

ε) να δίνει εντολή στον υπεύθυνο επεξεργασίας να ανακοινώνει την παραβίαση δεδομένων 
προσωπικού χαρακτήρα στο υποκείμενο των δεδομένων,  
στ) να επιβάλλει προσωρινό ή οριστικό περιορισμό, περιλαμβανομένης της απαγόρευσης 
της επεξεργασίας, 
ζ)  να  δίνει  εντολή  διόρθωσης  ή  διαγραφής  δεδομένων  προσωπικού  χαρακτήρα  ή 
περιορισμού της επεξεργασίας δυνάμει των άρθρων 16, 17 και 18 και εντολή κοινοποίησης 
των ενεργειών αυτών σε αποδέκτες στους οποίους τα δεδομένα προσωπικού χαρακτήρα 
γνωστοποιήθηκαν δυνάμει του άρθρου 17 παράγραφος 2 και του άρθρου 19,  
η) να αποσύρει την πιστοποίηση ή να διατάξει τον οργανισμό πιστοποίησης να αποσύρει 
ένα πιστοποιητικό εκδοθέν σύμφωνα με τα άρθρα 42 και 43 ή να διατάξει τον οργανισμό 
πιστοποίησης  να  μην  εκδώσει  πιστοποίηση,  εφόσον  οι  απαιτήσεις  πιστοποίησης  δεν 
πληρούνται ή δεν πληρούνται πλέον, 
θ) να επιβάλλει διοικητικό πρόστιμο δυνάμει του άρθρου 83, επιπλέον ή αντί των μέτρων 
που  αναφέρονται  στην  παρούσα  παράγραφο,  ανάλογα  με  τις  περιστάσεις  κάθε 
μεμονωμένης περίπτωσης,  
ι) να δίνει εντολή για αναστολή της κυκλοφορίας δεδομένων σε αποδέκτη σε τρίτη χώρα ή 
σε διεθνή οργανισμό.» 
 
3.11. Περαιτέρω, το Άρθρο 83 του Κανονισμού, που αφορά στους γενικούς όρους επιβολής 
διοικητικών προστίμων, προβλέπει ότι: 
 
«1. Κάθε εποπτική αρχή μεριμνά ώστε η επιβολή διοικητικών προστίμων σύμφωνα με το 
παρόν  άρθρο  έναντι  παραβάσεων  του  παρόντος  κανονισμού  που  αναφέρονται  στις 
παραγράφους  4,  5  και  6  να  είναι  για  κάθε  μεμονωμένη  περίπτωση  αποτελεσματική, 
αναλογική και αποτρεπτική.  
 
2.  Τα  διοικητικά  πρόστιμα,  ανάλογα  με  τις  περιστάσεις  κάθε  μεμονωμένης  περίπτωσης, 
επιβάλλονται επιπρόσθετα ή αντί των μέτρων που αναφέρονται στο άρθρο 58 παράγραφος 
2 στοιχεία α) έως η) και στο άρθρο 58 παράγραφος 2 στοιχείο ι). Κατά τη λήψη απόφασης 
σχετικά με την επιβολή διοικητικού προστίμου, καθώς και σχετικά με το ύψος του διοικητικού 
προστίμου για κάθε μεμονωμένη περίπτωση, λαμβάνονται δεόντως υπόψη τα ακόλουθα:  
α) η φύση, η βαρύτητα και η διάρκεια της παράβασης, λαμβάνοντας υπόψη τη φύση, την 
έκταση ή το σκοπό της σχετικής επεξεργασίας, καθώς και τον αριθμό των υποκειμένων των 
δεδομένων που έθιξε η παράβαση και το βαθμό ζημίας που υπέστησαν, 
β) ο δόλος ή η αμέλεια που προκάλεσε την παράβαση,  
γ) οποιεσδήποτε ενέργειες στις οποίες προέβη ο υπεύθυνος επεξεργασίας ή ο εκτελών την 
επεξεργασία για να μετριάσει τη ζημία που υπέστησαν τα υποκείμενα των δεδομένων,  
δ)  ο  βαθμός  ευθύνης  του  υπευθύνου  επεξεργασίας  ή  του  εκτελούντος  την  επεξεργασία, 
λαμβάνοντας  υπόψη  τα  τεχνικά  και  οργανωτικά  μέτρα  που  εφαρμόζουν  δυνάμει  των 
άρθρων 25 και 32,  
ε)  τυχόν  σχετικές  προηγούμενες  παραβάσεις  του  υπευθύνου  επεξεργασίας  ή  του 
εκτελούντος την επεξεργασία,  
στ) ο βαθμός συνεργασίας με την αρχή ελέγχου για την επανόρθωση της παράβασης και 
τον περιορισμό των πιθανών δυσμενών επιπτώσεών της,  
ζ) οι κατηγορίες δεδομένων προσωπικού χαρακτήρα που επηρεάζει η παράβαση, 
η) ο τρόπος με τον οποίο η εποπτική αρχή πληροφορήθηκε την παράβαση, ειδικότερα εάν 
και κατά πόσο ο υπεύθυνος επεξεργασίας ή ο εκτελών την επεξεργασία κοινοποίησε την 
παράβαση,  
θ) σε περίπτωση που διατάχθηκε προηγουμένως η λήψη των μέτρων που αναφέρονται στο 
άρθρο  58  παράγραφος  2  κατά  του  εμπλεκόμενου  υπευθύνου  επεξεργασίας  ή  του 

 

8 

εκτελούντος την επεξεργασία σχετικά με το ίδιο αντικείμενο, η συμμόρφωση με τα εν λόγω 
μέτρα,  
ι) η τήρηση εγκεκριμένων κωδίκων δεοντολογίας σύμφωνα με το άρθρο 40 ή εγκεκριμένων 
μηχανισμών πιστοποίησης σύμφωνα με το άρθρο 42 και 
ια) κάθε άλλο επιβαρυντικό ή ελαφρυντικό στοιχείο που προκύπτει από τις περιστάσεις της 
συγκεκριμένης περίπτωσης, όπως τα οικονομικά οφέλη που αποκομίστηκαν ή ζημιών που 
αποφεύχθηκαν, άμεσα ή έμμεσα, από την παράβαση.  
 
3. Σε περίπτωση που ο υπεύθυνος επεξεργασίας ή ο εκτελών την επεξεργασία, για τις ίδιες 
ή  για  συνδεδεμένες  πράξεις  επεξεργασίας,  παραβιάζει  αρκετές  διατάξεις  του  παρόντος 
κανονισμού,  το  συνολικό  ύψος  του  διοικητικού  προστίμου  δεν  υπερβαίνει  το  ποσό  που 
ορίζεται για τη βαρύτερη παράβαση.  
 
4.  Παραβάσεις  των  ακόλουθων  διατάξεων  επισύρουν,  σύμφωνα  με  την  παράγραφο  2, 
διοικητικά πρόστιμα έως 10 000 000 EUR ή, σε περίπτωση επιχειρήσεων, έως το 2 % του 
συνολικού  παγκόσμιου  ετήσιου  κύκλου  εργασιών  του  προηγούμενου  οικονομικού  έτους, 
ανάλογα με το ποιο είναι υψηλότερο:  
α)  οι  υποχρεώσεις  του  υπευθύνου  επεξεργασίας  και  του  εκτελούντος  την  επεξεργασία 
σύμφωνα με τα άρθρα 8, 11, 25 έως 39 και 42 και 43,  
β) οι υποχρεώσεις του φορέα πιστοποίησης σύμφωνα με τα άρθρα 42 και 43,  
γ) οι υποχρεώσεις του φορέα παρακολούθησης σύμφωνα με το άρθρο 41 παράγραφος 4.  
 
5.  Παραβάσεις  των  ακόλουθων  διατάξεων  επισύρουν,  σύμφωνα  με  την  παράγραφο  2, 
διοικητικά πρόστιμα έως 20 000 000 EUR ή, σε περίπτωση επιχειρήσεων, έως το 4 % του 
συνολικού  παγκόσμιου  ετήσιου  κύκλου  εργασιών  του  προηγούμενου  οικονομικού  έτους, 
ανάλογα με το ποιο είναι υψηλότερο:  
α) οι βασικές αρχές για την επεξεργασία, περιλαμβανομένων των όρων που ισχύουν για 
την έγκριση, σύμφωνα με τα άρθρα 5, 6, 7 και 9,  
β) τα δικαιώματα των υποκειμένων των δεδομένων σύμφωνα με τα άρθρα 12 έως 22, 
γ) η διαβίβαση δεδομένων προσωπικού χαρακτήρα σε αποδέκτη σε τρίτη χώρα ή σε διεθνή 
οργανισμό σύμφωνα με τα άρθρα 44 έως 49,  
δ)  οποιεσδήποτε  υποχρεώσεις  σύμφωνα  με  το  δίκαιο  του  κράτους  μέλους  οι  οποίες 
θεσπίζονται δυνάμει του κεφαλαίου IX, 
ε)  μη  συμμόρφωση  προς  εντολή  ή  προς  προσωρινό  ή  οριστικό  περιορισμό  της 
επεξεργασίας  ή  προς  αναστολή  της  κυκλοφορίας  δεδομένων  που  επιβάλλει  η  εποπτική 
αρχή δυνάμει του άρθρου 58 παράγραφος 2 ή μη παροχή πρόσβασης κατά παράβαση του 
άρθρου 58 παράγραφος 1.  
 
6. Η μη συμμόρφωση προς εντολή της εποπτικής αρχής όπως αναφέρεται στο άρθρο 58 
παράγραφος 2 επισύρει, σύμφωνα με την παράγραφο 2 του παρόντος άρθρου, διοικητικά 
πρόστιμα έως 20 000 000 EUR ή, σε περίπτωση επιχειρήσεων, έως το 4 % του συνολικού 
παγκόσμιου ετήσιου κύκλου εργασιών του προηγούμενου οικονομικού έτους, ανάλογα με 
το ποιο είναι υψηλότερο.  
 
7.  Με  την  επιφύλαξη  των  διορθωτικών  εξουσιών  των  εποπτικών  αρχών  σύμφωνα  με  το 
άρθρο 58 παράγραφος 2, κάθε κράτος μέλος δύναται να καθορίζει τους κανόνες για το εάν 
και  σε  ποιο  βαθμό  διοικητικά  πρόστιμα  μπορεί  να  επιβάλλονται  σε  δημόσιες  αρχές  και 
φορείς που έχουν συσταθεί στο εν λόγω κράτος μέλος.  
 
8. Η άσκηση εκ μέρους εποπτικής αρχής των εξουσιών της δυνάμει του παρόντος άρθρου 
υπόκειται  στις  δέουσες  δικονομικές  εγγυήσεις  σύμφωνα  με  το  δίκαιο  της  Ένωσης  και  το 

 

9 

Σκεπτικό  

δίκαιο  του  κράτους  μέλους,  συμπεριλαμβανομένης  της  άσκησης  πραγματικής  δικαστικής 
προσφυγής και της τήρησης της προσήκουσας διαδικασίας.  
 
9.  Όταν  το  νομικό  σύστημα  του  κράτους  μέλους  δεν  προβλέπει  επιβολή  διοικητικών 
προστίμων,  το  παρόν  άρθρο  μπορεί  να  εφαρμόζεται  κατά  τρόπο  ώστε  η  διαδικασία 
επιβολής να κινείται από την αρμόδια εποπτική αρχή και να επιβάλλεται από τα αρμόδια 
εθνικά  δικαστήρια,  με  την  ταυτόχρονη  διασφάλιση  ότι  τα  εν  λόγω  ένδικα  μέσα  είναι 
αποτελεσματικά  και  έχουν  ισοδύναμο  αποτέλεσμα  με  τα  διοικητικά  πρόστιμα  που 
επιβάλλονται από τις εποπτικές αρχές. Εν πάση περιπτώσει, τα πρόστιμα που επιβάλλονται 
είναι αποτελεσματικά, αναλογικά και αποτρεπτικά. Τα εν λόγω κράτη μέλη κοινοποιούν στην 
Επιτροπή  τις  διατάξεις  των  νόμων  τους  που  θεσπίζουν  σύμφωνα  με  την  παρούσα 
παράγραφο,  έως  τις  25  Μαΐου  2018  και,  χωρίς  καθυστέρηση,  κάθε  επακολουθούντα 
τροποποιητικό νόμο ή τροποποίησή τους.» 
 
 
Γ. 
 
4.1.1. Στην παρούσα υπόθεση η καταγγέλλουσα ισχυρίζεται ότι, ενώ απουσίαζε με άδεια 
ασθενείας,  πληροφορήθηκε ότι,  άλλος  υπάλληλος του  ΟΚΥπΥ  άδειασε  τα  συρτάρια του 
γραφείου της και στη συνέχεια τοποθέτησε τα έγγραφα και τα προσωπικά αντικείμενά της 
σε χάρτινα κιβώτια, χωρίς πρώτα να την έχει ενημερώσει. Στα συρτάρια, μεταξύ άλλων, 
εντοπίστηκαν και οι πρωτότυποι ιατρικοί φάκελοι της ιδίας, του συζύγου και των παιδιών 
της.  Οι  εν  λόγω  φάκελοι  επιστράφηκαν  στο  Αρχείο  του  Γ.Ν.  ΧΧΧ,  χωρίς  οποιαδήποτε 
ενημέρωση και εν τη απουσία της καταγγέλλουσας. 
 
4.1.2.  Οι  πιο  πάνω  ισχυρισμοί  της  καταγγέλλουσας  έχουν  επαληθευτεί  και  με  σχετική 
επιστολή  του  ΟΚΥπΥ  ημερομηνίας  24  Νοεμβρίου  2021.  Πιο  συγκεκριμένα,  η  εν  λόγω 
επιστολή αναφέρει ότι, η Διεύθυνση του Γ.Ν.  ΧΧΧ, είχε δώσει εντολή για μετακίνηση της 
καταγγέλλουσας και επιστροφή στα καθήκοντά της στο Υπουργείο Υγείας, μετά την άδεια 
ασθενείας της. Η καταγγέλλουσα ήταν ενήμερη για τη συγκεκριμένη μετακίνηση, όταν θα 
επέστρεφε από τη άδεια ασθενείας της. Ωστόσο, άλλος εργαζόμενος του ΟΚΥπΥ, με δική 
του  πρωτοβουλία,  παραβλέποντας  τις  οδηγίες  της  Διεύθυνσης,  άδειασε  το  γραφείο  της 
καταγγέλλουσας, κατά την απουσία της. Συνεπώς, υπάρχει η παραδοχή ότι, τα αντικείμενα 
της  καταγγέλλουσας  μετακινήθηκαν  εν  απουσία  της,  αδικαιολόγητα  και  χωρίς 
προηγουμένως  να  έχει  ενημερωθεί  η  ίδια  ότι,  η  μετακίνηση  των  προσωπικών  της 
αντικειμένων θα γίνει, κατά τον ουσιώδη χρόνο. Ο ΟΚΥπΥ, στην ίδια επιστολή σημειώνει 
ότι,  δεν  υπάρχουν  γραπτές  διαδικασίες  σε  περίπτωση  μετακίνησης  αντικειμένων  του 
προσωπικού,  εκκαθάρισης  συρταριών  γραφείων  ή/και  του  ηλεκτρονικού  περιεχομένου 
στους υπολογιστές που χειρίζεται το προσωπικό. 
 
4.2.1. Κρίνω σκόπιμο να υπενθυμίσω ότι, οι προσωπικοί ιατρικοί φάκελοι και γενικότερα 
τα  δεδομένα  που  αφορούν  στην  υγεία,  εμπίπτουν  στις  ειδικές  κατηγορίες  δεδομένων 
προσωπικού χαρακτήρα που υποβάλλονται σε επεξεργασία, σύμφωνα με το Άρθρο 9 του 
Κανονισμού.  
 
4.2.2. Ουσιώδους σημασίας θεωρώ το γεγονός ότι, ο ΟΚΥπΥ αδυνατεί να εντοπίσει την 
απουσία  ή/και  απώλεια  ιατρικών  φακέλων,  καθώς  τουλάχιστον  μία  υπάλληλος,  ήτοι  η 
καταγγέλλουσα, είχε στην κατοχή της πρωτότυπους ιατρικούς φακέλους όχι μόνο της ιδίας, 
αλλά και του συζύγου και των παιδιών της. Το γεγονός δε ότι, είναι γνωστό στη Διεύθυνση 
του  ΟΚΥπΥ  ότι,  το  προσωπικό  του  Οργανισμού  κατακρατεί  ιατρικούς  φακέλους  κατά 
παράβαση  του  Περί  Ίδρυσης  Οργανισμού  Κρατικών  Υπηρεσιών  Υγείας  Νόμου  (Ν. 

 

10 

73(Ι)/2017) και του Περί της Κατοχύρωσης και Προστασίας των Δικαιωμάτων των Ασθενών 
Νόμου (Ν. 1(Ι)/2005), καταδεικνύει ότι, είναι κάτι που συμβαίνει συστηματικά, χωρίς όμως 
να  γίνονται  ουσιαστικές  ενέργειες  προς  αντιμετώπιση  του  φαινομένου.  Επιπλέον,  η 
εσωτερική  εγκύκλιος  ημερομηνίας  25  Οκτωβρίου  21  με  αρ.  φακ.  05.25.063  ενισχύει  τον 
ισχυρισμό  της  καταγγέλλουσας  ότι,  η  διεύθυνση  του  Γ.Ν.  ΧΧΧ  γνώριζε  για  την  εν  λόγω 
πράξη, η οποία όπως διαφαίνεται αποτελεί κοινή πρακτική, εκ μέρους των υπαλλήλων.  
 
4.2.3. Παρόλο που η Διεύθυνση του Γ.Ν. ΧΧΧ κυκλοφόρησε εσωτερικές εγκυκλίους, με τις 
οποίες  ζητούσε  από  το  προσωπικό  όπως,  όσοι  έχουν  στην  κατοχή  τους  ιατρικούς 
φακέλους να τους παραδώσουν στο Αρχείο Φακέλων Ασθενών για φύλαξη, εν τούτοις δεν 
το επέβαλε με αυστηρότητα και συνέπεια.  
 
4.3.  Ακόμα  και  αν  λάβω  υπόψιν  ότι,  γίνονται  ενέργειες  για  τη  δημιουργία  γραπτών 
διαδικασιών,  προς  αποφυγή  μελλοντικών  περιστατικών  παρόμοιας  φύσεως,  όπως 
αναφέρεται  και  στην  επιστολή  του  ΟΚΥπΥ  ημερομηνίας  24    Νοεμβρίου  2021,  ωστόσο 
θεωρώ  εκ  των  ων  ουκ  άνευ  τη  λήψη  αυστηρών  μέτρων,  έτσι  ώστε  οι  εν  λόγω  γραπτές 
διαδικασίες να εφαρμοστούν από το προσωπικό του ΟΚΥπΥ.  
 
4.4.  Ως  εκ  των  ανωτέρω  και  λαμβάνοντας  υπόψιν  την  παραδοχή  του  ΟΚΥπΥ  ότι,  το 
προσωπικό του Οργανισμού δεν είναι επαρκώς ενημερωμένο και ευαισθητοποιημένο για 
θέματα  που  αφορούν  προσωπικά  δεδομένα,  θεωρώ  ότι,  η  παράλειψη  περαιτέρω 
οργανωτικών και τεχνικών μέτρων για την αποφυγή τέτοιου είδους παραβιάσεων συνιστά 
εκ μέρους του ΟΚΥπΥ, παραβίαση των διατάξεων των Άρθρων 5(1)(στ), 24(1) και 32(1) 
του Κανονισμού.  
 
4.5. Όσο αφορά στο γεγονός ότι, η καταγγέλλουσα είχε στην κατοχή της τους πρωτότυπους 
ιατρικούς φακέλους της ιδίας, του συζύγου και των παιδιών της κατά παράβαση του Περί 
Ίδρυσης Οργανισμού Κρατικών Υπηρεσιών Υγείας Νόμου (Ν. 73(Ι)/2017) και του Περί της 
κατοχύρωσης  και  Προστασίας  των  Δικαιωμάτων  των  Ασθενών  Νόμου  (Ν.  1(Ι)/2005),  η 
πράξη  αυτή  την  καθιστά  ξεχωριστό  υπεύθυνο  επεξεργασίας  με  όλες  τις  συνεπαγόμενες 
υποχρεώσεις δυνάμει του Κανονισμού και η εν λόγω πράξη διερευνήθηκε ξεχωριστά.  
 
 
Δ. Συμπέρασμα – Κατάληξη 
 
5.1. Έχοντας υπόψιν τα ανωτέρω και με βάση τις εξουσίες που μου παρέχονται από τα 
Άρθρα  58  και  83  του  Κανονισμού  (ΕΕ)  2016/679  και  το  άρθρο  24(β)  του  Νόμου 
125(Ι)/2018,  κατάληξή  μου  είναι  ότι  υπάρχει  παραβίαση,  εκ  μέρους  του  ΟΚΥπΥ,  των 
Άρθρων  5(1)(στ),  24(1)  και  32(1)  του  Κανονισμού,  εφόσον  διαφάνηκε  απουσία  των 
κατάλληλων  οργανωτικών  και  τεχνικών  μέτρων,  για  την  αποφυγή  παραβιάσεων 
δεδομένων  προσωπικού  χαρακτήρα,  καθώς  και  αδυναμία  εντοπισμού  περιστατικών 
απουσίας ή/και απώλειας ιατρικών φακέλων. 
 
5.2.  Βάσει  των  προνοιών  του  Άρθρου  83  του  Κανονισμού,  στο  μέτρο  που  αυτές 
εφαρμόζονται  στη  συγκεκριμένη  περίπτωση,  λαμβάνω  υπόψιν  τους  πιο  κάτω 
επιβαρυντικούς (1-4) και μετριαστικούς (5-8) παράγοντες:  
 
(1) το γεγονός ότι, το προσωπικό του ΟΚΥπΥ δεν είναι επαρκώς ενημερωμένο για θέματα 
που αφορούν σε προσωπικά δεδομένα, 
(2)  την  απουσία  γραπτών  διαδικασιών  μετακίνησης  αντικειμένων  ή/και  ηλεκτρονικών 
δεδομένων προσωπικού ή/και εκκαθάρισης συρταριών, 

 

11 

(3) την απουσία διαδικασίας διαχείρισης του ιατρικού φακέλου,  
(4) την αδυναμία εντοπισμού απουσίας των ιατρικών φακέλων από το Αρχείο του ΟΚΥπΥ, 
(5) την προώθηση εσωτερικών εγκυκλίων από τη Διεύθυνση του Γ.Ν. ΧΧΧ, με τις οποίες 
καλεί επανειλημμένα το προσωπικό όπως επιστρέψει στο Αρχείο ιατρικούς φακέλους που 
πιθανόν να διατηρεί στην κατοχή του, 
(6)  το  γεγονός  ότι,  εργαζόμενος  του  ΟΚΥπΥ  ενήργησε  αυθαίρετα,  παρά  τις  εντολές  της 
Διεύθυνσης του Οργανισμού, 
(7) την εξέταση για λήψη πιο αποτελεσματικών οργανωτικών και τεχνικών μέτρων προς 
συμμόρφωση με τις διατάξεις του Κανονισμού, και 
(8) τη συνεργασία με το Γραφείο μου. 
 
5.3. Αφού έλαβα υπόψιν και συνεκτίμησα –  
 
(α) Το ισχύον νομοθετικό έρεισμα σχετικά με τις προβλεπόμενες διοικητικές κυρώσεις στις 
διατάξεις του Άρθρου 58(2) και του Άρθρου 83 του Κανονισμού. 
(β) Όλες τις περιστάσεις και τους παράγοντες που ο ΟΚΥπΥ έθεσε ενώπιόν μου με βάση 
όλη την υφιστάμενη αλληλογραφία. 
(γ) Τους πιο πάνω μετριαστικούς και επιβαρυντικούς παράγοντες. 
 
Κρίνω ότι, υπό τις περιστάσεις δεν δικαιολογείται η επιβολή διοικητικού προστίμου, αφού 
ο  εν  λόγω  υπάλληλος  ενήργησε  αυθαίρετα,  παρά  τις  εντολές  της  Διεύθυνσης  του 
Οργανισμού  και  παράλληλα  επιμετρώντας  την  ευθύνη  της  ίδιας  της  καταγγέλλουσας,  η 
οποία είχε στην κατοχή της πρωτότυπους φυσικούς ιατρικούς φακέλους.  
 
5.4. Παρά ταύτα, έχοντας υπόψη τα πιο πάνω γεγονότα, τη νομική πτυχή πάνω στην οποία 
βασίζεται  η  παρούσα Απόφαση  και  την  ανάλυση  όπως αυτή  έχει επεξηγηθεί  πιο  πάνω, 
ασκώντας τις εξουσίες που μου παρέχει το Άρθρο 58(2)(δ) του Κανονισμού, δίνω Εντολή 
στον ΟΚΥπΥ όπως: 
(α) ετοιμάσει γραπτές διαδικασίες όσο αφορά στη μετάθεση προσωπικού και μετακίνηση 
των  προσωπικών  αντικειμένων  του  και  εφόσον  κριθεί  αναγκαίο,  επικαιροποιήσει  ή/και 
ενισχύσει τις υπάρχουσες γραπτές διαδικασίες, και 
(β) λάβει αυστηρά μέτρα, προκειμένου να εφαρμοστούν οι γραπτές διαδικασίες, εκ μέρους 
των υπαλλήλων του ΟΚΥπΥ,  
 
εντός ενάμιση (1,5) μηνός από τη λήψη της παρούσας Απόφασης. 
 
5.5.  Στην  περίπτωση  που  παρέλθει  η  πιο  πάνω  προθεσμία  και  ο  ΟΚΥπΥ  δεν  με 
ενημερώσει  για τη  συμμόρφωσή  του  με  τα πιο  πάνω  εντός  της  ταχθείσας  ημερομηνίας, 
παρέχοντας  σχετικά  αποδεικτικά,  θα  εξετάσω  αν  ενδείκνυται  εκ  μέρους  μου  η  λήψη 
περαιτέρω  διορθωτικών  μέτρων  περιλαμβανομένης  και  της  διοικητικής  κύρωσης  του 
προστίμου.  
 
5.6.  Νοείται  περαιτέρω  ότι,  σε  περίπτωση  που  στο  μέλλον  υποβληθεί  στο  Γραφείο  μου 
καταγγελία  παρόμοιας  φύσεως,  η  καταγγελία  θα  εξεταστεί,  μεταξύ  άλλων,  και  για  την 
ενδεχόμενη παράβαση της Εντολής, η οποία, σύμφωνα με το άρθρο 33(1)(β) του Νόμου 
125(Ι)/2018, συνιστά ποινικό αδίκημα. 
 
 
Ειρήνη Λοϊζίδου Νικολαϊδου  
Επίτροπος Προστασίας Δεδομένων 
Προσωπικού Χαρακτήρα 

Λευκωσία, 4 Μαΐου 2022 

 

12 

