Αρ. Φακ.: 11.17.001, Α/Π 190/18  
 
31 Ιανουαρίου, 2019 
 
ΔΗΜΟ ΕΓΚΩΜΗΣ 
 
Υπεύθυνος Προστασίας  
Δεδομένων Προσωπικού Χαρακτήρα 
Δήμου Έγκωμης 
 
Υπόψιν κ. Σωκράτη Σαρρή 
 
 

ΕΠΙΤΡΟΠΟΥ ΠΡΟΣΤΑΣΙΑΣ ΔΕΔΟΜΕΝΩΝ ΠΡΟΣΩΠΙΚΟΥ ΧΑΡΑΚΤΗΡΑ 

ΑΠΟΦΑΣΗ 

 
 

ΘΕΜΑ: Παράπονο/καταγγελία για παραβίαση προσωπικών δεδομένων 

ΠΡΑΓΜΑΤΙΚΑ ΓΕΓΟΝΟΤΑ 

 

 

Αναφέρομαι σε παράπονο/καταγγελία που υποβλήθηκε στο Γραφείο της Επιτρόπου 
Προστασίας  Δεδομένων  Προσωπικού  Χαρακτήρα  σχετικά  με  παραβίαση 
προσωπικών  δεδομένων  δημότη  σας  με  Αρ.  Φακ.:  11.17.001,  ΑΠ190/2018  (νέος 
αριθμός φακέλλου 11.17.001.006.001) και σας πληροφορώ τα ακόλουθα:  
 
2. Την 16/10/18 υπήρξε παράπονο/καταγγελία από την κα  ΧΧ, ότι την ίδια μέρα και 
ώρα  10:36  συγκεκριμένη  υπάλληλος  του  Δήμου  Έγκωμης,  η  οποία  δεν 
κατονομάζεται,  την  πήρε  τηλέφωνο  στο  κινητό  της  τηλέφωνο.  Αφού  η 
παραπονούμενη  δεν  απάντησε  στην  κλήση  της,  η  συγκεκριμένη  υπάλληλος  πήρε 
τηλέφωνο  τον  πατέρα  της,  τον  οποίο  ενημέρωσε  ότι  υπήρχαν  οφειλές  της 
παραπονούμενης  προς  τον  Δήμο  Έγκωμης.  Στις  10:56  η  παραπονούμενη  πήρε 
τηλέφωνο  την  υπάλληλο  του  Δήμου  Έγκωμης  ζητώντας  εξηγήσεις  γιατί  έδωσε  τις 
συγκεκριμένες πληροφορίες στον πατέρα της και από πού βρήκε το τηλέφωνο  του. 
Η υπάλληλος του Δήμου της απάντησε «Καλά κόρη μου ήνταλος κάμνεις έτσι, εν του 
παπά σου που τα είπα» και επέμενε ότι δεν υπήρχε πρόβλημα σε αυτό το γεγονός, 
ότι δηλαδή τον πήρε τηλέφωνο και τον ενημέρωσε. Ανέφερε δε, ότι το τηλέφωνο του 
πατέρα της, της το εδώσαν κάποιοι άλλοι.  
 
3.    Ζητήθηκε  από  τον  Δήμο  Έγκωμης  (μέσω  του  Υπεύθυνου  Προστασίας 
Δεδομένων)  να  τοποθετηθεί  στο  συγκεκριμένο  παράπονο/καταγγελία  λαμβάνοντας 
υπόψιν  ότι  υπάρχει  υποχρέωση  εκ  μέρους  των  υπαλλήλων  του  Δήμου  να  μην 
κοινοποιούν προσωπικά δεδομένα σε τρίτα άτομα.  
 
4. Ο Δήμος Εγκωμης, απάντησε στο αίτημα μας παραδεχόμενος ότι όντως έτσι είχαν 
τα  γεγονότα.  Έδωσε  τη  δική  του  εξήγηση  ως  προς  το  πως  κοινοποιήθηκαν  τα 
προσωπικά δεδομένα σε τρίτο άτομο.  
 
4.1    Συγκεκριμένα  ανάφερε  ότι  από  τη  διερεύνηση  που  έκανε  προέκυψε  ότι 
υπάλληλος  του  Δήμου  Έγκωμης  και  συγκεκριμένα  η  κα  --,  η  οποία  ήταν 
εξουσιοδοτημένη  να  επικοινωνεί  με  δημότες  για  θέματα  ανείσπρακτων  οφειλών, 

 

1 

προσπάθησε να επικοινωνήσει με την παραπονούμενη σε δύο αριθμούς τηλεφώνου, 
οι  οποίοι  αναγράφονταν  σε  σχετικό  κατάλογο  που  της  δόθηκε  από  το  Τμήμα 
Φορολογιών  του  Δήμου  Έγκωμης.  Όταν  στην  πρώτη  κλήση  δεν  υπήρξε 
ανταπόκριση,  η  υπάλληλος  του  Δήμου  επιχείρησε  να  τη  βρει  στον  δεύτερο  αριθμό 
τηλεφώνου.  Στο  τηλεφώνημα  αυτό  απάντησε  ο  πατέρας  της  παραπονούμενης,  ο 
οποίος ζήτησε να μάθει για ποιο θέμα την θέλουν από το Δήμο Έγκωμης, λέγοντας 
της  χαρακτηριστικά  «Πε  μου  τι  τη  θέλεις;  Πε  μου  εμένα  να  της  πω.».  Η  υπάλληλος 
του  Δήμου  ενημέρωσε  τότε  τον  πατέρα  της  παραπονούμενης  ότι  το  θέμα  αφορά 
κάποιες  οφειλές  της  κόρης  του  προς  τον  Δήμο  Έγκωμης.  Τότε  εκείνος  ζήτησε  να 
μάθει τι χρωστά για να το διευθετήσει και εξέφρασε την δυσφορία του για τις οφειλές 
της κόρης του. Η παραπονούμενη μετέπειτα πήρε τηλέφωνο στο Δήμο Έγκωμης και 
παραπονέθηκε  για  το  θέμα  της  πληροφόρησης  της  οφειλής  στον  πατέρα  της  και 
επικαλέστηκε το θέμα προσωπικών δεδομένων. Η υπάλληλος του Δήμου Έγκωμης 
εξήγησε  ότι  ο  αριθμός  που  ανήκει  στον  πατέρα  της,  της  είχε  δοθεί  από  το  Τμήμα 
Φορολογιών  για  το  θέμα  των  οφειλών  της  και  θεώρησε  ότι  θα  μπορούσε  να 
ενημερωθεί  και  αυτός.  Επεσήμανε  στην  παραπονούμενη  ότι  ήταν  επείγον  να 
ενημερωθεί  γιατί  θα  προχωρούσαν  με  δικαστικά  μέτρα  εναντίον  της  σε  περίπτωση 
που  το  οφειλόμενο  ποσό  δεν  εξοφλείτο,  έχοντας  υπόψη  ότι  σε  παλαιότερη 
επικοινωνία με την παραπονούμενη για τις οφειλές της, αυτή επέδειξε αδιαφορία και 
δεν  τους  ξαναπήρε  πίσω,  ως  είχε  υποσχεθεί.  Έγινε  επίσης  έρευνα  στο  Τμήμα 
Φορολογιών  του  Δήμου  Έγκωμης  όπου  επιβεβαιώθηκε  ότι  στο  Γενικό  Μητρώο 
Δημοτών που τηρείται βάση του των άρθρων 9 και 10 του Ν.111/1985, τα στοιχεία 
του οποίου λαμβάνονται είτε με προσωπική επικοινωνία με τους δημότες είτε μέσω 
των  ιδιοκτητών  των  υποστατικών  τα  οποία  υπόκεινται  σε  φορολογία,  υπήρχαν 
καταχωρισμένοι και οι δύο αριθμοί επικοινωνίας, ένας της παραπονούμενης και ένας 
του  πατέρα  της  και  είναι  από  αυτό  το  αρχείο  που  λήφθησαν  οι  δύο  αριθμοί 
επικοινωνίας.  Να  σημειωθεί  ότι  η  παραπονούμενη  ανέφερε  ότι  τα  στοιχεία  της  στο 
Δήμο  Έγκωμης  για  σκοπούς  τιμολόγησης,  τα  είχε  δώσει  η  ιδιοκτήτρια  του  σπιτιού 
που ενοικίαζε στην Έγκωμη με βάση το ενοικιαστήριο έγγραφο το οποίο ήταν πάνω 
στον σύζυγο της και στην ίδια και δεν αφορούσε τον πατέρα της. Ο Δήμος Έγκωμης 
είχε ευχέρεια να επιβάλει φορολογία για την αποκομιδή σκυβάλων στον ιδιοκτήτη ή 
ενοικιαστή ή κάτοχο υποστατικού βάσει του άρθρου 84(ζ) του Ν.111/1985 και βάση 
του άρθρου 92(4) της Κ.Δ.Π. 176/2006. 
 
4.2    Συμπληρωματικά,  ο  Δήμος  Έγκωμης  ανέφερε  ότι  η  συγκεκριμένη  υπάλληλος 
έπραξε  όσα  έπραξε  έχοντας  υπόψη,  (1)  την  σοβαρότητα  και  το  επείγον  της 
κατάστασης,  αφού  θα  προχωρούσαν  στην  λήψη  δικαστικών  μέτρων  εάν  δεν 
διευθετείτο το υπόλοιπο, (2) το γεγονός ότι σε προηγούμενη επικοινωνία για το θέμα 
αυτό  η  παραπονούμενη  δεν  κάλεσε  πίσω  παρόλο  που  είχε  υποσχεθεί  και  υπήρχε 
ανησυχία μήπως δεν ανταποκριθεί και τώρα, (3) το ότι το τηλέφωνο του πατέρα της 
παραπονούμενης  βρισκόταν  σε  κατάλογο  που  τους  δόθηκε  από  το  Τμήμα 
Φορολογιών  και  (4)  τον  στενό  βαθμό  συγγένειας  του  προσώπου  που  ζητούσε  να 
πληροφορηθεί, με πρόθεση μάλιστα να βοηθήσει.  
 
4.3    Περαιτέρω,  ο  Δήμος  Έγκωμης  ανέφερε  ότι  με  αφορμή  το  περιστατικό  έχει 
προχωρήσει  σε  συστάσεις  προς  τις  Υπηρεσίες  του  Δήμου  ώστε  να  μην 
κοινοποιούνται προσωπικά δεδομένα σε τρίτους, ανεξαρτήτως βαθμού συγγένειας ή 
άλλων  συνθηκών.  Παράλληλα,  λαμβάνει  συνεχώς  μέτρα  για  την  προστασία  των 
Προσωπικών  Δεδομένων  θεωρώντας  το  ζήτημα  ως  εξαιρετικά  σημαντικό  με  την 
πραγματοποίηση  δύο  εκπαιδευτικών  παρουσιάσεων  για  τον  Γενικό  Κανονισμο,  με 
την  κυκλοφορία  πέντε  συστάσεων/ενημερωτικών  σημειωμάτων  αναφορικά  με  την 

 

2 

προστασία  των  προσωπικών  δεδομένων  τόσο  προς  τη  Διοίκηση  του  Δήμου,  τους 
Τμηματάρχες αλλά και το υφιστάμενο προσωπικό (δύο πριν την εφαρμογή του ΓΚΠΔ 
και  τρεις  μετά),  με  την  εφαρμογή  κλιμακωτών  αυξανόμενων  τεχνικών  μέτρων 
ασφαλείας  και  με  δική  του  πρωτοβουλία  προκύρηξης  Κοινού  Διαγωνισμού  για  την 
Εναρμόνιση με τον Κανονισμό από την Αναπτυξιακή Εταιρεία Λευκωσίας (ΑΝΕΛ), η 
υλοποίηση του οποίου αναμένεται να ξεκινήσει σύντομα.  
 
4.4  Σε επιστολή που στάληκε στον Δήμο Έγκωμης ημερομηνίας 4 Δεκεμβρίου, 2018  
σας  ανακοινώνετο  η  εκ  πρώτης  όψεως  απόφαση  της  Επιτρόπου,  ότι  δηλαδή  με 
βάση  τα  γεγονότα  και  το  νομικό  πλαίσιο  που  τα  διέπει,  αποφάνθηκε  ότι  υπάρχει 
παραβίαση  του  άρθρου  6(1)(α)  του  Κανονισμού  (ΕΕ)  2016/679  εφόσον  υπήρξε 
άνευ άδειας κοινολόγηση δεδομένων προσωπικού χαρακτήρα του υποκειμένου των 
δεδομένων  και  δη  το  θέμα  των  οφειλών  της  προς  τον  Δήμο  Έγκωμης  σε  τρίτο 
πρόσωπο, ήτοι στον πατέρα της παραπονούμενης, χωρίς την προηγούμενη ρητή και 
εν  πλήρη  επίγνωση  συγκατάθεση  του  υποκειμένου  των  δεδομένων,  ήτοι  της 
παραπονούμενης.   
 
4.5  Με  βάση  τις  εξουσίες  που  παρέχονται  στην  Επίτροπο  Προστασίας  Δεδομένων 
Προσωπικού Χαρακτήρα, από τα άρθρα 58 και 83 του Κανονισμού (ΕΕ) 2016/679, 
παρόλο  που  είχατε  ήδη  προβάλει  κάποιες  θέσεις  και  απόψεις  αναφορικά  με  το 
συγκεκριμένο  παράπονο/καταγγελία,  κληθήκατε  εάν  επιθυμείτε  να  συμπληρώσετε, 
προβάλλοντας περαιτέρω θέσεις και απόψεις για το θέμα αυτό.   
 
4.6    Λήφθηκε  απάντηση  σας  στις  21  Δεκεμβρίου,  2018  ότι  δεν  επιθυμούσατε  να 
προσθέσετε  οτιδήποτε  άλλο  για  το  συγκεκριμένο  περιστατικό,  πέραν  των  όσων 
αναφέρατε στην επιστολή σας ημερ. 20 Νοεμβρίου, 2018. 
 
ΝΟΜΙΚΟ ΠΛΑΙΣΙΟ 
 

5.    Σύμφωνα  με  το  άρθρο  6(1)  του  Κανονισμού  2016/679  μία  επεξεργασία  είναι 
σύννομη  μόνο  εάν  και  εφόσον 
ισχύει  τουλάχιστον  μία  από  τις  ακόλουθες 
προϋποθέσεις: 

 

 

 

α) 

το  υποκείμενο  των  δεδομένων  έχει  συναινέσει  στην  επεξεργασία  των  δεδομένων 
προσωπικού χαρακτήρα του για έναν ή περισσότερους συγκεκριμένους σκοπούς, 

β)  η  επεξεργασία  είναι  απαραίτητη  για  την  εκτέλεση  σύμβασης  της  οποίας  το  υποκείμενο  των 
δεδομένων  είναι  συμβαλλόμενο  μέρος  ή  για  να  ληφθούν  μέτρα  κατ'  αίτηση  του  υποκειμένου 
των δεδομένων πριν από τη σύναψη σύμβασης, 

γ)  η  επεξεργασία  είναι  απαραίτητη  για  τη  συμμόρφωση  με  έννομη  υποχρέωση  του  υπευθύνου 

επεξεργασίας, 

δ)  η επεξεργασία είναι απαραίτητη για τη διαφύλαξη ζωτικού συμφέροντος του υποκειμένου των 

δεδομένων ή άλλου φυσικού προσώπου, 

ε)  η  επεξεργασία  είναι  απαραίτητη  για  την  εκπλήρωση  καθήκοντος  που  εκτελείται  προς  το 
δημόσιο  συμφέρον  ή  κατά  την  άσκηση  δημόσιας  εξουσίας  που  έχει  ανατεθεί  στον  υπεύθυνο 
επεξεργασίας, 

στ)  η επεξεργασία είναι απαραίτητη για τους σκοπούς των έννομων συμφερόντων που επιδιώκει ο 
υπεύθυνος  επεξεργασίας  ή  τρίτος,  εκτός  εάν  έναντι  των  συμφερόντων  αυτών  υπερισχύει  το 
συμφέρον ή τα θεμελιώδη δικαιώματα και οι ελευθερίες του υποκειμένου των δεδομένων που 
επιβάλλουν την προστασία των δεδομένων προσωπικού χαρακτήρα, ιδίως εάν το υποκείμενο 
των δεδομένων είναι παιδί. 

Το  στοιχείο  στ)  του  πρώτου  εδαφίου  δεν  εφαρμόζεται  στην  επεξεργασία  που  διενεργείται  από 

δημόσιες αρχές κατά την άσκηση των καθηκόντων τους.» 

3 

6.    Όπως  αναφέρεται  στο  άρθρο  4  του  Κανονισμού  καθώς  και  στο  προοίμιο  του 
Ν.125(Ι)2018: 
 

«παραβίαση δεδομένων προσωπικού χαρακτήρα» σημαίνει τη παραβίαση της ασφάλειας που 
οδηγεί  σε  τυχαία  ή  παράνομη  καταστροφή,  απώλεια,  μεταβολή,  άνευ  άδειας  κοινολόγηση  ή 
πρόσβαση  δεδομένων  προσωπικού  χαρακτήρα  που  διαβιβάστηκαν,  αποθηκεύτηκαν  ή 
υποβλήθηκαν κατ' άλλο τρόπο σε επεξεργασία·  
 
«συγκατάθεση» του υποκειμένου των δεδομένων σημαίνει κάθε ένδειξη βουλήσεως, ελεύθερη, 
συγκεκριμένη,  ρητή  και  εν  πλήρη  επίγνωση,  με  την  οποία  το  υποκείμενο  των  δεδομένων 
εκδηλώνει  ότι  συμφωνεί,  με  δήλωση  ή  με  σαφή  θετική  ενέργεια,  να  αποτελέσουν  αντικείμενο 
επεξεργασίας τα δεδομένα προσωπικού χαρακτήρα που το αφορούν·  
 
«υπεύθυνος  επεξεργασίας»  σημαίνει  το  φυσικό  ή  νομικό  πρόσωπο,  η  δημόσια  αρχή,  η 
υπηρεσία ή άλλος φορέας που, μόνα ή από κοινού με άλλα, καθορίζουν τους σκοπούς και τον 
τρόπο της επεξεργασίας δεδομένων προσωπικού χαρακτήρα∙ όταν οι σκοποί και ο τρόπος της 
επεξεργασίας αυτής καθορίζονται από το δίκαιο της Ένωσης ή της Δημοκρατίας, ο υπεύθυνος 
επεξεργασίας  ή  τα  ειδικά  κριτήρια  για  τον  διορισμό  του  μπορούν  να  προβλέπονται  από  το 
δίκαιο της Ένωσης ή το δίκαιο της Δημοκρατίας·  

 
 
7.    Με  βάση  το  άρθρο  57(1)(στ)  του  Κανονισμού  (ΕΕ)  2016/679  καθώς  και  με  το 
άρθρο 24(β) του Νόμου 125(Ι)/2018 που προνοεί για την Προστασία των Φυσικών 
Προσώπων Έναντι της Επεξεργασίας των Δεδομένων  Προσωπικού Χαρακτήρα  και 
για  την  Ελεύθερη  Κυκλοφορία  των  Δεδομένων  Αυτών,  η  Επίτροπος  Προστασίας 
Δεδομένων  Προσωπικού  Χαρακτήρα  έχει  εξουσία  να  χειρίζεται  καταγγελίες  που 
υποβάλλονται από υποκείμενα των δεδομένων. 
 
 8.  Στην  περίπτωση  όπου  διαπιστωθεί  παράβαση  του  Κανονισμού,  η  Επίτροπος 
Προστασίας  Δεδομένων  Προσωπικού  Χαρακτήρα,  μπορεί  με  βάση  το  άρθρο  58 
παρ. 2 του Κανονισμού να επιβάλει διορθωτικές εξουσίες και επιπλέον ή αντί των 
μέτρων που αναφέρονται στο άρθρο αυτό, να επιβάλει διοικητικό πρόστιμο δυνάμει 
του  άρθρου  83,  ανάλογα  πάντα  με  τις  περιστάσεις  της  κάθε  μεμονωμένης 
περίπτωσης.    Με  βάση  τις  διατάξεις  του  άρθρου  32(3)  του  Νόμου  125(Ι)/2018,  οι 
οποίες  εφαρμόζουν  τις  διατάξεις  του  άρθρου  83(7)  του  Κανονισμού,  το  διοικητικό 
πρόστιμο που μπορεί να επιβληθεί σε δημόσια αρχή, δεν δύναται να υπερβαίνει τις 
διακόσιες χιλιάδες ευρώ (€200.000). 
 
ΚΑΤΑΛΗΞΗ 
 
9.    Στην  παρούσα  περίπτωση,  τα  δεδομένα  της  παραπονούμενης,  κοινοποιήθηκαν 
στον πατέρα της, αφού η υπάλληλος του Δήμου βρήκε τα στοιχεία επικοινωνίας του 
να  υπάρχουν  στο  Τμήμα  Φορολογιών  του  Δήμου  από  προηγουμένως  και  αφού 
στηρίχτηκε  στο  γεγονός  ότι  σε  προηγούμενη  επικοινωνία  για  το  θέμα  αυτό  η 
παραπονούμενη δεν κάλεσε πίσω παρόλο που είχε υποσχεθεί και υπήρχε ανησυχία 
μήπως δεν ανταποκριθεί και τώρα, γιατί ακολούθως θα προχωρούσαν με δικαστικά 
μέτρα  εναντίον  της  σε  περίπτωση  που  το  οφειλόμενο  ποσό  δεν  εξοφλείτο.  Η 
συγκεκριμένη  υπάλληλος,  λανθασμένα  θεώρησε  (όπως  παραδέχεται  και  ο  ίδιος  ο 
Δήμος Έγκωμης) και μετά από παραίνεση από τον πατέρα της παραπονούμενης, ότι 
θα μπορούσε να του αναφέρει για το σχετικό χρέος. Υπήρξε παράβαση από μέρους 
της  υπαλλήλου  του  Δήμου  Έγκωμης  των  διατάξεων  του  άρθρου  6(1)(α)  του 
Κανονισμού  (ΕΕ)  2016/679,  εφόσον  υπήρξε  άνευ  αδείας  επεξεργασία  και  δη 
κοινολόγηση δεδομένων προσωπικού χαρακτήρα του υποκειμένου των δεδομένων, 

 

4 

και 

ότι, 

του 

καθώς 

συνθηκών 

ανεξαρτήτως 

δηλαδή  το  θέμα  των  οφειλών  της  παραπονούμενης  προς  τον  Δήμο  Έγκωμης  σε 
τρίτο πρόσωπο, ήτοι στον πατέρα της. 
 
10.  Λαμβάνεται επίσης υπόψη, ότι ο Δήμος Έγκωμης με αφορμή το περιστατικό έχει 
προχωρήσει  σε  συστάσεις  προς  τις  Υπηρεσίες  του  Δήμου  ώστε  να  μην 
κοινοποιούνται προσωπικά δεδομένα σε τρίτους, ανεξαρτήτως βαθμού συγγένειας ή 
άλλων 
συγκεκριμένου 
παραπόνου/καταγγελιας,  ο  Δήμος  Έγκωμης  λαμβάνει  συνεχώς  μέτρα  για  την 
προστασία  των  Προσωπικών  Δεδομένων  θεωρώντας  το  ζήτημα  ως  εξαιρετικά 
σημαντικό με την πραγματοποίηση δύο εκπαιδευτικών παρουσιάσεων για τον Γενικό 
Κανονισμο,  με  την  κυκλοφορία  πέντε  συστάσεων/ενημερωτικών  σημειωμάτων 
αναφορικά  με  την  προστασία των  προσωπικών  δεδομένων  τόσο  προς  τη  Διοίκηση 
του  Δήμου,  τους  Τμηματάρχες  αλλά  και  το  υφιστάμενο  προσωπικό  (δύο  πριν  την 
εφαρμογή  του  ΓΚΠΔ  και  τρεις  μετά),  με  την  εφαρμογή  κλιμακωτών  αυξανόμενων 
τεχνικών  μέτρων  ασφαλείας  και  με  δική  του  πρωτοβουλία  προκύρηξης  Κοινού 
Διαγωνισμού  για  την  Εναρμόνιση  με  τον  Κανονισμό  από  την  Αναπτυξιακή  Εταιρεία 
Λευκωσίας (ΑΝΕΛ), η υλοποίηση του οποίου αναμένεται να ξεκινήσει σύντομα. 
 
11.  Δεν μου διαφεύγει επίσης το γεγονός ότι τα δεδομένα που κοινολογήθηκαν ήταν 
προς  τον  πατέρα  της  παραπονούμενης,  με  απώτερο  σκοπό  να  αποτραπεί  κατά  το 
δυνατό  η  λήψη  δικαστικών  μέτρων  εναντίον  της  παραπονούμενης  και  αφού  ο 
πατέρας της είχε  προθυμοποιήθεί  και  προτρέψει  τη  λειτουργό του  Δήμου  Έγκωμης 
να του αναφέρει και να της μεταφέρει την οποιοδήποτε πληροφορία.  
 
12.  Συνεπώς,  έχοντας  υπόψη  τα  πιο  πάνω  γεγονότα,  τη  νομική  πτυχή  πάνω  στην 
οποία  βασίζεται  η  παρούσα  απόφαση  και  την  ανάλυση  όπως  αυτή  έχει  επεξηγηθεί 
πιο  πάνω,  θεωρώ  ότι  δεν  είναι  από  τις  παραβάσεις  στις  οποίες  θα  πρέπει  να 
επιβληθεί διοικητικό πρόστιμο.  Αντίθετα θεωρώ ότι η λήψη ενός διορθωτικού μέτρου 
υπό τη μορφή επίπληξης θα ήταν αρκετή προς τον Δήμο Έγκωμης.  
 
13.    Κάτω  από  τις  εξουσίες  που  μου  παρέχει  το  άρθρο  58  παρ.  2(β)  του  ΓΚΠΔ 
2016/679, απευθύνω επίπληξη προς τον Δήμο Έγκωμης και τον καλώ να προσέξει 
όπως  στο  μέλλον  να  μην  επαναληφθεί  παράνομη  κοινολόγηση  δεδομένων 
προσωπικού  χαρακτήρα  του  υποκειμένου  των  δεδομένων,  χωρίς  την  εκ  των 
προτέρων λήψη συναίνεσης του γι’ αυτό. 
 
 
 
 
Ειρήνη Λοϊζίδου Νικολαϊδου  
Επίτροπος Προστασίας Δεδομένων 
Προσωπικού Χαρακτήρα 
 
 
Ε.Χ. 

 

5 

