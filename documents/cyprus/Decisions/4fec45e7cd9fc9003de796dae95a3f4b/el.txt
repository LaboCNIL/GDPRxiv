ΠΕΡΙΛΗΨΗ ΑΠΟΦΑΣΗΣ vs ΑΣΤΥΝΟΜΙΑΣ ΚΥΠΡΟΥ, η οποία εκδόθηκε σε 2 Μέρη   

Μέρος Α΄ Απόφαση αναφορικά με την παράβαση και  

Μέρος Β’ Απόφαση αναφορικά με τη Διοικητική Κύρωση 

ύστερα από αυτεπάγγελτη έρευνα με αφορμή δημοσιεύματα στον τύπο αναφορικά με 
διαρροή  προσωπικών  δεδομένων  από  την  Αστυνομία  Κύπρου  τη  CYTA  και  τις 
Υπηρεσίες Κοινωνικών Ασφαλίσεων 

 

Μέρος Α’ (ημερ. 15 Μαϊου 2019) 

Με  αφορμή  πληθώρα  δημοσιευμάτων  στον  ημερήσιο  έντυπο  και  ηλεκτρονικό  τύπο  από  τις 
12/8/2017  μέχρι  τις  18/8/2017,  τα  οποία  έφεραν  και  /ή  ενέπλεκαν  εκτός  από  τη  CYTA,  τις 
Υπηρεσίες  Κοινωνικών  Ασφαλίσεων  και  την  Αστυνομία  Κύπρου  (υπό  την  ιδιότητά  της  ως 
υπεύθυνου επεξεργασίας του Κεντροποιημένου Συστήματος της Αστυνομίας και ειδικότερα της 
εφαρμογής  ή  βάσης  δεδομένων   «ιδιοκτήτες  οχημάτων»,  σε σκάνδαλο  διαρροής προσωπικών 
δεδομένων  και  /ή  παραβίασης  προσωπικών  δεδομένων  αριθμού  φυσικών  προσώπων  από  τις 
βάσεις δεδομένων τους, η Επίτροπος αποφάσισε να διερευνήσει την υπόθεση. 

Τα  εν  λόγω  δημοσιεύματα  έφεραν  μέλος  της  Αστυνομίας  να  προβαίνει  σε  αναζήτηση, 
εκτύπωση και κοινολόγηση εγγράφων σε τρίτο μη εξουσιοδοτημένο πρόσωπο.  

Η  Επίτροπος  έθεσε  πάραυτα  υπόψιν  της  Αστυνομίας  τα  εν  λόγω  δημοσιεύματα  και  ζήτησε 
επιβεβαίωσή  τους,  περιγραφή  των  συνθηκών  επέλευσης  του  περιστατικού,  τη  φύση  της 
παράβασης,  τα  προτεινόμενα  μέτρα  για  ελαχιστοποίηση  των  επιπτώσεων,  τις  συνέπειες  της 
παραβίασης και τα εν ισχύ μέτρα ασφάλειας καθώς και τους λόγους για τους οποίους αυτά δεν 
λειτούργησαν και /ή δεν ήταν επαρκής ή αποτελεσματικά ώστε να αποφευχθεί το περιστατικό 
και τέλος έθεσε υπόψιν της το ισχύον νομοθετικό πλαίσιο, το οποίο θα αποτελούσε τη νομική 
βάση για τη διερεύνηση της υπόθεσης. 

Σκεπτικό και κατάληξη:  

Η Αστυνομία καθ’όλη τη διάρκεια της διερεύνησης, παρείχε πλήρη ενημέρωση στην Επίτροπο 
και επέδειξε ουσιαστικό πνεύμα συνεργασίας. 

Στο  πλαίσιο  αυτό  προέβη  σε  παραδοχή  ότι  μέλος  της,  το  οποίο  είχε  ως  εκ  των  καθηκόντων 
του  νόμιμη  πρόσβαση  στο  Κεντροποιημένο  Σύστημα  και  στη  βάση  δεδομένων  ιδιοκτητών 
οχημάτων,  ενεργώντας  εκτός  των  νομίμων  εντολών  της  Αστυνομίας,  προέβαινε  σε 
συγκεκριμένες  αναζητήσεις,  εντόπιζε  και  εκτύπωνε  έγγραφα, τα οποία  στη συνέχεια  παρέδιδε 
σε τρίτο πρόσωπο (συνταξιούχο Αστυνομικό).  

Οι  εποπτικοί  μηχανισμοί  της  Αστυνομία  κατά  τον  ουσιώδη  χρόνο  δεν  λειτούργησαν  ορθά  και 
έγκαιρα και /ή δεν απέδωσαν τα αναμενόμενα και εκ του αποτελέσματος κρίθηκαν ανεπαρκείς. 

Τα  οργανωτικά  και  τεχνικά  μέτρα  που  λάμβανε  η  Αστυνομία,  δεν  ήταν  ικανοποιητικά  και  δεν 
αποδείχτηκαν  επαρκή  ώστε  να  αποτρέψουν  την  χωρίς  άδεια  κοινοποίηση  προσωπικών 
δεδομένων  σε  τρίτους.  Η  λήψη  πρόσθετων  οργανωτικών  μέτρων  και  η  τακτική  και  περιοδική 
πραγματοποίηση εσωτερικών ελέγχων των αρχείων ιχνηλάτησης κρίθηκε επιβεβλημένη. 

Η Επίτροπος με βάση όλα τα ενώπιόν της στοιχεία κατέληξε ότι η Αστυνομία ευθύνετο για την 
παράβαση των διατάξεων του άρθρου 32 παρ. (1)(β) και (δ) και παρ. (4) του Κανονισμού, ως 
αποτέλεσμα των ενεργειών και /ή παραλείψεών της οποίας, μέλος του προσωπικού της προέβη 
σε  άνευ  αδείας  κοινοποίηση  σε  τρίτο  πρόσωπο  προσωπικών  δεδομένων  καταχωρισμένων  στη 
βάση  δεδομένων  ιδιοκτητών  οχημάτων  της  Αστυνομίας,  καθ’  υπέρβαση  της  εξουσιοδότησής 

 

1 

του  και  παρά  τις  εντολές  της  Αστυνομίας,  και  ακολούθως  όρισε  προθεσμία  για  την  υποβολή 
όλων  των  λόγων  και  μετριαστικών/  ελαφρυντικών  παραγόντων  για  τους  οποίους  δεν  θα 
έπρεπε να της επιβληθεί οποιαδήποτε από τις προβλεπόμενες στις διατάξεις του άρθρου Άρθρο 
58 (2)(α), (β), (ε) και (θ), του ΓΚΠΔ, κύρωση. 

 

Μέρος Β’ (ημερ. 30/9/2020) 

Η  Επίτροπος  αφού  συνεκτίμησε  όλες  τις  περιστάσεις  της  υπόθεσης,  το  σκεπτικό  και  την 
κατάληξη στην Απόφαση Μέρος Α’ καθώς και τους παράγοντες που η Αστυνομία έθεσε ενώπιόν 
της, αποφάσισε όπως της επιβληθεί διοικητικό πρόστιμο ύψους €6,000, το οποίο έκρινε εύλογο 
και  ανάλογο  με  βάση  το  σκεπτικό  και  την  κατάληξη  στην  Απόφαση  (Απόφαση  Μέρος  Α’  και 
Απόφαση Μέρος Β’). 

Μεταξύ  άλλων  λήφθηκαν  υπόψιν  και  συνεκτιμήθηκαν  με  θετικό  πρόσημο  οι  ακόλουθες 
ενέργειες της Αστυνομίας: 

  Η  Αστυνομία  έλαβε  αριθμό  διορθωτικών  μέτρων  για  την  αντιμετώπιση  του  συμβάντος 

και για την αποφυγή παρόμοιων περιστατικών στο μέλλον,  

  Προέβη  σε  ενημέρωση  των  επηρεαζόμενων  φυσικών  προσώπων  αναφορικά  με  την 

διαρροή των προσωπικών τους δεδομένων,  

  Προέβη στη λήψη διορθωτικών μέτρων του μέλους της (διαθεσιμότητα κλπ) 
  Εκπαίδευση  των  νεοεισερχομένων  μελών  της  αστυνομίας  σε  ζητήματα  ασφάλειας  και 

απορρήτου και η εντατικοποίηση των ελέγχων στο μηχανογραφημένο σύστημα. 

Για  την  επιμέτρηση  του  διοικητικού  προστίμου,  λήφθηκαν  ιδιαίτερα  υπόψιν  ως  επιβαρυντικοί 
παράγοντες  το  γεγονός  ότι  η  Αστυνομία  ενεργοποίησε  τη  διαδικασία  διερεύνησης  του 
συμβάντος  μετά  την  κυκλοφορία  των  δημοσιευμάτων  ως  πηγή  ενημέρωσης,  καθώς  και  η 
προηγούμενη  απόφαση  της  Επιτρόπου  ημερ.  30/07/2019  με  την  οποία  διαπιστώθηκε 
παράβαση  του  σχετικού  νομοθετικού  πλαισίου  αναφορικά  με  άνευ  άδειας  κοινολόγηση 
προσωπικών δεδομένων σε τρίτους. 

Υπενθυμίζεται  ότι  με  την  έκδοση  της  παρούσας  Απόφασης  ολοκληρώνεται  η  διαδικασία 
αυτεπάγγελτης διερεύνησης της Επιτρόπου σχετικά με τη διαρροή προσωπικών δεδομένων από 
τη  CYTA  (Απόφαση  2017  διοικητικό  πρόστιμο  €10,000)  και  τις  Υπηρεσίες  Κοινωνικών 
Ασφαλίσεων (Απόφαση 2019 διοικητικό πρόστιμο €9,000).  

 

19/10/2020 

 

 

 

 

 

 

 

 

 

2 

