 

 

 

1/9 

 

Geschillenkamer 
 
Beslissing ten gronde 129/2022 van 23 augustus 2022 

 
Dossiernummer : DOS-2020-01079 

 
Betreft : Klacht wegens het niet voorzien van een voldoende beveiligingsniveau in het kader 
van de verwerkingen van persoonsgegevens. 

 

De Geschillenkamer van de Gegevensbeschermingsautoriteit, samengesteld uit de heer Hielke Hijmans, 

voorzitter en de heren Dirk Van Der Kelen en Jelle Stassijns, leden; 

Gelet op Verordening (EU) 2016/679 van het Europees Parlement en de Raad van 27 april 2016 betreffende 

de  bescherming  van  natuurlijke  personen  in  verband  met  de  verwerking  van  persoonsgegevens  en 

betreffende  het  vrije  verkeer  van  die  gegevens  en  tot  intrekking  van  Richtlijn  95/46/EG  (algemene 

verordening gegevensbescherming), hierna AVG; 

Gelet op de wet van 3 december 2017 tot oprichting van de Gegevensbeschermingsautoriteit, hierna WOG; 

Gelet op het reglement van interne orde, zoals goedgekeurd door de Kamer van Volksvertegenwoordigers 

op 20 december 2018 en gepubliceerd in het Belgisch Staatsblad op 15 januari 2019;  

Gelet op de stukken van het dossier; 

heeft de volgende beslissing genomen inzake: 
 
De klager: 
 

De heer X, hierna “de klager”; 

De verweerder: 

Y, hierna  “de verweerder”. 

 

 

I.  Feiten en procedure 

 Beslissing ten gronde 129/2022 - 2/9 

1.  Op  3  april  2020  diende  de  klager  een  klacht  in  bij  de  Gegevensbeschermingsautoriteit  tegen 

verweerder. 

2.  De klacht betreft het automatisch beschikbaar stellen van persoonlijke documenten van de klager 

aan een derde. De klager doet aan co-housing met een vriend, een derde in deze procedure. In het 

kader van deze co-housing werd tussen klager en de derde overeengekomen dat deze derde de 

gemeenschappelijke waterfactuur, op naam van de klager, zou uploaden naar zijn persoonlijke Y-

account. Y is een platform waarop een gebruiker zijn administratie kan beheren, zoals een digitaal 

archief. Hierbij kan de gebruiker persoonlijke documenten, zoals facturen, uploaden en beheren, 

betalingen uitvoeren etc. Het uploaden van de waterfactuur op naam van de klager had als gevolg 

dat Y  automatisch aan de derde voorstelde om  andere documenten op naam van de klager  van 

andere ondernemingen waarbij de klager klant is aan het account van de derde toe te voegen. Deze 

voorgestelde  nieuwe  verbindingen  werden  door  de  derde  geweigerd.  Op  verzoek  van  de 

Eerstelijnsdienst heeft de klager contact opgenomen met de verweerder. De verweerder gaf aan 

bereidwillig te zijn om dit probleem te verhelpen. De klager diende klacht in tegen de situatie zoals 

die was vòòr de technische aanpassingen aan Y zoals die werden aangebracht door de verweerder.  

3.  Op 30 april 2020 wordt de klacht door de Eerstelijnsdienst ontvankelijk verklaard op grond van de 

artikelen 58 en 60 WOG en wordt de klacht op grond van artikel 62, § 1 WOG overgemaakt aan de 

Geschillenkamer. 

4.  Op 11 augustus 2020 worden de betrokken partijen per aangetekende zending in kennis gesteld 

van  de  bepalingen  zoals  vermeld  in  artikel  95,  § 2,  alsook  van  deze  in  artikel  98  WOG.  Tevens 

worden  zij  op  grond  van  artikel  99  WOG 

in  kennis  gesteld  van  de  termijnen  om  hun 

verweermiddelen in te dienen. 

De uiterste datum voor ontvangst van de conclusie van antwoord van de verweerder werd daarbij 

vastgelegd op 13 oktober 2020, deze voor de conclusie van repliek van de klager op 3 november 

2020 en deze voor de conclusie van repliek van de verweerder op 24 november 2020. 

5.  Op 12 augustus 2020  aanvaardt de verweerder elektronisch alle communicatie omtrent de zaak. 

6.  Op 17 augustus 2020 aanvaardt de klager elektronisch alle communicatie omtrent de zaak. 

7.  Op  7  oktober  2020  ontvangt  de  Geschillenkamer  de  conclusie  van  antwoord  vanwege  de 

verweerder. De verweerder benadrukt dat een gebruikersaccount bij Y persoonlijk is waarbij het de 

bedoeling  is  dat  een  gebruiker  enkel  documenten  op  zijn  of  haar  naam  aan  de  eigen  account 

toevoegt.  Aangezien de derde de waterfactuur  (op naam van de klager) heeft geüpload, werden 

door  Y  twee  nieuwe  verbindingen  voorgesteld.  De  verweerder  legt  uit  dat  deze  verbindingen 

kunnen  worden  beschouwd  als  een  map  waarin  documenten  worden  bewaard  voor  een 

eindgebruiker van een bepaald bedrijf. Deze map word enkel gevuld met documenten en informatie 

 Beslissing ten gronde 129/2022 - 3/9 

wanneer er een verbinding wordt gelegd met dat bedrijf. Toen deze twee verbindingen aan de derde 

werden voorgesteld, was er dus geen toegang tot de documenten zelf. De derde kon wel op basis 

van deze nieuwe voorstellen afleiden dat de klager klant was bij deze twee bedrijven. Vervolgens 

benadrukt de verweerder dat het incident binnen 48 uur werd opgelost. Tot slot stelt de verweerder 

enkele  verbeteringsvoorstellen  voor  dewelke  binnen  zes  maanden  geïmplementeerd  zouden 

worden in het platform:  

-  Beter informeren van de effecten van het toevoegen van een verbinding; 

-  Beter informeren over het persoonlijk karakter van de gebruikersaccount.  

8.  Op 9 oktober 2020 ontvangt de Geschillenkamer de conclusie van repliek van de klager. De klager 

verwijst naar de conclusie van antwoord van de verweerder waarin wordt gesteld dat een Y account 

persoonlijk is. De klager wijst erop dat hij geen account heeft en dat hij dus meent dat dit irrelevant 

is. Vervolgens voert de klager aan dat het Y-platform behept is met enkele fundamentele en illegale 

constructiefouten.  De  derde  kon  immers  een  factuur  op  naam  van  de  klager  invoeren,  hetgeen 

bovendien  tot  gevolg  heeft  dat  nieuwe  verbindingen  worden  voorgesteld,  waardoor  de  derde 

toegang zou hebben tot nog meer persoonsgegevens van de klager. De klager werd ook op geen 

enkele manier geïnformeerd, geconsulteerd of gewaarschuwd hieromtrent. De klager benadrukt 

ook dat de documenten van de nieuwe verbindingen niet werden toegevoegd aan de Y account van 

de derde, maar dat de derde wel formeel verklaard heeft dat deze hem wel ter inzage aangeboden 

zijn. De verhindering van de inzage van de documenten komt bijgevolg door de goede intenties van 

de derde en niet door de nodige beveiligingsmaatregelen van het platform, aldus de klager. 

9.  Op 24 november 2020 ontvangt de Geschillenkamer de conclusie van repliek van de verweerder. 

De verweerder benadrukt dat het persoonlijk karakter van het gebruikersaccount wel relevant is 

omwille van de combinatie van maatregelen die Y neemt en de functionaliteiten die Y aanbiedt. Het 

juiste gebruik van Y is immers om andermans documenten niet toe te voegen aan de eigen account. 

Vervolgens benadrukt de verweerder dat er geen fundamentele en illegale constructiefouten in het 

platform aanwezig zijn. Deze klacht is volgens de verweerder het gevolg van een afspraak tussen 

de klager en de derde. De klager heeft zijn toestemming gegeven aan de derde om de waterfactuur, 

op  naam  van  de  klager,  toe  te  voegen  aan  de  gebruikersaccount  van  de  derde  op  Y.  Om  dit 

document toe te voegen heeft de derde toegang gehad tot persoonlijke gegevens van de klager, 

te  weten  zijn  klantnummer  en  beveiligingscode  op  de  factuur  van  zijn  waterleverancier.  Zonder 

deze gegevens kon de derde de factuur niet toevoegen aan zijn gebruikersaccount. De verweerder 

benadrukt  dat  de  communicatie  tussen 

leverancier  en  klant,  zoals  facturen  of  andere 

vertrouwelijke communicatie buiten de controle van Y ligt. De verweerder heeft geen toegang tot 

die gegevens en oefent geen invloed uit op de wijze waarop de leverancier en de klant met deze 

gegevens omgaan. 

 Beslissing ten gronde 129/2022 - 4/9 

10.  De klager gaf aan in zijn conclusies dat hij niet geïnformeerd of gewaarschuwd werd dat er (nieuwe) 

verbindingen gemaakt zouden worden. De verweerder wijst erop in zijn conclusies dat de klager 

geen gebruiker van Y is, waardoor de verweerder niet over zijn persoonsgegevens beschikte om de 

klager te verwittigen. Tot slot wenst de verweerder te weerleggen dat de derde inzage heeft gehad 

in de documenten in de hierboven vermelde nieuwe verbindingen. De verweerder argumenteert dat 

de documenten enkel zichtbaar zijn voor een gebruiker wanneer hij deze heeft toegevoegd via het 

ingeven  van  een  beveiligingscode  of  het  aanvaarden  van  een  uitnodiging.  Zonder  deze  code  of 

uitnodiging worden er geen documenten toegevoegd aan een account van een gebruiker en kan er 

ook geen inzage zijn in documenten. De logs van Y tonen aan dat de derde de uitnodiging tot nieuwe 

verbinding niet heeft aanvaard waardoor er dan ook geen documenten werden toegevoegd en dus 

inzage onmogelijk is. De verweerder stelt bijkomend zich wel constructief op te stellen en geeft aan 

binnen een termijn van zes maanden een bijkomende functionaliteit in te bouwen, te weten een 

bijkomende  beveiliging  met  eID  en/of  Itsme.  Op  deze  manier  wordt  een  bijkomende  controle 

gecreëerd omtrent de identiteit van de gebruiker. 

11.  Op 25 mei 2022 wordt de verweerder ervan in kennis gesteld dat de hoorzitting zal plaatsvinden op 

21 juni 2022. 

12.   Op  21  juni  2022  worden  de  partijen  gehoord  door  de  Geschillenkamer  en  krijgen  zij  aldus  de 

gelegenheid  om  hun  argumenten  naar  voor  te  brengen.  De  klager  verscheen  in  persoon  en  de 

verweerder  verscheen  via  de  CEO  en  zijn  advocaat.  Vervolgens  wordt  de  zaak  door  de 

Geschillenkamer in beraad genomen. 

13.  Op  27  juni  2022  wordt  het  proces-verbaal  van  de  hoorzitting  aan  de  partijen  voorgelegd  in 

overeenstemming  met  artikel  54  van  het  reglement  van  interne  orde  van  de  GBA.  De  partijen 

krijgen hierbij de gelegenheid om hun eventuele opmerkingen daaromtrent te laten toevoegen als 

bijlage bij het proces-verbaal, zonder dat dit een heropening van de debatten inhoudt. 

14.  Op  4  juli  2022  ontvangt  de  Geschillenkamer  vanwege  de  klager  enkele  opmerkingen  met 

betrekking tot het proces-verbaal dewelke zij beslist mee op te nemen in haar beraad. 

15.  Op  5  juli  2022  ontvangt  de  Geschillenkamer  vanwege  de  verweerder  de  melding 

  geen 

opmerkingen te formuleren met betrekking tot het proces-verbaal. 

16.  Op 6 juli 2022 heeft de Geschillenkamer aan de verweerder het voornemen kenbaar gemaakt om 

over  te  gaan  tot  het  opleggen  van  een  administratieve  geldboete,  alsmede  het  bedrag  daarvan 

teneinde de verweerder de gelegenheid te geven zich te verdedigen, voordat de sanctie effectief 

wordt opgelegd. 

17.  Op 12 juli 2022 ontvangt de Geschillenkamer de reactie van de verweerder op het voornemen tot 

het  opleggen  van  een  administratieve  geldboete,  alsmede  het  bedrag  daarvan.  De  verweerder 

wenst hierop geen opmerkingen te formuleren. 

II.  Motivering  

 Beslissing ten gronde 129/2022 - 5/9 

Artikel 5, 1, f) van de AVG, artikel 5, lid 2 van de AVG artikel 24, lid 1 van de AVG en artikel 32, lid 

1 en lid 2 van de AVG omtrent de verificatie van de identiteit 

18.  Artikel  5, 1, f)  van  de  AVG schrijft  voor  dat “[persoonsgegevens]  door  het  nemen  van passende 

technische of organisatorische maatregelen op een dusdanige manier worden verwerkt dat een 

passende  beveiliging  ervan  gewaarborgd  is,  en  dat  zij  onder  meer  beschermd  zijn  tegen 

ongeoorloofde  of  onrechtmatige  verwerking  en  tegen  onopzettelijk  verlies,  vernietiging  of 

beschadiging”. 

19.  In verdere uitwerking  van artikel  5, lid 1, f) AVG stelt  artikel  32,  lid 1  AVG  dat  de  verweerder  als 

verwerkingsverantwoordelijke  passende  technische  en  organisatorische  maatregelen  moet 

treffen om een op het risico afgestemd beveiligingsniveau te waarborgen. Hierbij moet rekening 

worden  gehouden  met  de  stand  van  de  techniek,  de  uitvoeringskosten,  alsook  met  de  aard,  de 

omvang,  de  context,  de  verwerkingsdoeleinden  en  de  waarschijnlijkheid  en  ernst  van  de 

uiteenlopende risico’s voor de rechten en vrijheden van personen. 

20. Artikel  32,  lid 1  van  de AVG  bepaalt  dat  bij de beoordeling  van het passende beveiligingsniveau 

rekening moet gehouden worden met de verwerkingsrisico’s, vooral als gevolg van de vernietiging, 

het  verlies,  de  wijziging  of  de  ongeoorloofde  verstrekking  van  of  ongeoorloofde  toegang  tot 

doorgezonden,  opgeslagen  of  anderszins  verwerkte  gegevens,  hetzij  per  ongeluk  hetzij 

onrechtmatig. 

21.  De  Geschillenkamer  wijst  erop  dat  de  verantwoordingsplicht 

ingevolge  de  artikelen 

5,  lid  2  AVG,  artikel  24  AVG  en  artikel  32,  lid  1  en  lid  2  AVG  met  zich  meebrengt  dat  de 

verwerkingsverantwoordelijke  de  nodige  technische  en  organisatorische  maatregelen  neemt, 

teneinde te garanderen dat de verwerking in overeenstemming is met de AVG. Deze verplichting 

behoort tot de verantwoordingsplicht van verweerder ingevolge artikel 5, lid 2 AVG, artikel 24 AVG 

en artikel 32 AVG. De Geschillenkamer wijst er op dat de verantwoordingsplicht van artikel 5, lid 2 

AVG  en  artikel  24  AVG  één  van  de  centrale  pijlers  van  de  AVG  vormt.  Dit  houdt  in  dat  op  de 

verwerkingsverantwoordelijke  de  verplichting  rust  tot,  enerzijds,  het  nemen  van  proactieve 

maatregelen teneinde de naleving van de voorschriften van de AVG te waarborgen en, anderzijds, 

het kunnen aantonen dat hij dergelijke maatregelen heeft getroffen. 

22. De eerste stap om het gepaste beveiligingsniveau  van de verwerking  van persoonsgegevens te 

bepalen is om de risico’s van die verwerking in kaart te brengen en hiervan een afweging te maken. 

Op basis daarvan moet worden bepaald welke maatregelen nodig zijn om een voldoende beveiliging 

tegen  deze  risico’s  te  voorzien.  Voortvloeiend  uit  de  AVG  volgt  dat  bij  de  afweging  van  de 

gegevensbeveiligingsrisico’s  de  nodige  aandacht  dient  te  worden  besteed  aan  risico’s  die  zich 

kunnen  voordoen  bij  persoonsgegevensverwerking,  zoals  ongeoorloofde  verstrekking  van  of 

 Beslissing ten gronde 129/2022 - 6/9 

ongeoorloofde  toegang  tot  verwerkte  gegevens.  Bij  het  inventariseren  en  beoordelen  van  de 

risico’s zijn vooral de gevolgen relevant die personen kunnen ondervinden van een onrechtmatige 

verwerking van persoonsgegevens. Naarmate de gegevens een gevoeliger karakter hebben, of de 

context  waarin  deze  worden  gebruikt  een  grotere  bedreiging  voor  de  persoonlijke  levenssfeer 

betekenen, worden zwaardere eisen gesteld aan de beveiliging van de persoonsgegevens. 

23. Zoals  hierboven  reeds  vermeld  is  het  platform  Y  een  platform  waarop  een  gebruiker  zijn 

administratie  kan  beheren,  vergelijkbaar  met  een  digitaal  archief.  Hierbij  kan  de  gebruiker 

persoonlijke  documenten,  zoals  facturen,  uploaden  en  beheren,  betalingen  uitvoeren  etc.  Uit  de 

conclusies van de verweerder begrijpt de Geschillenkamer dat een account op het platform door 

een gebruiker wordt aangemaakt en ook op diens naam (of die van gezinsleden) beheerd wordt. De 

gebruiker kan bedrijven (leveranciers), waarvan hij de administratie wenst te ontvangen, aanduiden 

en mits het doorlopen van de nodige stappen, toevoegen aan zijn account. Gelet op de aard van de 

bedrijven waarmee de verwerkingsverantwoordelijke samenwerkt en het groot aantal leveranciers 

dat gebruik maakt van Y, stelt de Geschillenkamer vast dat persoonsgegevens van gebruikers van 

het platform op grote schaal gedeeld worden, en dat het (veelal) om gevoelige gegevens gaat, zoals 

gegevens  verwerkt  onder  andere  door  banken  en  mutualiteiten.  De  gevoelige  aard  van  deze 

gegevens dienen te worden meegenomen in de voormelde afweging van de risico’s waardoor het 

beveiligingsniveau hierop afgestemd moet worden.  

24. Uit  de  conclusies  van  de  verweerder  begrijpt  de  Geschillenkamer  dat  het  bij  het  gebruik  van  Y 

principieel  niet  de  bedoeling  is  om  facturen  op  naam  van  iemand  anders  in  een  persoonlijke 

gebruikersaccount toe te voegen. Hiertoe voorziet de verweerder een beveiligingscode die moet 

ingegeven  worden  bij  het  toevoegen  van  de  factuur  aan  de  account.  De  Geschillenkamer  stelt 

echter vast dat de verweerder zelf in haar conclusies  aanvoert dat zij geen controle heeft op de 

communicatie tussen de leverancier en de klant en wat met deze communicatie gebeurt. Dit brengt 

met  zich  mee  dat  bij  verlies  of  oneigenlijk  gebruik  van  de  voormelde  beveiligingscode  de 

verweerder over geen enkele manier beschikt om te verifiëren of deze code rechtmatig gebruikt 

wordt. 

25. De Geschillenkamer meent dan ook dat de verweerder niet de voldoende beveiligingsmaatregelen 

heeft voorzien, zodat ook bij verlies of oneigenlijk gebruik van de voormelde communicatie tussen 

de leverancier  en de klant, de persoonsgegevens van de klant beveiligd blijven. Zoals hierboven 

reeds werd vermeld kan in dat geval een derde door oneigenlijk gebruik verschillende financiële en 

medische gegevens van de betrokkene raadplegen, hetgeen niet de bedoeling kan zijn. Bovendien, 

zo  stelt  de  Geschillenkamer  vast,  is  het  mogelijk  dat  door  het  toevoegen  van  één  factuur 

verschillende nieuwe verbindingen automatisch tot stand gebracht worden. Het uitvoeren van een 

verificatie van de identiteit van de persoon die de beveiligingscode gebruikt, zou verhinderen dat 

documenten  aan  het  account  van  de  verkeerde  betrokkenen  zouden  toegevoegd  worden. 

Bijgevolg stelt de Geschillenkamer dat een  bijkomende verificatie een veiligere oplossing biedt.  

 Beslissing ten gronde 129/2022 - 7/9 

26. De Geschillenkamer verwijst naar de syntheseconclusie van de verweerder waarin zij stelt dat zij de 

werking van hun platform wenst te verbeteren, gebaseerd op de opmerkingen van de klager.  Zo 

zouden  zij  het  voornemen  hebben  om  binnen  de  zes  maanden  initiatieven  te  nemen  om 

betrokkenen  beter  te  informeren  omtrent  de  effecten  van  het  toevoegen  van  een  verbinding 

enerzijds en over het persoonlijk karakter van de gebruikersaccount anderzijds. 

27. De verweerder geeft ook aan om op een termijn van zes maanden een extra beveiliging, door middel 

van  twee-staps-verificatie  te  voorzien  door  een  identificatie  via  e-ID  of  Itsme  waarbij  de 

betrokkene kan bevestigen dat hij inderdaad die facturen aan zijn account wenst toe te voegen.  

28. Tijdens  de  hoorzitting  licht  de  verweerder  toe  welke  concrete  stappen  ondernomen  zijn  met 

betrekking tot het nemen van technische en organisatorische maatregelen in het kader van het 

vaststellen  van  een  passend  beveiligingsniveau  met  het  oog  op  de  bescherming  van 

persoonsgegevens. 

29. De verweerder legt uit dat 3 verbeteringen aangebracht werden in navolging van de klacht: 

a.  De gebruiker wordt beter geïnformeerd over het account en het persoonlijk karakter ervan, 

alsook de beveiligingscode en het persoonlijk gebruik ervan; 

b.  De  gebruiker  wordt  beter  geïnformeerd  over  het  ontstaan  van  de  verbindingen  en  de 

gevolgen ervan; en 

c.  Een extra validatie via twee-factor-verificatie van de bankrekening werd geïmplementeerd 

om de identiteit van de juiste betrokkene te verzekeren. 

Bijkomend betoogt de verweerder dat geen nieuwe verbindingen meer worden voorgesteld.  

30. De Geschillenkamer stelt vast dat, hoewel de verweerder op heden de  bijkomende twee-factor-

verificatie heeft geïmplementeerd, er eerder een onvoldoende beveiligingsniveau bij het tot stand 

komen  van  verbindingen  bestaan  heeft.  Hierbij  verwijst  de  Geschillenkamer  naar  het  gevoelig 

karakter van de gegevens die onvoldoende beveiligd waren.  Eveneens houdt de Geschillenkamer 

rekening met het feit dat de verweerder dit spoedig na de melding van het beveiligingsprobleem 

verholpen heeft. 

31.  Gelet op het bovenstaande is de Geschillenkamer van oordeel dat er sprake is van een inbreuk op 

artikel 5, lid 1, f) AVG, artikel 5, lid 2 AVG, artikel 24, lid 1 AVG en artikel 32, lid 1 en lid 2 AVG 

aangezien de verweerder enerzijds onvoldoende technische en organisatorische maatregelen had 

getroffen om een op het risico afgestemd beveiligingsniveau te waarborgen en anderzijds zij bij het 

bepalen  van  de  passende  beveiligingsrisico’s  onvoldoende  rekening  heeft  gehouden  met  de 

verwerkingsrisico’s, in het bijzonder bij verlies of onrechtmatig gebruik. 

 

 Beslissing ten gronde 129/2022 - 8/9 

III.  Sancties 

32. De Geschillenkamer acht de inbreuk bewezen op artikel 5, lid 1, f), artikel 5, lid 2, artikel 24, lid 1 en 

artikel  32, lid 1 en lid 2 AVG, aangezien de verweerder onvoldoende voorzorgsmaatregelen nam om 

potentiële gegevenslekken te voorkomen. 

33. De Geschillenkamer acht het passend om een administratieve geldboete op te leggen ten bedrage 

van 2.500 EUR (artikel 83, lid 2, artikel 100, §1, 13° WOG en artikel 101 WOG). 

34. Rekening  houdend  met  artikel  83  AVG  en  de  rechtspraak1  van  het  Marktenhof,  motiveert  de 

Geschillenkamer het opleggen van een administratieve sanctie in concreto:  

a.  De  ernst  van  de  inbreuk  —  het  gaat  om  het  gebrek  aan  passende  technische  en 

organisatorische  maatregelen  om  een  op  het  risico  afgestemd  beveiligingsniveau  te 

waarborgen  door  een  onderneming  wiens  kernactiviteit  het  verwerken  van  (gevoelige) 

persoonsgegevens uitmaakt; 

b.  De duur van de inbreuk — de inbreuk werd niet opgemerkt door de verweerder zelf, maar 

na een klacht hieromtrent werd het probleem spoedig opgelost; 

c.  De oplossing van de inbreuk  – de verweerder heeft blijk gegeven van een constructieve 

houding en heeft binnen korte termijn de inbreuk kunnen verhelpen. 

35.  Het  geheel  van  de  hierboven  uiteengezette  elementen  rechtvaardigt  een  doeltreffende, 

evenredige  en  afschrikkende  sanctie  als  bedoeld  in  artikel  83  AVG,  rekening  houdend  met  de 

daarin bepaalde beoordelingscriteria. De Geschillenkamer wijst erop dat de andere criteria van art. 

83, lid 2 AVG in dit geval niet van aard zijn dat zij leiden tot een andere administratieve geldboete 

dan die welke de Geschillenkamer in het kader van deze beslissing heeft vastgesteld. 

36. Ten  overvloede  wijst  de  Geschillenkamer  nog  op  de  richtsnoeren  omtrent  de  berekening  van 

administratieve boetes (Guidelines 04/2022 on the calculation of administrative fines  under the 

GDPR) die de EDPB op 16 mei 2022 op haar website heeft gepubliceerd, ter consultatie. Aangezien 

deze  richtsnoeren  nog  niet  definitief  zijn,  heeft  de  Geschillenkamer  besloten  deze  nog  niet  in 

aanmerking te nemen voor het bepalen van de hoogte van de boete in de onderhavige procedure. 

37. De feiten, omstandigheden en vastgestelde inbreuken rechtvaardigen derhalve een boete waarbij 

de  verweerder  wordt  gesanctioneerd,  opdat  praktijken  met  dergelijke  inbreuken  niet  zouden 

worden herhaald. 

 

IV. Publicatie van de beslissing  

1 Hof van Beroep Brussel (sectie Marktenhof), X t. GBA, Arrest 2020/1471 van 19 februari 2020. 

 

 Beslissing ten gronde 129/2022 - 9/9 

38. Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt 

deze 

beslissing 

gepubliceerd 

op 

de  website 

van 

de 

Gegevensbeschermingsautoriteit. Het is evenwel niet nodig dat daartoe de identificatiegegevens 

van de partijen rechtstreeks worden bekendgemaakt. 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  Op grond van artikel 83 AVG en de artikelen 100, 1, 13° en 101 WOG, een administratieve geldboete van 

2.500 EUR op te leggen aan de verweerder wegens de inbreuken op artikel 5.1.f, artikel 5.2, artikel 24, 

lid 1 en artikel 32, lid 1 en lid 2 AVG; 

 

Tegen deze beslissing kan op grond van art. 108, § 1 WOG, beroep worden aangetekend binnen een termijn 

van dertig dagen, vanaf de kennisgeving, bij het Marktenhof, met de Gegevensbeschermingsautoriteit als 

verweerder. 

 

Op grond van artikel 108, § 1 van de WOG, kan binnen een termijn van dertig dagen vanaf de kennisgeving 

tegen deze beslissing beroep worden aangetekend bij het Marktenhof (hof van beroep Brussel), met de 

Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de in artikel 

1034ter van het Gerechtelijk Wetboek opgesomde vermeldingen dient te bevatten2. Het verzoekschrift op 

tegenspraak  dient  te  worden  ingediend  bij  de  griffie  van  het  Marktenhof  overeenkomstig  artikel 

1034quinquies van het Ger.W.3, dan wel via het e-Deposit informaticasysteem van Justitie (artikel 32ter van 

het Ger.W.). 

 

 

 

 

 

 

(get). Hielke Hijmans  

Voorzitter van de Geschillenkamer 

2 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de  naam,  voornaam,  woonplaats  van  de  verzoeker  en,  in  voorkomend  geval,  zijn  hoedanigheid  en  zijn  rijksregister-  of 

ondernemingsnummer; 

3°  de naam, voornaam, woonplaats en, in voorkomend geval, de hoedanigheid van de persoon die moet worden opgeroepen; 
4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

3 Het verzoekschrift met zijn bijlage wordt, in zoveel exemplaren als er betrokken partijen zijn, bij aangetekende brief gezonden aan 
de griffier van het gerecht of ter griffie neergelegd. 

