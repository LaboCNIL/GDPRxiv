 

 

 

 

 

1/36 

 

 

Geschillenkamer 

 

Beslissing ten gronde 57/2021 van 06 mei 2021 

Dossiernummer : DOS-2019-02902 

 

Betreft: 

  Gebrek  aan 

transparantie 

in  de  privacyverklaring  van  een 

verzekeringsmaatschappij (heroverweging beslissing 24-2020) 

 

 

 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter en de heren Dirk Van Der Kelen en Jelle Stassijns, leden; 

 

Gelet  op  Verordening  (EU)  2016/679  van  het  Europees  Parlement  en  de  Raad  van  27  april  2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens en betreffende het vrije verkeer van die gegevens en tot intrekking van Richtlijn 

95/46/EG (algemene verordening gegevensbescherming), hierna AVG; 

 

Gelet op de wet van 3 december 2017 tot oprichting van de Gegevensbeschermingsautoriteit, hierna 

WOG; 

 

Gelet  op  het 

reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers  op  20  december  2018  en  gepubliceerd  in  het  Belgisch Staatsblad  op 

15 januari 2019;  

 

Gelet op de stukken van het dossier; 

 

 

 

.
 .

.
.

. 
. 

 

heeft de volgende beslissing genomen inzake: 

-  De heer X, hierna “de klager”; 

- 

Y,  vertegenwoordigd  door  Meesters  Benoit  Van  Asbroeck  en  Simon  Mortier,  hierna  “de 

Beslissing ten gronde 57/2021 - 2/36 

 

 

 

verweerder”. 

1.  Feiten en procedure 

 

1.  Deze beslissing is een heroverweging van beslissing  24/2020  van de  Geschillenkamer van 14 

mei 2020, en geeft uitvoering aan het arrest van het Marktenhof van  18 november 2020, met 

rolnummer 2020/AR/813.  

2.  Deze  beslissing  moet  worden  gelezen  in  samenhang  met  beslissing  24/2020  en  bevat  een 

heroverweging  die  ertoe  strekt  de  verweerder  de  gelegenheid  te  bieden  zich  te  verdedigen 

omtrent alle inbreuken op de AVG waarvoor in de initiële beslissing een sanctie werd opgelegd, 

in  zoverre  deze  inbreuken  door  Y  worden  betwist.  Bij  deze  heroverweging  blijft  de 

Geschillenkamer  aldus  binnen  het  kader  van  de  initiële  beslissing,  ook  voor  wat  betreft  de 

administratieve geldboete die het bedrag van de initieel bepaalde boete niet te boven kan gaan. 

Voor  wat  betreft  de  aantijgingen  waaromtrent  de  Geschillenkamer  in  de  initiële  beslissing 

oordeelde dat er geen sprake was van enige inbreuk op de AVG, blijft dat oordeel behouden. De 

inbreuken die in de initiële beslissing werden vastgesteld en niet door Y worden betwist, blijven 

evenzeer behouden. 

 

3.  Op  14  juni  2019  diende  klager  een  klacht  in  bij  de  Gegevensbeschermingsautoriteit  tegen 

verweerder. 

Het  voorwerp  van  de  klacht  betreft  het  gebruik  van  gezondheidsgegevens  die  de 

verzekeringsmaatschappij  van  de  betrokkene  heeft  verkregen  in  het  kader  van  een 

hospitalisatieverzekering voor andere doeleinden zonder de uitdrukkelijke toestemming van de 

verzekerde  betrokkene.  De  klager  stelt  dat  hij  er  geen  probleem  mee  heeft  dat  zijn 

gezondheidsgegevens worden verwerkt voor het uitvoeren van verplichtingen in het kader van 

de  hospitalisatieverzekering  die  werd  afgesloten  met  de  verweerder,  maar  wel  een  probleem 

heeft wanneer diezelfde gezondheidsgegevens worden verwerkt voor de doeleinden opgesomd 

in punt 4.3. van de privacyverklaring en voor de doorgifte aan derden zoals vermeld in punt 9 

van  diezelfde  privacyverklaring  (het  betreft  punt  6,  maar  de  verwijzing  naar  punt  9  is  een 

materiële  vergissing)  zoals  vermeld  in  de  privacyverklaring  van  verweerder.  Hij  vraagt  dat 

specifiek voor die doeleinden, alsook voor de doorgifte de verweerder de keuze geeft aan de 

betrokkene om al dan niet toe te stemmen met de verwerking van zijn gezondheidsgegevens. 

Beslissing ten gronde 57/2021 - 3/36 

 

 

Tot slot geeft klager te kennen een gegevensbeschermingseffectbeoordeling te willen ontvangen 

van de verweerder daar er sprake is van het verwerken van gegevens met een hoog risico voor 

de betrokkenen. 

 

4.  Op 26 juni 2019 wordt de klacht ontvankelijk verklaard op grond van de artikelen 58 en 60 van 

de WOG, wordt de klager hiervan in kennis gesteld op grond van art. 61 WOG en wordt de klacht 

op grond van art. 62, §1 WOG overgemaakt aan de Geschillenkamer. 

 

5.  Op 23 juli 2019 beslist de Geschillenkamer op grond van art. 95, §1, 1° en art. 98 WOG dat het 

dossier gereed is voor behandeling ten gronde. 

 

6.  Op 24 juli 2019 worden de betrokken partijen per aangetekende zending in kennis gesteld van 

de  bepalingen  zoals  vermeld  in  artikel  95,  §2  en  in  art.  98  WOG.  Ook  werden  de  betrokken 

partijen op grond van art. 99 WOG in kennis gesteld van de termijnen om hun verweermiddelen 

in te dienen. De uiterste datum voor ontvangst van de conclusie van repliek van de klager werd 

daarbij vastgelegd op 7 oktober 2019 en voor de verweerder 7 november 2019. 

7.  Op 29 juli 2019 meldt de verweerder aan de Geschillenkamer dat zij kennis heeft genomen van 

de klacht, vraagt zij een kopie van het dossier (art. 95, §2, 3° WOG) en aanvaardt zij elektronisch 

alle communicatie omtrent de zaak (art. 98, 1° WOG). 

 

8.  Op 30 juli 2019 wordt een kopie van het dossier aan de verweerder overgemaakt. 

 

9.  Op 2 augustus 2019 ontvangt de Geschillenkamer een schrijven waarin de verweerder aangeeft 

dat hij wenst te worden gehoord door de Geschillenkamer (art. 98, 2° WOG). 

 

10.  Op  6  september  2019  ontvangt  de  Geschillenkamer  de  conclusie  van  antwoord  vanwege  de 

verweerder.  Verweerder  stelt,  ten  eerste,  dat  het  verwerken  van  bijzondere  categorieën  van 

persoonsgegevens, in casu gezondheidsgegevens door zorgverzekeraar Y op rechtmatige wijze 

geschiedt. De verwerking van deze bijzondere categorieën van persoonsgegevens (art. 9 AVG) 

is in beginsel verboden. Verweerder beroept zich voor de verwerking op de uitzonderingsgrond 

van artikel 9 lid 2, a AVG, de uitdrukkelijke toestemming van de betrokkene. Ten tweede betoogt 

verweerder  dat  er  geen  afzonderlijke  toestemming  noodzakelijk  is  voor  iedere  doorgifte  van 

persoonsgegevens.  Ten  derde  is  er  volgens  verweerder  geen  sprake  van  het  vragen  van 

toestemming voor het verwerken van andere gegevens dan gezondheidsgegevens. Tot slot was 

volgens verweerder een gegevensbeschermingseffectbeoordeling in dit geval niet noodzakelijk 

aangezien  het  reeds  bestaande  verwerkingen  betreft  en  geen  nieuwe  verwerkingen  die 

aanvingen na 25 mei 2018. 

Beslissing ten gronde 57/2021 - 4/36 

 

 

 

11.  De klager heeft geen gebruik gemaakt van het recht om een conclusie van repliek in te dienen. 

 

12.  De verweerder dient geen nieuwe conclusie in en bezorgt op 7 november 2019 enkel producties 

ter staving van de op 6 september 2019 ingediende conclusie van antwoord. 

 

13.  Op 9 januari 2020 worden de partijen ervan in kennis gesteld dat de hoorzitting zal plaatsvinden 

op 28 januari 2020. 

 

14.  Op 28 januari 2020 wordt de verweerder gehoord door de Geschillenkamer. De klager, hoewel 

behoorlijk opgeroepen, is niet verschenen. Onder meer beantwoordt de verweerder vragen van 

de  Geschillenkamer  over  de  rechtsgrondslag  voor  de  verwerking  van  persoonsgegevens,  niet 

zijnde gezondheidsgegevens. Hierna worden de debatten gesloten. 

 

15.  Op 29 januari 2019 wordt het proces verbaal van de hoorzitting aan partijen voorgelegd. 

16.  Op 31 januari 2020 bezorgt de verweerder, zoals gevraagd tijdens de hoorzitting de jaaromzet 

van de drie laatste boekjaren. Deze bedragen over de jaren 2016-2018 steeds een omzet tussen 

de 500 en 600 miljoen Euro. 

 

17.  Op 6 februari 2020 ontvangt de Geschillenkamer vanwege de verweerder enkele opmerkingen 

met betrekking tot het proces-verbaal, dewelke zij beslist mee op te nemen in haar beraad. 

 

18.  Op 25 maart 2020 maakt de Geschillenkamer aan de verweerder het voornemen kenbaar om 

over te gaan tot het opleggen van een administratieve geldboete, alsmede het bedrag daarvan 

teneinde de verweerder de gelegenheid te geven zich te verdedigen, voordat de sanctie effectief 

wordt opgelegd. 

 

19.  Op 8 mei 2020 ontvangt de Geschillenkamer de reactie van de verweerder op het voornemen 

tot het opleggen van een administratieve geldboete, alsmede het bedrag daarvan. 

De verweerder voert aan dat de vermeende inbreuken zoals opgenomen in het voornemen van 

de  Geschillenkamer  volledig  nieuw  zouden  zijn  en  hij  zich  daaromtrent  niet  heeft  kunnen 

verdedigen. De Geschillenkamer dient evenwel vast te stellen dat uit de stukken van het dossier 

onweerlegbaar blijkt dat de verweerder zijn recht van verdediging wel degelijk ten volle heeft 

kunnen uitoefenen.  

De  verweerder  stelt  het  ook  oneens  te  zijn  met  het  opleggen  van  een  geldboete,  of  de 

voorgenomen  hoogte  van  de  geldboete.  Hij  voert  echter  geen  (nieuwe)  argumenten  aan  ter 

onderbouwing van deze stelling. De reactie van de verweerder geeft voor de Geschillenkamer 

Beslissing ten gronde 57/2021 - 5/36 

dan  ook  geen  aanleiding  tot  aanpassing  van  het  voornemen  tot  het  opleggen  van  een 

administratieve  geldboete  en  evenmin  tot  wijziging  van  het  bedrag  van  de  boete  zoals 

voorgenomen. 

20.  Op 14 mei 2020 oordeelt de Geschillenkamer in haar Beslissing ten gronde 24/2020 als volgt: 

-  op  grond  van  art.  100,  §1,  9°  WOG,  de  verweerder  te  bevelen  dat  de  verwerking  in 

overeenstemming wordt gebracht met artikel 5.1 a), artikel 5.2, artikel 6.1, artikel 12.1, artikel 

13.1 c) en d) en 13.2 b) AVG.  

- op grond van art. 100, §1, 13° WOG en art. 101 WOG een administratieve geldboete op te 

leggen van 50.000 EUR ingevolge de inbreuken op artikel 5.1 a), artikel 5.2, artikel 6.1, artikel 

12.1, artikel 13.1 c) en d) en artikel 13.2 b) AVG. 

 

21.  Op  17  juni  2020  ontvangt  de  Geschillenkamer  vanwege  het  Hof  van  beroep  te  Brussel  de 

kennisgeving van een verzoekschrift tegen de GBA, neergelegd ter griffie van het Hof. 

 

22.  Op  24  juni  2020  vindt  de  inleidingszitting  voor  het  Marktenhof  plaats,  waarbij  de 

conclusietermijnen voor de partijen worden vastgelegd, alsook wordt de zaak vastgesteld voor 

pleidooien op de zitting van 21 oktober 2020. 

Op 18 november 2020 velt het Marktenhof arrest.   

Het arrest1 bevat in hoofdlijnen de volgende aandachtspunten aangaande de beoordeling van 

het voorwerp van het verzoekschrift: 

•  Vernietiging van beslissing ten gronde nr. 24/2020 van 14 mei 2020 van de Geschillenkamer. 

•  Het Marktenhof stelt dat de verweerder de gelegenheid moest krijgen – nadat de grief klaar 

en duidelijk schriftelijk geformuleerd werd  – om daaromtrent een schriftelijke conclusie te 

nemen.  Het  feit  dat  de  verweerder  ter  gelegenheid  van  de  hoorzitting  werd  gevraagd 

(hetgeen  werd  vermeld  in  het  proces-verbaald  van  de  hoorzitting)  stelling  te  nemen 

betreffende de algemene vraag inzake het gerechtvaardigd belang waarop de verweerder 

zich  beroept  om  andere  dan  gezondheidsgegevens  te  verwerken  en  dat  de  verweerder 

hierop  slechts  een  summier  antwoord  formuleerde  zonder  bedenkingen  of  bezwaren 

verantwoordt de beslissing nr. 24/2020 van 14 mei 2020 niet op afdoende wijze. 

23.  In opvolging van het arrest beslist de Geschillenkamer op 27 november 2020 om over te gaan 

tot  het  hernemen van het  dossier met  het oog op het nemen van een  nieuwe  beslissing. De 

overweging  die  hieraan  ten  grondslag  ligt,  is  dat  de  Geschillenkamer  niettegenstaande  de 

 

 

 

 

 

1  Het  arrest 
https://www.gegevensbeschermingsautoriteit.be/publications/tussenarrest-van-02-september-2020-van-het-marktenhof.pdf  

is  beschikbaar  op  de  website  van  de  Gegevensbeschermingsautoriteit  via  volgende 

link: 

 

Beslissing ten gronde 57/2021 - 6/36 

 

 

 

vernietiging van voormelde beslissing door het arrest van het Marktenhof, nog steeds is gevat 

door  de  initiële  klacht  ingediend  op  14  juni  2019  zoals  ontvankelijk  verklaard  door  de 

Eerstelijnsdienst op 26 juni 2019. Derhalve wordt overgegaan tot heropening van de debatten 

en  worden  nieuwe  conclusietermijnen  bepaald,  zodat  partijen  standpunt  kunnen  innemen 

omtrent  het  gerechtvaardigd  belang  waarop  de  verweerder  zich  beroept  om  andere  dan 

gezondheidsgegevens te verwerken.  

De partijen worden in kennis gesteld van de volgende conclusietermijnen:  

•  de uiterste datum voor de conclusie van antwoord van de klager wordt vastgelegd op 8 

januari 2021; 

•  de uiterste datum voor de conclusie van repliek van de verweerder wordt vastgelegd op 19 

februari 2021; 

Ook de datum van de hoorzitting wordt bepaald, welke zal plaatsvinden op 22 maart 2021. 

24.  Op 27 november 2020 ontvangt de Geschillenkamer vanwege de klager de mededeling dat het 

hem vanwege de duidelijke argumenten niet nodig lijkt nog extra argumentatie aan te brengen. 

De Geschillenkamer brengt diezelfde dag de verweerder op de hoogte dat de klager te kennen 

heeft gegeven geen conclusie te zullen indienen. Op verzoek van de verweerder bevestigt de 

Geschillenkamer verder ook dat de initieel bepaalde datum voor conclusie  van  repliek van de 

verweerder, alsook de datum van de hoorzitting behouden blijven. 

 

25.  Op 19 februari 2021 ontvangt de Geschillenkamer de conclusie met bijhorende stukken vanwege 

de verweerder. Daarin brengt de verweerder volgende middelen naar voor: 

•  Verweerder kan zich beroepen op haar gerechtvaardigde belangen voor de verwerking 

van  persoonsgegevens  voor  doeleinden  overeenkomstig  artikel  4.3  van  haar  oude 

privacyverklaring (geen overtreding van artikelen 5.1 a); 5.2, 6.1 f) en 13.1 c) en d) 

AVG. 

•  Verweerder kan zich beroepen op een toepasselijke rechtsgrond voor doorgiften aan 

derde  partijen  overeenkomstig  artikel  6  van  de  oude  privacyverklaring  (geen 

overtreding van artikelen 5.1 a), 5.2, 6.1 en 13.1 c) en d) AVG. 

• 

Indien verweerder zich niet kan beroepen op alle rechtsgronden op grond van artikel 

6.1  AVG  voor  de  verwerkingsdoeleinden  overeenkomstig  artikel  4.3  van  de  oude 

privacyverklaring  en  doorgiften  aan  derden  overeenkomstig  artikel  6  van  de  oude 

privacyverklaring, vormt dit een inbreuk op de vrijheid van ondernemerschap van de 

verweerder. 

•  Verweerder voert aan dat een berisping volstaat en de administratieve geldboete van 

€50.000,00 disproportioneel is. 

 

Beslissing ten gronde 57/2021 - 7/36 

 

 

26.  Op  22  maart  2020  worden  de  partijen  gehoord  door  de  Geschillenkamer.  De  klager,  hoewel 

behoorlijk opgeroepen, is niet verschenen. De verweerder licht tijdens de hoorzitting zijn verweer 

toe. Hierbij worden geen andere elementen aangebracht dan deze die reeds deel uitmaken van 

het dossier. Hierna worden de debatten gesloten. 

 

27.  Op  25  maart  2021  wordt  het  proces-verbaal  van  de  hoorzitting  aan  de  partijen  voorgelegd 

overeenkomstig artikel 54 van het reglement van interne orde. De verweerder bezorgt op 5 april 

2021 de Geschillenkamer enkele opmerkingen met betrekking tot het proces-verbaal, dewelke 

zij beslist mee op te nemen in haar beraad. 

 

28.  Op 6 april 2021 heeft de Geschillenkamer aan de verweerder het voornemen kenbaar gemaakt 

om  over  te  gaan  tot  het  opleggen  van  een  administratieve  geldboete,  alsmede  het  bedrag 

daarvan teneinde de verweerder de gelegenheid te geven zich te verdedigen, voordat de sanctie 

effectief wordt opgelegd. 

29.  Op 27 april 2021 ontvangt de Geschillenkamer de reactie van de verweerder op het voornemen 

tot het opleggen van een administratieve geldboete, alsmede het bedrag daarvan. 

Samengevat,  stelt  de  verweerder  in  zijn  reactie  op  het  voornemen  tot  het  opleggen  van  een 

administratieve boete het volgende: 

 

-  Aangaande het gebrek aan een aangetoond gerechtvaardigd belang als rechtsgrond voor de 

doeleinden  “het  opleiden  van  personeel”  en  “de  opslag  van  opnamen  van  videobewaking 

gedurende de wettelijke periode”, voert de verweerder aan dat er tijdens de hoorzitting geen 

vragen  werden  gesteld  met  betrekking  tot  de  rechtmatigheid,  noodzakelijkheid  of  de 

proportionaliteit van deze verwerkingsdoeleinden.  

 

Dienaangaande  merkt  de  Geschillenkamer  op  dat  de  verweerder  in  de  conclusies  reeds 

uitgebreid  is  ingegaan  op  de  rechtmatigheid,  noodzakelijkheid  en  proportionaliteit  van  alle 

verwerkingsdoeleinden, waaronder ook deze voor “het opleiden van personeel” en “de opslag 

van opnamen van videobewaking gedurende de wettelijke periode”, zodat daaromtrent geen 

bijkomende toelichting werd gevraagd tijdens de hoorzitting. Tijdens een hoorzitting worden 

enkel punctuele vragen gesteld omtrent nog resterende onduidelijkheden teneinde deze uit te 

klaren en de Geschillenkamer toe te laten een oordeel te vormen. 

Thans  kan  de  Geschillenkamer  enkel  vaststellen  dat  de  reactie  van  de  verweerder  op  het 

voornemen  tot  het  opleggen  van  een  administratieve  geldboete  ingevolge  de  inbreuk  op 

artikel 6.1 AVG voor wat betreft de doeleinden “het opleiden van personeel” en “de opslag 

van  opnamen  van  videobewaking  gedurende  de  wettelijke  periode”  bij  gebrek  aan  een 

Beslissing ten gronde 57/2021 - 8/36 

aangetoond gerechtvaardigd belang als rechtsgrond, geen nieuwe elementen bevat die van 

aard zijn om het oordeel van de Geschillenkamer te wijzigen. 

 

-  Wat betreft de hoogte van de geldboete, meent  de verweerder dat er geen geldboete kan 

worden opgelegd voor de tenlastelegging dat persoonsgegevens zouden zijn verwerkt zonder 

te  beschikken  over  een  gerechtvaardigd  belang.  Minstens  meent  de  verweerder  dat  een 

bedrag  van  30.000  EUR  disproportioneel  hoog  is.  De  verweerder  haalt  aan  dat  uit  de 

schriftelijke conclusies en tijdens de hoorzitting is gebleken dat algemeen opleidingsmateriaal 

in principe steeds is geanonimiseerd en er zo goed als geen persoonsgegevens van klanten 

worden verwerkt via camerabewaking. Uit de stukken van het dossier zou ook niet blijken dat 

enige  persoonsgegevens 

van  de 

klager 

zouden 

zijn 

verwerkt 

voor  deze 

verwerkingsdoeleinden. Om die reden zou de klager (en bij uitbreiding de andere klanten van 

verweerder), in principe geen persoonlijk nadeel hebben ondervonden van enig gebrek aan 

gerechtvaardigde belangen voor de verwerkingsactiviteiten “het opleiden van personeel” en 

“de opslag van opnamen van videobewaking gedurende de wettelijke periode”. 

 

 

De Geschillenkamer benadrukt dat het al dan niet ondervinden van enig persoonlijk nadeel 

geen criterium vormt voor het opleggen van een administratieve geldboete, vermits dit niet is 

opgenomen in artikel 83.2 AVG. Zij motiveert hierna in haar beslissing deze sanctie dan ook 

zonder hierbij in aanmerking te nemen of de klager al dan niet enig persoonlijk nadeel heeft 

geleden. De criteria voor het opleggen van een administratieve geldboete zijn duidelijk bepaald 

in artikel  83.2 AVG, waarop de Geschillenkamer  haar beslissing omtrent de administratieve 

geldboete baseert. 

 

Voor  zover  als  nodig,  voegt  de  Geschillenkamer  hieraan  toe  dat  de  klager  zijn 

persoonsgegevens aan de verweerder heeft verstrekt voor verwerking in het kader van een 

hospitalisatieverzekering  en  de  verweerder  vervolgens  op  basis  van  de  toenmalige 

privacyverklaring aangaf de persoonsgegevens van de klager eveneens te verwerken voor alle 

in  de  privacyverklaring  vermelde  doeleinden.  Op  basis  van  de  toenmalige  privacyverklaring 

verwerkte de verweerder de gegevens van de klager voor elk van de doeleinden opgenomen 

in de privacyverklaring. Dit blijkt ook uit de conclusie die aan de grondslag ligt van de huidige 

beslissing, waarin de verweerder zelf de aantijgingen die voortvloeien uit de klacht afbakent 

(zie randnummer 33) en vormen de aantijgingen onder punten f), g) en h) het voorwerp van 

zijn  verweer.  De  aantijgingen  voortvloeiend  uit  de  klacht  en  zoals  door  de  verweerder  zelf 

omschreven  in  zijn  conclusie,  betreffen  gebreken  in  de  privacyverklaring  die  de  klager 

betreffen,  alsook  ipso  facto  elke  andere  klant  van  de  verweerder  die  een 

hospitalisatieverzekering afsluit. De privacyverklaring is immers niet uitsluitend voor de klager 

opgesteld, maar voor elke klant van de verweerder die een hospitalisatieverzekering afsluit. 

 

Beslissing ten gronde 57/2021 - 9/36 

Dit verklaart ook waarom de verweerder in zijn conclusie de rechtmatigheid, noodzakelijkheid 

en proportionaliteit van alle verwerkingsdoeleinden, zonder enig onderscheid of het al dan niet 

een  verwerkingsdoeleinde  betreft  waarvoor  persoonsgegevens  van  de  klager  worden 

verwerkt, tracht aan te tonen. De verweerder gaat na of hij voor alle verwerkingsdoeleinden 

over een gerechtvaardigd belang beschikt, omdat voor elk van die verwerkingsdoeleinden de 

persoonsgegevens  van  de  klager  werden  verwerkt  overeenkomstig  de  toenmalige 

privacyverklaring. 

 

-  Daarnaast meent de verweerder dat een bedrag van 30.000 EUR niet in verhouding staat met 

de inbreuk.  

Meer bepaald, wat betreft de ernst van de inbreuk, is  de verweerder het niet eens met de 

stelling van de Geschillenkamer dat, louter omwille van het feit dat een inbreuk op artikelen 5 

en 6 van de AVG zou zijn vastgesteld, de inbreuken daarom automatisch “zwaarwichtig” en 

“ernstig”  zouden  zijn.  De  verweerder  voert  aan  dat  enerzijds  deze  artikelen  ten  grondslag 

liggen  aan  zowat  de  hele  AVG  en  bijgevolg  zo  goed  als  elke  inbreuk  op  de  overige  AVG-

artikelen kan worden teruggebracht tot een inbreuk op artikelen 5 en 6 AVG.  

Anderzijds  staat  een  kwalificatie  van  deze  inbreuken  als  zijnde  “zwaarwichtig”  en  “ernstig” 

eraan  in  de  weg  dat  een  differentiatie  zou  worden  gemaakt  met  inbreuken  die  werkelijk 

zwaarwichtig  en  ernstig  zijn,  zoals  bijvoorbeeld  de  gehele  afwezigheid  van  een 

privacyverklaring. Dit is hier echter helemaal niet aan de orde.  

De  verweerder  stelt  dat  zij  deze  verwerkingsdoeleinden  wel  degelijk  heeft  vermeld  in  haar 

privacyverklaring  en  met  de  nodige  nauwgezetheid  uitvoerige  belangenafwegingen  heeft 

opgemaakt om na te gaan of zij zich kan beroepen op haar gerechtvaardigde belangen.  

 

Aangaande de stelling van de verweerder dat een inbreuk op de basisbeginselen van de AVG 

opgenomen in de artikelen 5 en 6  AVG niet automatisch als zwaarwichtig en ernstig zouden 

kunnen worden beschouwd, merkt de Geschillenkamer op dat artikel 83.5 AVG zelf voorziet in 

een  ernstigere  bestraffing  van  deze  inbreuk  waarvoor  de  hoogste  maximale  geldboete  is 

bepaald, precies omwille van het feit dat het gaat om basisbeginselen die de kern van een 

gegevensverwerking betreffen. De bewering van de verweerder dat elke inbreuk op de AVG 

kan  worden  herleid  tot  een  inbreuk  op  de  basisbeginselen,  houdt  geen  stand  vermits  de 

Geschillenkamer is gevat door de klacht en binnen die grenzen de toetsing aan de AVG doet 

en dus geenszins, in tegenstelling tot wat de verweerder voorhoudt, elke inbreuk zou kunnen 

worden  ‘teruggebracht’  tot  inbreuken  op  de  basisbeginselen.  Vermits  de  klacht  precies  de 

basisbeginselen  tot  voorwerp  heeft,  doet  de  Geschillenkamer  in casu uitspraak  over  de 

toepassing  van  die  beginselen.  Daar  waar  de  verweerder  als  voorbeeld  aanhaalt  dat  de 

algehele  afwezigheid  van  een  privacyverklaring  ernstig  en  zwaarwichtig  zou  zijn,  stelt  de 

Geschillenkamer dat het totale gebrek aan een privacyverklaring niet alleen een ernstige en 

 

 

 

 

 

 

Beslissing ten gronde 57/2021 - 10/36 

zwaarwichtige inbreuk zou  zijn, maar een totale miskenning  van de AVG. Dit neemt echter 

niet  weg  dat  een  gebrekkige  privacyverklaring,  zoals  in  voorliggend  geval,  die  de 

basisbeginselen  van  de  AVG  niet  respecteert,  als  ernstig  en  zwaarwichtig  moet  worden 

aangemerkt. 

 

Wat betreft de duur van de inbreuk, wijst de verweerder erop dat zij haar privacyverklaring al 

tijdens de initiële procedure begin  2020  heeft aangepast en zij haar  privacyverklaring naar 

aanleiding  van  de  initiële  beslissing  van  de  Geschillenkamer  begin  2021  nogmaals  heeft 

aangepast en dit in aanmerking dient te worden genomen als verzachtende omstandigheid. 

Wat  betreft  de  afschrikwekkende  werking,  wijst  de  verweerder  andermaal  op  haar 

bereidwilligheid  om  steeds  haar  privacyverklaring  aan  te  passen,  hetgeen  zij  dan  ook 

tweemaal op zeer ingrijpende wijze heeft gedaan, zodat bijgevolg het doel van deze procedure 

hierdoor volgens de verweerder is bereikt. 

 

De  Geschillenkamer  gaf  reeds  in  het  voornemen  tot  het  opleggen  van  een  administratieve 

geldboete,  alsmede  het  bedrag  daarvan,  aan  dat  zij  de  reeds  door  de  verweerder  gedane 

inspanningen om de nieuwe privacyverklaring in overeenstemming te brengen met de AVG, 

waaruit  diens  bereidwilligheid  blijkt,  in  aanmerking  neemt.  Daarentegen  moet  worden 

opgemerkt dat hoewel de wijzigingen aangebracht in de nieuwe privacyverklaring een gunstig 

element vormen bij de beoordeling van de administratieve geldboete, deze er niet toe strekken 

dat de vastgestelde inbreuken ongedaan zouden worden gemaakt (zie randnummer 120). 

De Geschillenkamer motiveert het opleggen van de administratieve geldboete meer uitgebreid 

in onderdeel 3 van deze beslissing.    

Uit  het  voorgaande  volgt  dat  de  reactie  van  de  verweerder  voor  de  Geschillenkamer  geen 

aanleiding geeft tot aanpassing van het voornemen tot het opleggen van een administratieve 

geldboete en evenmin tot wijziging van het bedrag van de boete zoals voorgenomen. 

2.  Motivering 

1.  Gerechtvaardigd belang 

a)  Voorafgaande opmerking 

30.  Uit het arrest van het Marktenhof volgt dat de Geschillenkamer in haar beslissing 24/2020 van 

14 mei 2020 zou hebben geoordeeld zonder dat de verweerder zich ten volle zou hebben kunnen 

verdedigen omdat de beslissing van de Geschillenkamer niet zou zijn beperkt gebleven tot de 

aantijgingen die het voorwerp uitmaken van de klacht. 

Beslissing ten gronde 57/2021 - 11/36 

 

 

31.  De klager stelt in de klacht evenwel uitdrukkelijk dat de klant de keuze moet krijgen of hij met 

de verwerkingen opgesomd in punt 4.3 en 6 akkoord gaat en hij krijgt deze niet. Immers, zodra 

hij zijn toestemming heeft gegeven tot verwerking van zijn persoonsgegevens in het kader van 

een hospitalisatieverzekering, dient volgens de klager de gegevensverwerking beperkt te zijn tot 

het uitvoeren van de verplichtingen die uit die verzekering voortvloeien. De klager houdt voor 

dat de verweerder zijn gegevens niet voor om het even welk ander doeleinde, meer specifiek de 

doeleinden vermeld in punt 4.3 en 6 van de oude privacyverklaring, kan verwerken zonder zijn 

toestemming. In de klacht wordt dus de rechtsgrond van de verwerkingen voor de doeleinden 

opgesomd in punt 4.3 betwist. De klager meent dat voor die doeleinden vermeld in punt 4.3 zijn 

toestemming is vereist en de verweerder dus niet zonder meer de gegevens verkregen op basis 

van toestemming in het kader van een hospitalisatieverzekering ook kan gebruiken voor andere 

doeleinden, waarvoor de verweerder zich baseert op zijn gerechtvaardigd belang. 

 

32.  De klacht heeft aldus in essentie betrekking op de rechtsgrond waarop de verweerder zich kan 

beroepen om de van de klager verkregen persoonsgegevens te verwerken voor de doeleinden 

opgesomd in punt 4.3 en 6 van de oude privacyverklaring van de verweerder. 

 

33.  In de voorliggende conclusie van de verweerder worden de aantijgingen opgesomd in de punten 

a) tot en met h): 

 

“a) Y zou de toestemming voor de verwerking van medische gegevens in het kader van het sluiten 

en  uitvoeren  van  verzekeringsovereenkomsten  onder  dwang  verkrijgen,  waardoor  deze 

toestemming  ongeldig  zou  zijn  (overtreding  van  artikelen  5,  lid  1,  onder  a) 

(rechtmatigheidsbeginsel); 6, lid 1, onder a) en 9, lid 2, onder a) AVG) 

 

b) Y dient de Klager toegang te verlenen tot de gegevensbeschermingseffectenbeoordeling 

(“GBEB”) die zij zou hebben uitgevoerd voor de verwerking van medische gegevens in verband 

met de uitvoering van verzekeringsovereenkomsten met haar klanten (overtreding van artikelen 

35 en 36 AVG) 

 

c) Y dient, in de artikelen 4.3 en 6 van de oude Privacyverklaring, een beter onderscheid te maken 

tussen de verwerking van medische gegevens enerzijds en de verwerking van andere "gewone" 

persoonsgegevens anderzijds (overtreding van artikel 13, lid 1, onder c) AVG);  

 

d) Y dient aanvullende maatregelen te nemen om de betrokkenen op de hoogte te stellen van hun 

recht om bezwaar te maken op grond van artikel 21, lid 2 AVG (overtreding van artikel 12, lid 1 

en 13, lid 2, onder b) AVG) 

Beslissing ten gronde 57/2021 - 12/36 

 

 

e) Y dient de in artikel 6 van de Y oude Privacyverklaring genoemde rechtsgronden voor de 

doorgifte van persoonsgegevens aan derden, verder te verduidelijken (overtreding van artikel 13, 

lid 1, onder c) AVG) 

 

f) Y zou persoonsgegevens verwerken zonder aangetoonde rechtsgrond (waaronder haar 

gerechtvaardigd belang in de zin van artikel 6, lid 1 AVG) voor een aantal in artikel 4.3 van de 

oude Y Privacyverklaring genoemde doeleinden en in artikel 6 van de oude Y Privacyverklaring 

genoemde  doorgiften  aan  derden  (overtreding  van  artikel  5,  lid  1,  onder  a) 

(rechtmatigheidsbeginsel) en 6, lid 1 AVG) 

 

g) Y zou in haar oude Privacyverklaring onvoldoende informatie hebben verstrekt over haar 

gerechtvaardigde belangen, daar waar Y zich op deze rechtsgrond beroept (overtreding van 

artikelen 5, lid 1, onder a) (transparantiebeginsel) en 13, lid 1, onder c) en d) AVG) 

 

h) Y zou, daar waar Y zich op deze rechtsgrond beroept, onvoldoende hebben aangetoond waaruit 

haar gerechtvaardigde belangen zouden bestaan en zou hebben nagelaten aan te tonen in 

hoeverre haar belangen zwaarder zou doorwegen dan de belangen en grondrechten van de Klager 

(overtreding van artikel 5, lid 2 AVG).” 

 

34.  De  verweerder  bevestigt  ook  dat  de  aantijgingen  als  beschreven  in  punt  a)  tot  en  met  h) 

voortvloeien uit de klacht door in de conclusie het volgende te stellen: 

“Mocht de Geschillenkamer menen dat de bovenstaande aantijgingen en vermeende inbreuken 

op de AVG door Y (punten a tot h) niet voortvloeien uit de klacht […], wordt de Geschillenkamer 

uitgenodigd om Y hiervan op de hoogte te stellen […].” 

 

35.  De Geschillenkamer merkt daaromtrent op dat reeds in de klacht de aantijgingen zoals thans 

beschreven  door  de  verweerder  in  punt  a)  tot  en  met  h)  naar  voor  werden  gebracht  en 

waaromtrent  de  verweerder  thans  aangeeft  dat  deze  wel  degelijk  voortvloeien  uit  de  klacht, 

maar  waaromtrent  hij  voor  wat  betreft  f),  g)  en  h)  niettemin  geen  verweer  voerde  in  de 

procedure voorafgaand aan beslissing 24/2020 van 14 mei 2020.  

Voor wat betreft de aantijgingen onder a) tot en met e) van zijn conclusie geeft de verweerder 

aan  dat  hij  zich  ofwel  heeft  kunnen  verdedigen  en  in  het  gelijk  werd  gesteld  door  de 

Geschillenkamer (dit betreft de aantijgingen a) en b)), ofwel de aantijgingen niet heeft betwist 

en heeft rechtgezet in de nieuwe privacyverklaring (dit betreft de aantijgingen onder c), d) en 

e)). Aangaande de vastgestelde inbreuk op artikel 13.1 c) AVG betreffende de aantijging onder 

c),  de  inbreuk  op  artikel  12.1  en  artikel  13.2  b)  AVG  betreffende  aantijging  onder  d)  en  de 

Beslissing ten gronde 57/2021 - 13/36 

inbreuk op artikel 13.1 c) AVG betreffende de aantijging onder e) verwijst de Geschillenkamer 

naar de motivering daartoe in beslissing 24/2020 van 14 mei 2020. 

Het verweer in de voorliggende conclusie is enkel gericht op de aantijgingen onder punten f), g) 

en h). 

 

36.  In  de  mate  dat  er  omtrent  het  voorwerp  van  de  klacht  toch  enige  onduidelijkheid  zou  zijn 

geweest  in  hoofde  van  de  verweerder  voorafgaand  aan  de  beslissing  24/2020,  heeft  de 

Geschillenkamer  aan  de  verweerder  niettemin  de  mogelijkheid  geboden  om  zich  alsnog  te 

verdedigen  en  gaat  de  Geschillenkamer  hierna  na  of,  en  desgevallend,  in  welke  mate  de 

verweerder  een  inbreuk  heeft  gepleegd  op  de  AVG  voor  wat  betreft  de  aantijgingen  als 

beschreven in punt f), g)  en h)  van diens conclusie  en of  de administratieve geldboete moet 

worden gehandhaafd. 

b)  Rechtsgrond voor doeleinden vermeld onder 4.3 van de privacyverklaring  

37.  De verweerder voert aan zich te kunnen beroepen op haar gerechtvaardigde belangen voor de 

verwerking  van  niet-gevoelige  persoonsgegevens  voor  de  volgende  doeleinden  opgenomen 

onder punt 4.3 van de oude privacyverklaring: 

• het uitvoeren van computertesten; 

• het bewaken van de kwaliteit van de dienstverlening; 

• het opleiden van personeel; 

• monitoring en rapportage; 

• de opslag van opnamen van videobewaking gedurende de wettelijke periode; en 

• het opstellen van statistieken van gecodeerde gegevens, inclusief big data. 

 

 

38.  Voor  elk  van  deze  doeleinden  heeft  de  verweerder  een  belangenafweging  uitgevoerd.  De 

Geschillenkamer beoordeelt hierna voor elk van deze doeleinden de gemaakte belangenafweging 

in  overeenstemming  met  de  vaste  besluitvorming2  die  zij  hanteert  voor  de  toetsing  van  het 

gerechtvaardig belang. 

 

39.  Overeenkomstig artikel 6.1 f) AVG en de rechtspraak van het Hof van Justitie van de Europese 

Unie  dient 

aan  drie 

cumulatieve 

voorwaarden 

te 

zijn 

voldaan  opdat 

een 

 

 

 

 

 

 

 

2 Zie onder meer: Beslissing ten gronde 03/2021 van 13 januari 2021; Beslissing ten gronde 71/2020 van 30 oktober 2020; 
Beslissing ten gronde  36/2020 van 9 juli 2020; Beslissing ten gronde 35/2020 van 30 juni 2020. 

Beslissing ten gronde 57/2021 - 14/36 

 

 

verwerkingsverantwoordelijke zich rechtsgeldig kan beroepen op deze rechtmatigheidsgrond, “te 

weten, in de eerste plaats, de behartiging van een gerechtvaardigd belang van de voor de 

verwerking verantwoordelijke of van de derde(n) aan wie de gegevens worden verstrekt, in de 

tweede plaats, de noodzaak van de verwerking van de persoonsgegevens voor de behartiging 

van het gerechtvaardigde belang, en, in de derde plaats, de voorwaarde dat de fundamentele 

rechten en vrijheden van de bij de gegevensbescherming betrokken persoon niet prevaleren” 

(arrest “Rigas”3).  

 

40.  Teneinde zich conform artikel 6.1 f) AVG te kunnen beroepen op de rechtmatigheidsgrond van 

het “gerechtvaardigd belang”, dient de verwerkingsverantwoordelijke met andere woorden aan 

te tonen dat:  

1)  de belangen die deze met de verwerking nastreeft, als gerechtvaardigd kunnen worden erkend 

(de “doeltoets”);  

2)  de  beoogde  verwerking  noodzakelijk  is  voor  de  verwezenlijking  van  deze  belangen  (de 

“noodzakelijkheidstoets”); en 

3)  de afweging  van  deze  belangen  ten  opzichte  van  de  belangen,  fundamentele  vrijheden  en 

grondrechten 

van 

betrokkenen 

doorweegt 

in 

het 

voordeel 

van 

de 

verwerkingsverantwoordelijke (de “afwegingstoets”). 

 

41.  Aangaande  het  doeleinde  “het  uitvoeren  van  computertesten”  stelt  de  verweerder  het 

volgende: 

“Context van het verwerkingsdoeleinde 

Dit verwerkingsdoeleinde omvat de tests die worden uitgevoerd door IT-testers en -ontwikkelaars: 

• in verband met "wijzigingen", dit zijn kleinere aanpassingen of in verband met louter functionele 

aspecten; en 

• in het kader van eventuele automatiseringsprojecten. 

Deze tests worden uitgevoerd in het kader van: 

• IT- en netwerkbeveiliging; 

• het onderhoud, de verbetering en ontwikkeling van (de kwaliteit van) Y producten en -diensten; 

of 

  • de verbetering van de klantervaring (bijv. om interne processen en systemen efficiënter te 

maken voor back-office activiteiten, om de gebruikerservaring in de digitale kanalen van Y te 

verbeteren, etc.). 

 

 

3 HvJEU, 4 mei 2017, C-13/16, Valsts policijas Rīgas reģiona pārvaldes Kārtības policijas pārvalde tegen Rīgas pašvaldības SIA 
„Rīgas satiksme”, overweging 28. Zie ook HvJEU, 11 december 2019, C-708/18, TK t/ Asociaţia de Proprietari bloc M5A-ScaraA, 
overweging 40. 

 

Beslissing ten gronde 57/2021 - 15/36 

  Dit proces omvat niet de acceptatie- en emulatiefase, die alleen door het team "gespecialiseerde 

activiteiten" kan worden uitgevoerd voordat de wijzigingen daadwerkelijk kunnen worden 

geïmplementeerd en in productie kunnen worden genomen.”  

 

42.  Wat  betreft  de  eerste  voorwaarde  (de  zogenaamde  “doeltoets”),  is  de  Geschillenkamer  van 

oordeel  dat  het  verwerkingsdoeleinde  zoals  beschreven  door  de  verweerder  moet  worden 

beschouwd  als  uitgevoerd  met  oog  op  een  gerechtvaardigd  belang.  Het  belang  dat  de 

verweerder  als  verwerkingsverantwoordelijke  nastreefde  kan  overeenkomstig  overweging  47 

AVG op zich als gerechtvaardigd worden beschouwd. Er wordt bijgevolg voldaan aan de eerste 

voorwaarde vervat in artikel 6.1, f) AVG. 

 

43.  Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  is  voor  de  verwezenlijking  van  de  nagestreefde  doeleinden.  Dit  betekent  meer 

bepaald dat de vraag dient te worden gesteld of met andere middelen hetzelfde resultaat kan 

worden  bereikt  zonder  verwerking  van  persoonsgegevens  of  zonder  een  onnodig  ingrijpende 

verwerking voor de betrokkenen. 

 

44.  Uitgaande van het doeleinde, zijnde het uitvoeren van computertesten, dient de Geschillenkamer 

vast  te  stellen  dat  de  verweerder  laat  gelden  dat  daar  waar  mogelijk  dummy-gegevens  of 

geanonimiseerde  gegevens  worden  gebruikt  (vb.  bij  veranderingen  waarbij  verschillende 

systemen of applicaties worden betrokken en die een unieke referentie vereisen, zoals bijv. het 

polisnummer). Enkel wanneer het niet anders kan, worden persoonsgegevens gebruikt om de 

beoogde verandering of ontwikkeling te  kunnen realiseren. Eventuele mogelijkheden  tot  (een 

verdere)  beperking  van  de  gegevensverwerking  worden  constant  onderzocht  en  progressief 

ingevoerd in het kader van het project 'data anonimisatie in non-productieomgevingen'. Voorts 

worden  strikte  toegangscontroles  ingevoerd  op  de  IT-omgevingen  waar  de  IT-tests  worden 

uitgevoerd.  Ook  worden  procedures  vastgesteld  voor  de  wijze  waarop  deze  IT-tests  moeten 

worden uitgevoerd, waarmee alle betrokkenen rekening moeten houden. 

 

45.  De Geschillenkamer merkt op dat de verweerder aanhaalt enkel persoonsgegevens te gebruiken 

wanneer het niet anders kan. Tijdens de hoorzitting verklaart Y dat de testen steeds plaatsvinden 

aan de hand van dummy-gegevens, maar dat de testfase bepalend is voor de mate waarin met 

dergelijke gegevens kan worden getest. In sommige gevallen zijn immers de grenzen van de 

mogelijkheden om aan data masking te doen, bereikt. Dit heeft te maken met de life cycle van 

de testen, namelijk geleidelijk aan kunnen dummy-gegevens worden gebruikt bij IT-testen, maar 

soms  is  de  verwerking  van  persoonsgegevens  vereist  teneinde  de  wisselwerking  tussen 

applicaties te kunnen verzekeren.  De Geschillenkamer is van oordeel dat de verweerder aldus 

redelijkerwijs  aannemelijk  maakt  dat  de  computersystemen  niet  steeds  op  basis  van 

Beslissing ten gronde 57/2021 - 16/36 

 

 

geanonimiseerde  of  gepseudonimiseerde  gegevens  kunnen  worden  getest.  Aan  de  tweede 

voorwaarde  is  aldus  voldaan,  doordat  werd  aangetoond  dat  het  beginsel  van  minimale 

gegevensverwerking (artikel 5.1. c) AVG) werd nageleefd. Niettemin merkt de Geschillenkamer 

op dat met het oog op duiding ten aanzien van de betrokken klanten, de verweerder zou kunnen 

overwegen om in de privacyverklaring enige beknopte uitleg te verstrekken omtrent het geval 

waarin de verweerder niet anders kan dan met persoonsgegevens computertesten uitvoeren. 

46.  Teneinde  na  te  gaan  of  aan  de  derde  voorwaarde  van  artikel  6.1,  f)  AVG  -  de  zogenaamde 

“afwegingstoets”  tussen  de  belangen  van  de  verwerkingsverantwoordelijke,  enerzijds,  en  de 

fundamentele vrijheden en grondrechten van betrokkene, anderzijds - kan worden voldaan, dient 

overeenkomstig  overweging  47  AVG  rekening  te  worden  gehouden  met  de  redelijke 

verwachtingen van de betrokkene. Er dient meer bepaald te worden geëvalueerd of “betrokkene 

op het tijdstip en in het kader van de verzameling van de persoonsgegevens redelijkerwijs mag 

verwachten dat verwerking met dat doel kan plaatsvinden”4. 

 

47.  De Geschillenkamer is van oordeel dat bij de verzameling van persoonsgegevens in het kader 

van het afsluiten van een verzekering er vanuit kan worden gegaan dat de verzekeringnemer 

zich  er  op  dat  ogenblik  redelijkerwijs  aan  mag  verwachten  dat  zijn  gegevens  zullen  worden 

gebruikt voor het uitvoeren van computertesten. De klanten verwachten immers een correcte 

uitvoering  van  hun  verzekeringscontracten,  hetwelk  gepaard  gaat  met  een  veilig  en  correct 

beheer van de IT-systemen. Het belang van de klanten vereist aldus dat de functionaliteiten van 

de IT-omgeving hiertoe worden getest. 

 

48.  Bijgevolg  besluit  de  Geschillenkamer  dat  de  verweerder  zich  voor  verwerkingen  voor  het 

doeleinde “het uitvoeren van computertesten”  kan beroepen op de rechtsgrond opgenomen in 

artikel 6.1 f) AVG. 

 

49.  Aangaande het doeleinde “het bewaken van de kwaliteit van de dienstverlening” en “het 

opstellen  van  statistieken  van  gecodeerde  gegevens,  inclusief  big  data”  stelt  de 

verweerder dat dit drie onderdelen omvat en bepaalt het volgende: 

 

-  Voor het onderdeel “Statistieken en kwaliteitstesten” 

 

“Context van het verwerkingsdoeleinde 

 

4 Overweging 47 AVG. 

 

Beslissing ten gronde 57/2021 - 17/36 

Y is, als verzekeraar, onderworpen aan prudentieel toezicht. Dit houdt onder meer in dat zij 

gehouden is tot algehele controle van haar onderneming en haar prestaties, met inbegrip van, 

doch niet beperkt tot, de controle van de verkoopprestaties, de prestaties en erelonen van 

bepaalde-ziekenhuisnetwerken en de dekkingen/terugbetalingen. Dit heeft betrekking op de 

algemene  controle  van  de  kwaliteit  van  de  diensten  en  de  prestaties  van  de 

verzekeringsonderneming om de continuïteit ervan te verzekeren. Dit verwerkingsdoeleinde 

omvat zowel eenmalige als terugkerende rapporteringen waarbij al dan niet gebruik wordt 

gemaakt  van  big  data  methodieken.  Hierbij  worden  hoofzakelijk  geaggregeerde  of 

geanonimiseerde rapporten opgesteld, tenzij specifieke statistieken nodig zijn (per categorie 

zoals bijv. per leeftijdsgroep).” 

 

 

50.  Wat  betreft  de  eerste  voorwaarde  (de  zogenaamde  “doeltoets”),  is  de  Geschillenkamer  van 

oordeel dat de context van het verwerkingsdoeleinde zoals beschreven door de verweerder moet 

worden beschouwd als uitgevoerd met oog op een gerechtvaardigd belang. Het belang dat de 

verweerder  als  verwerkingsverantwoordelijke  nastreefde  kan  overeenkomstig  overweging  47 

AVG op zich als gerechtvaardigd worden beschouwd. Er wordt bijgevolg voldaan aan de eerste 

voorwaarde vervat in artikel 6.1, f) AVG. 

 

51.  Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  is  voor  de  verwezenlijking  van  de  nagestreefde  doeleinden.  Dit  betekent  meer 

bepaald dat de vraag dient te worden gesteld of met andere middelen hetzelfde resultaat kan 

worden  bereikt  zonder  verwerking  van  persoonsgegevens  of  zonder  een  onnodig  ingrijpende 

verwerking voor de betrokkenen. 

 

52.  De  Geschillenkamer  merkt  op  dat  de  verweerder  enkel  verantwoordt  dat  het  voor  hem 

noodzakelijk  is  om  statistieken  op  te  stellen  en  kwaliteitstesten  uit  te  voeren,  aangezien  de 

financiële  levensvatbaarheid,  de  kwaliteit  van  de  dienstverlening,  de  premiezetting  en  de 

prestaties niet kunnen worden bepaald zonder deze actief te meten. De Geschillenkamer miskent 

geenszins  de  noodzaak  voor  de  verweerder  om  te  beschikken  over  statistieken  en 

kwaliteitstesten,  maar  de  verweerder  beperkt  er  zich  toe  te  stellen  dat  hoofdzakelijk 

geaggregeerde of geanonimiseerde rapporten worden opgesteld, tenzij specifieke statistieken 

nodig zijn (per categorie zoals bijv. per leeftijdsgroep). Bovendien stelt de verweerder dat voor 

de opmaak van die rapporteringen al dan niet gebruik wordt gemaakt van big data methodieken.  

 

53.  In hoeverre de statistieken alsnog persoonsgegevens bevatten of toelaten om over te gaan tot 

heridentificatie  van  een  betrokkene,  wordt  nader  uiteengezet  tijdens  de  hoorzitting.  De 

verweerder  stelt  dat  er  nog  zeer  weinig  statistieken  zijn  die  persoonsgegevens  bevatten.  De 

Beslissing ten gronde 57/2021 - 18/36 

statistieken bevatten in geen geval namen en zeker geen gezondheidsgegevens. De statistieken 

bevatten wel codes, maar het betreft in de massa geaggregeerde, gesegmenteerde gegevens. 

Ook  vereist  de  richtlijn  (EU)  2016/97  betreffende  verzekeringsdistributie5  en  de  Belgische 

uitvoeringswetgeving  van  deze 

richtlijn  dat  voor  specifieke 

rapportering  bepaalde 

persoonsgegevens worden verwerkt. Soms worden polisgegevens verwerkt in de rapportering, 

maar daarmee gebeuren geen verdere verwerkingen  in de statistieken. Elk rapport heeft een 

doeleinde en de verwerking mag daar niet buiten gaan. Er wordt een register bijgehouden van 

die rapporten en hun doeleinde, dewelke strikt zijn gereglementeerd via het datawarehouse en 

waarvoor ‘approvals’ nodig zijn om ervan af te wijken.  

 

54.  De  Geschillenkamer  besluit  dat  de  verweerder  de  nodige  inspanningen  heeft  gedaan  om  de 

gegevensverwerking voor dit doeleinde te beperken tot wat strikt noodzakelijk is. Aan de tweede 

voorwaarde  is  aldus    voldaan  doordat  werd  aangetoond  dat  het  beginsel  van  minimale 

gegevensverwerking (artikel 5.1. c) AVG) werd nageleefd. 

55.  Teneinde  na  te  gaan  of  aan  de  derde  voorwaarde  van  artikel  6.1,  f)  AVG  -  de  zogenaamde 

“afwegingstoets”  tussen  de  belangen  van  de  verwerkingsverantwoordelijke,  enerzijds,  en  de 

fundamentele vrijheden en grondrechten van betrokkene, anderzijds - kan worden voldaan, dient 

overeenkomstig  overweging  47  AVG  rekening  te  worden  gehouden  met  de  redelijke 

verwachtingen van de betrokkene. Er dient meer bepaald te worden geëvalueerd of “betrokkene 

op het tijdstip en in het kader van de verzameling van de persoonsgegevens redelijkerwijs mag 

verwachten dat verwerking met dat doel kan plaatsvinden”. 

 

56.  De  Geschillenkamer  volgt  het  standpunt  van  de  verweerder  dat  als  een  persoon  een 

verzekeringsovereenkomst  aangaat  met  Y,  deze  redelijkerwijs  kan  verwachten  dat  Y  interne 

controles  uitvoert  en  statistieken  opmaakt  om  ervoor  te  zorgen  dat  Y  haar  contractuele 

verplichtingen kan nakomen. 

57.  Bijgevolg  besluit  de  Geschillenkamer  dat  de  verweerder  zich  voor  verwerkingen  voor  het 

doeleinde “Statistieken en kwaliteitsvereisten” kan beroepen op de rechtsgrond opgenomen in 

artikel 6.1 f) AVG. 

-  Voor het onderdeel “Tevredenheidsenquêtes” 

 

 

 

 

 

 

 

5  Richtlijn  (EU)  2016/97  van  het  Europees  Parlement  en  de  Raad  van  20  januari  2016  betreffende  verzekeringsdistributie 
(herschikking), OJ L 26/19. 

 

 

 

Beslissing ten gronde 57/2021 - 19/36 

“Context van het verwerkingsdoeleinde 

Dit verwerkingsdoeleinde omvat het bepalen van de NPS ("Net Promotor Score"), de 

tevredenheidsfactor van de klanten o.b.v. een externe bevraging door een derde partij om de 

anonimiteit van de bevraging te vrijwaren. Deze factor wordt berekend m.b.t. de opvolging 

door het Y Contact Center en het claims departement (schadeafhandelingen) 

58.  Wat  betreft  de  eerste  voorwaarde  (de  zogenaamde  “doeltoets”),  is  de  Geschillenkamer  van 

oordeel  dat  het  verwerkingsdoeleinde  zoals  beschreven  door  de  verweerder  moet  worden 

beschouwd  als  uitgevoerd  met  oog  op  een  gerechtvaardigd  belang.  Het  belang  dat  de 

verweerder  als  verwerkingsverantwoordelijke  nastreefde  kan  overeenkomstig  overweging  47 

AVG op zich als gerechtvaardigd worden beschouwd. Er wordt bijgevolg voldaan aan de eerste 

voorwaarde vervat in artikel 6.1, f) AVG. 

 

59.  Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  is  voor  de  verwezenlijking  van  de  nagestreefde  doeleinden.  Dit  betekent  meer 

bepaald dat de vraag dient te worden gesteld of met andere middelen hetzelfde resultaat kan 

worden  bereikt  zonder  verwerking  van  persoonsgegevens  of  zonder  een  onnodig  ingrijpende 

verwerking voor de betrokkenen. 

 

60.  Uitgaande  van  het  doeleinde,  zijnde  het  uitvoeren  van  tevredenheidsenquêtes,  dient  de 

Geschillenkamer vast te stellen dat de verweerder laat gelden dat  de klant via deze bevraging 

op een anonieme manier een opinie kan geven en dus zijn belangen doen gelden. De resultaten 

worden geaggregeerd en verwerkt door een externe vennootschap zodat de anonimiteit van de 

betrokkenen kan worden gevrijwaard. Tijdens de hoorzitting wordt daaraan toegevoegd dat de 

klanten steeds de keuze hebben om al dan niet deel te nemen aan de enquête, vermits zij steeds 

over het recht van bezwaar beschikken. De Geschillenkamer stelt vast dat de klanten aldus over 

de  nodige  keuzevrijheid  beschikken,  alsook  dat  de  resultaten  van  zij  die  deelnemen  aan  de 

enquête in anonieme vorm worden ter beschikking gesteld aan de verweerder. 

 

Aan de tweede voorwaarde is aldus  voldaan doordat  werd aangetoond dat het beginsel van 

minimale gegevensverwerking (artikel 5.1. c) AVG) werd nageleefd. 

61.  Teneinde  na  te  gaan  of  aan  de  derde  voorwaarde  van  artikel  6.1,  f)  AVG  -  de  zogenaamde 

“afwegingstoets”  tussen  de  belangen  van  de  verwerkingsverantwoordelijke,  enerzijds,  en  de 

fundamentele vrijheden en grondrechten van betrokkene, anderzijds - kan worden voldaan, dient 

overeenkomstig  overweging  47  AVG  rekening  te  worden  gehouden  met  de  redelijke 

verwachtingen van de betrokkene. Er dient meer bepaald te worden geëvalueerd of “betrokkene 

Beslissing ten gronde 57/2021 - 20/36 

op het tijdstip en in het kader van de verzameling van de persoonsgegevens redelijkerwijs mag 

verwachten dat verwerking met dat doel kan plaatsvinden”6. 

 

62.  De Geschillenkamer is van oordeel dat bij de verzameling van persoonsgegevens in het kader 

van het afsluiten van een verzekering er vanuit kan worden gegaan dat de verzekeringnemer 

zich er op dat ogenblik redelijkerwijs aan mag verwachten dat zijn gegevens door de verweerder 

zullen  worden  gebruikt  om  te  peilen  naar  zijn  tevredenheid  over  de  dienstverlening  van  de 

verweerder. 

 

63.  Bijgevolg  besluit  de  Geschillenkamer  dat  de  verweerder  zich  voor  verwerkingen  voor  het 

doeleinde  “het  uitvoeren  van  tevredenheidsenquêtes”  kan  beroepen  op  de  rechtsgrond 

opgenomen in artikel 6.1 f) AVG. 

 

-  Voor het onderdeel “Kwaliteitstesten operations” 

“Context van het verwerkingsdoeleinde 

Dit verwerkingsdoeleinde heeft betrekking op de algemene controle van de kwaliteit van 

de operationele diensten en de prestaties van Y . Dit gaat over kwaliteitschecks waarbij 

elke betrokken medewerker per week 2 willekeurige controles moet uitvoeren m.b.t. tot 

de correcte onderschrijving of uitvoering van de verzekeringsovereenkomst en geldende 

instructies en procedures hiertoe.” 

64.  Wat  betreft  de  eerste  voorwaarde  (de  zogenaamde  “doeltoets”),  is  de  Geschillenkamer  van 

oordeel  dat  het  verwerkingsdoeleinde  zoals  beschreven  door  de  verweerder  moet  worden 

beschouwd  als  uitgevoerd  met  oog  op  een  gerechtvaardigd  belang.  Het  belang  dat  de 

verweerder  als  verwerkingsverantwoordelijke  nastreefde  kan  overeenkomstig  overweging  47 

AVG op zich als gerechtvaardigd worden beschouwd. Er wordt bijgevolg voldaan aan de eerste 

voorwaarde vervat in artikel 6.1, f) AVG. 

 

65.  Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  is  voor  de  verwezenlijking  van  de  nagestreefde  doeleinden.  Dit  betekent  meer 

bepaald dat de vraag dient te worden gesteld of met andere middelen hetzelfde resultaat kan 

worden  bereikt  zonder  verwerking  van  persoonsgegevens  of  zonder  een  onnodig  ingrijpende 

verwerking voor de betrokkenen. 

 

 

 

 

 

6 Overweging 47 AVG. 

 

Beslissing ten gronde 57/2021 - 21/36 

66.  Uitgaande van het doeleinde, zijnde de algemene controle van de kwaliteit van de operationele 

diensten en de prestaties van Y, dient de Geschillenkamer vast te stellen dat de verweerder laat 

gelden dat Y is onderworpen aan de richtlijn (EU) 2016/97 betreffende verzekeringsdistributie 

en aan de Belgische uitvoeringswetgeving die de verzekeringsmaatschappijen verplichten hun 

diensten  af  te  stemmen  op  de  verlangens  en  behoeften  van  hun  klanten.  Zoals  aangegeven 

tijdens de hoorzitting, beroept de verweerder zich niet op zijn wettelijke verplichting (artikel 6.1 

c) AVG) als rechtsgrond voor de verwerking, vermits de aard en de omvang van de rapportering 

niet  expliciet  als  dusdanig  door  de  wet  wordt  opgelegd.  Vandaar  dat  de  verweerder  voor  die 

verwerkingen haar ‘legitiem belang in het kader van die wetgeving’ als rechtsgrond laat gelden. 

Aan  de  tweede  voorwaarde  is  aldus  voldaan  doordat  werd  aangetoond  dat  het  beginsel  van 

minimale  gegevensverwerking  (artikel  5.1.  c)  AVG)  werd  nageleefd.  De  verwerking  van 

persoonsgegevens is nodig teneinde de kwaliteit van de dienstverlening actief te meten. 

 

67.  Teneinde  na  te  gaan  of  aan  de  derde  voorwaarde  van  artikel  6.1,  f)  AVG  -  de  zogenaamde 

“afwegingstoets”  tussen  de  belangen  van  de  verwerkingsverantwoordelijke,  enerzijds,  en  de 

fundamentele vrijheden en grondrechten van betrokkene, anderzijds - kan worden voldaan, dient 

overeenkomstig  overweging  47  AVG  rekening  te  worden  gehouden  met  de  redelijke 

verwachtingen van de betrokkene. Er dient meer bepaald te worden geëvalueerd of “betrokkene 

op het tijdstip en in het kader van de verzameling van de persoonsgegevens redelijkerwijs mag 

verwachten dat verwerking met dat doel kan plaatsvinden”7. 

 

68.  De Geschillenkamer is van oordeel dat bij de verzameling van persoonsgegevens in het kader 

van het afsluiten van een verzekering er vanuit kan worden gegaan dat de verzekeringnemer 

zich  er  op  dat  ogenblik  redelijkerwijs  aan  mag  verwachten  dat  zijn  gegevens  zullen  worden 

gebruikt  voor  het  uitvoeren  voor  interne  kwaliteitscontroles  om  ervoor  te  zorgen  dat  Y  haar 

wettelijke en contractuele verplichtingen kan nakomen. 

 

69.  Bijgevolg  besluit  de  Geschillenkamer  dat  de  verweerder  zich  voor  verwerkingen  voor  het 

doeleinde “kwaliteitstesten operations” kan beroepen op de rechtsgrond opgenomen in artikel 

6.1 f) AVG. 

 

70.  Aangaande het doeleinde “het opleiden van personeel” stelt de verweerder het volgende: 

 

“Context van het verwerkingsdoeleinde 

 

7 Overweging 47 AVG. 

 

Beslissing ten gronde 57/2021 - 22/36 

 

 

 

Dit omvat de organisatie en opvolging van opleidingen, bewustwordingssessies ("awareness") en 

trainingen voor Y bedienden die in contact komen met (persoonsgegevens van) klanten. 

Trainingen omvatten onder meer: 

• verzekeringstechnische aspecten (vb. m.b.t. Y producten); 

• technische aspecten (vb. het gebruik van Office 365 applicaties, trainingen aangaande 

informatiebeveiliging, etc.); 

• "on the job" trainingen (training voor nieuwe medewerkers alsook training met als doel om de 

kwaliteit van de dienstverlening voortdurend te verbeteren); en 

• meer algemene aspecten zoals compliance onderwerpen (vb. de AVG, IDD, etc.).” 

71.  Wat  betreft  de  eerste  voorwaarde  (de  zogenaamde  “doeltoets”),  is  de  Geschillenkamer  van 

oordeel  dat  het  verwerkingsdoeleinde  zoals  beschreven  door  de  verweerder  moet  worden 

beschouwd  als  uitgevoerd  met  oog  op  een  gerechtvaardigd  belang.  Het  belang  dat  de 

verweerder  als  verwerkingsverantwoordelijke  nastreefde  kan  overeenkomstig  overweging  47 

AVG op zich als gerechtvaardigd worden beschouwd. Er wordt bijgevolg voldaan aan de eerste 

voorwaarde vervat in artikel 6.1, f) AVG. 

 

72.  Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  is  voor  de  verwezenlijking  van  de  nagestreefde  doeleinden.  Dit  betekent  meer 

bepaald dat de vraag dient te worden gesteld of met andere middelen hetzelfde resultaat kan 

worden  bereikt  zonder  verwerking  van  persoonsgegevens  of  zonder  een  onnodig  ingrijpende 

verwerking voor de betrokkenen. 

 

73.  Uitgaande van het doeleinde, zijnde het opleiden van personeel, dient de Geschillenkamer vast 

te  stellen  dat  de  verweerder  opwerpt  dat  in  uitzonderlijke  gevallen  de  casussen  die  gebruikt 

worden  voor  de  opleidingen  persoonsgegevens  van  klanten  bevatten,  of  worden 

persoonsgegevens  van  klanten  gebruikt  voor  het  opstellen  van  het  opleidingsmateriaal.  De 

verweerder stelt dat het onderliggend materiaal (casussen) echter over het algemeen volledig 

wordt geanonimiseerd. 

74.  De Geschillenkamer merkt op dat de verweerder aanhaalt dat in het kader van opleidingen de 

casussen  enkel  persoonsgegevens  van  klanten  bevatten  in  uitzonderlijke  gevallen  of 

persoonsgegevens van klanten worden gebruikt voor het opstellen van het opleidingsmateriaal. 

De  verweerder  laat  evenwel  na  te  verduidelijken  in  welke  gevallen  hij  genoodzaakt  zou  zijn 

opleidingen aan het personeel aan te bieden aan de hand van de persoonsgegevens van klanten. 

De verweerder maakt niet redelijkerwijs aannemelijk dat personeelsopleidingen niet steeds op 

basis  van  geanonimiseerde  gegevens  zouden  kunnen  worden  verstrekt.  Aan  de  tweede 

Beslissing ten gronde 57/2021 - 23/36 

voorwaarde is aldus niet voldaan doordat niet werd aangetoond dat het beginsel van minimale 

gegevensverwerking (artikel 5.1. c) AVG) werd nageleefd. 

75.  Teneinde  na  te  gaan  of  aan  de  derde  voorwaarde  van  artikel  6.1,  f)  AVG  -  de  zogenaamde 

“afwegingstoets”  tussen  de  belangen  van  de  verwerkingsverantwoordelijke,  enerzijds,  en  de 

fundamentele vrijheden en grondrechten van betrokkene, anderzijds - kan worden voldaan, dient 

overeenkomstig  overweging  47  AVG  rekening  te  worden  gehouden  met  de  redelijke 

verwachtingen van de betrokkene. Er dient meer bepaald te worden geëvalueerd of “betrokkene 

op het tijdstip en in het kader van de verzameling van de persoonsgegevens redelijkerwijs mag 

verwachten dat verwerking met dat doel kan plaatsvinden”8. 

 

76.  De Geschillenkamer is van oordeel dat bij de verzameling van persoonsgegevens in het kader 

van het afsluiten van een verzekering er niet vanuit kan worden gegaan dat de verzekeringnemer 

zich  er  op  dat  ogenblik  redelijkerwijs  aan  mag  verwachten  dat  zijn  gegevens  zullen  worden 

gebruikt voor het opleiden van personeel. Een verzekeringnemer kan zich enkel verwachten aan 

een normaal beheer van zijn klantdossier, hetwelk enkel toegang vergt tot de daarin opgenomen 

informatie door het personeel dat daarin taken moet uitvoeren ten behoeve van de betrokken 

klant. Wanneer in het kader van een opleiding informatie uit concrete dossiers wordt gedeeld, 

blijft de verwerking van die informatie niet beperkt tot diegenen die taken moeten verrichten in 

het betreffende dossier. 

 

77.  Bijgevolg  besluit  de  Geschillenkamer  dat  de  verweerder  zich  voor  verwerkingen  voor  het 

doeleinde “het opleiden van personeel” niet kan beroepen op de rechtsgrond ‘gerechtvaardigd 

belang’ en er dus sprake is van een inbreuk op artikel 6.1 f) AVG. De Geschillenkamer merkt 

aanvullend op dat indien de verweerder toch zou wensen om persoonsgegevens van klanten te 

gebruiken voor het opleiden van personeel, hij zich kan beroepen op een andere rechtsgrond 

zijnde de toestemming (artikel 6.1 a) AVG). 

78.  Aangaande het doeleinde “monitoring en rapportage” stelt de verweerder het volgende: 

“Context van het verwerkingsdoeleinde 

Dit verwerkingsdoeleinde omvat onder meer het opstellen van rapporten om controles te 

kunnen uitvoeren in het kader van: 

• IFRS 17 boekhoudstandaarden voor verzekeringscontracten en de Belgische, algemeen 

aanvaarde boekhoudregels ("Belgian GAAP"); 

 

 

 

 

 

 

8 Overweging 47 AVG. 

Beslissing ten gronde 57/2021 - 24/36 

 

 

• het berekenen van de reserves (in het kader van bijvoorbeeld de wet van 13 maart 2016 op 

het statuut van en het toezicht op de verzekerings- of herverzekeringsondernemingen (Solvency 

II wet), etc.); of 

• rentabiliteitsmonitoring of rapporteringen in het kader van grote schadeclaims. 

Deze rapporten worden zowel gemaakt voor interne controledoeleinden als voor rapportering 

aan de Y1 Re groep (waarvan Y deel uitmaakt). Dit houdt zowel terugkerende rapporten als 

eenmalige  ad  hoc  rapporten  in.  Hierbij  worden  enkel  volledige  geaggregeerde, 

geanonimiseerde, of indien niet anders mogelijk gepseudonimiseerde rapporten opgesteld in 

het kader van grote schadeclaims of ad hoc rapporten m.b.t. specifieke gevallen of uitschieters.” 

79.  Wat  betreft  de  eerste  voorwaarde  (de  zogenaamde  “doeltoets”),  is  de  Geschillenkamer  van 

oordeel dat de context van het verwerkingsdoeleinde zoals beschreven door de verweerder moet 

worden beschouwd als uitgevoerd met oog op een gerechtvaardigd belang. Het belang dat de 

verweerder  als  verwerkingsverantwoordelijke  nastreefde  kan  overeenkomstig  overweging  47 

AVG op zich als gerechtvaardigd worden beschouwd. Er wordt bijgevolg voldaan aan de eerste 

voorwaarde vervat in artikel 6.1, f) AVG. 

 

80.  Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  is  voor  de  verwezenlijking  van  de  nagestreefde  doeleinden.  Dit  betekent  meer 

bepaald dat de vraag dient te worden gesteld of met andere middelen hetzelfde resultaat kan 

worden  bereikt  zonder  verwerking  van  persoonsgegevens  of  zonder  een  onnodig  ingrijpende 

verwerking voor de betrokkenen. 

 

81.  Uitgaande van het doeleinde, zijnde monitoring en rapportage, dient de Geschillenkamer vast te 

stellen  dat  de  verweerder 

laat  gelden  dat  de  diverse  algemene 

financiële  en 

verzekeringsrechtelijke regelgevingen (in het kader van bijvoorbeeld de wet van 13 maart 2016 

op  het  statuut  van  en  het  toezicht  op  de  verzekerings-  of  herverzekeringsondernemingen 

(Solvency  II  wet))  niet  kan  worden  nageleefd  zonder  hiertoe  de  benodigde  rapporten  op  te 

stellen  of  aan  monitoring  te  doen.  Zoals  aangegeven  tijdens  de  hoorzitting,  beroept  de 

verweerder zich ook hier niet op zijn wettelijke verplichting (artikel 6.1 c) AVG) als rechtsgrond 

voor  de  verwerking,  vermits  de  aard  en  de  omvang  van  de  rapportering  niet  expliciet  als 

dusdanig door de wet wordt opgelegd. Vandaar dat de verweerder voor die verwerkingen haar 

‘legitiem  belang  in  het  kader  van  die  wetgeving’  als  rechtsgrond  laat  gelden.  Aan  de  tweede 

voorwaarde  is  aldus  voldaan  doordat  werd  aangetoond  dat  het  beginsel  van  minimale 

gegevensverwerking (artikel 5.1. c) AVG) werd nageleefd. De verwerking van persoonsgegevens 

is  immers  nodig  aangezien  de  wetgeving  niet  kan  worden  nageleefd  zonder  dat  hiertoe  de 

benodigde rapporten worden opgesteld of aan monitoring wordt gedaan. 

 

Beslissing ten gronde 57/2021 - 25/36 

82.  De verweerder voegt daaraan toe dat enkel volledige geaggregeerde, geanonimiseerde, of indien 

niet anders mogelijk gepseudonimiseerde rapporten worden opgesteld in het kader van grote 

schadeclaims of ad hoc rapporten met betrekking tot specifieke gevallen of uitschieters. Aan de 

tweede voorwaarde is aldus voldaan doordat werd aangetoond dat het beginsel van minimale 

gegevensverwerking (artikel 5.1. c) AVG) werd nageleefd. 

 

83.  Teneinde  na  te  gaan  of  aan  de  derde  voorwaarde  van  artikel  6.1,  f)  AVG  -  de  zogenaamde 

“afwegingstoets”  tussen  de  belangen  van  de  verwerkingsverantwoordelijke,  enerzijds,  en  de 

fundamentele vrijheden en grondrechten van betrokkene, anderzijds - kan worden voldaan, dient 

overeenkomstig  overweging  47  AVG  rekening  te  worden  gehouden  met  de  redelijke 

verwachtingen van de betrokkene. Er dient meer bepaald te worden geëvalueerd of “betrokkene 

op het tijdstip en in het kader van de verzameling van de persoonsgegevens redelijkerwijs mag 

verwachten dat verwerking met dat doel kan plaatsvinden”9. 

84.  De Geschillenkamer is van oordeel dat bij de verzameling van persoonsgegevens in het kader 

van het afsluiten van een verzekering er  vanuit kan worden gegaan dat de verzekeringnemer 

zich  er  op  dat  ogenblik  redelijkerwijs  aan  mag  verwachten  dat  zijn  gegevens  zullen  worden 

gebruikt voor het nakomen van de wettelijke en contractuele verplichtingen van de verweerder. 

85.  Bijgevolg  besluit  de  Geschillenkamer  dat  de  verweerder  zich  voor  verwerkingen  voor  het 

doeleinde “monitoring en rapportage” kan beroepen op de rechtsgrond opgenomen in artikel 6.1 

f) AVG. 

86.  Aangaande  het  doeleinde  “de opslag van  opnamen van videobewaking gedurende  de 

wettelijke periode” stelt de verweerder het volgende: 

“Context van het verwerkingsdoeleinde 

Het betreft de verwerking van persoonsgegevens door middel van de camera’s die zich bevinden 

binnen de lokalen van Y met als doel de veiligheid van klanten, de veiligheid van de data en de 

bescherming van de goederen van de onderneming, te vrijwaren.” 

 

87.  Wat  betreft  de  eerste  voorwaarde  (de  zogenaamde  “doeltoets”),  is  de  Geschillenkamer  van 

oordeel  dat  het  verwerkingsdoeleinde  zoals  beschreven  door  de  verweerder  moet  worden 

beschouwd  als  uitgevoerd  met  oog  op  een  gerechtvaardigd  belang.  Het  belang  dat  de 

 

 

 

 

 

 

 

 

 

9 Overweging 47 AVG. 

Beslissing ten gronde 57/2021 - 26/36 

verweerder  als  verwerkingsverantwoordelijke  nastreefde  kan  overeenkomstig  overweging  47 

AVG op zich als gerechtvaardigd worden beschouwd. Er wordt bijgevolg voldaan aan de eerste 

voorwaarde vervat in artikel 6.1, f) AVG. 

 

88.  Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  is  voor  de  verwezenlijking  van  de  nagestreefde  doeleinden.  Dit  betekent  meer 

bepaald dat de vraag dient te worden gesteld of met andere middelen hetzelfde resultaat kan 

worden  bereikt  zonder  verwerking  van  persoonsgegevens  of  zonder  een  onnodig  ingrijpende 

verwerking voor de betrokkenen. 

 

89.  Uitgaande van het doeleinde, zijnde het  voorzien in videobewaking, dient de Geschillenkamer 

vast te stellen dat de verweerder laat gelden dat de beelden worden opgeslagen in een beveiligde 

omgeving.  Zowel  de  ruimte  als  de  betrokken  IT-servers  zijn  onderworpen  aan  strikte 

toegangsbeveiligingen.  De  toegang  tot  de  beelden  geschiedt  volgens  strikte  procedures.  De 

opslag van de beelden is ook beperkt tot de wettelijke bewaartermijn (in principe 30 dagen). 

90.  Aan  de  tweede  voorwaarde  is  aldus  voldaan  doordat  werd  aangetoond  dat  het  beginsel  van 

minimale gegevensverwerking (artikel 5.1. c) AVG) werd nageleefd. 

91.  Teneinde  na  te  gaan  of  aan  de  derde  voorwaarde  van  artikel  6.1,  f)  AVG  -  de  zogenaamde 

“afwegingstoets”  tussen  de  belangen  van  de  verwerkingsverantwoordelijke,  enerzijds,  en  de 

fundamentele vrijheden en grondrechten van betrokkene, anderzijds - kan worden voldaan, dient 

overeenkomstig  overweging  47  AVG  rekening  te  worden  gehouden  met  de  redelijke 

verwachtingen van de betrokkene. Er dient meer bepaald te worden geëvalueerd of “betrokkene 

op het tijdstip en in het kader van de verzameling van de persoonsgegevens redelijkerwijs mag 

verwachten dat verwerking met dat doel kan plaatsvinden”10. 

92.  De Geschillenkamer is van oordeel dat bij de verzameling van persoonsgegevens in het kader 

van het afsluiten van een verzekering er niet vanuit kan worden gegaan dat de verzekeringnemer 

zich  er  op  dat  ogenblik  redelijkerwijs  aan  mag  verwachten  dat  zijn  gegevens  zullen  worden 

gebruikt  voor  videobewaking.  Het  doeleinde  videobewaking  houdt  geen  verband  met  het 

afsluiten van een  verzekeringsovereenkomst, zodat de verzekeringnemer zich er ook niet aan 

kan  verwachten  dat 

zijn  persoonsgegevens  verstrekt  naar  aanleiding  van  een 

verzekeringsovereenkomst zullen worden aangewend in het kader van videobewaking. Enkel bij 

het fysiek betreden van de lokalen van de verweerder is er videobewaking en dan volstaat het 

 

 

 

 

 

 

10 Overweging 47 AVG. 

Beslissing ten gronde 57/2021 - 27/36 

 

 

 

 

dat  de  camerawet  wordt  nageleefd,  inclusief  de  verplichting  tot  het  aanbrengen  van  een 

pictogram met informatie om de betrokkene op de hoogte te stellen. 

 

93.  Bijgevolg  besluit  de  Geschillenkamer  dat  de  verweerder  zich  voor  verwerkingen  voor  het 

doeleinde “de opslag van opnamen van videobewaking gedurende de wettelijke periode” niet 

kan beroepen op de rechtsgrond ‘gerechtvaardigd belang’ en er aldus sprake is van een inbreuk 

op artikel 6.1 f) AVG.  

 

94.  Volledigheidshalve voegt de Geschillenkamer toe  dat indien een verwerkingsverantwoordelijke 

gebruik  wenst  te  maken  van  bewakingscamera’s,  deze  dan  zijn  wettelijke  verplichtingen 

voortvloeiend uit de wet van 21 maart 2007 tot regeling van de plaatsing en het gebruik van 

bewakingscamera’s dient na te komen. Zodra een verwerkingsverantwoordelijke gebruik maakt 

van  bewakingscamera’s,  vloeien  uit  voormelde  wet  verplichtingen  voort 

inzake 

gegevensverwerking, zodat de verwerkingsverantwoordelijke zich kan beroepen op artikel 6.1 c) 

AVG.  Dienaangaande  heeft  de  verweerder 

tijdens  de  hoorzitting  verklaard  dat 

in 

overeenstemming met deze wet de nodige pictogrammen zijn aangebracht. 

 

 

c)  Model van belangenafweging 

95.  Voor  elk  van  de  voorgaand  vermelde  doeleinden  argumenteert  de  verweerder  dat  het 

verwerkingsdoeleinde toelaatbaar is doordat de kwantitatieve score berekend door het model 

van belangenafweging dat Y gebruikt, lager is dan 30. De verweerder stelt dat op basis van dat 

model  de  verwerkingsdoeleinden  kunnen  worden  gesteund  op  de  gerechtvaardigde  belangen 

van de verwerkingsverantwoordelijke voor zover deze score niet hoger is dan 30. 

96.  Dienaangaande  moet  de  Geschillenkamer  opmerken  dat  het  door  Y  gehanteerde  model  een 

louter intern instrument vormt dat hooguit als leidraad kan fungeren binnen de onderneming, 

maar  waaruit  geen  juridische  argumenten  kunnen  worden  geput  om  de  toetsing  aan  de 

rechtsgrond van artikel 6.1 f) AVG te doorstaan. Aan de scores berekend op basis van dat model 

kan dus geen juridische waarde worden gehecht. 

  

 

d)  Alle rechtsgronden opgenomen in artikel 6.1 AVG 

97.  De verweerder meent dat de Geschillenkamer in haar beslissing 24/2020 zou hebben gesteld dat 

hij  zich  enkel  kan  beroepen  op  de  toestemming  als  rechtsgrond  (artikel  6.1  a)  AVG)  voor  de 

Beslissing ten gronde 57/2021 - 28/36 

verwerkingsdoeleinden  opgenomen onder punt 4.3. van de oude privacyverklaring en niet op 

de andere rechtsgronden van artikel 6.1 AVG. 

 

98.  De  Geschillenkamer  licht  toe  dat  dienaangaande  in  de  beslissing  24/2020  het  volgende  werd 

vermeld: 

“De Geschillenkamer is bijgevolg van oordeel dat de inbreuk op art. 6.1. AVG is bewezen, 

aangezien de gegevensverwerking voor de doeleinden vermeld in de onderdelen 1, 2, 3 4, 6 en 

7 van punt 4.3. van de privacyverklaring, zonder enig aangetoond gerechtvaardigd belang, 

gebaseerd dient te zijn op de toestemming van de klager bij gebrek aan enige andere mogelijk 

toepasselijke rechtsgrond in art. 6.1. AVG.” 

99.  Hieruit  leidt  de  verweerder,  weliswaar  verkeerdelijk,  af  dat  de  Geschillenkamer  als  enige 

rechtsgrond  voor de daarin bepaalde doeleinden de toestemming vooropstelt. De  verweerder 

gaat evenwel voorbij aan het feit dat de Geschillenkamer tot dat besluit komt, precies omdat de 

verweerder  nalaat  aan  te  tonen  over  enig  gerechtvaardigd  belang  te  beschikken  en  aldus  in 

gebreke blijft om aan te tonen dat de toepasselijke voorwaarden zijn vervuld om zich op deze 

rechtsgrond  in  artikel  6.1  f)  AVG  te  beroepen.  De  Geschillenkamer  stelde  in  haar  beslissing 

immers  uitdrukkelijk  dat  de  verweerder  op  geen  enkele  wijze  aantoonde  waaruit  zijn 

gerechtvaardigd belang dan wel zou bestaan en ook naliet aan te tonen in hoeverre zijn belang 

zwaarder zou doorwegen dan de belangen en grondrechten van de klager, hoewel de verweerder 

daartoe  is  gehouden  op  grond  van  zijn  verantwoordingsplicht  (artikel  5.2  AVG).  De 

Geschillenkamer kon aldus artikel 6.1 f) AVG niet weerhouden als geldige rechtsgrond. Op basis 

van  de  feitelijke  elementen  die  leidden  tot  de  beslissing  24/2020  was  de  enige  resterende 

rechtsgrond de toestemming.  

 

100. De Geschillenkamer benadrukt dat elke verwerkingsverantwoordelijke, waaronder dus ook de 

verweerder, zich kan beroepen op elke mogelijke rechtsgrond van artikel 6.1 AVG, maar dat de 

toepasselijke voorwaarden voor de rechtsgrond waarop men zich beroept, moeten zijn vervuld.  

 

 

 

 

2.  Rechtsgrond voor doorgiften aan derde partijen 

 

101. Vooreerst beweert de verweerder dat een doorgifte aan derden geen verwerkingsdoeleinde op 

zich is, maar wel louter een vorm van verwerking van persoonsgegevens is in de zin van artikel 

4.2  AVG.  De  verweerder  stelt  dat  hij  alleen  belangenafwegingen  opstelt  per 

verwerkingsdoeleinde, doch niet per verwerking. 

 

 

Beslissing ten gronde 57/2021 - 29/36 

102. De Geschillenkamer stelt dat uit artikel 5.1 a) AVG volgt dat persoonsgegevens moeten worden 

verwerkt voor een welbepaald doeleinde en dat die verwerking rechtmatig moet zijn in de zin 

van artikel 6.1 AVG. Het is dus duidelijk dat elke verwerking moet gebeuren binnen het kader 

van  een  welbepaald,  uitdrukkelijk  omschreven  en  gerechtvaardigd  doeleinde  en  dat  die 

verwerking  moet  gebaseerd  zijn  op  een  rechtsgrond  om  als  rechtmatig  te  kunnen  worden 

beschouwd. Het is uiteraard mogelijk om meerdere verwerkingen in de zin van artikel 4.2 AVG 

te  doen  met  het  oog  op  eenzelfde  doeleinde,  maar  dit  neemt  niet  weg  dat  de 

gegevensverwerkingen  voor  een  bepaald  doeleinde  slechts  als  rechtmatig  kunnen  worden 

bestempeld indien daartoe een rechtsgrond bestaat. 

 

103. De Geschillenkamer merkt op dat voor elke doorgifte aan derden moet worden bepaald met het 

oog  op  welk  doeleinde  die  doorgifte  plaatsvindt.  Om  te  kunnen  nagaan  of  de  doorgifte  aan 

derden als rechtmatig kan worden bestempeld, moet aldus worden bepaald voor welk doeleinde 

die doorgifte aan derden plaatsvindt. 

 

104. Zoals de verweerder terecht stelt, is de rechtsgrond voor de doorgifte aan verwerkers (dewelke 

evenwel  geen  derden  zijn  in  de  zin  van  artikel  4,  10)  AVG)  dezelfde  als  voor  de 

gegevensverwerking  door  de  verweerder  zelf.  Het  verwerkingsdoeleinde  blijft  immers 

ongewijzigd,  vermits  de verwerker  de persoonsgegevens  louter verwerkt  ten behoeve van de 

verweerder als verwerkingsverantwoordelijke. 

 

105. Indien de persoonsgegevens worden doorgegeven aan een derde in de zin van artikel 4. 10) 

AVG met het oog op het doeleinde die derde in staat te stellen de betreffende persoonsgegevens 

te verwerken voor eigen doeleinden, dan moet die doorgifte voor dat specifieke doeleinde op 

zichzelf worden beschouwd en is daarvoor een afzonderlijke rechtsgrond nodig. Met het oog op 

transparantie moet de verwerkingsgrondslag voor alle doorgiften in de privacyverklaring worden 

vermeld opdat de verweerder zijn verplichting op grond van art. 13.1 c) AVG zou naleven. Dit is 

evenwel  niet  het  geval,  zodat  de  Geschillenkamer  van  oordeel  is  dat  er  sprake  is  van  een 

inbreuk op art. 13.1. c) AVG juncto artikel 5.1 a) AVG  en artikel 5.2 AVG. 

 

 

3.  Transparantiebeginsel 

 

106. Niettegenstaande  dat  artikel  13.1  d)  AVG  vereist  dat  de  verwerkingsverantwoordelijke  de 

betrokkene informatie verstrekt omtrent zijn gerechtvaardigde belangen, indien de verwerking 

op artikel 6, lid 1, punt f), is gebaseerd, houdt de verweerder vol dat hij ermee kan volstaan 

voor de in punt 4.3 vermelde doeleinden van de privacyverklaring, alsook voor de in 6  van de 

 

Beslissing ten gronde 57/2021 - 30/36 

privacyverklaring vermelde doorgiften die zijn gebaseerd op artikel 6, lid 1, punt f) AVG enkel te 

vermelden dat persoonsgegevens worden verwerkt op basis van het gerechtvaardigd belang van 

de verweerder zonder aan te geven waaruit dat gerechtvaardigd belang dan precies zou bestaan. 

 

107. De  verweerder  stelt  dat  de  belangenafweging  interne  documenten  betreft  die  niet  door  Y 

openbaar  zijn  gemaakt  of  zijn  opgenomen 

in  haar  Privacyverklaring,  gelet  op  de 

bedrijfsgevoelige informatie die ze bevatten. Bovendien gaat het hier om lijvige, veeleer privacy-

technische documenten die typisch niet worden opgenomen in een privacyverklaring. 

 

108. Voor doorgifte aan “de maatschappijen van de groep Y1 Re waartoe Y behoort, voor monitoring 

en  rapportering”  bevestigt  de  verweerder  dat  het  gaat  om  een  doorgifte  aan  een  andere 

verwerkingsverantwoordelijke,  vermeldt  de  verweerder  waaruit  zijn  gerechtvaardigd  belang 

bestaat in zijn conclusie onder het verwerkingsdoeleinde “monitoring en rapportage”, maar laat 

na in de privacyverklaring zijn gerechtvaardigd belang te verduidelijken. 

 

109. Verder  verwijst  de  verweerder  ook  naar  overweging  48  AVG  waarin  is  bepaald  dat 

verwerkingsverantwoordelijken die deel uitmaken van een concern of een groep van instellingen 

die aan een centraal lichaam verbonden zijn, een gerechtvaardigd belang kunnen hebben bij de 

doorzending van persoonsgegevens binnen het concern voor interne administratieve doeleinden, 

waaronder de verwerking van persoonsgegevens van klanten of werknemers. 

 

110. De Geschillenkamer erkent dat overweging 48 van toepassing is op de verweerder, maar dit 

belet niet dat de verweerder daaromtrent transparant dient te zijn in zijn privacyverklaring en 

ook in dergelijk geval de rechtsgrond dient aan te geven en dient duidelijk te maken waaruit zijn 

gerechtvaardigd belang bestaat, hetwelk niet het geval is in de oude privacyverklaring. 

 

111. Voor de doorgifte aan “subcontractanten in de Europese Unie of daarbuiten, verantwoordelijk 

voor  verwerkingsactiviteiten  gedefinieerd  door  Y”  voert  de  verweerder  aan  dat  het  gaat  om 

verwerkers van Y . 

 

112. De  Geschillenkamer  herneemt  dan  ook  de  motivering  dienaangaande  uit  haar  beslissing 

24/2020 om te besluiten tot een inbreuk op artikel 13.1 d) AVG juncto artikel 5.1 a) AVG  

en  artikel  5.2  AVG.  De  privacyverklaring  vermeldt  enkel  dat  voor  de  in  4.3.  vermelde 

doeleinden persoonsgegevens worden verwerkt op basis van het gerechtvaardigd belang van de 

verweerder zonder aan te geven waaruit dat gerechtvaardigd belang dan precies zou bestaan, 

terwijl  art.  13.1.  d)  AVG  wel  degelijk  vereist  dat  de  verwerkingsverantwoordelijke  ertoe  is 

gehouden om de betrokkene informatie te verstrekken omtrent zijn gerechtvaardigde belangen, 

indien de verwerking op artikel 6, lid 1, punt f), is gebaseerd. 

 

 

Beslissing ten gronde 57/2021 - 31/36 

113.  De  Geschillenkamer  verwijst  ook  naar  de  Richtsnoeren  van  het  Europees  Comité  voor  de 

gegevensbescherming  (EDPB) 

inzake 

transparantie  overeenkomstig  Verordening  (EU) 

2016/67911, die benadrukken dat het specifieke belang in kwestie moet worden geïdentificeerd 

ten behoeve van de betrokkene. 

 

114. Ook voor wat betreft punt 6. van de privacyverklaring geeft de verweerder niet aan waaruit zijn 

gerechtvaardigd  belang,  waarop  hij  zich  beroept,  zou  bestaan  om  persoonsgegevens  van  de 

klager te verwerken met als doeleinde de doorgifte aan “De maatschappijen van de Y1 RE groep 

waartoe Y behoort, voor monitoring en rapportering” en “Subcontractanten in de Europese Unie 

of  daarbuiten,  verantwoordelijk  voor  verwerkingsactiviteiten  gedefinieerd  door  Y”.  Nochtans 

vereist  art.  13.1.  d)  AVG  wel  degelijk  dat  de  verwerkingsverantwoordelijke  de  betrokkene 

informatie dient te verstrekken omtrent zijn gerechtvaardigde belangen, indien de verwerking 

op artikel 6, lid 1, punt f), is gebaseerd. De Geschillenkamer verwijst daarbij opnieuw naar de 

Richtsnoeren  inzake  transparantie  overeenkomstig  Verordening  (EU)  2016/679  en  het 

daaromtrent hierboven gestelde.  

 

115. De  Geschillenkamer  stelde 

in  haar  beslissing  24/2020  dat  als  beste  praktijk  de 

verwerkingsverantwoordelijke  ook,  voordat  persoonsgegevens  van  de  betrokkene  worden 

verzameld,  de  betrokkene  informatie  kan  verstrekken  over  de  afweging  die  moet  worden 

gemaakt om artikel 6, lid 1, onder f), als rechtsgrond voor de verwerking te kunnen gebruiken. 

Om informatiemoeheid te voorkomen kan deze informatie worden opgenomen in een gelaagde 

privacyverklaring/ mededeling.12 De aan betrokkenen verstrekte informatie moet duidelijk maken 

dat  deze  betrokkenen  op  verzoek  informatie  over  de  afweging  kunnen  ontvangen.  Dit  is 

essentieel voor een doeltreffende transparantie wanneer betrokkenen twijfels hebben over de 

billijkheid  van  de  gemaakte  afweging  of  een  klacht  willen  indienen  bij  een  toezichthoudende 

autoriteit. 

 

116. Zoals  de  verweerder  aangeeft,  is  hij  niet  bereid  de  voormelde  beste  praktijk  toe  te  passen, 

omdat  het  volgens  hem  interne  privacy-technische  documenten  betreft  met  bedrijfsgevoelige 

informatie.  

 

 

 

11 EDPB, Richtsnoeren van de Groep gegevensbescherming artikel 29 inzake transparantie overeenkomstig Verordening (EU) 
2016/679, goedgekeurd op 29 november 2017, laatstelijk herzien en goedgekeurd op 11 april 2018, blz. 42. 

12 Zie paragraaf 35 van de richtsnoeren bedoeld in voetnoot 6. 

 

Beslissing ten gronde 57/2021 - 32/36 

117. De Geschillenkamer stelt dat zelfs indien de verweerder deze beste praktijk weigert te volgen, 

hij  er  minstens  toe  is  gehouden  om  op  grond  van  artikel  12.1  AVG  de  betrokkene  op  een 

beknopte,  transparante,  begrijpelijke  en  gemakkelijk  toegankelijke  vorm  en  in  duidelijke  en 

eenvoudige taal informatie te verstrekken omtrent zijn gerechtvaardigd belang voor elk van de 

doeleinden waarvoor hij zich op die rechtsgrond beroept. Om hieraan te voldoen, is het geenszins 

vereist dat privacy-technische documenten openbaar zouden worden gemaakt, doch is het wel 

vereist  dat  informatie  omtrent  het  gerechtvaardigd  belang  wordt  verstrekt  in  heldere 

bewoordingen die eenvoudig te begrijpen zijn door een (potentiële) klant van de verweerder 

 

118. De Geschillenkamer stelt vast dat de door artikel 13.1 d) AVG vereiste informatie op generlei 

wijze door de verweerder wordt ter beschikking gesteld, zodat de inbreuk op artikel 13.1 d) 

AVG juncto artikel 5.1 a) AVG  en artikel 5.2 AVG vaststaat.  

 

 

 

4.  Administratieve geldboete 

 

 

119. Het feit dat de verweerder wel degelijk de inbreuken op de artikelen 5.1 a), 5.2, 6.1, 12.1, 13.1 

c)  en d) en 13.2 b)  AVG heeft gepleegd, brengt de Geschillenkamer ertoe de administratieve 

geldboete  te  handhaven.  Deze  sanctie  strekt  er  niet  toe  om  een  gemaakte  overtreding  te 

beëindigen, maar wel met het oog op een krachtige handhaving van de regels van de AVG. Zoals 

duidelijk blijkt uit overweging 148 AVG, stelt de AVG immers voorop dat bij elke ernstige inbreuk 

– dus ook bij een eerste vaststelling van een inbreuk – straffen, met inbegrip van administratieve 

geldboeten, naast of in plaats van passende maatregelen worden opgelegd.13 Hierna toont de 

Geschillenkamer aan dat de inbreuken die de verweerder heeft begaan op de artikelen 5.1 a), 

5.2, 6.1, 12.1, 13.1 c) en d) en 13.2 b) AVG geenszins kleine inbreuken betreffen, noch dat de 

geldboete  onevenredige  last  zou  berokkenen  aan  een  natuurlijk  persoon  zoals  bedoeld  in 

overweging 148 AVG, waarbij in elk van beide gevallen kan worden afgezien van een geldboete. 

Het feit dat het een eerste vaststelling van een door de verweerder  gepleegde inbreuk op de 

 

13 Overweging 148 bepaalt: “Met het oog op een krachtiger handhaving van de regels van deze verordening dienen straffen, 
met inbegrip van administratieve geldboeten, te worden opgelegd voor elke inbreuk op de verordening, naast of in plaats van 
passende maatregelen die door de toezichthoudende autoriteiten ingevolge deze verordening worden opgelegd. Indien het gaat 
om een kleine inbreuk of indien de te verwachten geldboete een onevenredige last zou berokkenen aan een natuurlijk persoon, 
kan in plaats van een geldboete worden gekozen voor een berisping. Er dient evenwel rekening te worden gehouden met de 
aard, de ernst en de duur van de inbreuk, met het opzettelijke karakter van de inbreuk, met schadebeperkende maatregelen, 
met de mate van verantwoordelijkheid, of met eerdere relevante inbreuken, met de wijze waarop de inbreuk ter kennis van de 
toezichthoudende  autoriteit  is  gekomen,  met  de  naleving  van  de  maatregelen  die  werden  genomen  tegen  de 
verwerkingsverantwoordelijke  of  de  verwerker,  met  de  aansluiting  bij  een  gedragscode  en  met  alle  andere  verzwarende  of 
verzachtende factoren. Het opleggen van straffen, met inbegrip van administratieve geldboeten, moet onderworpen zijn aan 
passende procedurele waarborgen overeenkomstig de algemene beginselen van het Unierecht en het Handvest, waaronder een 
doeltreffende voorziening in rechte en een eerlijke rechtsbedeling. [eigen onderlijning] 

Beslissing ten gronde 57/2021 - 33/36 

AVG betreft, doet aldus op generlei wijze afbreuk aan de mogelijkheid voor de Geschillenkamer 

om  een  administratieve  geldboete  op  te  leggen.  De  Geschillenkamer  legt  de  administratieve 

geldboete op in toepassing van artikel 58.2 i) AVG.  

 

120. De  Geschillenkamer  benadrukt  nogmaals  dat  het  instrument  van  administratieve  boete 

geenszins tot doel heeft inbreuken te beëindigen. Daartoe voorzien de AVG en de WOG in een 

aantal corrigerende maatregelen, waaronder de bevelen genoemd in  artikel 100, §1, 8° en 9° 

WOG. Zij benadrukt voorts dat de administratieve geldboete één van de sancties is als voorzien 

in artikel 58.2 AVG en artikel 100 WOG. Noch het EU recht, noch het nationale Belgische recht 

kent een hiërarchie ten aanzien van de op te leggen sancties. Het staat de Geschillenkamer als 

orgaan van een  onafhankelijke autoriteit voor gegevensbescherming  als bedoeld in artikel 51 

AVG  vrij  de  meest  passende  sanctie  te  kiezen.  De  Geschillenkamer  meent  dat,  gelet  op  de 

verantwoordingsplicht  van  de  verwerkingsverantwoordelijke,  het  opleggen  van  een 

administratieve geldboete bij overtreding van de AVG mocht worden verwacht.14  

121. Rekening houdend met artikel 83 AVG en de rechtspraak15 van het Marktenhof, motiveert de 

Geschillenkamer het opleggen van een administratieve sanctie in concreto: 

-  De ernst van de inbreuk: uit onderstaande motivering blijkt de ernst van de inbreuk.  

-  De duur van de inbreuk: de inbreuken worden voor wat betreft dit aspect beoordeeld in 

het licht van de datum waarop de AVG van toepassing is geworden, namelijk op 25 mei 

2018.  De privacyverklaring van de  verweerder  blijkt  ongewijzigd  te zijn gebleven sinds 

het van toepassing worden van de AVG tot op het ogenblik dat, naar aanleiding van de 

klacht, een nieuwe privacyverklaring werd opgesteld. De nieuwe privacyverklaring vormt 

evenwel niet het voorwerp van beoordeling door de Geschillenkamer, zodat zij zich dan 

ook niet uitspreekt over de mate waarin de nieuwe privacyverklaring in overeenstemming 

is met de AVG. 

-  De nodige afschrikwekkende werking om verdere inbreuken te voorkomen. 

 

122. Wat de aard en de ernst van de inbreuk betreft (art. 83.2 a) AVG) benadrukt de Geschillenkamer 

dat de naleving van de beginselen bepaald in art. 5 AVG – in voorliggend geval inzonderheid het 

transparantiebeginsel  met 

inbegrip 

van 

de 

verantwoordingsplicht, 

evenals 

het  

rechtmatigheidsbeginsel  –  essentieel 

is,  omdat  het 

fundamentele  beginselen  van 

gegevensbescherming betreft. De Geschillenkamer beschouwt de inbreuk van de verweerder op 

 

 

 

 

14 Zie over de bevoegdheid van de Geschillenkamer inzake het opleggen van een administratieve geldboete ook beslissing nr 
55/2021 van 26 april 2021, beschikbaar in het Frans op de website van de GBA.   

15 Hof van Beroep Brussel (sectie Marktenhof), Arrest 2020/1471 van 19 februari 2020. 

 

 

 

Beslissing ten gronde 57/2021 - 34/36 

het rechtmatigheidsbeginsel dat wordt gepreciseerd in art. 6 AVG en het transparantiebeginsel 

dat concreet is vastgelegd in de artikelen 12 en 13 AVG, dan ook als een ernstige schending.  

 

123. Een belangrijk element bij het bepalen van het bedrag van de boete is het feit dat de verweerder 

volgende inbreuken zoals gemotiveerd in beslissing 24/2020 niet betwist en ingevolge daarvan 

reeds  inspanningen  heeft  gedaan  om  de  nieuwe  privacyverklaring  op  die  punten  in 

overeenstemming te brengen met de AVG: 

- 

Inbreuk  op  artikel  13.1  c)  AVG  wegens  gebrek  aan  duidelijk  onderscheid  tussen  de 

verwerking van gezondheidsgegevens enerzijds, en de verwerking van de andere ‘gewone’ 

persoonsgegevens  anderzijds  en  dit  zowel  voor  elk  van  de  doeleinden  van  4.3.  van  de 

privacyverklaring, als voor elk van de doorgiften van 6. van de privacyverklaring.  

- 

Inbreuk op artikel 12.1 en 13.2 b) AVG bij gebrek aan vermelding in de privacyverklaring 

van de mogelijkheid voor de betrokkene om zijn recht van bewaar uit te oefenen. 

- 

Inbreuk op artikel 13.1 c) AVG wegens gebrek aan vermelding van de rechtsgrond voor de 

doorgifte  aan  elk  van  de  onderscheiden  categorieën  van  derden  in  punt  6.  van  de 

privacyverklaring. 

124. Hoewel de wijzigingen aangebracht in de nieuwe privacyverklaring een gunstig element vormen 

bij de beoordeling van de administratieve geldboete, benadrukt de Geschillenkamer dat deze er 

niet  toe  strekken  dat  de  vastgestelde  inbreuken  ongedaan  zouden  worden  gemaakt.  De 

inbreuken werden vastgesteld en kunnen  niet retroactief ongedaan worden  gemaakt door de 

verwerkingsverantwoordelijke  die  zijn  gegevensverwerking  alsnog  –  doch  te  laat  –  in 

overeenstemming brengt met de vereisten van de AVG. 

 

 

 

125. Daarnaast worden ook  in de huidige beslissing inbreuken vastgesteld:  

- 

Inbreuk op artikel 6.1 AVG voor wat betreft de doeleinden “het opleiden van personeel” en 

“de opslag van opnamen van videobewaking gedurende de wettelijke periode”.  

- 

- 

Inbreuk op art. 13.1. c) AVG juncto artikel 5.1 a) AVG  en artikel 5.2 AVG. 

Inbreuk op artikel 13.1 d) AVG juncto artikel 5.1 a) AVG  en artikel 5.2 AVG. 

Verder houdt de Geschillenkamer ook rekening met de vaststelling dat de inbreuk op artikel 6.1 

AVG beperkt is tot twee verwerkingsdoeleinden “het opleiden van personeel” en “de opslag van 

opnamen  van  videobewaking  gedurende  de  wettelijke  periode”  en  dus  van  aard  is  om  een 

verlaging  van  het  bedrag  van  de  boete  te  verantwoorden.  Daarnaast  zijn  de  vastgestelde 

inbreuken op het transparantiebeginsel, alsook de verantwoordingsplicht dermate zwaarwegend 

Beslissing ten gronde 57/2021 - 35/36 

dat een substantiële geldboete zich opdringt. Dit geldt des te meer gelet op de grootschaligheid 

van  de  verwerking  van  andere  dan  gezondheidsgegevens  door  de  verweerder  met 

doorslaggevende impact op alle verzekerden die zich via een hospitalisatieverzekering hebben 

aangesloten bij Y, hetwelk een aanzienlijk aantal betrokkenen betreft. Een beslissend element 

hierbij vormt ook het feit dat Y een grote speler is op de verzekeringsmarkt waarvan mag worden 

verwacht dat deze haar privacybeleid terdege en met de nodige nauwgezetheid afstemt op de 

AVG. 

 

126. Aangaande het gebrek aan transparantie, wijst de Geschillenkamer er ook op dat de AVG precies 

heeft voorzien in een overgangsperiode van 2 jaar16 teneinde elke verwerkingsverantwoordelijke 

de nodige tijd te geven zich voor te bereiden en aan te passen aan de vereisten gesteld door de 

AVG. Het tijdens de hoorzitting aangebrachte argument van de verweerder dat  de wijzigingen 

die de AVG heeft doorgevoerd ten opzichte van de eerdere richtlijn 95/46/EG van het Europees 

Parlement en de Raad betreffende de bescherming van natuurlijke personen in verband met de 

verwerking van persoonsgegevens en betreffende het vrije verkeer van die gegevens  aan  de 

basis  liggen  van  het  gebrek  aan  transparantie,  kan  dan  ook  niet  worden  aanvaard.  De 

verweerder stelt dat de artikelen 13 en 14 AVG, juncto artikel 12 AVG, en de precieze wijze van 

interpretatie ervan de moeilijkheid heeft veroorzaakt. De richtsnoeren inzake transparantie van 

de Groep 29 (thans EDPB) waren een hulpinstrument. Ook hier dient de Geschillenkamer vast 

te stellen dat die richtsnoeren reeds dateren van 29 november 2017, zijn herzien en goedgekeurd 

op 11 april  2018 en sindsdien ongewijzigd zijn gebleven. De verweerder beschikte aldus over 

voldoende  tijd  om,  zoals  zijn  verantwoordingsplicht  (artikel  5.2  AVG)  vereist,  zijn 

privacyverklaring af te stemmen op de AVG. 

 

127. Dit brengt de Geschillenkamer ertoe de boete te heroverwegen en terug te brengen tot €30.000. 

 

128. Het  geheel  van  de  hierboven  uiteengezette  elementen  rechtvaardigt  een  doeltreffende, 

evenredige en afschrikkende sanctie als bedoeld in art. 83 AVG, rekening houdend met de daarin 

bepaalde beoordelingscriteria. De Geschillenkamer wijst erop dat de andere criteria van art. 83.2. 

AVG in dit geval niet van aard zijn dat zij leiden tot een andere administratieve geldboete dan 

die welke de Geschillenkamer in het kader van deze beslissing heeft vastgesteld. 

 

 

 

5.  Publicatie van de beslissing 

 

 

16 Artikel 99 AVG 

 

 

Beslissing ten gronde 57/2021 - 36/36 

129. Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer, wordt deze beslissing gepubliceerd op de website van de GBA. Het is evenwel 

niet  nodig  dat  daartoe  de  identificatiegegevens  van  de  partijen  rechtstreeks  worden 

bekendgemaakt. 

 

OM DEZE REDENEN, 

 

beslist  de  Geschillenkamer  van  de  Gegevensbeschermingsautoriteit,  na  beraadslaging,  om  haar 

beslissing 24/2020 van 14 mei 2020 te herzien en de verweerder op grond van art. 100, §1, 13° WOG 

en art. 101 WOG een administratieve geldboete op te leggen van € 30.000,00  ingevolge de inbreuken 

op de artikelen 5.1 a), 5.2, 6.1, 12.1, 13.1 c) en d) en 13.2 b) AVG. 

 

Tegen deze beslissing kan op grond van  artikel 108, §1 WOG, beroep worden aangetekend binnen 

een 

termijn  van  dertig  dagen,  vanaf  de  kennisgeving,  bij  het  Marktenhof,  met  de 

Gegevensbeschermingsautoriteit als verweerder. 

 

 

 

 

 

(Get).Hielke Hijmans 

Voorzitter van de Geschillenkamer 

