 

 

1/16 

Geschillenkamer 

Beslissing ten gronde 118/2022 van 27 juli 2022 

Dossiernummer: DOS-2021-01011 

  Klacht  tegen  een  OCMW  wegens  onrechtmatige  verzameling  van 

Betreft: 
ontoereikende persoonsgegevens 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter, en de heren Dirk Van Der Kelen en Jelle Stassijns; 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

heeft de volgende beslissing genomen inzake: 

De klaagster: 

X,  […],  hierna  “de  klaagster”,  vertegenwoordigd  door  meester  Luc  Coucke, 

optredend  als  bewindvoerder,  gevestigd  te  Cordoeaniersstraat  17  –  8000 

Brugge, hierna “de bewindvoerder”  

De verweerder: 

Openbaar  Centrum  voor  Maatschappelijk  Welzijn  “Y”,  […],  vertegenwoordigd 

door  meester  Wouter  Rubens  en  meester  Willem  Mariën,  optredend  voor 

‘GD&A  Advocaten’,  met  kantoren  te  Antwerpsesteenweg  16-18  –  2800 

Mechelen, hierna  “de verweerder” 

 

 

 Beslissing ten gronde 118/2022 – 2/16 

I.  Feiten en procedure 

1. 

Het  voorwerp  van  de  klacht  betreft  de  onrechtmatige  verzameling  van  ontoereikende 

persoonsgegevens  betreffende  klaagster, 

in  het  kader  van  haar  opname 

in  het 

Woonzorgcentrum “Z” (hierna, ‘het WZC’), gelegen te […]. 

2. 

In  oktober  2020  initieert  […],  directeur  Burger  &  Welzijn,  verbonden  aan  het  OCMW  “Y” 

(hierna, ‘het OCMW’) een procedure tot aanstelling van een voorlopige bewindvoerder voor 

zowel het vermogen als de persoon van X. Bij beschikking van 30 oktober 2020 spreekt de 

vrederechter  van  het  derde  kanton  […]  beschermingsmaatregelen  uit,  overeenkomstig 

artikel 492/1 van het Burgerlijk Wetboek. Meester Luc Coucke wordt als bewindvoerder en 

vertrouwenspersoon  aangesteld  ten  aanzien  van  X.  Sindsdien  treedt  hij  dus  in  deze 

hoedanigheid op in naam en voor rekening van klaagster. 

3.  Op 10 november 2020 vraagt de bewindvoerder aan de Sociale dienst van het OCMW om 

een  stand  van  zake  met  betrekking  tot  de  aanvraag  voor  een  zorgbudget  voor 

zwaarzorgbehoevenden. Diezelfde dag antwoordt het OCMW dat er, ingeval er onvoldoende 

inkomsten  zijn  voor  een  opname  in  een  rusthuis,  een  aanvraag  borgstelling  dient  te 

gebeuren waarbij een overzicht van de inkomsten moet worden verstrekt. Op 11 november 

2020 laat de bewindvoerder aan de hand van rekeninguittreksels weten dat er ten gevolge 

van huurinkomsten en ziekte uitkeringen voldoende geld is om de borg te betalen. 

4.  Op  8  december  2020  dient  de  bewindvoerder  een  aanvraag  in  bij  het  WZC,  waarin  hij 

verzoekt  dat  X  zou  worden  opgenomen  in  het  centrum  en  aangeeft  dat  er  voldoende 

inkomsten  zijn,  waardoor  een  borgstelling  van  het  OCMW  volgens  hem  niet  nodig  is.  De 

sociale dienst van het OCMW laat evenwel het volgende gelden (eigen onderlijning):  

“Indien een persoon definitief wordt opgenomen in [ het woonzorgcentrum […] ] en onder 
bewindvoering staat, dient ons centrum een borgstelling af te leveren. 
Dit is één van de interne regels tussen het woonzorgcentrum en het OCMW. 
 
Is het mogelijk om ons de volgende zaken te bezorgen zodat wij het dossier aan het comité 
kunnen voorleggen? 
 
U dient ons volgende bewijsstukken te bezorgen: 
-  De rekeninguittreksels van alle rekeningen (zicht- en spaarrekeningen) van de laatste 6 

maanden met daarin een vermelding van allé inkomsten 
Een stand van zaken van de financiële reserves (spaargelden, beleggingen,...) 
Bewijs indien betrokkene eigendommen heeft 
Kopie van de identiteitskaart 
Eventuele gegevens van de kinderen 

- 
- 
- 
- 
-  Naam huisarts 
- 

Kennisgeving indien betrokkene in de afgelopen 10 jaar middelen heeft verworven uit 
schenkingen, verkoop van eigendommen,....” 

Tevens  verzoekt  het  OCMW  om  verduidelijking  over  wat  er  bedoeld  wordt  met  de 

inkomsten uit huur uit het onroerend goed en de kosten die hiermee gepaard gaan; hoeveel 

eigendommen klaagster  bezit, en  hoeveel huurinkomsten deze eigendommen genereren. 

De opgevraagde bewijsstukken dienen voor 14 december 2020 bezorgd te worden. 

 Beslissing ten gronde 118/2022 – 3/16 

5.  Op  de  vraag  van  de  bewindvoerder  of  een  borgstelling  vereist  is  indien  er  voldoende 

financiële middelen zijn, gelet op het reeds gevoegde overzicht van inkomsten, antwoordt 

de  verweerder  op  8  december  2020  wederom  dat  er  bij  bewindvoering  een  borgstelling 

nodig is, “ongeacht [of] er voldoende of onvoldoende middelen zijn”1. 

6.  Op 15 december 2020  wordt  de bewindvoerder  per  brief  uitgenodigd op een  hoorzitting 

aangaande  de  opname  van  de  klaagster.  Het  OCMW  deelt  hem  tevens  mee  dat  er  geen 

sociaal onderzoek kon worden uitgevoerd binnen de termijn van 30 dagen, aangezien het 

OCMW  de  ontbrekende  stukken  niet  mocht  ontvangen  binnen  voormelde  termijn. 

Dientengevolge wordt het dossier verdaagd naar het Bijzonder comité van de sociale dienst 

van  het  OCMW  “Y”  (hierna,  ‘het  Bijzonder  comité’)  van  11  januari  2021.  Tot  slot  wordt  de 

bewindvoerder  in  kennis  gesteld  dat  het  Bijzonder  comité  de  vereiste  borgstelling  zal 

weigeren indien de ontbrekende stukken tegen die datum niet worden overgemaakt aan het 

OCMW. 

7.  Op  15  december  2020  wordt  er  door  de  Autonome  vereniging  […]  een  verblijfsattest 

afgeleverd, volgens hetwelk de klaagster diezelfde dag werd opgenomen in het WZC2. 

8.  Op  16  december  2020  bezorgt  de  bewindvoerder  een  overzicht  en  historiek  van  vier 

bankrekeningen  op  naam  van  klaagster,  het  huurcontract  voor  levenslange  huur,  een 

aanslagbiljet, en het bewijs van eigendom van een onroerend goed. Hij verzoekt eveneens 

de uitoefening van het recht van inzage overeenkomstig artikel 15 AVG3. 

9.  Op  18  december  2020  vraagt  het  OCMW  om  aanvullende  informatie  over  de  financiële 

situatie van klaagster, waarop de bewindvoerder op 20 december 2020 antwoordt met de 

laatste fiscale aanslag van klaagster in bijlage en wederom aangeeft als bewindvoerder het 

recht van inzage te willen uitoefenen in naam van klaagster. 

10.  Op 24 december 2020 wordt de bewindvoerder in kennis gesteld dat het Bijzonder comité 

van 21 december 2020 besloten heeft om het dossier van klaagster te verdagen naar het 

Bijzonder  comité  van  11  januari  2021,  tijdens  dewelke  de  bijkomende  stukken  die  de 

bewindvoerder op 16 december 2020 bezorgde verder bekeken zullen worden, omdat het 

sociaal onderzoek niet tijdig kon gebeuren.  

11.  Op 5 januari 2021 laat de bewindvoerder per e-mail aan […] weten dat hij niet instemt met de 

beslissing  genomen  door  het  Bijzonder  comité.  Hij  houdt  met  name  voor  dat  het  intern 

reglement tussen het OCMW en het WZC hem niet tegenstelbaar is, dat de vraag om de 

rekeninguittreksels  van  de  laatste  zes  maanden  van  alle  rekeningen  mee  te  delen 

disproportioneel is, en dat er bovendien geen enkele reden is om verregaande informatie op 

 

1 Stuk 6 gevoegd door de verweerder bij de conclusies van antwoord. 
2 Stuk 1 gevoegd door de klager. 
3 Stuk 8 gevoegd door de verweerder bij de conclusies van antwoord. 

 Beslissing ten gronde 118/2022 – 4/16 

te vragen indien een borgstelling gevraagd wordt bij een bank naar keuze. Tot slot vraagt de 

bewindvoerder  om  hem  mede  te  delen  wat  de  toepasselijke  rechtsgrond  is  voor  het 

opvragen van informatie betreffende klaagster, alsmede de noodzakelijkheid en relevantie 

van deze informatie toe te lichten gelet op het beginsel van minimale gegevensverwerking. 

12.  Op 11 januari 2021 laat het Bijzonder comité gelden dat het OCMW de financiële situatie van 

klaagster  heeft  onderzocht  “naar  aanleiding  van  de  aanvraag  voor  een  borgstelling  op 

8/12/2020”  door  de  bewindvoerder,  in  het  kader  van  de  opname  van  klaagster  in  het 

WZC “Z”. Het Bijzonder comité houdt voor dat een belangrijk onderdeel van het maandelijks 

inkomen  van  klaagster  uit  huurinkomsten  bestaat,  “wat  een  onzekere  factor 

is”. 

Daarenboven werpt het Bijzonder Comité op dat een voorlopige bewindvoering ophoudt bij 

overlijden,  en  de  laatste  verblijfsfacturen  alsook  een  eventuele  begrafenisfactuur  op  dat 

moment nog onbetaald zijn. Bijgevolg beslist het Bijzonder comité om over te gaan tot een 

“passieve borgstelling ism de voorlopige bewindvoering”, waarbij een opname in het WZC 

slechts mogelijk is op voorwaarde dat de bewindvoerder een borg blokkeert van 5.000 EUR 

bij  een  bank  naar  keuze,  de  officiële  bankdocumenten  hiervan  bezorgd  worden  aan  het 

OCMW,  en  de  factuur  van  het  WZC  maandelijks  betaald  wordt  met  de  inkomsten  en 

spaargelden van klaagster.  

13.  Op  14  januari  2021  ontvangt  de  bewindvoerder  een  e-mail  van  de  functionaris  voor 

gegevensbescherming  (FG)  van  de  gemeente  […].  Deze  houdt  voor  dat  een  woon-  en 

zorgcentrum  een  borgstelling  mag  vragen  aan  het  OCMW  in  het  kader  van  een  opname, 

indien  er  kans  bestaat  dat  de  facturen  niet  betaald  zouden  worden  en  zelfs  indien  er 

maandelijks  voldoende  middelen  zijn  om  de  opnamefacturen  te  betalen.  Aangezien  een 

bewindvoerder  werd  aangesteld,  bestaat  namelijk  het  risico  dat  deze  zijn  mandaat  niet 

verlengt na overlijden van de aanvrager, waardoor  alle betalingen gestaakt worden en de 

mogelijkheid bestaat van een onbeheerde nalatenschap. Gelet op de kosten en de tijd die 

gepaard gaan met de aanstelling van een curator, wenst het WZC zich hiertegen in te dekken 

door een borgstelling te vereisen. Voorts stelt de FG dat het OCMW verplicht is een sociaal-

financieel  onderzoek  te  voeren  vermits  er  voor  de  opname  in  het  WZC  een  borgstelling 

gevraagd  wordt.  De  FG  laat  tevens  gelden  dat  het  verlenen  van  een  borgstelling  en  het 

tussenkomen in facturen van woon- en zorgcentra essentiële onderdelen zijn van de taak 

die het OCMW te vervullen heeft. De kernopdracht van het OCMW, zoals vervat in artikelen 1 

en 60 van de OCMW-wet, houdt immers in dat het OCMW moet nagaan of een eventuele 

tussenkomst gegrond is, onder meer door het opvragen van rekeninguittreksels, teneinde 

waakzaam te zijn over de besteding van gemeenschapsmiddelen. Kortom, de FG houdt voor 

dat  de  verwerking  van  persoonsgegevens  van  klaagster  door  het  OCMW  gegrond  is  op 

artikel 6.1.c AVG. 

 Beslissing ten gronde 118/2022 – 5/16 

14.  Op 27 januari 2021 ondertekenen het OCMW en de bewindvoerder een overeenkomst tot 

het blokkeren van gelden bij de bank […]. 

15.  Op  18  februari  2021  dient  de  bewindvoerder  namens  klaagster  een  klacht  in  bij  de 

Gegevensbeschermingsautoriteit tegen de handelswijze van het OCMW “Y” en het WZC “Z”, 

en  deelt  hij  de  contactgegevens  mee  van  het  gemeentebestuur  en  de  functionaris  voor 

gegevensbescherming van de gemeente […]. Diezelfde dag vraagt de Eerstelijnsdienst van 

de GBA om verduidelijking omtrent de entiteit tegen dewelke de klacht is gericht.  

16.  Op 23 april 2021 bevestigt de bewindvoerder dat de klacht gericht is tegen het OCMW “Y”. 

Diezelfde dag wordt de klacht door de Eerstelijnsdienst ontvankelijk verklaard op grond van 

de artikelen 58 en 60 WOG, en wordt de klacht op grond van art. 62, § 1 WOG overgemaakt 

aan de Geschillenkamer. 

17.  Op 12 juli 2021 beslist de Geschillenkamer op grond van art. 95, § 1, 1° en art. 98 WOG dat 

het dossier  gereed is voor  behandeling  ten gronde,  en  worden de betrokken partijen per 

aangetekende zending in kennis gesteld van de bepalingen zoals vermeld in artikel 95, § 2, 

alsook  van  deze  in  art.  98  WOG.  Tevens  worden  zij  op  grond  van  art.  99  WOG  in  kennis 

gesteld  van  de  termijnen  om  hun  verweermiddelen  in  te  dienen.  De  uiterste  datum  voor 

ontvangst van de conclusie van antwoord van de verweerder werd daarbij vastgelegd op 6 

september 2021, deze voor de conclusie van repliek van de klaagster op 27 september 2021 

en deze voor de conclusie van repliek van de verweerder op 18 oktober 2021. 

18.  Op  12  juli  2021  vraagt  de  verweerder  een  kopie  van  het  dossier  (art.  95,  § 2,  3°  WOG), 

dewelke hem dezelfde dag wordt overgemaakt. 

I.1. Conclusie van antwoord van de verweerder 

19.  Op 6 september 2021 ontvangt de Geschillenkamer de conclusie van antwoord vanwege de 

verweerder,  die  de  Geschillenkamer  verzoekt  om  de  klacht  van  de  bewindvoerder  af  te 

wijzen.  

20.  Allereerst  verklaart  de  verweerder  dat  het  WZC  beheerd  wordt  door  de  Autonome 

vereniging  […],  en  dus  geen  woonzorgcentrum  is  in  het  beheer  van  het  OCMW.  De 

verweerder laat eveneens gelden dat het verlangen van een borgstelling voorafgaand aan 

een  opname  zowel  blijkt  uit  het  interne-/huishoudelijke  reglement  van  het  WZC  als  de 

opnameovereenkomst die aan de klaagster door het WZC is voorgelegd. Onder de afdeling 

opnemingsvoorwaarden  van  de  interne  afsprakennota,  wordt  namelijk  het  onderstaande 

bepaald: 

“De  personen  die  een  aanvraag  tot  opname  indienen,  moeten  aan  de  volgende  vereisten 

voldoen: 

-  De leeftijd van 65 jaar bereikt hebben. Dit kan besproken worden. 

 Beslissing ten gronde 118/2022 – 6/16 

- 

Een medisch of verpleegkundig verslag omtrent hun algemene toestand bezorgen. 

-  Het afsluiten van een borgstellingsregeling voor de betaling van het verblijf in het 
WZC. Dit kan via een onderhandse borgstellingsovereenkomst of via een OCMW-
borgstelling. 

Elke aanvraag tot opneming wordt individueel onderzocht en behandeld door de sociale dienst 
van het WZC. Dit gebeurt via een persoonlijk gesprek met de sociale dienst.” 

21.  De opnameovereenkomst tussen het WZC en toekomstige bewoners voorziet eveneens in 

het volgende (eigen onderlijning): 

“Artikel 16 

Er wordt een waarborg gevraagd van 30 keer de dagprijs. Vóór de opnamedatum dient dit via 

een overschrijving op het rekeningnummer […] van Autonome vereniging […] gestort worden. De 
waarborg wordt door het WZC op een gepersonaliseerde en een geblokkeerde rekening gestort 
en wordt enkel maar gebruikt om eventuele schadevergoedingen voor opzettelijk veroorzaakte 

schade te betalen of wanneer de bepalingen in de overeenkomst niet nageleefd worden. […] 

Artikel 17 

Borgstelling: 

  De bewoner verklaart hierbij over voldoende middelen en vermogen te beschikken om 
maandelijks  de  vastgestelde  dagprijs  voor  het  verblijf,  de  verzorging  en  eventuele 

supplementen te vergoeden aan WZC “Z”.  

Daarnaast wordt een afzonderlijke borgstellingsovereenkomst gesloten waarbij partijen 

overeenkomen dat wanneer de schuldenaar/bewoner zijn verbintenissen voortspruitend 
uit de voorliggende opnameovereenkomst niet zou naleven, de borg, wat deze laatste 
uitdrukkelijk aanvaardt, hiertoe eenzijdig, hoofdelijk en ondeelbaar gehouden zal zijn. 

  De bewoner verklaart hierbij niet over voldoende middelen en vermogen te beschikken 
om  maandelijks  de  vastgestelde  dagprijs  voor  het  verblijf,  de  verzorging en  eventuele 

supplementen  te  vergoeden  WZC  “Z”  en  dat  een  borgstelling  van  het  OCMW  “Y” 
verkregen is.” 

22.  De  verweerder  benadrukt  dat  hij  geenszins 

instaat  voor 

(de 

inhoud  van)  deze 

beleidsdocumenten, en werpt op dat het aandringen van het WZC op een borgstelling door 

het  OCMW  voortvloeit  uit  enkele  negatieve  ervaringen  uit  het  verleden  met 

bewindvoerders.  De verweerder stelt dat de bewindvoerder een aanvraag tot borgstelling 

indiende  bij  het  OCMW,  dat  op  zijn  beurt  gehouden  was  om  hieromtrent  een  sociaal-

financieel onderzoek te voeren.  

23.  Verder verklaart de verweerder dat het voor hem niet duidelijk was of het overmaken van 

rekeninguittreksels vanwege de bewindvoerder, alsmede de mededeling dat ( i ) hieruit een 

totaalinkomen van €2.003,30 blijkt, ( ii ) er gelden voorhanden zijn om de borg te betalen en 

 Beslissing ten gronde 118/2022 – 7/16 

( iii )  er  geen  financiële  problemen  verwacht  worden,  als  een  formele  aanvraag  voor  een 

borgstelling kon worden aangezien.  

24.  Ook benadrukt de verweerder dat, niettegenstaande het uitgebreid antwoord van de FG van 

[…]  d.d. 14  januari 2021 alsook  het  feit dat de  noodzakelijke borgstelling uiteindelijk  werd 

afgeleverd aan klaagster en zij op heden is opgenomen in het WZC “Z”, de bewindvoerder 

zonder voorafgaande reactie richting de verweerder een klacht indiende bij de GBA. 

25.  De  verweerder  stelt  dat  de  klacht  erg  summier  is  en  op  geen  enkel  ogenblik  inzichtelijk 

maakt  om  welke  redenen  ongenoegen  kon  genomen  worden  met  het  antwoord  d.d.  14 

januari  2021  van  de  FG  van  […],  met  als  gevolg  dat  de  rechten  van  verdediging  van  de 

verweerder ernstig in gedrang worden gebracht.  

26.  Daarnevens houdt de verweerder voor dat hij nooit uit eigen beweging de bewindvoerder 

heeft verzocht om bepaalde stukken en aanvullende informatie over de sociale en financiële 

toestand  van  klaagster  te  verstrekken  met  oog  op  haar  opnamen  in  het  WZC.  In  het 

bijzonder  stelt  de  verweerder  dat  de  bewindvoerder  zich  vrijwillig  heeft  gewend  tot  de 

verweerder omdat het WZC een (OCMW-)borgstelling vereist als conditio sine qua non voor 

een opname van de klaagster. Gelet op het feit dat de bewindvoerder namens de klaagster 

een aanvraag tot borgstelling heeft ingediend bij het OCMW, was dat laatste dus gerechtigd 

om een onderzoek te voeren met betrekking tot de sociale en financiële toestand van de 

klaagster. 

27.  De  verweerder  houdt  eveneens  voor,  verwijzend  naar  artikel  60,  § 1  van  de  OCMW-wet4 

alsmede de rechtspraak  van het Grondwettelijk Hof5, dat het OCMW middels een sociaal 

onderzoek  dient  na  te  gaan  of  de  behoefte  aan  dienstverlening  (in  casu,  de  gevraagde 

borgstelling)    bestaat  en  welke  de  omvang  ervan  is,  waarbij  dit  onderzoek  het  OCMW  er 

desgevallend toe moet kunnen brengen de verzochte dienstverlening te weigeren wanneer 

de aanvrager niet beantwoordt aan de voorwaarden om ze te genieten.  

28.  Betreffende  de  aard  en  omvang  van  de  opgevraagde  persoonsgegevens, 

laat  de 

verweerder  gelden  dat  de  verplichting  voor  klaagster  om  “elke  nuttige  inlichting  nopens 

haar toestand” te verstrekken aan het OCMW ook slaat op haar financiële achtergrond.   

29.  Samenvattend  stelt  de  verweerder  dat  de  verwerking  van  de  opgevraagde 

persoonsgegevens over klaagster wel degelijk noodzakelijk is om te kunnen voldoen aan zijn 

uit artikel 60 van de OCMW-wet voortvloeiende wettelijke verplichtingen.  

 

4  Artikel  60  van  de  Organieke  wet  van  8  juli  1976  betreffende  de  openbare  centra  voor  maatschappelijk  welzijn,  B.S.,  5 
augustus 1976: “§ 1. De tussenkomst van het centrum is, zo nodig, voorafgegaan van een sociaal onderzoek dat besluit met 
een nauwkeurige diagnose nopens het bestaan en de omvang van de behoefte aan dienstverlening en de meest passende 
middelen voorstelt om daarin te voorzien. De betrokkene is ertoe gehouden elke nuttige inlichting nopens zijn toestand te 
geven, alsmede het centrum op de hoogte te brengen van elk nieuw gegeven dat een weerslag kan hebben op de hulp die 
hem wordt verleend […].” (eigen onderlijning). 
5 GwH 1 oktober 2015, nr. 131/2015; GwH 1 oktober 2015, nr. 133/2015; GwH 18 mei 2017, nr. 61/2017. 

 Beslissing ten gronde 118/2022 – 8/16 

30.  Tenslotte stelt de verweerder ten aanzien van de overige beginselen van artikel 5 AVG dat 

de  door  de  bewindvoerder  aangeklaagde  gegevensverwerkingen  gerechtvaardigd  zijn, 

vermits  deze  telkens  noodzakelijk  waren  om  het  vooropgestelde  doeleinde  te  bereiken, 

nooit verder gingen dan wat noodzakelijk of proportioneel was, en bovendien in de lijn der 

redelijke (privacy-)verwachtingen lagen. 

I.2.  Conclusie van repliek van de bewindvoerder, namens de klaagster 

31.  Op  26  september  2021  ontvangt  de  Geschillenkamer  de  conclusie  van  repliek  van  de 

bewindvoerder van de klaagster.  

32.  De bewindvoerder houdt allereerst voor dat het OCMW, niettegenstaande er volgens hem 

werd aangetoond dat de klaagster eigenares was van een onroerend goed en het overzicht 

van de rekeningen werden meegedeeld, bleef aandringen op voorlegging van onder meer 

de  gegevens  van  de  kinderen,  de  naam  van  de  huisarts,  evenals  kennisgeving  van  alle 

middelen  die  in  de  afgelopen  10  jaar  werden  aangeworven  uit  schenkingen,  verkoop  van 

eigendommen en andere.  

33.  Voorts  weerlegt  de  bewindvoerder  dat  hij  zich  vrijwillig  zou  hebben  aangeboden  bij  het 

OCMW om een borgstelling aan te vragen, aangezien het WZC een borgstelling vereist in 

samenwerking met het OCMW en de beslissing van dat laatste bovendien uitdrukkelijk stelt 

dat  het  OCMW  een  borgstelling  dient  af  te  leveren  indien  een  persoon  definitief  wordt 

opgenomen  in  het  WZC  “Z”  en  onder  bewindvoering  staat,  ten  gevolge  van  één  van  de 

interne regels tussen het WZC en het OCMW “Y”.  Kortom, de bewindvoerder stelt dat er 

helemaal geen tussenkomst van het OCMW nodig was, en evenmin een sociaal en financieel 

onderzoek,  vermits  het  OCMW  reeds  op  de  hoogte  was  dat  er  voldoende  financiële 

middelen waren en het OCMW aldus geen steun diende te verlenen.  

34.  De bewindvoerder betwist eveneens het argument van de verweerder dat een borgstelling 

noodzakelijk is omdat de klaagster onder bewindvoering staat. Het is volgens hem vooreerst 

niet juist dat betalingen gestaakt worden bij overlijden, vermits de kosten van laatste ziekte 

en verblijf door de banken betaald worden, ongeacht of de overledene onder bewind stond 

of niet. Verder verwijst de bewindvoerder naar de specifieke borgstelling van 5.000 EUR 

gesloten  tussen  het  OCMW  en  de  klaagster,  alsook  naar  het  feit  dat  artikel  499/19  BW 

uitdrukkelijk voorziet in de mogelijkheid voor elke belanghebbende om na het overlijden van 

de  beschermde  persoon  een  verzoek  te  richten  aan  de  vrederechter  teneinde  de 

bewindvoerder te machtigen om diens opdracht tot uiterlijk 6 maanden na het overlijden uit 

te oefenen. Dienovereenkomstig laat de bewindvoerder gelden dat het onderscheid  door 

het  OCMW  tussen  een  persoon  die  onder  bewind  staat  of  niet  geenszins  te 

verrechtvaardigen is. De OCMW-wet voorziet  nergens in de voorwaarde dat de klaagster 

een borgstelling moet bekomen om te kunnen worden opgenomen in een WZC, noch dat er 

 Beslissing ten gronde 118/2022 – 9/16 

sociaal  en  financieel  onderzoek  vereist  is  indien  er  voldoende  financiële  middelen 

voorhanden zijn. Integendeel zelfs, de OCMW-wet bepaalt uitdrukkelijk dat de tussenkomst 

van het OCMW “zo nodig” voorafgegaan is van een sociaal onderzoek nopens het bestaan 

en de omvang  van de behoefte  aan dienstverlening  en de meest passende  middelen om 

daarin te voorzien. 

35.  Afsluitend volhardt de bewindvoerder dat het OCMW aan onterechte informatievergaring 

en verwerking doet, door het eisen van de borgstelling en door het sociaal onderzoek waarbij 

zelfs naar de gegevens van de kinderen, de naam van de huisarts en de middelen gedurende 

de laatste 10 jaar gevraagd wordt. 

I.3.  Conclusie van dupliek van de verweerder 

36.  Op  18  oktober  2021  ontvangt  de  Geschillenkamer  de  conclusie  van  repliek  van  de 

verweerder,  waarin  wordt  gesteld  dat  het  de  verweerder  niet  toekomt  om  de  concrete 

aanleiding  tot  de  vraag  van  de  bewindvoerder  om  een  (OCMW-)borgstelling  te  willen 

afleveren, zoals geëist door het WZC, te beoordelen. De verweerder benadrukt eveneens 

dat de kritiek of een borgstelling in casu al dan niet nodig was buiten de draagwijdte van de 

procedure voor de Geschillenkamer valt, vermits het niet de verweerder is die hierover kan 

beslissen,  doch  uitsluitend  het  WZC,  zodat  de  bewindvoerder  de  klacht  heeft  ingediend 

tegen de verkeerde rechtspersoon.   

37.  De  verweerder  houdt  daarnevens  voor  dat  het  OCMW  noodzakelijkerwijs  diende  te 

beschikken over alle gevraagde informatie en stukken teneinde het bestaan en de mate van 

behoeftigheid vast te stellen in hoofde van de klaagster. Op basis van de beperkte gegevens 

die  de  bewindvoerder  reeds  had  medegedeeld,  met  name  “enkele  (geselecteerde) 

verrichtingen in voordeel [van de klaagster]”, kon geen voldoende inzicht verworven worden 

in haar werkelijke bestaansmiddelen — aldus de verweerder.  

38.  Volgens de verweerder staat dus vast dat er door de bewindvoerder namens de klaagster 

een aanvraag tot borgstelling werd ingediend bij het OCMW. Bovendien stelt de verweerder 

vast  dat  de  specifieke  borg  van  5.000  EUR  pas  werd  gesteld  na  of  in  uitvoering  van  de 

beslissing van het Bijzonder Comité voor de Sociale Dienst om de borgstelling te verlenen 

aan de klaagster, en dus na het voeren van het sociaal (financieel) onderzoek. De verweerder 

werpt vervolgens op dat de omstandigheid dat de klaagster de vereiste som kon blokkeren 

op  een  rekening,  weinig  of  niets  zegt  over  haar  financiële  situatie,  die  derhalve  moest 

worden onderzocht door het OCMW. 

39.  Men dient volgens de verweerder ook rekening te houden met de algemene beginselen van 

behoorlijk  bestuur,  die  de  verweerder  verplichten  tot  het  voeren  van  een  zorgvuldig  en 

volledig sociaal-financieel onderzoek, hetgeen noodzakelijkerwijs een onderzoek impliceert 

naar álle bestaansmiddelen van de klaagster. 

 Beslissing ten gronde 118/2022 – 10/16 

40.  Bovendien  kan,  aldus  de  verweerder,  de  verwerking  van  de  persoonsgegevens  van  de 

klaagster ook minstens onrechtstreeks als noodzakelijk worden geacht voor de uitvoering 

van de opnameovereenkomst tussen het WZC en de klaagster, vertegenwoordigd door haar 

bewindvoerder. 

41.  Tot slot  verzoekt de verweerder om gehoord te  worden, gelet op enkele  bijzonderheden 

waardoor het dossier wordt gekenmerkt. 

I.4.  Hoorzitting d.d. 8 juni 2022 

42.  Op  2  mei  2022  worden  de  partijen  ervan  in  kennis  gesteld  dat  een  hoorzitting  zal 

plaatsvinden.  

43.  Op 8 juni 2022 worden de partijen gehoord door de Geschillenkamer.  

44.  Op 15 juni 2022 wordt het proces-verbaal van de hoorzitting aan de partijen voorgelegd. 

45.  Op 22 juni 2022 ontvangt de Geschillenkamer vanwege de partijen enkele opmerkingen met 

betrekking tot het proces-verbaal, dewelke zij beslist mee op te nemen in haar beraad. 

II.  Motivering 

II.1.  Bevoegdheid van de Geschillenkamer  

46.  Allereerst  herinnert  de  Geschillenkamer  eraan  dat  zij  bevoegd  is  ten  aanzien  van  de 

verwerkingen van persoonsgegevens door lokale overheden gevestigd in Vlaanderen, zoals 

de  verweerder,  die  tevens  als  een  Vlaamse  bestuursinstantie  moet  worden  beschouwd 

zoals bedoeld in artikel 2, 10° van het e-govdecreet6.  

47. 

In haar advies nr. 61.267/2/AV van 27 juni 2017, dat werd uitgevaardigd naar aanleiding van 

het voorontwerp dat tot de WOG heeft geleid, ging de afdeling Wetgeving van de Raad van 

State  uitvoerig 

in  op  de  bevoegdheidsverdelende  regels 

inzake  het  toezicht  op 

gegevensbescherming7.  De  Raad  van  State  stelde  in  het  voormeld  voorontwerp  dat  de 

federale  overheid  een  toezichthoudende  autoriteit  kan  oprichten  met  “een  algemene 

bevoegdheid […] over alle verwerkingen van persoonsgegevens, ook die welke plaatsvinden 

in aangelegenheden waarvoor de gemeenschappen en  de gewesten bevoegd zijn”8. “Een 

dergelijke  regeling  doet  geen  afbreuk  aan  de  bevoegdheid  van  de  gemeenschappen  en 

gewesten, 

[…]”,  aldus  de  Raad  van  State9.  Bijgevolg  kunnen  de  deelstatelijke 

toezichthoudende  autoriteiten  volgens  de  Raad  van  State  enkel  worden  gemachtigd  om 

 

6 Zie ook: https://overheid.vlaanderen.be/digitale-overheid/is-uw-organisatie-een-vlaamse-bestuursinstantie.  
7  Adv.RvS  nr.  61.267/2  van  27  juni  2017  over  het  voorontwerp  van  wet  ‘tot  hervorming  van  de  Commissie  voor  de 
bescherming van persoonlijke levenssfeer’, pp. 28-45. 
8 Ibid., p. 12, para. 5. 
9 Ibid., p. 12, para. 6. 

 Beslissing ten gronde 118/2022 – 11/16 

toezicht  te  houden  op  de  specifieke  regels  die  de  zij  hebben  uitgevaardigd  voor 

gegevensverwerkingen in het kader van activiteiten die onder hun bevoegdheid vallen, en 

dit uiteraard slechts in zoverre de AVG de lidstaten nog toestaat om specifieke bepalingen 

vast te stellen en geen afbreuk wordt gedaan aan de bepalingen van de WOG. 

48.  Kortom, de GBA is, als federale toezichthoudende autoriteit, overeenkomstig artikel 4 WOG 

de  bevoegde  instantie  om  toe  te  zien  op  de  algemene  regels,  waaronder  de  dwingende 

bepalingen  van  de  AVG  die  geen  verdere  nationale  uitvoering  behoeven10.  Dit  is  ook  het 

geval  indien  de  gegevensverwerking  betrekking  heeft  op  een  materie  die  onder  de 

bevoegdheid  van  de  gemeenschappen  of  de  gewesten  valt  en/of 

indien  de 

verwerkingsverantwoordelijke een overheidsinstantie is die onder de gemeenschappen of 

de gewesten ressorteert, zelfs al heeft de deelstaat zelf een toezichthoudende autoriteit in 

de  zin  van  de  AVG  opgericht.  Uit  bovenstaande  volgt  dat  de  Vlaamse  besturen  zijn 

onderworpen aan de rechtstreekse toepasselijke bepalingen van de AVG alsook dat de GBA 

in  casu  bevoegd  is  om  op  te  treden.  De  Geschillenkamer  heeft  deze  bevoegdheid  ook  in 

eerdere beslissingen bevestigd, op basis van een meer uitvoerige motivering.11  

II.2.  Verantwoordelijkheid van de verweerder voor de kwestieuze verwerking  

49.  De Geschillenkamer begrijpt uit de verweermiddelen van het OCMW “Y” dat de klacht zou 

gericht zijn tegen de verkeerde verwerkingsverantwoordelijke, in die zin dat de verwerking 

van de persoonsgegevens van de klaagster door de verweerder het gevolg zou zijn van een 

verzoek hiertoe door het WZC “Z”. De verweerder werpt tevens op dat de bewindvoerder 

zich zelf, vrijwillig heeft gericht tot de verweerder met oog op de borgstelling.  

50.  De Geschillenkamer besluit evenwel dat het standpunt van de verweerder niet kan worden 

gevolgd, om de hiernavolgende redenen.  

51.  Allereerst staat vast dat de opnameovereenkomst tussen (toekomstige) bewoners en het 

WZC  uitdrukkelijk  voorziet  in  het  vereiste  om,  ingeval  een  bewoner  over  onvoldoende 

middelen zou beschikken, een borgstelling te verkrijgen van het OCMW  “Y” (verweerder). 

Daarnaast  benadrukte  de  functionaris  voor  gegevensbescherming  van  de  verweerder  in 

diens e-mail d.d. 14 januari 2021 naar de bewindvoerder dat een woon- en zorgcentrum een 

borgstelling  mag  vragen  aan  het  OCMW  in  het  kader  van  een  opname,  “zelfs  indien  er 

maandelijks voldoende middelen zijn om de opnamefacturen te betalen” en zeker als er een 

 

10  Zie  ook  bv.  Adv.RvS,  nr.  66.033/1/AV  van  3  juni  2019  over  een  ontwerp  van  besluit  van  de  Vlaamse  Regering  van  10 
december 2010 ‘tot uitvoering van het decreet betreffende de private arbeidsbemiddeling, wat betreft de invoering van een 
registratieverplichting voor sportmakelaars’, p. 5, para. 5.3; Adv.RvS., nr. 66.277/1 van 2 juli 2019 over een ontwerp van besluit 
van  de  Vlaamse  Regering  ‘houdende  de  nadere  regels  voor  de  verwerking,  de  bewaring  en  de  bewijskracht  van  de 
elektronische gegevens betreffende de toelagen in het kader van het gezinsbeleid’, p. 7, para. 5.3.   
11 Zie onder meer Beslissing ten gronde 31/2022 van 4 maart 2022, punten 25-43. 

 Beslissing ten gronde 118/2022 – 12/16 

bewindvoerder bij betrokken is, alsmede dat het OCMW verplicht is een sociaal-financieel 

onderzoek te doen van zodra een borgstelling wordt gevraagd voor de opname in het WZC.  

52.  Op basis van voormelde elementen acht de Geschillenkamer het in casu afdoende bewezen 

dat  er  door  het  WZC  geen  andere  keuze  werd  geboden  aan  de  bewindvoerder  van  de 

klaagster dan het aanvragen van een borgstelling bij de verweerder en het ondergaan van 

een  uitgebreid  onderzoek  inzake  de  sociale  en  financiële  toestand  van  de  klaagster 

— inbegrepen  persoonsgegevens  van  verwanten —,  niettegenstaande  het  feit  dat  de 

bewindvoerder meermaals bewijs aanleverde dat de verweerder helemaal geen financiële 

steun diende te verlenen. 

53.  Tijdens  de  hoorzitting  bevestigde  de  verweerder  wederom  uitdrukkelijk  dat  het  sociaal-

financieel  onderzoek aangaande de klaagster  werd aangevangen naar  aanleiding  van het 

verzoek van de bewindvoerder om een borgstelling te bekomen bij het de verweerder. De 

verweerder nam meer bepaald het standpunt in dat het hem geenszins toebehoort om te 

onderzoeken of er voldaan is aan de voorwaarde voor de eerste optie voorzien in artikel 17 

van de opnameovereenkomst12, met name of de bewoner verklaard heeft over voldoende 

middelen en vermogen te beschikken.  

54.  Dienaangaande  stelt  de  Geschillenkamer  evenwel  vast  dat  de  verweerder  tijdens  de 

hoorzitting nooit betwist heeft dat de bewindvoerder in het kader van zijn aanvraag meteen 

had  laten  weten  dat  er  voldoende  financiële  middelen  bestonden.  De  vraag  die  de 

Geschillenkamer  hierna  moet  onderzoeken,  is  bijgevolg  in  welke  mate  de  verweerder  op 

loutere  aanvraag  tot  het  bekomen  van  een  borgstelling  meteen  kon  overgaan  tot  een 

uitgebreide  sociaal-financieel  onderzoek  en  hiertoe  rechtmatig  een  beroep  kon  doen  op 

artikel 60 van de OCMW-wet. 

 

12 Zie para. 21 van deze beslissing. 

 

 

 Beslissing ten gronde 118/2022 – 13/16 

II.3.  Noodzakelijkheid en rechtmatigheid van de verwerking 

55.  Hoewel  het  niet  toebehoort  aan  de  Geschillenkamer  om  te  oordelen  in  hoeverre  de 

bedragen  van  de  door  de  bewindvoerder  opgeworpen  bronnen  van  inkomsten  van  de 

klaagster  daadwerkelijk  volstaan  voor  haar  opname  in  het  WZC,  staat  het  voor  de 

Geschillenkamer niettemin vast dat de verweerder in eerste instantie had moeten nagaan in 

hoeverre de klaagster over voldoende inkomsten beschikt, zulks in het bijzonder aangezien 

de bewindvoerder meermaals verklaard had, zowel reeds bij het WZC als in het kader van 

uitwisselingen met de verweerder, dat er voldoende financiële middelen voorhanden waren 

om de klaagster zonder OCMW-borgstelling te laten opnemen.  

56.  Het feit dat een wettelijke bepaling aan een verwerkingsverantwoordelijke de mogelijkheid 

biedt  om  persoonsgegevens  te  verwerken,  houdt  nog  niet  in  dat  deze  verwerking  ook 

stelselmatig  noodzakelijk  is.  Artikel  60  van  de  OCMW-wet  bepaalt  expliciet  dat  een 

voorafgaand sociaal  onderzoek alleen  moet plaatsvinden, indien dat  nodig  is (“zo nodig”). 

Teneinde een beroep te kunnen doen op artikel 6.1.c AVG dient de verweerder met andere 

woorden aan te kunnen tonen dat de wettelijke verplichting die op hem rust, effectief tot de 

beoogde  verwerking  noopt, hetgeen  gelet op  het  bovenstaande  niet het  geval was  in de 

voorliggende zaak.  

57.  Derhalve stelt de Geschillenkamer vast dat de verweerder het beginsel van rechtmatigheid 

van artikel 6 AVG, in het bijzonder artikel 6.1.c, heeft overtreden. Ten overvloede voegt de 

Geschillenkamer toe dat een toetsing aan artikel 6.1.e AVG niet aan de orde is, gelet op het 

feit dat de noodzaak van de verwerking expliciet in een wettelijke bepaling is omschreven.     

58.  Door louter te verwijzen naar de verantwoordelijkheid van het WZC, naar de aanvraag van 

de  bewindvoerder,  dan  wel  naar  de  wettelijke  bepaling  die  in  de  tussenkomst  van  de 

verweerder  voorziet,  ontsnapt  deze  laatste  bovendien  nog  niet  aan  diens  plicht  met 

betrekking tot het beginsel van minimale gegevensverwerking.  

59.  Allereerst lijkt het niet relevant voor de opname op welke wijze of bij welke organisme een 

specifieke borgstelling van 5.000 EUR werd verkregen, zolang de vereiste waarborg van 30 

keer de dagprijs gestort wordt op het rekeningnummer van de beheerder van het WZC13. 

Verder  oordeelt  de  Geschillenkamer  dat  de  verplichte  borgstelling  bij  het  OCMW,  zoals 

voorzien in de interne regeling tussen het WZC en de verweerder, niet enkel haaks staat op 

de artikelen 16 en 17 van de opnameovereenkomst, maar daarnevens ook een inbreuk op 

artikel 5.1.c AVG met zich meebrengt. 

60.  Artikel 5.1.c AVG legt immers het beginsel van minimale gegevensverwerking vast, hetwelk 

veronderstelt  dat  uitsluitend  persoonsgegevens  die  toereikend,  ter  zake  dienend  en 

13 Stuk 2 bij de verweermiddelen van de verweerder: Opnameovereenkomst tussen de bewoner en WZC “Z”, artikel 16 en 
artikel 17. Zie para. 21 in deze beslissing voor de inhoud van deze bepalingen. 

 

 Beslissing ten gronde 118/2022 – 14/16 

beperkt zijn tot wat noodzakelijk is voor de beoogde doeleinden, verwerkt mogen worden. 

Krachtens dat beginsel, dat nauw verbonden is met het noodzakelijkheidsbeginsel, moeten 

verwerkingsverantwoordelijken vooraf bepalen of zij de persoonsgegevens daadwerkelijk 

hoeven  te  verwerken  voor  hun  doeleinden,  en  of  deze  laatste  niet  redelijkerwijs  kunnen 

worden  verwezenlijkt  met  minder  persoonsgegevens  dan  wel  met  minder  gedetailleerde 

persoonsgegevens, of zelfs helemaal zonder persoonsgegevens te verwerken14. 

61.  Gelet  op  de  voorgelegde  stukken  alsook  de  verklaringen  van  beide  partijen  tijdens  de 

hoorzitting besluit de Geschillenkamer dat de verweerder, welke een uitgebreide sociaal-

financieel  onderzoek  vorderde  niettegenstaande  de  verklaringen  van  de  bewindvoerder 

inzake  de  aanwezigheid  van  voldoende  middelen,  een  inbreuk  heeft  gepleegd  op  artikel 

5.1.c AVG.  

62.  De vraag of een dergelijke sociaal-financieel onderzoek daadwerkelijk plaatsvond, is daarbij 

ontoereikend. Zoals inmiddels bevestigd door het Hof van Cassatie, heeft elke betrokkene 

immers  het  recht  om  een  klacht  in  te  dienen  bij  de  GBA  tegen  een  verwerkingspraktijk 

waarvan hij meent dat deze inbreuk maakt op zijn rechten uit hoofde van de AVG, zoals het 

recht  om  zijn  persoonsgegevens  minimaal  te  laten  verwerken  opdat  hij  een  voordeel  of 

dienst kan genieten, ook in het geval wanneer de betrokkene het voordeel of dienst niet zelf 

heeft  gekregen  en  diens  persoonsgegevens  derhalve  niet  verwerkt  werden  doordat  hij, 

precies omwille van het bestaan van de vermeende inbreukmakende praktijk, de verwerking 

heeft geweigerd15.  

63.  De  Geschillenkamer  oordeelt  te  dezen  dat  de  verweerder  artikel  60  van  de  OCMW-wet 

slechts kon inroepen als rechtmatigheidsgrond voor de verwerking van persoonsgegevens, 

voor zover de uitvoering van een sociaal-financieel onderzoek daadwerkelijk noodzakelijk 

was. Indien een betrokkene daarentegen tijdig verklaart dat de tussenkomst van een OCMW 

niet (langer) vereist is, en hiertoe  voldoende relevante bewijsstukken aanvoert,  dient  een 

OCMW met andere woorden de uitvoering van het sociaal-financieel onderzoek te staken, 

of minstens te beperken tot een onderzoek van de reeds ingediende bewijsstukken, zonder 

daarbij stelselmatig aanvullende gegevens op te vragen. 

64.  Vanzelfsprekend geldt het beginsel van minimale gegevensverwerking eveneens tijdens de 

uitvoering van het sociaal-financieel onderzoek. Gelet op de specifieke doeleinden van een 

dergelijk onderzoek, betwijfelt de Geschillenkamer of persoonsgegevens zoals de identiteit 

van de kinderen evenals de contactgegevens van de huisarts van de betrokkene toereikend 

zijn voor de beoogde doelstellingen. De Geschillenkamer stelt bij wijze van voorbeeld vast 

 

14  Overweging  39  AVG:  “[…]  Persoonsgegevens  mogen  alleen  worden  verwerkt  indien  het  doel  van  de  verwerking  niet 
redelijkerwijs  op  een  andere  wijze  kan  worden  verwezenlijkt  […]”.  Zie  ook  EDPB  Richtsnoeren  4/2019  inzake  artikel  25 
gegevensbescherming door ontwerp en door standaardinstellingen (20 oktober 2020), para. 73-76. 
15 Cass., Arrest nr. C.20.0323.N van 7 oktober 2021, para. 3. 

 Beslissing ten gronde 118/2022 – 15/16 

dat de verweerder zowel in diens schriftelijke verweermiddelen als gedurende de hoorzitting 

naliet  om  enig  bewijs  aan  te  leveren  waarom  de  contactgegevens  van  de  arts  voor  de 

doeleinden van het sociaal-financieel onderzoek relevant waren. Aldus werd minstens voor 

die gegevens het beginsel van doelbinding (art. 5.1.b AVG) geschonden.  

65.  Tot  slot  besluit  de  Geschillenkamer  dat  de  door  de  verweerder  geponeerde 

noodzakelijkheid om in aanwezigheid van bewindvoerders stelselmatig een borgstelling te 

bekomen bij de verweerder, onvoldoende gestaafd is met bewijsstukken. Het staat voor de 

Geschillenkamer  vast dat een dergelijke  interne  regeling  tussen het WZC en het  OCMW, 

waarbij geenszins rekening wordt gehouden met de specifieke, individuele omstandigheden 

van  de  betrokkene  en  de  verwerking  van  talrijke  persoonsgegevens  zonder  meer  als 

conditio  sine  qua  non  wordt  opgeworpen,  de  algemene  beginselen  van  minimale 

gegevensverwerking en rechtmatigheid van de verwerking schendt.  

66.  Rekening  houdende  met  voorgaande  elementen,  oordeelt  de  Geschillenkamer  dat  de 

inbreuken op de beginselen van rechtmatigheid (art. 6 AVG), doelbinding (art. 5.1.b AVG) en 

minimale gegevensverwerking (art. 5.1.c AVG) door de verweerder voldoende bewezen zijn. 

III.  Publicatie van de beslissing  

67.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  Het 

is  evenwel  niet  nodig  dat  daartoe  de 

identificatiegegevens van de partijen rechtstreeks worden bekendgemaakt. 

 Beslissing ten gronde 118/2022 – 16/16 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  Op  grond  van  artikel  100,  § 1,  5°  WOG  en  artikel  58.2.b)  AVG,  een  berisping  te 

formuleren  ten  aanzien  van  de  verweerder  voor  de  schending  van  de  beginselen  van 

rechtmatigheid 

(art.  6  AVG),  doelbinding 

(art.  5.1.b  AVG)  en  minimale 

gegevensverwerking  (art.  5.1.c  AVG)  in  het  kader  van  de  verplichte  verstrekking  van 

persoonsgegevens 

in  het  kader  van  een  sociaal-financieel  onderzoek  door  de 

verweerder, bij gebrek aan bewezen noodzaak van een dergelijk onderzoek. 

-  Op  grond  van  artikel  100,  § 1,  9°  WOG  en  artikel  58.2.d)  AVG,    te  bevelen  dat  de 

verwerking in overeenstemming wordt gebracht met de AVG door de interne regeling 

tussen het WZC en de verweerder dermate aan te passen dat betrokkenen niet langer 

verplicht  worden  om  een  borgstelling  bij  de  verweerder  te  bekomen  zonder  een 

voorafgaandelijke,  specifieke  beoordeling  van  de  behoefte  van  een  dergelijke 

borgstelling.  

 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

kennisgeving  tegen  deze  beslissing  beroep  worden  aangetekend  bij  het  Marktenhof  (hof  van 

beroep Brussel), met de Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter  van het Gerechtelijk Wetboek opgesomde vermeldingen dient te bevatten16. 

Het verzoekschrift op tegenspraak dient te worden ingediend bij de griffie  van het Marktenhof 

overeenkomstig  artikel  1034quinquies  van  het  Ger.W.17,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

 

 

(get) Hielke HIJMANS  

Voorzitter van de Geschillenkamer 

16 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

17  Het  verzoekschrift  met  zijn  bijlage  wordt,  in  zoveel  exemplaren  als  er  betrokken  partijen  zijn,  bij  aangetekende  brief 
gezonden aan de griffier van het gerecht of ter griffie neergelegd. 

