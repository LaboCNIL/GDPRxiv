 

 

1/8 

Geschillenkamer 

Beslissing ten gronde omtrent schikking 153/2022 
van 4 november 2022 

Dossiernummer : DOS-2020-03345 

Betreft : schikking in het dossier “Gebruik van cookies op de mediawebsites van HLN, 
De Morgen, VTM en 7 sur 7 (DPG Media Groep)” 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter; 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Gelet op het schikkingsvoorstel voorgelegd aan de partij op 14 september 2022, zoals toegevoegd 

aan voorliggende beslissing en integraal deel uitmakend van de beslissing; 

Heeft de volgende beslissing genomen inzake: 

De partij: 

DPG Media NV,  

 

 

 Beslissing ten gronde 153/2022 - 2/8 

I.  Procedure voorafgaand aan de schikking 

Click or tap to enter a date. 

1. 

In  het  kader  van  het  onderhavig  dossier  met  betrekking  tot  DPG  Media  NV  werd  op  14 

september 2022 een schikkingsvoorstel voorgelegd aan de partij. De volledige inhoud van 

dat schikkingsvoorstel wordt in bijlage aan de onderliggende beslissing toegevoegd.  

2.  Op  14  oktober  2022  maakt  de  partij  een  aantal  verzoeken  tot  verduidelijking  over  met 

betrekking tot het voornoemd schikkingsvoorstel. Gezien de termijn om te antwoorden op 

het schikkingsvoorstel normaal op 14 oktober 2022 verstrijkt, en gezien door de reactie van 

de  partij  met  verzoeken  het  schikkingsvoorstel  niet  automatisch  kan  verworden  tot 

schikking, wordt een uitstel van de termijn om te antwoorden op het schikkingsvoorstel met 

14 dagen toegekend. 

3.  Op 21 oktober 2022 worden aan de partij verduidelijkingen verschaft als antwoord op de 

verzoeken van die partij op 14 oktober 2022. Er wordt daarbij ook aan de partij voorgesteld 

een  toevoeging  te  doen  aan  de  formele  schikkingsbeslissing  met  betrekking  tot  de 

temporele draagwijdte van de schikking. 

4.  Op  28  oktober  2022  ontving  de  Geschillenkamer  een  antwoord  van  de  partij  dat  zij  het 

schikkingsvoorstel, samen met de haar voorgelegde verduidelijkingen, aanvaardt. 

5.  Naar aanleiding van de uitdrukkelijke aanvaarding van de partij kwam op 28 oktober 2022 

een schikking tot stand. De voorliggende beslissing formaliseert deze schikking. 

 
II.  Voorwaarden van de schikking  

6.  De  voorwaarden  van  de  schikking  zijn 

in  beginsel 

identiek  aan  diegene 

in  het 

schikkingsvoorstel  dd.  14  september  2022.  Om  die  reden  maakt  dit  schikkingsvoorstel 

integraal deel uit van de voorliggende beslissing.  

7.  Na verzoeken hieromtrent door de partij, worden de volgende verduidelijkingen verschaft, 

in toevoeging van de voorwaarden neergelegd in het schikkingsvoorstel dd. 14 september 

2022.  Daar  waar  desgevallend  onduidelijkheid  zou  ontstaan  door  de  hiernavolgende 

formuleringen in de formele schikkingsbeslissing, prevaleren de formuleringen in de tekst 

van de beslissing op de formuleringen in het schikkingsvoorstel in bijlage bij de beslissing.  

8.  De  Geschillenkamer  verduidelijkt  dat  de  schikking  betrekking  heeft  op  het  gebruik  van 

cookies op de litigieuze websites, in de periode van 25 mei 2018 tot en met 20 november 

2020. Wat betreft de verdere draagwijdte van de schikking, benadrukt de Geschillenkamer 

hetgeen  hieromtrent  in  het  schikkingsvoorstel  staat:  “Het  schikkingsvoorstel  heeft  aldus 

betrekking  op  bepaalde  feiten  binnen  een  bepaald  tijdskader  en  binnen  een  bepaalde 

(technische) context, zoals omschreven in het verslag van de inspectiedienst, waarbij feiten 

die dit tijdskader en deze context te buiten gaan niet onder de draagwijdte van de schikking 

 Beslissing ten gronde 153/2022 - 3/8 

vallen.” 
 

III.  Publicatie van de beslissing  

9.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  

 

 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  Op grond van artikel 100, §1, 4° WOG, de schikking zoals deze aanvaard werd door de 

partij op 28 oktober 2022, te valideren, onder de voorwaarden neergelegd in de huidige 

beslissing en haar annex. 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

kennisgeving  tegen  deze  beslissing  beroep  worden  aangetekend  bij  het  Marktenhof  (hof  van 

beroep Brussel), met de Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten1. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

overeenkomstig  artikel  1034quinquies  van  het  Ger.W.2,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

 

 

 

 

 

(get).Hielke HIJMANS  

Voorzitter van de Geschillenkamer 

1 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

2  Het  verzoekschrift  met  zijn  bijlage  wordt,  in  zoveel  exemplaren  als  er  betrokken  partijen  zijn,  bij  aangetekende  brief 
gezonden aan de griffier van het gerecht of ter griffie neergelegd. 

 

 

 

Geschillenkamer 

 
Secretariaat 
T: +32 (0)2 274 48 56 
E-mail: litigationchamber@apd-gba.be 

 Beslissing ten gronde 153/2022 - 4/8 

 

 

AANGETEKEND 

 

Ter attentie van DPG Media NV,  

 

 
Verweerder 
 
 

 
 

 

 

 

Uw kenmerk  
/ 

Ons kenmerk  
DOS-2020-3345 

Bijlage(n)  
       0 

Datum  
14/09/2022 

Betreft:  Verkennen  bereidheid  schikkingsvoorstel  in  het  dossier  “Gebruik  van  cookies  op  de 

mediawebsites van HLN, De morgen, VTM en 7 sur 7 (DPG Media Groep)” 

 
Geachte, 

 

In de context van een groot aantal dossiers die voor behandeling door de Geschillenkamer liggen, 

met lange doorlooptijden bij alle dossiers tot gevolg, heeft de Geschillenkamer krachtens artikel 

100, §1, 4° van de Wet tot Oprichting van de Gegevensbeschermingsautoriteit (“WOG”)3 besloten  

om voor te stellen over te gaan tot een schikking in het voornoemd dossier middels deze brief ( 

“schikkingsvoorstel”).  

Het schikkingsvoorstel gebeurt in een context waar twee van de tien dossiers die gelinkt zijn aan 

onderhavig dossier (de tien zogenaamde “cookies op perssites”-dossiers) reeds hebben geleid tot 

een  beslissing  ten  gronde,  waarbij  inbreuken  werden  vastgesteld  door  de  Geschillenkamer  die 

tweemaal leidden tot het opleggen van een administratieve geldboete van 50.000 EUR.4  

 

Dit schikkingsvoorstel gebeurt zonder enige nadelige erkentenis, en verbindt de Geschillenkamer 

op  generlei  wijze  wat  betreft  een  eventuele  inname  van  positie  bij  het  weigeren  van  het 

schikkingsvoorstel. De Geschillenkamer verwijst te dezen met name naar haar bevoegdheden om 

 

Zie 

3 B.S. 10 januari 2018.  
4 
Beslissing 
https://www.gegevensbeschermingsautoriteit.be/publications/beslissing-ten-gronde-nr.-85-2022.pdf; 
103/2022 
https://www.gegevensbeschermingsautoriteit.be/publications/beslissing-ten-gronde-nr.-103-2022.pdf.  

Geschillenkamer, 

beschikbaar 

25  mei 

85/2022 

2022, 

2022 

van 

van 

van 

juni 

het 

de 

16 

in 

beschikbaar 

via 
beslissing 
via: 

zie 
Frans 

 Beslissing ten gronde 153/2022 - 5/8 

al dan niet inbreuken vast te stellen en hierbij desgevallend gebruik te maken van de haar onder het 

Europese5 en Belgische6 recht toegekende sanctionerende bevoegdheden.  

 

Wanneer de partij tot wie het schikkingsvoorstel gericht is, het voorstel uitdrukkelijk weigert, zal 

de Geschillenkamer de  procedure ten gronde verder zetten, en het onderhavige dossier op een 

andere manier afhandelen dan middels een schikking.  

 

a)  Procedurele situering van het schikkingsvoorstel en de schikking 

Het schikkingsvoorstel dat te dezen voorligt, gaat vooraf aan de fase van beraadslaging omtrent 

de vaststelling van potentiële inbreuken in onderhavig dossier. De Geschillenkamer houdt in die zin 

bij haar schikkingsvoorstel enkel rekening met de vaststellingen die werden vermeld in het verslag 

van  de  Inspectiedienst  van  de  Gegevensbeschermingsautoriteit,  zonder  de  juistheid  van  deze 

vaststellingen na te gaan.  

 

Nu de procedure voor de Geschillenkamer van de Gegevensbeschermingsautoriteit niet kan gelijk 

gesteld worden met de procedure van het strafrecht, kan “de schikking” zoals die wordt voorzien 

door  de  Belgische  wetgever  onder  artikel  100,  §1,  4°  WOG  niet  gelijk  gesteld  worden  met  de 

“minnelijke schikking” uit het strafrecht. De schikking in de zin van de WOG heeft immers een sui 

generis 

 

karakter.  

Vooreerst  doet  de  Geschillenkamer  hic  et  nunc  geen  uitspraak  over  het  bestaan  van  mogelijke 

inbreuken,  ook  al  bevindt  de  procedure  zich  al  in  de  fase  van  de  behandeling  “ten  gronde” 

overeenkomstig  artikel  98  en  99  WOG.  De  Geschillenkamer  maak  daarbij  gebruik  van  haar 

mogelijkheid en expliciete bevoegdheid om over te gaan tot een voorstel van schikking, net zoals 

dit ook mogelijk is in het geval van een strafrechtelijke “minnelijke schikking”. 

 

Daarnaast  vermeldt  de  Geschillenkamer  de  precieze  feiten  gekaderd  in  tijd  en  ruimte  naar 

aanleiding  waarvan  het  schikkingsvoorstel  plaatsvindt  (infra).  Hoewel  de  Geschillenkamer,  zoals 

eerder aangehaald, hic et nunc geen uitspraak doet over het bestaan van inbreuken, dient zij zich 

wel te enten op de feiten die voorliggen in het dossier om tot het schikkingsvoorstel over te gaan.  

De aard van de potentiële inbreuken dient immers in verhouding te staan met het bedrag dat de 

Geschillenkamer aan de partij voorstelt te betalen. Het schikkingsvoorstel heeft aldus betrekking 

op bepaalde feiten binnen een bepaald tijdskader en binnen een bepaalde (technische) context, 

 

5  Zie  artikel  58  Verordening  (EU)  2016/679  van  het  Europees  Parlement  en  de  Raad  van  27  april  2016  betreffende  de 
bescherming  van  natuurlijke  personen  in  verband  met  de  verwerking  van  persoonsgegevens  en  betreffende  het  vrije 
verkeer van die gegevens en tot intrekking van Richtlijn 95/46/EG (algemene verordening gegevensbescherming), hierna 
“AVG”; 
6 Zie artikel 100 WOG.  

zoals omschreven in het verslag van de inspectiedienst, waarbij feiten die dit tijdskader en deze 

context te buiten gaan niet onder de draagwijdte van de schikking vallen.7 

 Beslissing ten gronde 153/2022 - 6/8 

 

 

b)  Vaststelling door de Inspectiedienst die verband houden met het schikkingsvoorstel 

In  casu  deed  de 

Inspectiedienst  van  de  Gegevensbeschermingsautoriteit  de  volgende 

vaststellingen, dewelke de Geschillenkamer in rekening neemt – doch niet op de inhoud beoordeelt 

– bij het voorstellen van de voorwaarden voor de schikking:8 

“Vaststelling 1: statistische cookies zonder toestemming”9 

“Vaststelling 2: gebrekkige informatie”10 

“Vaststelling 3: ongerechtvaardigde opslagperiodes van cookies”11 

“Vaststelling 4: niet-naleving van de intrekking van de toestemming”12 

- 

- 

- 

- 

 

c) 

Inhoudelijke voorwaarden 

In het kader van het voorstel van schikking worden de volgende voorwaarden door de partij in de 

procedure aanvaard:  

-  DPG Media NV verbindt er zich toe een bedrag ten belope van 10.000 EUR te betalen aan 

de  Belgische  Schatkist,  en  overeenkomstig  de  modaliteiten  bepaald  door  de  Federale 

Overheidsdienst Financiën.13 DPG Media NV doet afstand van eventuele burgerrechtelijke 

en  andere  aanspraken  die  verband  houden  met  de  schikking,  bijvoorbeeld  maar  niet 

beperkt tot het geval van negatieve berichtgeving met betrekking tot die schikking; 

-  De Geschillenkamer gaat niet over tot het vaststellen van eventuele inbreuken en beëindigt  

met de schikking die uit dit voorstel vloeit formeel de procedure, wanneer DPG Media NV 

de schikking aanvaardt en naleeft;   

-  De Geschillenkamer beschouwt het akkoord verklaren met een schikkingsvoorstel niet als 

een bekentenis, die met name zou gebruikt kunnen worden in het kader als verzwarende 

omstandigheid  in  het  bepalen  van  de  sanctie  voor  toekomstige  procedures  bij  de 

Geschillenkamer14; 

 

7 In die zin geldt het beginsel ne bis in idem niet voor feiten die buiten die reikwijdte vallen.  
8 De Geschillenkamer houdt bij het in rekening nemen van de vaststellingen van de Inspectiedienst die onder deze schikking 
vallen ook het aanvullend verslag van het onderzoek van de Inspectiedienst van 30 november 2020 in DOS-2020-03345 
volledig in aanmerking.  
9  Verslag  van  de  Inspectiedienst  van  de  Gegevensbeschermingsautoriteit  van  7  oktober  2020  in  DOS-2020-03345 
(“Inspectieverslag”), blz. 19-20.  
10 Inspectieverslag, blz. 20-1. 
11 Inspectieverslag, blz. 21-2. 
12 Inspectieverslag, blz. 22.  
13 Overeenkomstig artikel 107 WOG worden “de dwangsommen, geldboeten en transacties opgelegd met toepassing van 
deze wet […] ten voordele van de Schatkist overgemaakt of geïnd door de algemene administratie van de Inning en de 
Invordering.” (eigen onderlijning) 
14 Zie met name artikel 83, lid 2, punt e) AVG in het kader van het opleggen van administratieve geldboeten bij het vaststellen 
van inbreuken die volgen op “eerdere relevante inbreuken door de verwerkingsverantwoordelijke of de verwerker”.   

 Beslissing ten gronde 153/2022 - 7/8 

-  Bij de uitdrukkelijke aanvaarding of bij gebreke van reactie van de partij ten aanzien van wie 

het  schikkingsvoorstel  is  gericht  binnen  de  termijn  hieronder  bepaald,  verkrijgt  dit 

schikkingsvoorstel  het  karakter  van  een  formele  beslissing  die  zonder  weglating  van 

directe 

identificatiegegevens  zal  gepubliceerd  worden  op  de  website  van  de 

Gegevensbeschermingsautoriteit.  

In het geval de voorwaarden van de schikking niet worden nageleefd, houdt de Geschillenkamer 

zich  het  recht  voor  de  schikkingsbeslissing  in  te  trekken  en  de  procedure  in  dit  dossier  op  een 

andere manier verder te zetten, c.q. te beëindigen. 

 

d)  Termijn 

DPG Media NV dient binnen de 30 dagen na de ontvangst van onderhavig schikkingsvoorstel aan 

te geven of zij al dan niet ingaat op dit voorstel. Bij gebreke aan reactie, zal het schikkingsvoorstel 

als aanvaard worden beschouwd onder de hiervoor vermelde voorwaarden.   

 

e)  Het bestaan van andere verwerkingsverantwoordelijken en/of verwerkers 

 

Dit schikkingsvoorstel is enkel gericht tot DPG Media NV. Het neemt geen positie in of en in welke 

mate er andere actoren zijn die verantwoordelijk zijn voor de potentiële inbreuken die aanleiding 

gaven tot het onderhavig schikkingsvoorstel.  

 

f)  Validatie van de schikking  

 

Wanneer het schikkingsvoorstel verwordt in een formele schikkingsbeslissing door uitdrukkelijke 

aanvaarding of bij gebreke aan reactie van de partij aan wie het schikkingsvoorstel gericht is binnen 

de  hiervoor  vermelde  termijn,  kan  hiertegen  beroep  worden  ingesteld  door  de  “griefhoudende 

partij”.15 

 

 

De uiteindelijke schikking doet geen afbreuk aan het recht van eventuele individuen (in casu betreft 

dit  geen  klachtdossier)  die  schade  hebben  geleden  om  voor  een  burgerlijke  rechtbank 

schadevergoeding te eisen op grond van onder meer artikel 82 AVG.  

 

 

15 Op grond van artikel 108, § 1 van de WOG, kan binnen een termijn van dertig dagen vanaf de kennisgeving tegen deze 
beslissing  beroep  worden 
van  beroep  Brussel),  met  de 
Gegevensbeschermingsautoriteit als verweerder.  

aangetekend  bij 

het  Marktenhof 

(hof 

Een dergelijk beroep kan worden aangetekend middels een verzoekschrift op tegenspraak dat de in artikel 1034ter van het 
Gerechtelijk  Wetboek  opgesomde  vermeldingen  dient  te  bevatten.  Het verzoekschrift  op  tegenspraak  dient  te  worden 
ingediend bij de griffie van het Marktenhof overeenkomstig artikel 1034quinquies van het Ger.W., dan wel via het e-Deposit 
informaticasysteem van Justitie (artikel 32ter van het Ger.W.). 

 Beslissing ten gronde 153/2022 - 8/8 

 

Hoogachtend 

 

 

(get). Hielke Hijmans 

Voorzitter van de Geschillenkamer 

 

