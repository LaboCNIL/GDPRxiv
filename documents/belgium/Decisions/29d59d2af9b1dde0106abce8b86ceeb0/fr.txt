1/29 

 

 

                                                                                         Geschillenkamer 

 
                    Beslissing ten gronde 101/2022 van 3 juni 2022 

 
Dossiernummer : DOS-2019-04867 
 

Betreft : klacht wegens toekennen telefoonnummer klager aan een derde 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter en de heren Dirk Van Der Kelen en Yves Poullet.  

 

Gelet  op  Verordening  (EU)  2016/679  van  het  Europees  Parlement  en  de  Raad  van  27  april  2016 

betreffende  de  bescherming  van  natuurlijke  personen 

in  verband  met  de  verwerking  van 

persoonsgegevens en betreffende het vrije verkeer van die gegevens en tot intrekking van Richtlijn 

95/46/EG (algemene verordening gegevensbescherming), hierna AVG; 

 

Gelet op de wet van 3 december 2017 tot oprichting van de Gegevensbeschermingsautoriteit, hierna 

WOG; 

 

Gelet  op  het 

reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers  op  20  december  2018  en  gepubliceerd  in  het  Belgisch  Staatsblad  op 

15 januari 2019;  

 

Gelet op de stukken van het dossier; 

heeft de volgende beslissing genomen inzake: 

De klager:          

 De heer X, hierna “de klager” 

 

De verweerder: 

Y, vertegenwoordigd door Mr. B. Bruyndonckx en Mr. L. Kuyken, beiden 

kantoorhoudende aan de Havenlaan 86c b113, 1000 Brussel. hierna  “de 

verweerder” 

.
 .

.
.

. 
. 

 

 

 

 

Beslissing ten gronde 101/2022 - 2/29 

I.  Feiten en procedure 

 

Procesverloop  

1. 

Op 22 januari 2021 heeft de Geschillenkamer beslissing 05/2021 genomen jegens verweerder, 

waarbij  aan  verweerder  een  boete  van  25.000  EUR  is  opgelegd  wegens  inbreuken  op  de 

artikelen 5.1.f, 5.2, 24, 32, 33.1 en 5, 34.1 AVG.  

 

•  Op  19  februari  2021  heeft  verweerder  beroep  ingesteld  tegen  beslissing  05/2021  van  de 

Geschillenkamer.  

 

•  Op  20  mei  2021  heeft  de  Geschillenkamer  haar  beslissing  van  22  januari  ingetrokken  door 

middel  van  intrekkingsbeslissing  61/2021  en  daarbij  beslist  om  de  zaak  in  heroverweging  te 

zullen nemen middels een nieuwe procedure ten gronde.  

 

•  Op 30 juni 2021 sprak het Marktenhof arrest uit in het door Y ingestelde beroep. 

 

•  Op  23  september  2021  verstuurde  de  Geschillenkamer  de  nieuwe  conclusiekalender  aan 

partijen teneinde een nieuwe procedure ten gronde te doen aanvangen.    

 

•  Op  2  november  2021  ontving  de  Geschillenkamer  de  conclusie  van  antwoord  vanwege  de 

verweerder. 

 

•  Op  25  april  2022  wordt  de  verweerder  overeenkomstig  artikel  53  van  het  Reglement  van 

interne orde van de Gegevensbeschermingsautoriteit gehoord door de Geschillenkamer.  

2. 

Deze  beslissing  komt  tot  stand  op  basis  van  een  nieuwe  procedure  ten  gronde.  De 

Geschillenkamer  heeft  haar  primaire  beslissing  05/2021  naar  aanleiding  van  de  klacht  in 

onderhavig dossier immers ingetrokken en heeft beslist over te gaan tot een nieuwe procedure 

ten  gronde.  Onderhavige  beslissing  wordt  derhalve  genomen  op  basis  van  de  klacht,  de 

ingediende verweermiddelen en de overige relevante stukken van het geding.  

 

 

 

 

 

 

De klacht en de primaire beslissing op de klacht door de Geschillenkamer 

Beslissing ten gronde 101/2022 - 3/29 

 

3. 

Klager 

diende 

op 

20 

september 

2019 

een 

klacht 

tegen  Y 

in 

bij 

de 

Gegevensbeschermingsautoriteit.  De  klacht  is  op  30  september  2019  ontvankelijk  verklaard 

door de Eerstelijnsdienst. De klacht hield in dat het mobiele telefoonnummer van klager door zijn 

provider Y zou zijn toegekend aan een derde waardoor klager niet meer over zijn nummer kon 

beschikken.  De  simkaart  van  klager  werd  gedeactiveerd  en  de  derde  zou  dus  kennis  hebben 

kunnen  nemen  van  het  persoonlijk  GSM-verkeer  en  oproepen  van  de  klager,  alsmede 

gekoppelde accounts (zoals Paypal, WhatsApp en Facebook) van 16 tot en met 19 september 

2019. 

4.  Op 15 april 2020 heeft de Geschillenkamer beslist dat de klacht gereed was voor behandeling 

ten gronde en zowel de klager als de verweerder per aangetekende zending in kennis gesteld van 

deze beslissing. Tevens werden de partijen in kennis gesteld van de bepalingen zoals vermeld in 

artikel 98 van de WOG en de termijnen om hun verweermiddelen in te dienen. De uiterste datum 

voor ontvangst van de conclusie van antwoord van verweerder werd bepaald op 27 mei 2020; de 

uiterste datum voor ontvangst van de conclusie van repliek van de klager op 17 juni 2020 en de 

uiterste datum voor ontvangst van de conclusie van repliek van verweerder op 8 juli 2020. Op 27 

mei 2020 heeft verweerder een conclusie van antwoord neergelegd. Op 9 november 2020 wordt 

de verweerder overeenkomstig artikel 53 van het Reglement van interne orde gehoord door de 

Geschillenkamer. Op 19 november 2020 wordt het proces-verbaal van de hoorzitting aan partijen 

voorgelegd.  Op  7  december  2020  is  het  voornemen  tot  het  opleggen  van  een  geldboete 

overgemaakt aan de verweerder. Op dit  voornemen  heeft  verweerder op 22 december 2020 

uitgebreid gereageerd. 

5. 

Vervolgens  heeft  de  Geschillenkamer  op  22  januari  2021  beslissing  05/2021  genomen  en  de 

verweerder een geldboete opgelegd van 25.000 EUR wegens schending van de artikelen 5.1.f, 

5.2, 24, 32, 33.1 en 5, 34.1 AVG. 

6.  Op  19  februari  2021  stelde  Y  beroep  in  bij  het  Marktenhof  tegen  de  beslissing  van  de 

Geschillenkamer  van  22  januari  2021.  Y  stelde  in  het  beroep  dat  de  Geschillenkamer  bij  het 

nemen  van  de  beslissing  de  rechten  van  verdediging  had  miskend  en  de  beginselen  van 

behoorlijk  bestuur  had  geschonden.  Verweerder 

stelde  onder  meer  dat  het 

evenredigheidsbeginsel  was  geschonden  omdat  de  Geschillenkamer  geen  onderzoek  had 

gevraagd aan de Inspectiedienst. De Geschillenkamer schond volgens verweerder eveneens het 

motiveringsbeginsel  en  het  beginsel  van  redelijkheid,  door  een  volgens  verweerder 

disproportionele beslissing met een hoge geldboete te nemen. De verweerder was van mening 

dat de rechten van verdediging werden geschonden door verweerder geen kans te geven om zijn 

standpunten kenbaar te maken op basis van een concrete tenlastelegging. De Geschillenkamer 

was volgens verweerder ten onrechte tot de conclusie gekomen dat er sprake was van inbreuken 

op de artikelen 5.1.f, 5.2, 24, 32, 33.1 en 5, als ook 34.1 AVG. 

Beslissing ten gronde 101/2022 - 4/29 

7. 

Hangende het beroep werd bovengenoemde beslissing door de Geschillenkamer ingetrokken 

door de intrekkingsbeslissing 61/2021. In die beslissing overwoog de Geschillenkamer als volgt :  

”Overwegende dat het Marktenhof in zijn uitspraken 2020/AR/813 van 18 november 2020 en 

2021/AR/1159 van 24 februari 2021 gewezen heeft op het belang om betrokkenen voorafgaand 

aan de behandeling van het dossier in te lichten over de exacte aantijgingen en/of inbreuken 

waaraan hij zich schuldig zou kunnen maken; Overwegende dat Y NV tijdens het beroep bij het 

Marktenhof tegen de beslissing ten gronde 5/2021 van 22 januari 2021 heeft gesteld dat zij in 

de  aan  deze  beslissing  voorafgaande  procedure  onvoldoende  is  ingelicht  omtrent  de  exacte 

aantijgingen en/of inbreuken. 

 

Heeft beslist om: 

. de beslissing ten gronde 5/2021 van 22 januari 2021 gericht tegen Y NV middels onderhavige 

beslissing in te trekken. 

. de procedure voor de Geschillenkamer te heropenen en de partijen met inachtneming van het 

bepaalde in artikel 98 van de GBA-Wet te verzoeken nieuwe verweermiddelen in te dienen.”  

8. 

Tegen  de  intrekkingsbeslissing  van  de  Geschillenkamer  werd  door  verweerder  geen  beroep 

ingesteld.  Verweerder  vorderde  tijdens  de  behandeling  van  het  beroep  tegen  de  primaire 

beslissing  van  de  Geschillenkamer  echter  dat  het  Marktenhof  “Opnieuw  rechtdoende  en  met 

gebruikmaking van haar volheid van rechtsmacht, de grond van de zaak zou moeten beoordelen 

en haar eigen beslissing in de plaats diende te stellen van de Geschillenkamer.” 

9.  Op 30 juni 2021 velde het Marktenhof arrest. Daarin overwoog het hof echter als volgt omtrent 

het bovengenoemd verzoek van verweerder :  

”  Nu  de  beslissing  van  19  mei  2021  stelt  dat  er  is  beslist  ”om  de  procedure  voor  de 

Geschillenkamer te heropenen en de partijen met inachtneming van het bepaalde in artikel 98 

van de GBA-Wet te verzoeken nieuwe verweermiddelen in te dienen” en hiertegen geen verhaal 

is ingesteld, heeft Y ermede ingestemd dat het Marktenhof te dezen  hic et nunc geen eigen 

beslissing kan nemen en dat vooreerst de Geschillenkamer de gelegenheid moet krijgen om de 

procedure te hervatten.”1 

10.  Met  het  bovenstaande  heeft  het  Marktenhof  derhalve  bevestigd  dat  de  beslissing  van  de 

Geschillenkamer  waartegen beroep  werd ingesteld door  verweerder  niet  meer bestaat in het 

rechtsverkeer en deze door de intrekkingsbeslissing geacht wordt nooit te hebben bestaan. De 

vordering van verweerder dat het Marktenhof uit hoofde van zijn volle rechtsmacht een eigen 

beslissing zou moeten nemen door zich in de plaats van de Geschillenkamer te stellen werd door 

het Marktenhof derhalve ongegrond verklaard. Het beroep is zonder voorwerp.   

1 Overweging 7.5 arrest Marktenthof  

 

Beslissing ten gronde 101/2022 - 5/29 

11.  Het Marktenhof heeft daarnaast opgemerkt dat de intrekking van de beslissing op zich niet kan 

worden aanzien als een bewijs dat de Geschillenkamer een  verkeerde of onwettige beslissing 

heeft genomen. Volgens het Marktenhof is er evenmin sprake van enig foutief gedrag in hoofde 

van  de  Geschillenkamer.  Integendeel,  de  intrekking  getuigt  volgens  het  Marktenhof  van 

eerbiediging van de principes van de rechtstaat door de Geschillenkamer. 

Nieuwe procedure ten gronde 

12.  Op 23 september 2021 heeft de Geschillenkamer een nieuwe conclusiekalender verzonden aan 

partijen. In dit schrijven werd door de Geschillenkamer eveneens een opsomming gegeven van 

de aan verweerder ten laste gelegde feiten welke als volgt luidden: “Verweerder wordt ten laste 

gelegd dat:  

1. hij geen, dan wel een onvolledige of onjuiste verificatie heeft uitgevoerd bij het nagaan of de 

derde persoon die in de winkel van verweerder verzocht om een migratie van zijn simkaart van 

prepaid naar postpaid en aangaf de houder van het telefoonnummer te zijn ook daadwerkelijk 

die persoon was. Ten gevolge van het voorgaande werd zijn2 nummer toegekend aan de derde 

en kon de derde beschikken over het telefoonnummer en kennis nemen van het 

telefoonverkeer van klager waardoor er sprake was van een gegevenslek. Derhalve wordt aan 

verweerder ten laste gelegd dat hij niet de nodige technische en organisatorische maatregelen 

zou hebben getroffen teneinde een schending van de privacy van klager te voorkomen ( 

artikelen 5.1.f, 5.2, 24 en 32 AVG)  

2. hij het gegevenslek welke is ontstaan ten gevolge van de onder 1 omschreven handelswijze 

niet heeft gemeld aan de Gegevensbeschermingsautoriteit noch aan de betrokkene, in casu 

klager (artikelen 33.1, 33.5 en 34.1 AVG)” 

13.  De Geschillenkamer formuleerde daarnaast de navolgende vragen teneinde meer duidelijkheid 

te verkrijgen: 

”1. Heeft de verweerder alle nodige technische en organisatorische maatregelen conform de 

artikelen 5.1.f, 24 en 32 AVG getroffen en een passend niveau van beveiliging geboden 

teneinde te voorkomen dat het -beweerdelijk- toekennen van het telefoonnummer van klager 

aan een derde kon gebeuren en zo ja, kan zij dit aantonen ?  

2. Kan verweerder aantonen proactieve maatregelen te hebben genomen conform artikel 5.2 

AVG teneinde de naleving van de voorschriften van de AVG -waaronder de hierboven onder 1 

vermelde maatregelen- te waarborgen ?  

 

 

 

2 Bedoeld wordt het telefoonnummer van de klager 

 

Beslissing ten gronde 101/2022 - 6/29 

3. Was er volgens verweerder sprake van een gegevenslek, en heeft verweerder in dat geval 

voldaan  aan  de  plicht  om  melding 

te  maken  van  dat  gegevenslek  aan  de 

Gegevensbeschermingsautoriteit  conform  artikel  33.1  AVG  en  heeft  zij  deze  inbreuken 

gedocumenteerd conform artikel 33.5 AVG als ook melding daarvan gedaan aan de betrokkene 

conform artikel 34.1 AVG ? 

14.  De termijnen om verweermiddelen in te dienen werden bepaald op : 

-  2 november 2021  als uiterste datum voor ontvangst van de conclusie van antwoord van 

verweerder;  

-  23 november 2021  als uiterste datum voor ontvangst van de conclusie van repliek klager;  

- 

14 december 2021  als uiterste datum voor ontvangst van de conclusie van repliek van 

verweerder. 

15.  De Geschillenkamer ontving op 2 november 2021 de conclusie van antwoord van verweerder 

waarin de volgende middelen naar voren worden gebracht: 

 

•  Verweerder nam alle nodige technische en organisatorische maatregelen conform de 

artikelen 5 (1) (f), 24 en 32 van de AVG en bood een passend niveau van beveiliging; 

•  Verweerder nam proactieve maatregelen conform artikel 5 (2) van de AVG teneinde de 

naleving van de voorschriften van de AVG, waaronder de technische en 

organisatorische maatregelen te waarborgen; 

•  Verweerder handelde conform de artikelen 33 en 34 van de AVG; 

•  De Geschillenkamer zal volgens verweerder moeten zetelen in een geheel andere 

samenstelling gezien het arrest van het Marktenhof waarin dat werd bepaald. Indien de 

samenstelling van de Geschillenkamer in deze procedure niet volledig zou verschillen 

van de samenstelling van de Geschillenkamer die uitspraak deed op 22 januari 2021, is 

de samenstelling  volgens verweerder onregelmatig en de procedure al evenzeer. 

16.  Op 25 april 2022 worden partijen door de Geschillenkamer gehoord. 

17.  Op 9 mei 2022 wordt het proces-verbaal van de zitting overgemaakt aan de partijen.  

18.  Op 17 mei 2022 ontvangt de Geschillenkamer de opmerkingen vanwege de verweerder op het 

proces-verbaal.  Allereerst  stelt  verweerder  dat  de  voorzitter  Hielke  Hijmans  tijdens  de 

hoorzitting zou hebben “toegegeven” dat de beslissing van het Marktenhof waarin werd bepaald 

dat de Geschillenkamer dient te zetelen in een geheel andere samenstelling indien een zaak een 

tweede keer door de Geschillenkamer wordt behandeld, zoals in casu het geval is, niet door de 

Geschillenkamer  zou  zijn  gerespecteerd.  Tevens    is  verweerder  van  mening  dat  het  proces-

verbaal  onvoldoende  weergeeft  wat  de  leden  tijdens  de  zitting  naar  voren  gebracht  zouden 

hebben. Hierbij wordt niet gepreciseerd wat zou ontbreken.  

Beslissing ten gronde 101/2022 - 7/29 

19.  Op 16 mei 2022 is het sanctieformulier aan verweerder verzonden. 

20.  Op 31 mei ontvangt de Geschillenkamer de reactie van verweerder op het sanctieformulier.  

De inhoud van de zaak 

21.  Klager is sinds 11 juni 2015 klant bij verweerder en neemt (prepaid) mobiele telefoondiensten af. 

Het telefoonnummer van klager is voor de duur van vier dagen, te weten van 15 tot en met 19 

september 2019, toegekend aan een derde waarbij de simkaart van klager is gedeactiveerd.  

22.  De Geschillenkamer heeft tijdens deze procedure getracht zicht te verkrijgen op het verloop van 

de gebeurtenissen die hebben geleid tot het toekennen van het telefoonnummer van klager aan 

een derde. Uit deze beslissing wordt duidelijk dat het één en ander omtrent het feitelijk verloop 

niet geheel kan worden uitgeklaard. Volgens verweerder is de derde op 11 september 2019 in één 

van  de  winkels  van  verweerder  geweest  teneinde  het  prepaid-abonnement  van  klager  om  te 

laten zetten in een postpaid-abonnement met bijhorend smartphonetoestel dat na 24 maanden 

abonnement is afbetaald. Daarbij werd volgens verweerder zowel het telefoonnummer als het 

simkaartnummer van de klager opgegeven door de derde. Vanaf 11 september 2019 veranderde 

het abonnement van klager derhalve van prepaid naar postpaid. De derde heeft wel zijn eigen 

identiteitsgegevens  opgegeven  waardoor  deze  werden  gekoppeld  aan  het  postpaid-

abonnement zodat alle kosten vanaf dat moment op de naam van de derde werden gefactureerd. 

De derde beschikte op 11 september 2019 echter nog niet over een simkaart verbonden aan het 

gsm-nummer van de klager waardoor klager nog zelf kon blijven gebruik maken van de diensten 

van het abonnement. Vier dagen later, op 15 september 2019, is de derde volgens verweerder 

opnieuw naar een Y-shop geweest en heeft gevraagd om een nieuwe simkaart verbonden aan 

hetzelfde  gsm-nummer.  Op  dat  ogenblik  kreeg  hij  dus  toegang  tot  het  gsm-nummer  van  de 

klager  en werd de simkaart  van klager  afgesloten. De klager  had geen contact  meer met  het 

netwerk vanaf dat moment.  

23.  Klager omschrijft in zijn klacht meerdere keren telefonisch contact met verweerder te hebben 

gehad en in de winkels van verweerder te zijn geweest teneinde opnieuw te kunnen beschikken 

over  zijn  telefoonnummer.  Het  was  pas  op  19  september  2019  dat  klager  opnieuw  kon 

beschikken over zijn telefoonnummer. 

 

 

II.  Motivering  

2.1 Over de samenstelling van de Geschillenkamer 

24.  Verweerder heeft zowel bij conclusie als tijdens de hoorzitting uitdrukkelijk voorbehoud gemaakt 

wat betreft de samenstelling van de Geschillenkamer. Verweerder wees er tijdens de hoorzitting 

op dat de samenstelling van de Geschillenkamer niet in zijn totaliteit uit andere fysieke personen 

Beslissing ten gronde 101/2022 - 8/29 

bestond en merkte op dat de twee leden waren vervangen terwijl de voorzitter in deze procedure 

bleef  zetelen.  Verweerder  heeft  bovendien  in  zijn  reactie  op  het  proces-  verbaal  te  kennen 

gegeven dat de voorzitter zou hebben toegegeven zich niet aan de uitspraak van het Marktenhof 

te  houden.  Voorgaande  bewering  is  onjuist.  De  Geschillenkamer  zal  hieronder  met  redenen 

omkleed uiteen zetten waarom is gekozen voor deze samenstelling van de Geschillenkamer bij 

de behandeling van dit dossier.  

25. 

 Het Marktenhof besliste in zijn arrest van 30 juni 2021 immers dat de Geschillenkamer “in haar 

totaliteit zou samengesteld zijn door andere fysieke personen dan deze die deel uitmaakten van 

de  kamer  bij  het  nemen  van  de  thans  bestreden  beslissing.”  Verweerder  stelt  daarom  dat  de 

procedure  onrechtmatig  is  indien  de  Geschillenkamer  niet  is  samengesteld  door  drie  andere 

personen  dan  diegenen  die  deel  uitmaakten  van  de  Geschillenkamer  bij  het  nemen  van  de 

primaire beslissing. 

26.  Het hof oordeelde voorts dat : “Hoewel de leden van de Geschillenkamer geen rechters zijn past 

het dat dit orgaan de basisregels van behoorlijk bestuur zou naleven met inbegrip van minstens 

de schijn te wekken van onpartijdigheid”.   

27.  De  Geschillenkamer  benadrukt  dat  in  casu  geen  sprake  is    van  enige  door  het  Marktenhof 

vastgestelde onwettigheid van het handelen van de Geschillenkamer. Van een arrest waarin de 

onpartijdigheid van de Geschillenkamer in vraag wordt gesteld is al helemaal geen sprake. Het 

tegendeel is waar. De Geschillenkamer heeft ervoor gekozen om zijn eerste beslissing in trekken 

met de motivering :  

 

”Overwegende dat het Marktenhof in zijn uitspraken 2020/AR/813 van 18 november 2020 en 

2021/AR/1159 van 24 februari 2021 gewezen heeft op het belang om betrokkenen 

voorafgaand aan de behandeling van het dossier in te lichten over de exacte aantijgingen en/of 

inbreuken waaraan hij zich schuldig zou kunnen maken; Overwegende dat Y NV tijdens het 

beroep bij het Marktenhof tegen de beslissing ten gronde 5/2021 van 22 januari 2021 heeft 

gesteld dat zij in de aan deze beslissing voorafgaande procedure onvoldoende is ingelicht 

omtrent de exacte aantijgingen en/of inbreuken.” 

28.  Er is geen enkele aanwijzing dat de Geschillenkamer - zoals zij eerst samengesteld was - partijdig 

zou  zijn  en  niet  (in  gedeeltelijk  of  zelfs  geheel  dezelfde  samenstelling)  opnieuw  zou  kunnen 

oordelen over de zaak. 

29.  Tegen  de 

intrekkingsbeslissing  van  de  Geschillenkamer  werd  bovendien  geen  beroep 

aangetekend door verweerder. Verweerder verzocht het Marktenhof om zijn eigen beslissing in 

de plaats te stellen van die van de Geschillenkamer en uitspraak te doen over de grond van het 

beroep, welke door haar was ingesteld tegen de primaire beslissing en die hangende het beroep 

door de Geschillenkamer werd ingetrokken. Het Marktenhof wees het verzoek van verweerder 

Beslissing ten gronde 101/2022 - 9/29 

af en overwoog daarbij dat door de intrekkingsbeslissing van de Geschillenkamer de bestreden 

beslissing werd geacht nooit te hebben bestaan in het rechtsverkeer. Daarmee was het beroep 

zonder  voorwerp  geworden.  Het  Hof  merkte  daarbij  eveneens  op  dat  de  intrekking  van  de 

beslissing op zich niet kan worden aanzien als een bewijs dat de Geschillenkamer een verkeerde 

of  onwettige  beslissing  heeft  genomen.  De  intrekking  van  de  beslissing  getuigt  volgens  het 

Marktenhof van eerbiediging van de principes van de rechtstaat door de Geschillenkamer.  

30.  Het Marktenhof sprak zich in een arrest van 7 augustus 2018 principieel uit over de vraag of een 

zaak, na vernietiging wegens een procedureel gebrek, dient te worden herbeoordeeld door een 

anders  samengesteld  orgaan,  dan  wel  of  het  orgaan  in  dezelfde  samenstelling  een  nieuwe 

beslissing  mag  nemen.  Het  betrof  een  beslissing  van  de  Belgische  Mededingingsautoriteit 

(BMA).  Het  Marktenhof  besliste  in  dit  arrest  dat  een  andere  samenstelling  in  dat  geval 

noodzakelijk  was,  omdat  artikel  IV.30  Wetboek  van  Economisch  Recht  (WER)  artikel  828 

Gerechtelijk Wetboek (Ger. W.) toepasselijk verklaart op de BMA. In artikel 828 Ger. W. zijn de 

wrakingsgronden  voor  rechters  opgenomen.  Van  cruciaal  belang  in  dat  arrest  was  dat  het 

Marktenhof oordeelde dat artikel 828 Ger. W. enkel kan worden toegepast op andere personen 

dan de rechters behorend tot de rechterlijke macht indien de wet dat uitdrukkelijk zo voorziet. 

Aangezien de WOG geen bepaling bevat die artikel 828 Ger. W. van toepassing verklaart op de 

leden  van  de  Geschillenkamer,  kunnen  leden  van  de  Geschillenkamer  niet  op  grond  van  deze 

bepaling worden gewraakt indien zij reeds eerder kennis hebben genomen van hetzelfde geschil. 

31.  De  Geschillenkamer  spant  zich  maximaal 

in  en  doet  al  het  mogelijke  om  het 

onpartijdigheidsbeginsel  als  algemeen  beginsel  van  behoorlijk  bestuur  in  acht  te  nemen, 

teneinde een eerlijk proces voor de partijen te garanderen. Dit beginsel waarborgt immers zowel 

de persoonlijke onpartijdigheid van de leden van de Geschillenkamer die een beslissing nemen, 

als de structurele onpartijdigheid van de Geschillenkamer op het vlak van de organisatie ervan, 

het verloop van de procedure en het tot stand komen van haar beslissingen.3 

32.  Het onpartijdigheidsbeginsel is volgens vaste rechtspraak van de Raad van State echter slechts 

van toepassing op de organen van het actief bestuur “voor zover dit verenigbaar is met de eigen 

aard, in het bijzonder de structuur van de overheid”.4 De toepassing van het beginsel mag er meer 

bepaald niet toe leiden dat het nemen van een regelmatige beslissing onmogelijk wordt, namelijk 

doordat dit beginsel het optreden van het bevoegde bestuursorgaan onmogelijk zou maken.5 In 

de mate dat de toepassing van het beginsel ertoe zou leiden dat bijvoorbeeld een orgaan zijn 

wettelijke bevoegdheden niet meer zou kunnen uitoefenen, zal de toepassing van dit beginsel 

opzij worden geschoven. 

 

3 Zie, naar analogie, RvS 26 februari 2015, nr. 230.338, Deputatie van de provincieraad van Antwerpen, overw. 10.   

4 Zie bv. RvS 3 oktober 2014, nr. 228.633, ASBL Unsolicited Artists; 10 december 2020, nr. 249.191, overw. 25.   

 

Beslissing ten gronde 101/2022 - 10/29 

33.  De Geschillenkamer bestaat uit een voorzitter en zes leden waarvan drie Nederlandstalige en drie 

Franstalige.6  Deze  leden  hebben  allen  hun  eigen  expertisegebied.  Bij  de  behandeling  van  een 

dossier voor de Geschillenkamer worden de leden derhalve betrokken op basis van de taal die zij 

spreken en hun deskundigheid waar een beroep op wordt gedaan. Het onpartijdigheidsbeginsel 

is zoals hierboven aangegeven van toepassing voor zover dit verenigbaar is met de aard en de 

structuur  van  de  overheid.  De  twee  Nederlandstalige  leden  Frank  De  Smet  en  Jelle  Stassijns 

zetelden tezamen met de voorzitter ten tijde van de primaire behandeling van de klacht tegen 

verweerder. Dit betekent dat er slechts 1 Nederlandstalig lid overblijft. Het is om die reden alleen 

al  voor  de  Geschillenkamer  niet  mogelijk  te  zetelen  in  een  geheel  andere  samenstelling 

aangezien dit simpelweg niet verenigbaar is met de aard en de structuur van de Geschillenkamer 

en het de continuïteit van de Geschillenkamer ernstig in de weg zou staan. Aangezien kennis van 

de taal waarin een klacht voor de Geschillenkamer wordt  behandeld onontbeerlijk is voor een 

efficiënte wijze van behandeling worden de leden voor de behandeling van een bepaald dossier 

in eerste instantie aangewezen door de voorzitter – overeenkomstig artikel 33 WOG en artikel 

43 van het Regelement van interne orde - op basis van de gesproken taal en uiteraard expertise 

op desbetreffend vlak. Wat betreft de taalrol is het uitgangspunt dat  - naast de voorzitter die 

voldoet aan de taalvereisten voor alle landstalen – ten minste één lid behoort tot de taalrol van 

de taal van de procedure (en het ander lid afdoende feitelijke kennis van de taal heeft). 

34.  De Geschillenkamer herinnert eraan dat het beginsel van behoorlijk bestuur van onpartijdigheid 

volgens  de  rechtsleer  minder  vergaand  en  minder  streng  is  dan  het  beginsel  van  behoorlijke 

rechtsbedeling  dat  geldt  voor  de  rechter.  De  bestuurde  heeft  namelijk  in  ieder  geval  altijd  de 

mogelijkheid  een  beroep  in  te  dienen  bij  een  rechter  die  voldoet  aan  de  eisen  van  artikel  6.1 

EVRM.7 

35.  Het Hof van Justitie oordeelde dat zelfs de samenstelling van een rechtsprekende formatie niet 

volledig dient te worden gewijzigd na terugverwijzing.8 Volgens het Hof “kan het feit dat een en 

dezelfde  rechter  zitting  houdt  in  twee  rechtsprekende  formaties  [van  het  Gerecht]  die 

achtereenvolgens kennis hebben genomen van dezelfde zaak, op zich, los van elk ander objectief 

element, geen twijfel over de onpartijdigheid van het Gerecht doen rijzen.” “Niets wijst erop dat 

de verwijzing van de zaak naar een rechtsprekende formatie die op een totaal andere wijze is 

samengesteld dan die welke als eerste kennis heeft genomen van de zaak, in het kader van het 

gemeenschapsrecht als een algemene verplichting moet of kan worden beschouwd.” 

36.  Ter staving van hun oordeel verwijzen de Unierechters naar de rechtspraak van het Europees Hof 

voor  de  Rechten  van  de  Mens  (EHRM),  dat  reeds  meermaals  heeft  geoordeeld  dat  “uit  het 

6 Artikel 40 § 1 Wet Oprichting Gegevensbeschermingsautoriteit 

 

7 RvS 23 april 2009, nr. 192.590, Crauwels, overw. 3.2.4. Zie ook I. OPDEBEEK en S. DE SOMER, Algemeen bestuursrecht. Grondslagen 
en beginselen, Antwerpen, Intersentia, 2017, 384-385.   
8 H.v.J., C-341/06 P en C-342/06 P, Chronopost en La Poste/UFEX e.a., 1 juli 2008, EU:C:2008:375, §§ 51-60.   

Beslissing ten gronde 101/2022 - 11/29 

onpartijdigheidsvereiste  niet  het  algemene  beginsel  kan  worden  afgeleid  dat  een  rechterlijke 

instantie die een administratieve of rechterlijke beslissing vernietigt, verplicht is de zaak naar een 

andere  instantie  of  naar  een  uit  andere  personen  samengesteld  orgaan  van  deze  instantie  te 

verwijzen”.  Zo  heeft  het  EHRM  met  betrekking  tot  een  tuchtcollege  geoordeeld,  dat  de 

omstandigheid dat drie van de zeven leden van dat college, nadat een eerdere uitspraak waarbij 

zij betrokken waren geweest, in cassatie was vernietigd, na verwijzing  opnieuw over dezelfde 

zaak moesten oordelen, geen legitieme vrees voor partijdigheid opleverde.9 

37.  Alhoewel  er  geen  sprake  is  van  een  vastgestelde  onwettigheid  van  het  handelen  van  de 

Geschillenkamer of twijfels over de onpartijdigheid van de Geschillenkamer, heeft de voorzitter 

van  de  Geschillenkamer  beslist  om  zoveel  mogelijk  tegemoet  te  komen  aan  het  verzoek  van 

verweerder en in casu twee andere leden aangewezen - namelijk de heer Dirk Van Der Kelen en 

de heer Yves Poullet - om te zetelen bij de behandeling van onderhavige procedure ten gronde. 

De voorzitter zal derhalve zelf blijven zetelen nu het voor de Geschillenkamer praktisch gezien 

onhaalbaar is om te zetelen in een totaal andere samenstelling, rekening houdend met het aantal 

leden van beide taalrollen.  

 
2.2 Verweermiddelen en analyse Geschillenkamer  

 

Eerste  middel:  Verweerder  heeft  alle  nodige  technische  en  organisatorische  maatregelen  getroffen 

conform de artikelen 5 (1) (f), 24 en 32 van de AVG  en daarmee een passend niveau van beveiliging 

geboden. 

38.  Verweerder voert als eerste middel aan alle nodige technische en organisatorische maatregelen 

te hebben getroffen conform de artikelen 5 (1) (f), 24 en 32 van de AVG en daarmee een passend 

niveau  van  beveiliging  te  hebben  geboden.  Dat  er  een  passend  niveau  van  beveiliging  werd 

geboden  kan  volgens  verweerder  worden  aangetoond  aan  de  hand  van  een  aantal  aspecten. 

Allereerst  hanteert  verweerder  interne  regels  betreffende  de  technische  en  organisatorische 

maatregelen welke nagekomen dienen te worden binnen de organisatie. Verweerder neemt te 

allen  tijde  de  gepaste  technische  en  organisatorische  maatregelen  om  de  persoonsgegevens 

van haar abonnees te beveiligen. De getroffen maatregelen worden ieder jaar geëvalueerd en 

indien  nodig  aangepast.  Tevens  voert  het  Belgisch 

Instituut  voor  Postdiensten  en 

Telecommunicatie  (BIPT)  een  jaarlijkse  audit  uit  naar  de  technische  en  organisatorische 

maatregelen  binnen  de  organisatie.  Vanwege  de  vertrouwelijkheid  ervan  kan  het  document 

volgens verweerder niet in deze procedure worden ingebracht. Bovendien heeft verweerder een 

plicht tot geheimhouding van communicatie welke voortvloeit uit artikel 124 Wet Elektronische 

Communicatie (WEC).  

9 EHRM, Diennet t. Frankrijk, 26 september 1995, § 38.   

 

Beslissing ten gronde 101/2022 - 12/29 

39.  De documenten YBelgium overzicht van Technische en Organisatorische maatregelen en Group 

Security Standard10  zijn nieuwe documenten waar de Geschillenkamer niet eerder kennis van 

had  kunnen  nemen.  Het  document  Group  Security  Standard  bevat  de  verplicht  te  nemen 

veiligheidsmaatregelen van de Y Group. Het betreft een gedeeld referentiepunt van Y Group en 

beschrijft  de  minimale  verplicht  door  elke  entiteit  te  implementeren  beveiligingseisen.  Het 

document bevat algemene principes inzake veiligheid, informatieveiligheid en fysieke veiligheid. 

Ook het document Y Belgium overzicht van Technische en Organisatorische maatregelen bevat 

algemene principes. 

 

Omtrent de verificatie van de identiteit 

 

40.  Verweerder heeft bij conclusie en tijdens de hoorzitting te kennen gegeven dat het niet mogelijk 

was om de identiteit van  de derde en die  van de  houder  van  het nummer  verbonden  aan  het 

prepaid-abonnement  met  elkaar  te  vergelijken.  Verweerder  wijst  er  echter  op  dat  de  interne 

procedure  is  gewijzigd  naar  aanleiding  van  de  beslissing  van  22  januari  2021  van  de 

Geschillenkamer waarin onder andere werd bevolen om de verwerking in overeenstemming te 

brengen  met  de  artikelen  24  en  32  AVG.  Verweerder  hanteert  sindsdien  derhalve  als 

standaardprocedure dat er wel een verificatie wordt uitgevoerd van de identiteit bij omzetting 

van prepaid- naar postpaidkaarten. Daarbij is aan medewerkers in de shops toegang gegeven tot 

het uitvoeren van die controle. De reden dat eerder geen verificatiecontroles werden uitgevoerd 

heeft volgens verweerder alles te maken met de verboden die zijn opgelegd door artikel 127 van 

de  Wet  Elektronische  Communicatie  en  het  uitvoerend  Koninklijk  Besluit11.  Het  uitvoerend 

besluit bevat nadere regels omtrent de identificatie van de eindgebruikers van voorafbetaalde 

(prepaid)  kaarten.12  Volgens  verweerder  schrijven  de  wet  en  de  besluiten  voor  dat 

identificatiegegevens niet mogen gebruikt worden voor commerciële doeleinden. Verweerder 

stelt namelijk : “Door de strikte toepassing van bovenstaande wetgeving kunnen medewerkers 

in de verkooppunten van concluante bij het verzoek van de migratie van een prepaid- naar een 

postpaid-abonnement enkel het telefoonnummer en het simkaartnummer nagaan.”  

41.  Het  door  verweerder  geciteerde  deel  uit  de  preambule  bij  het  Koninklijk  Besluit  luidt:  “De 

operatoren  en  de  aanbieders  bedoeld  in  artikel  126,  §  1,  eerste  lid,  mogen  bijgevolg  de 

identificatiegegevens die worden verzameld krachtens artikel 127 van de WEC en die worden 

bewaard krachtens artikel 126 van de WEC niet gebruiken voor commerciële doeleinden …….”. 

10 Deze documenten zijn bij conclusie ingebracht in de procedure. 

 

11  Wet betreffende de elektronische communicatie van 13 juni 2005, in werking getreden op 30 juni 2005 en uitvoerend  Koninklijk 
besluit 
12 Koninklijk Besluit van 27 november 2016 betreffende de identificatie van de eindgebruiker van mobiele openbare elektronische-
communicatiediensten die worden geleverd op basis van een voorafbetaalde kaart, BS 7 december 2016. 

 

Beslissing ten gronde 101/2022 - 13/29 

De Geschillenkamer wijst erop dat voornoemd artikel echter als volgt wordt vervolgd : “maar ze 

mogen  identificatiegegevens  van  gebruikers  van  voorafbetaalde  kaarten  verzamelen  en 

bewaren  voor  commerciële  doeleinden  in  overeenstemming  met  artikel  122  (van  toepassing 

wanneer een factuur wordt verstuurd) of de algemene wetgeving rond de bescherming van de 

persoonlijke levenssfeer."   

42.  Tijdens de hoorzitting heeft verweerder aangaande bovengenoemd artikel 127  WEC, gelezen in 

samenhang met het uitvoerend Koninklijk Besluit en het Verslag aan de Koning bij dat besluit, 

aangegeven dat de bepaling bij alle telecomoperatoren aanleiding heeft gegeven tot discussie, 

namelijk  of  het  artikel  strikt  moet  gelezen  worden  of  niet.    Verweerder  interpreteert  het 

wetsartikel strikt. Aangezien het in casu zou gaan over de verkoop van abonnementen, wordt dit 

door verweerder als een commerciële doelstelling beschouwd. 

43.  De  stelling  van  verweerder  dat  het  uitvoeren  van  een  identiteitscontrole  (dus  in  casu  het 

vergelijken van de identiteitsgegevens van de klager en de derde) in het kader van een omzetting 

van  prepaid-  naar  een  postpaid-abonnement,  niet  mocht  plaatsvinden  vanwege  het  wettelijk 

verbod op het gebruik voor commerciële doeleinden, acht de Geschillenkamer onjuist.  

44.  De Geschillenkamer is, in  tegensteling tot verweerder, van oordeel dat hier geen sprake is van 

een commercieel doeleinde. Allereerst is het doel van het gebruik van de identiteitsgegevens van 

een  prepaid-klant  in  casu  enkel  het  voorkomen  van  misbruik  van  het  telefoonnummer  door 

eventuele onbevoegden, zoals in onderhavig geval. Het doeleinde is dus het voorkomen van het 

onterecht overnemen van een telefoonnummer van een prepaid-klant door een derde, waardoor 

deze ook toegang zou krijgen tot zijn gsm-verkeer en mogelijk ook andere diensten gekoppeld 

aan  het  telefoonnummer.  Derhalve  had  verweerder  de  gegevens  van  de  derde  en  de  bij  hem 

bekende gegevens van klager op een ondubbelzinnige manier moeten vergelijken (en dus niet 

alleen  op  basis  van  een  simkaartnummer  dat  allesbehalve  een  sterk  identificatiemiddel  is. 

Kortom, het gaat hier om een gerechtvaardigd doeleinde, namelijk het detecteren van mogelijke 

fraude met telefoonnummers welke enorme gevolgen voor betrokkenen kan hebben.   

45.  Hierbij  wijst  de  Geschillenkamer  tevens  op  het  Verslag  aan  de  Koning  bij  het  uitvoerend 

Koninklijk Besluit.13 In het verslag is het volgende te lezen: ”Het is de bedoeling van de wetgever 

hierbij niet geweest om een algeheel verbod op identiteitscontrole op te leggen maar deze aan 

strikte 

regelgeving 

te  onderwerpen 

teneinde  een  goed  beschermingsniveau  van 

persoonsgegevens  te  kunnen  garanderen.”  Door  geen  controle  uit  te  voeren  is  verweerder 

voorbijgegaan  aan  de  wil  van  de  wetgever,  namelijk  het  bieden  van  een  goed 

beschermingsniveau van persoonsgegevens aan betrokkenen. In een geval  als dit strekt de  – 

13 Verslag aan de Koning bij Koninklijk Besluit van 27 november 2016 betreffende de identificatie van de eindgebruiker van mobiele 
openbare elektronische-communicatiediensten die worden geleverd op basis van een voorafbetaalde kaart, BS 7 december 2016. 

 

Beslissing ten gronde 101/2022 - 14/29 

beperkte  -  verwerking  van  persoonsgegevens  ter  controle  van  de  identiteit  er  juist  toe  om 

misbruik van persoonsgegevens te voorkomen.  

46.  De verweerder stelt bij conclusie voorts:  

”Indien de Geschillenkamer evenwel meent dat concluante toch verplicht was om de identiteit 

te  vergelijken  met  de  identiteit  van  de  houder  van  het  telefoonnummer,  interpreteert  zij  de 

regelgeving  en  de  richtlijnen  waaraan  de  verwerkingsverantwoordelijke  is  onderworpen 

bijzonder soepel. Op geen enkele manier blijkt dat dit de bedoeling van de wetgever zou  zijn, 

waardoor van concluante niet kon verwacht worden dat zij dergelijke mening was toegedaan.” 

47. 

In tegenstelling tot de stelling van verweerder oordeelt de Geschillenkamer dat artikel 18 § 1 van 

het Koninklijk Besluit dat uitvoering en uitleg geeft aan artikel 127 § 1 van de WEC zeer duidelijk 

is  en  geen  ruimte  overlaat  voor  twijfel  over  de  interpretatie  en  toepassing  ervan.  Het  artikel 

bepaalt namelijk : 

”De  betrokken  onderneming  vergewist  zich  ervan,  door  technische  en  operationele 

maatregelen  in  te  stellen,  dat  de  persoon  die  de  uitbreiding  of  de  migratie  van  het  product 

vraagt, daadwerkelijk de voor dat product geïdentificeerde persoon is.” 

48.  Vervolgens geeft de artikelsgewijze bespreking van het Koninklijk Besluit de volgende duidelijke 

uitleg aan dit artikel: 

”Art.  18.  Productuitbreiding  of  –migratie.  Het  is  mogelijk  dat  een  persoon  al  klant  is  bij  een 

betrokken  onderneming  voor  een  ander  product  (bijvoorbeeld  een  abonnement  op  mobiele 

telefonie) en door de betrokken onderneming geïdentificeerd is voor dat product. Die persoon 

kan dan beslissen om aanvullend een voorafbetaalde kaart te kopen (productuitbreiding) of om 

van  het  eerste  product  over  te  stappen  naar  een  voorafbetaalde  kaart  (productmigratie).De 

betrokken onderneming kan dan een link leggen tussen de voorafbetaalde kaart en het product 

dat reeds gekocht is door de eindgebruiker. De betrokken onderneming vergewist zich ervan, 

door technische en operationele maatregelen in te stellen, dat de persoon die de uitbreiding van 

het  product  vraagt,  daadwerkelijk  de  voor  dat  product  geïdentificeerde  persoon  is.  Dit  kan 

bijvoorbeeld worden gedaan via de voorlegging van een identiteitsstuk of aan de hand van het 

identificatienummer en een wachtwoord. De persoon die de houder is van het product waarmee 

de  voorafbetaalde  kaart  geassocieerd  is,  moet  dezelfde  persoon  zijn  als  diegene  die  de 

activering van de voorafbetaalde kaart vraagt. Deze methode mag dus niet worden gebruikt als 

een kind de activering van de voorafbetaalde kaart vraagt en daarbij een beroep  doet op een 

ander product waarop een ouder heeft ingetekend.”14 (eigen onderlijning) 

14 Verslag aan de Koning bij Koninklijk Besluit van 27 november 2016 betreffende de identificatie van de eindgebruiker van mobiele 
openbare elektronische-communicatiediensten die worden geleverd op basis van een voorafbetaalde kaart, BS 7 december 2016. (eigen 
onderstreping door de Geschillenkamer) 

 

Beslissing ten gronde 101/2022 - 15/29 

49.  Uit het bovenstaande blijkt derhalve duidelijk en ondubbelzinnig dat de betrokken onderneming 

(in  casu  verweerder)  zelfs  een  wettelijke  plicht  heeft  om  in  het  geval  van  productmigratie, 

zekerheid  te  verkrijgen  omtrent  de  identiteit  van  de  persoon  die  verzoekt  om  de  migratie. 

Voorgaande dient ertoe zekerheid te verkrijgen over of het daadwerkelijk degene is die voor dat 

product is geïdentificeerd. Uit de memorie van toelichting blijkt bovendien dat de verificatie enkel 

kan  plaatsvinden  na  voorleggen  van  een 

identiteitsstuk  ofwel  aan  de  hand  van  een 

identificatienummer en een wachtwoord.  

50.  Gezien  de  duidelijke  en  onmiskenbare  bewoordingen  van  de  wetgever  in  bovengenoemde 

regelgeving waarin volgens de Geschillenkamer geen ruimte wordt overgelaten tot een andere 

interpretatie, had er een verificatie van de identiteit moeten plaatsvinden. De Geschillenkamer 

oordeelt dat verweerder wel degelijk had moeten overgaan tot het controleren van de identiteit 

van  de  persoon  die  verzocht  om  migratie  van  de  simkaart.  De  wetgever  schrijft  immers 

uitdrukkelijk  voor  dat  deze  controle  dient  te  geschieden  op  basis  van  de  identiteitskaart  of 

identificatienummer en wachtwoord. 

51.  Verweerder  mocht  derhalve  niet  volstaan  met  het  vragen  naar  het  simkaartnummer  en  het 

telefoonnummer. Verweerder had immers de beschikking over de identiteitskaart van de derde, 

maar heeft nagelaten de persoonsgegevens te vergelijken met die van de houder van het gsm-

nummer, in casu klager.  

52.  Door  het uitvoeren van een verificatie zou snel genoeg blijken dat het  om twee verschillende 

personen  ging.  Verweerder  heeft  nagelaten  om  een  dergelijke  weinig  moeite  vereisende 

verificatie uit te voeren, terwijl juist verweerder als telecomoperator zich bewust moest zijn van 

de  enorme  gevolgen  die  een  dergelijke  nalatigheid  met  zich  mee  zou  kunnen  brengen. 

Verweerder heeft hierdoor bewust nagelaten uitvoering te geven aan een wettelijke verplichting, 

namelijk die van artikel 18 § 1 Koninklijk Besluit ter uitvoering van de Wet Telecommunicatie. De 

Geschillenkamer  komt  tot  de  vaststelling  dat  er  niet  enkel  sprake  was  van  een  toerekenbare 

tekortkoming  maar  ook  van  een  schending  van  artikel  18  §  1  van  het  KB  welke  duidelijk 

voorschrijft dat een controle dient plaats te vinden bij productmigratie.  

53.  Verweerder  heeft  gedurende  de  procedure  steeds  opgeworpen  dat  productmigratie  moest 

worden  aangemerkt  als  commercieel  doeleinde  en  dat  het  daarom  verboden  was  om  een 

verificatie van de identiteit uit te voeren. Uit artikel 18 §1 van het KB blijkt echter dat de wetgever 

productmigratie  niet  aanmerkt  als  commercieel  doeleinde  en  juist  voorschrijft  dat  er  een 

verificatie van de identiteit dient plaats te vinden. Derhalve faalt het argument van verweerder.  

54.  De  Geschillenkamer  oordeelde  in  haar  primaire  beslissing  onder  andere  dat  verweerder  de 

verwerking  in overeenstemming  diende te brengen met de artikelen  5.1.f, 5.2, 24  en 32  AVG. 

Verweerder  heeft  uitvoering  gegeven  aan  dit  bevel,  door  een  bijkomende  procedure  aan  te 

nemen om de identiteit van de klant bij productmigratie te verifiëren. Daarover stelt verweerder 

Beslissing ten gronde 101/2022 - 16/29 

in haar conclusie echter dat  dit gebeurde op risico dat verweerder door het BIPT of door een 

rechtbank kan worden teruggefloten in verband met het gebruiken van de identificatiegegevens 

voor  commerciële  doeleinden,  hetgeen  uitdrukkelijk  door  artikel  126  van  de  WEC  zou  zijn 

verboden.  

55.  De Geschillenkamer concludeert dat een productmigratie volgens de geldende wetgeving niet 

als  commercieel  doeleinde  kan  worden  beschouwd.  Derhalve  stelt  zij  nogmaals  vast  dat  de 

artikelen 5 (1) (f),  5.2,  24 en 32 van de AVG zijn geschonden.  

 

Tweede middel: Verweerder nam proactieve maatregelen conform artikel 5 (2) van de AVG teneinde de 

naleving van de voorschriften van de AVG, waaronder de technische en organisatorische maatregelen 

te waarborgen. 

 

56.  De verweerder voert als tweede middel aan dat er wel degelijk proactieve maatregelen werden 

getroffen teneinde de naleving van de voorschriften van de AVG - waaronder de technische en 

organisatorische  maatregelen  -  te  waarborgen.  Verweerder  heeft  bij  conclusie  van  antwoord 

onder andere de Werkmethode Veiligheid toegevoegd. Dit interne stuk voor de medewerkers 

omschrijft  hoe  er  dient  te  worden  omgegaan  met  persoonsgegevens  van  klanten  en  reikt 

handvatten aan om de vertrouwelijkheid van de gegevens binnen de organisatie van verweerder 

te waarborgen.  

57.  Op  verschillende  plaatsen 

in  de  werkmethode  wordt  erop  gewezen  dat  een  volledige 

identiteitscheck 

(naam,  voornaam, 

telefoonnummer,  als  deze  er 

is:  klantnummer, 

geboortedatum,  identiteitskaartnummer,  adres,  bedrag  van  de  laatste  factuur  en  waar  en 

wanneer  de  activering 

is  aangevraagd)  vereist 

is  voor  “alle  vragen 

in  het 

licht  van 

contractwijziging, zoals; verandering van het tariefplan, verandering adres, P2P, PPP, activering 

of  deactivering  van  een  dienst,  vraag  om  kopie  van  een  factuur  en  vraag  om  vertrouwelijke 

informatie”. 

58. 

In casu  vroeg de derde die (later) beschikking  kreeg  over het telefoonnummer van klager, de 

omzetting  van  zijn  prepaid-kaart  naar  een  postpaid-abonnement.  Hij  vroeg  derhalve  om 

activering  van  een  nieuwe  dienst.  Dit  betekent  dat  verweerder  ook  volgens  de  eigen 

werkmethode had moeten vragen naar bijkomende gegevens met als doel het vaststellen van de 

identiteit van de persoon in kwestie. Door na te laten de identiteit van de derde met zekerheid 

vast te stellen, heeft verweerder verwijtbaar nalatig gehandeld. 

59.  Verweerder  heeft  daarnaast  ook  de  documenten  Y  Belgium  overzicht  van  Technische  en 

Organisatorische maatregelen en Group Security Standard ingebracht in de procedure (zie punt 

39 hierboven).  

Beslissing ten gronde 101/2022 - 17/29 

60. 

 Volgens  verweerder  kan  mede  uit  deze  documenten  worden  afgeleid  dat  verweerder  zich 

bekommert om te allen tijde de gepaste technische en organisatorische maatregelen te nemen 

om de persoonsgegevens van haar abonnees te beveiligen. De genomen maatregelen worden 

door haar ook ieder jaar geëvalueerd en, indien nodig, aangepast. Beide documenten bevatten 

algemene minimaal te implementeren beveiligingseisen. De Geschillenkamer kan op basis van 

deze documenten echter niet tot een ander oordeel komen dan dat verweerder in casu tekort is 

geschoten  door  de  technische  en  organisatorische  maatregelen  onvoldoende  ten  uitvoer  te 

brengen. 

61.  Verweerder  stelt  dat  de  inbreuk  zeer  beperkte  gevolgen  heeft  gehad  voor  klager.  De  derde 

persoon  kon  volgens  verweerder  geen  toegang  krijgen  tot  de  profielen  van  klager  op 

verschillende platforms zoals WhatsApp en Paypal omdat die platforms de tweestapsverificatie 

zouden  gebruiken teneinde te kunnen  inloggen of aanmelden op hun profielen.  De derde had 

volgens klager bovendien geen toegang tot alle communicatie van de klager die in het verleden 

had  plaatsgevonden.  Derhalve  is  er  volgens  verweerder  op  geen  enkele  manier  sprake  van 

schending van de privacy van klager. Er is enkel sprake van praktische ongemakken die klager 

zou ondervonden hebben.                        

62.  De Geschillenkamer wijst er in dit verband op dat het - in tegenstelling tot het door verweerder 

beweerde - voor het gebruik van bijvoorbeeld de WhatsApp-applicatie in beginsel volstaat dat 

iemand  beschikt  over  het  telefoonnummer.  De  tweestapsverificatie  die  volgens  verweerder 

dient te worden doorlopen moet via de WhatsApp-instellingen expliciet worden geactiveerd en 

staat  niet  standaard  aan.  De  standaard  beveiligingsinstelling 

is  dus  dat  enkel  het 

telefoonnummer volstaat voor het overnemen van het gebruik van de Whatsapp-applicatie. De 

gebruiker voert het telefoonnummer in via hetwelk hij de communicatie via de applicatie wenst 

te gebruiken en vervolgens wordt er een SMS-bericht verstuurd naar dat nummer. Nadat de code 

die  in  het  SMS-bericht  staat  wordt  ingevoerd,  kan  er  direct  worden  gecommuniceerd  via 

WhatsApp. Er is – indien de tweetrapsverificatie niet geactiveerd werd – dus niets anders nodig 

dan toegang tot het mobiele telefoonnummer waarnaar de verificatiecode wordt verstuurd.  

63.  Door te beschikken over een telefoonnummer, bestaat er bovendien een aanmerkelijke kans dat 

er  inzage  verkregen  kan  worden  in  verschillende  soorten  persoonsgegevens.  Verschillende 

instanties  -  zoals  bijvoorbeeld  ziekenhuizen  -  doen  herinneren  aan  afspraken  middels  het 

versturen van SMS -berichten. Bovendien zet het beschikken over een telefoonnummer van een 

ander de deur voor fraude en oplichting wagenwijd open, doordat er bijvoorbeeld gesprekken en 

berichten  in  naam  van  de  benadeelde  zouden  kunnen  worden  gevoerd  of  gestuurd.  De 

Geschillenkamer is het dus oneens met de stelling van verweerder dat er op geen enkele manier 

sprake zou zijn van schending van de privacy.  

64.  Het  Hof  van  Justitie  benadrukte  het  belang  van  telecomgegevens  met  de  volgende 

bewoordingen in haar arrest Digital Rights Ireland van 8 april 2014: ”Uit deze gegevens, in hun 

Beslissing ten gronde 101/2022 - 18/29 

geheel beschouwd, kunnen zeer precieze conclusies worden getrokken over het privéleven van 

de  personen  van  wie  de  gegevens  zijn  bewaard,  zoals  hun  dagelijkse  gewoonten,  hun 

permanente of tijdelijke verblijfplaats, hun dagelijkse of andere verplaatsingen, de activiteiten die 

zij uitoefenen, hun sociale relaties en de sociale kringen waarin zij verkeren.”15  Niettegenstaande 

de derde in casu wellicht niet over alle in het arrest genoemde gegevens kon beschikken, is de 

Geschillenkamer van mening dat er door het beschikken over het telefoonnummer van de klager 

sprake was van een significant gevaar voor de schending van diens privacyrechten. 

65.  Verweerder stelt bij conclusie dat in principe enkel de gebruiker van een mobiel telefoonnummer 

het  daaraan  gekoppelde  simkaartnummer  zou  mogen  kennen.  Het  simkaartnummer  wordt 

daarom gebruikt als verificatie dat de aanvrager weldegelijk de werkelijke gebruiker is van het 

telefoonnummer  dat  opgegeven  wordt.  De  verkoper  zou  daarom  in  de  winkel  zowel  het 

telefoonnummer  als  het  simkaartnummer  aan  de  derde  hebben  gevraagd  en  verkregen.  De 

migratie  is  toen  uitgevoerd  en  de  derde  heeft  daarbij  dus  zijn  eigen  identificatiegegevens 

opgegeven,  volgens  verweerder.  De  identificatiegegevens  van  de  derde  werden  volgens 

verweerder gecontroleerd door de identiteitskaartgegevens te vergelijken met de opgegeven 

naam, adres en woonplaats van de derde. Deze identiteitsgegevens werden volgens verweerder 

echter  niet  vergeleken  met  de 

identiteitsgegevens  van  de  prepaid-klant  aan  wie  het 

simkaartnummer  en  gsm-nummer  eerst  was  toegekend,  namelijk  klager.    Laatstgenoemde 

controle  gebeurde  volgens  verweerder  niet  omdat  identiteitsgegevens  niet  mogen  worden 

gebruikt voor commerciële toepassingen op basis van de Wet Elektronische Communicatie16 en 

het Verslag  aan de  Koning  bij het  Koninklijk  besluit dat uitvoering  aan deze  wet  geeft,17  zoals 

uiteengezet in randnummer 42 e.v. hierboven. 

66.  Verweerder  vindt  het  onbegrijpelijk  dat  de  derde  het  simkaartnummer  te  weten  kon  komen. 

Volgens verweerder kan het simkaartnummer enkel worden achterhaald via de systemen van 

verweerder waar deze is opgeslagen of indien deze zijn medegedeeld door klager zelf. Teneinde 

zowel  het  telefoonnummer  als  het  simkaartnummer  te  verkrijgen  zou  de  derde  –  volgens 

verweerder - ofwel de medewerking van klager gehad hebben ofwel die van een Y medewerker. 

Volgens verweerder is de combinatie tussen simkaart en telefoonnummer uniek, waardoor de 

werkwijze om de combinatie telefoonnummer-simkaartnummer te gebruiken passend is om de 

identiteit  van  de  gebruiker  te  verifiëren.  Indien  enkel  zou  gebruik  gemaakt  worden  van  het 

telefoonnummer om de identiteit van de gebruiker te verifiëren voor de migratie, zou dit volgens 

verweerder wel kunnen wijzen op gebrekkige technische en organisatorische maatregelen. De 

 

15 Hof van Justitie EU, Digital Rights Ireland en Seitlinger e.a, Gevoegde zaken C‑293/12 en C‑594/12, ECLI:EU:C:2014:238 , r.o. 27. 

16 Artikel 127 juncto artikel 126 § 2,7° Wet betreffende de elektronische communicatie van 13 juni 2005, in werking getreden op 30 
juni 2005. 
17 Verslag aan de Koning bij Koninklijk Besluit van 27 november 2016 betreffende de identificatie van de eindgebruiker van mobiele 
openbare elektronische-communicatiediensten die worden geleverd op basis van een voorafbetaalde kaart, BS 7 december 2016. 

Beslissing ten gronde 101/2022 - 19/29 

combinatie  van  telefoonnummer  en  simkaartnummer  kan  volgens  verweerder  worden 

gelijkgesteld met de combinatie van e-mailadres en paswoord. Ook in deze combinatie bestaat 

de verificatie uit een element dat publiek is en een element dat enkel de eigenaar kan kennen. 

67.  De Geschillenkamer wijst op de verklaring van verweerder dat:  

• 

 medewerkers verplicht het simkaartnummer dienden op te vragen bij de klant en deze 

dienden in te voeren om een migratie te bewerkstelligen van prepaid naar postpaid;  

• 

 er destijds geen mogelijkheid voor de medewerker bestond om aan de hand van het 

gsm-nummer het simkaartnummer op te vragen in de databank.  

Derhalve blijft de vraag hoe de derde aan de combinatie gsm-nummer – simkaartnummer is gekomen. 

De verweerder heeft dit in ieder geval niet ten overstaan van de Geschillenkamer kunnen aantonen, 

zoals vereist door de artikelen 5.2 en 24 AVG. 

68.  Verweerder 

legt 

een 

eerdere  melding 

d.d. 

11  maart 

2019 

aan 

de 

Gegevensbeschermingsautoriteit van een soortgelijk gegevenslek over.18 Daarbij wordt vermeld 

dat een andere reden van het in casu geen melding maken van het lek het volgende was : “De 

Gegevensbeschermingsautoriteit heeft dit dossier niet verder opgevolgd, wat blijk geeft van de 

beperkte  gewichtigheid  die  de  Gegevensbeschermingsautoriteit  aan  dergelijke 

(kleine) 

gegevenslek  geeft.  Om  die  reden  werd  het  vermoeden  van  concluante  dat  er  geen 

meldingsplicht zou zijn in onderhavig geval bevestigd.”   De Geschillenkamer wijst hierbij op de 

verantwoordingsplicht van verweerder welke voortvloeit uit artikel 5.2 en artikel 24 AVG waarbij 

het  aan  de  verweerder  is  om  aan  te  tonen  dat  zij  tevens  handelt  conform  artikel  5.1.f  AVG 

namelijk:  ”door  het  nemen  van  passende  technische  of  organisatorische  maatregelen  op  een 

dusdanige manier worden verwerkt dat een passende beveiliging ervan gewaarborgd is, en dat 

zij  onder  meer  beschermd  zijn  tegen  ongeoorloofde  of  onrechtmatige  verwerking  en  tegen 

onopzettelijk  verlies,  vernietiging  of  beschadiging  („integriteit  en  vertrouwelijkheid”).”  De 

bewering 

dat 

een 

eerdere  melding 

niet 

werd 

behandeld 

door 

de 

Gegevensbeschermingsautoriteit, doet niet af aan de verantwoordingsverplichting. 

 

69.  De Geschillenkamer wijst er eens te meer op dat de verantwoordingsplicht ingevolge de artikelen 

5, lid 2, artikel 24 en artikel 32 AVG met zich meebrengt dat de verwerkingsverantwoordelijke de 

nodige technische en organisatorische maatregelen neemt, teneinde ervoor zorg te dragen dat 

de verwerking in overeenstemming is met de AVG. De voorgaande verplichting behoort tot het 

degelijk invullen van de verantwoordelijkheid van verweerder ingevolge artikel 5, lid 2, 24 en 32 

AVG. De Geschillenkamer wijst er op dat de verantwoordingsplicht van artikel 5 lid 2 en artikel 24 

AVG  één  van  de  centrale  pijlers  van  de  AVG  vormt.  Dit  houdt 

in  dat  op  de 

18 Als stuk 5 bij haar conclusies. 

 

Beslissing ten gronde 101/2022 - 20/29 

verwerkingsverantwoordelijke  de  verplichting  rust  tot,  enerzijds,  het  nemen  van  proactieve 

maatregelen  teneinde  de  naleving  van  de  voorschriften  van  de  AVG  te  waarborgen  en, 

anderzijds, het kunnen aantonen dat hij dergelijke maatregelen heeft getroffen. 

70.  De Groep 29 heeft in het Advies betreffende het “verantwoordingsbeginsel” te kennen gegeven 

dat twee aspecten van belang zijn bij de interpretatie van dit beginsel:  

(i) 

“de  noodzaak  voor  een  voor  de  verwerking  verantwoordelijke  om  passende  en 

doeltreffende  maatregelen 

te 

nemen 

teneinde 

de 

beginselen 

voor 

gegevensbescherming ten uitvoer te leggen; en 

(ii) 

de  noodzaak  om  op  verzoek  te  kunnen  aantonen  dat  er  passende  en  doeltreffende 

maatregelen  zijn  genomen.  De  voor  de  verwerking  verantwoordelijke  moet  derhalve 

bewijs kunnen overleggen van (i) hierboven”.19 

71.  De Geschillenkamer is gezien bovenstaande overwegingen van oordeel dat verweerder inbreuk 

heeft  gepleegd  op  de  artikelen  5.1.f,  5.2,  24  en  32  AVG  door  onvoldoende  technische  en 

organisatorische  maatregelen  te  treffen  om  de  verwerking  van  persoonsgegevens 

in 

overeenstemming met de relevante wet- en regelgeving te laten verlopen. 

 

Gegevenslek  

72. 

 Artikel  33  lid  1  AVG  bepaalt  :  ”Indien  een  inbreuk  in  verband  met  persoonsgegevens  heeft 

plaatsgevonden, meldt de verwerkingsverantwoordelijke deze zonder onredelijke vertraging en, 

indien mogelijk, uiterlijk 72 uur nadat hij er kennis van heeft genomen, aan de overeenkomstig 

artikel 55 bevoegde toezichthoudende autoriteit, tenzij het niet waarschijnlijk is dat de inbreuk in 

verband met persoonsgegevens een risico inhoudt voor de rechten en vrijheden van natuurlijke 

personen. Indien de melding aan de toezichthoudende autoriteit niet binnen 72 uur plaatsvindt, 

gaat zij vergezeld van een motivering voor de vertraging.”   

 

73.  Verweerder stelt in haar conclusies  dat er geen verplichting bestond om het gegevenslek door 

te geven aan de Gegevensbeschermingsautoriteit. De reden daarvan is volgens verweerder het 

feit  dat  het  gegevenslek  één  betrokkene  betrof,  het  van  zeer  korte  duur  was  en  er  volgens 

verweerder  geen  sprake  was  van  gevoelige  gegevens.  Wat  betreft  het  voorgaande  wijst  de 

Geschillenkamer op het hierboven overwogene, namelijk dat het aannemelijk kan worden geacht 

dat  er  bijvoorbeeld  SMS-berichten  worden  ontvangen  welke  bijzondere  persoonsgegevens 

zouden kunnen bevatten.  

 

19  Advies  3/2010  over  het  “verantwoordingsbeginsel”  vastgesteld  op  13  juli  2010  door  de  Groep  29,  p.  10  –  14 
https://ec.europa.eu/justice/article-29/documentation/opinion-recommendation/files/2010/wp173_nl.pdf. 

Beslissing ten gronde 101/2022 - 21/29 

74.  Bij  de  beoordeling  van  de  vraag  of  een  inbreuk  een  waarschijnlijk  hoog  risico  vormt  voor  de 

rechten en vrijheden van natuurlijke personen dient volgens de Richtsnoeren van de Groep 29 

rekening  gehouden  te  worden  met  het  antwoord  op  de  vraag  of  de  inbreuk  kan  leiden  tot 

lichamelijke, materiële of immateriële schade voor de personen wier gegevens het voorwerp van 

de  inbreuk  zijn.  Voorbeelden  van  dergelijke  schade  zijn  discriminatie,  identiteitsdiefstal  of  -

fraude,  financieel  verlies  en  reputatieschade.20  Door  het  telefoonnummer  van  klager  toe  te 

kennen aan een derde, is klager blootgesteld aan het gevaar van het uitvoeren van frauduleuze 

handelingen onder zijn  naam,  door  gebruik te maken van zijn telefoonnummer.  Ook  bestaat  – 

anders  dan  verweerder 

lijkt  te  stellen  -  een  risico  dat  gevoelige  gegevens 

(zoals 

gezondheidsgegevens) in handen komen van derden. Verweerder stelt dat er geen meldplicht 

bestond voor haar, onder andere omdat het gaat om een inbreuk van gegevens van één  enkel 

persoon. De Geschillenkamer wijst erop dat een inbreuk echter zelfs voor één persoon ernstige 

gevolgen kan hebben, geheel afhankelijk van de aard van de persoonsgegevens en de context 

waarin  deze  zijn  gecompromitteerd.  Ook  hier  komt  het  erop  aan  te  kijken  naar  de 

waarschijnlijkheid  en  ernst  van  de  gevolgen.21  Bovendien  betreft  het  hier  een  risico  van 

structurele  aard  waar  mogelijk  alle  gebruikers  van  prepaidkaarten  aan  blootgesteld  kunnen 

worden. Het kan niet worden uitgesloten dat er andere gevallen zijn waar de Geschillenkamer 

niet van op de hoogte is. 

75.  De Geschillenkamer is van oordeel dat verweerder er in onderhavig geval niet in is geslaagd aan 

te tonen dat er voldoende proactieve maatregelen waren genomen om naleving van de AVG te 

waarborgen. De medewerkers van verweerder hebben allereerst nagelaten een verificatie uit te 

voeren tussen de identiteiten van de derde en die van klager en Y heeft vervolgens nagelaten om 

het  gegevenslek  te  melden  aan  de  Gegevensbeschermingsautoriteit.  Verweerder  heeft  geen 

stukken bijgebracht waaruit blijkt dat is voldaan aan de documentatieplicht die op verweerder 

rustte. Het enige document dat door verweerder werd bijgebracht betreffende een gegevenslek, 

was 

een  melding 

van 

een 

ander 

gegevenslek 

door 

verweerder 

aan 

de 

Gegevensbeschermingsautoriteit  daterend  uit  het  jaar  2019.  Uit  de  stukken  van  het  dossier, 

hetgeen ter zitting naar voren is gebracht en het feit dat verweerder geen documentatie van het 

gegevenslek heeft ingebracht, blijkt dat verweerder evenmin voldoet aan de plicht van artikel 33 

lid 5 AVG waarin is bepaald:  

 

“De verwerkingsverantwoordelijke documenteert alle inbreuken in verband met 

persoonsgegevens, met inbegrip van de feiten omtrent de inbreuk in verband met 

persoonsgegevens, de gevolgen daarvan en de genomen corrigerende maatregelen. Die 

 

20  Richtsnoeren  voor  de  melding  van  inbreuken  in  verband  met  persoonsgegevens  krachtens  verordening  2016/679, wp250rev.01, 
Werkgroep 29,  p.26. 

21 Idem, p. 30  

Beslissing ten gronde 101/2022 - 22/29 

documentatie stelt de toezichthoudende autoriteit in staat de naleving van dit artikel te 

controleren.”  

76.  De  Geschillenkamer  wees  er 

reeds  eerder 

in  beslissing  2020/22  op  dat: 

“de 

verantwoordingsplicht 

toegepast 

op 

gegevenslekken 

inhoudt 

dat 

op 

een 

verwerkingsverantwoordelijke  met  betrekking  tot  deze  gegevenslekken  niet  enkel  de 

verplichting rust deze desgevallend overeenkomstig artikelen 33 en 34 AVG te melden aan de 

toezichthoudende  autoriteit  en  de  betrokkenen,  doch  dat  deze  eveneens  te  allen  tijde  moet 

kunnen aantonen dat hij de nodige maatregelen heeft genomen om te kunnen voldoen aan deze 

verplichting”22  De  Geschillenkamer  is  van  oordeel  dat  zulks  in  onderhavig  geval  niet  is 

aangetoond. 

77. 

In  een  niet-uitputtende  lijst  die  verwerkingsverantwoordelijken  kunnen  treffen  om  aan  de 

verantwoordingsverplichting te voldoen wordt door de Groep 29 verwezen naar onder andere de 

volgende  te  nemen  maatregelen:  het  ten  uitvoer 

leggen  van  en  toezicht  houden  op 

controleprocedures om te waarborgen dat alle maatregelen niet alleen op papier bestaan maar 

ook  ten  uitvoer  worden  gelegd  en  in  de  praktijk  functioneren,  het  vaststellen  van  interne 

procedures,  het  opstellen  van  een 

schriftelijk  en  bindend  beleid  betreffende 

gegevensbescherming, het ontwikkelen van interne procedures voor het doeltreffend beheren 

en rapporteren van inbreuken op de beveiliging. 

78.  De Geschillenkamer wijst bovendien op een formulier dat bij de conclusie is gevoegd en waarin 

melding werd gemaakt van een soortgelijk gegevenslek, namelijk het telefoonnummer van een 

klant die naar een andere operator was overgestapt. Dit telefoonnummer werd ten onrechte als 

vrij gezien en aan een nieuwe klant toegekend. In het formulier heeft verweerder de vraag “Wat 

is de hoogte van de graad of het niveau van de ernst van het gegevenslek voor betrokkenen bij 

het  beoordelen  van  de  risico’s  voor  de  rechten  en  vrijheden  van  betrokkenen  ?”,    notabene 

beantwoord met “kritisch” gegevenslek. Hieruit blijkt volgens de Geschillenkamer duidelijk dat 

ook verweerder de ernst van een dergelijk gegevenslek wel degelijk inziet. 

 

 

79.  De  Geschillenkamer  stelt  derhalve  inbreuken  vast  op  artikel  33  leden  1  en  5  AVG.  De 

Geschillenkamer  wijst  erop,  dat  er  in  hoofde  van  de  verwerkingsverantwoordelijke  een 

verplichting is om elk gegevenslek, ongeacht of dit risicovol is of niet, te documenteren teneinde 

informatie te kunnen verstrekken aan de GBA. De verwerking van persoonsgegevens is immers 

een kernactiviteit  van verweerder. Persoonsgegevens kunnen bovendien een grote mate van 

22 Beslissing 22/2020 van  8 mei 2020 van de Geschillenkamer, p.12 

 

Beslissing ten gronde 101/2022 - 23/29 

gevoeligheid hebben voor betrokkenen, onder meer omdat ze een regelmatige en stelselmatige 

observatie mogelijk maken.23  

80.  Verweerder brengt bij conclusie een document Data Breach Assessment bij. In dit document is 

het  gegevenslek  gedocumenteerd  op  15  april  2020,  7  maanden  nadat  het  gegevenslek 

plaatsvond. In het document valt onder andere het volgende te lezen: 

“Het incident gaf een derde partij toegang tot de communicatie-inhoud van de klant van een pre-

paid kaart gedurende 3,25 dagen. De derde had niet de bedoeling de gegevens te gebruiken, te 

misbruiken of te verspreiden. De gegevens waren derhalve niet publiekelijk beschikbaar op het 

internet.  

De theoretische impact van de inbreuk is dus zeer  groot, aangezien het om de inhoud  van de 

communicatie  gaat,  en  hoewel  de  waarschijnlijkheid  dat  de  inbreuk  gevolgen  heeft  voor  de 

betrokkene laag is, is het resultaat een algemeen zeer hoog risico.  

Maar  op  basis  van  de  informatie  die  van  de  betrokkene  is  ontvangen,  was  de  met  een  derde 

gedeelde communicatie-inhoud waarschijnlijk beperkt tot tweestapsauthenticatiecodes en dit 

gedurende een periode van 3,5 dagen. Deze tweestapsauthenticatiecodes kunnen niet worden 

gebruikt door de derde partij die geen toegang heeft tot de inloggegevens van de betrokkene. 

De gevolgen voor de betrokkene zijn dus beperkt en het risico is bijgesteld tot een laag risico.” 

81.  Uit de hierboven geciteerde tekst blijkt nogmaals dat verweerder zich wel degelijk bewust was 

van het feit dat er in casu sprake was van een “zeer hoog risico” aangezien het ging om inhoud 

van telecommunicatie. Het risico werd terug bijgesteld tot “laag” nadat verweerder te weten was 

gekomen dat de gedeelde inhoud waarschijnlijk was beperkt tot tweestapsauthenticatiecodes. 

Aangezien  derden  geen  toegang  konden  hebben  tot  de  inloggegevens  van  klager,  werd  het 

niveau dus bijgesteld. Zoals de Geschillenkamer reeds eerder opmerkte vormden niet enkel de 

applicaties die  een tweestapsauthenticatie behoeven  een risico  voor  de klager, maar  ook  zijn 

telefoon  en  sms-  verkeer  werd  blootgesteld  aan  grote  risico’s  op  onder  andere  fraude  die 

gepleegd had kunnen worden onder zijn naam. De Geschillenkamer oordeelt dat er wel sprake 

was van een hoog risico. 

 

 

 

82.  Verweerder is van mening dat er geen plicht rustte op haar om de klager van het gegevenslek op 

de  hoogte  te  brengen.  Verweerder  heeft  derhalve  nagelaten  om  nadat  hij  zelf  op  de  hoogte 

raakte,  klager  middels  een  mededeling  op  de  hoogte  te  stellen  van  de  toekenning  van  het 

telefoonnummer aan een derde. De Geschillenkamer oordeelt dat de melding aan de betrokkene 

23 Beslissing 18/2020 van 28 april 2020 van de Geschillenkamer 

 

Beslissing ten gronde 101/2022 - 24/29 

in  dit  specifieke  geval  achterwege  mocht  blijven  gezien  de  bijzondere  omstandigheid  van  dit 

geval waarbij de betrokkene reeds op de hoogte was van het gegevenslek. De Geschillenkamer 

oordeelt derhalve dat er geen inbreuk is vastgesteld op artikel 34 AVG.   

83.  De Geschillenkamer wijst op onderstaand voorbeeld welke het belang van de mededeling van 

een gegevenslek aan de betrokkenen en de bevoegde autoriteit, eens te meer duidelijk maakt. 

Het betreft een voorbeeld in de recentelijk gepubliceerde “Guideline on Examples regarding Data 

Breach  Notification”  van  de  EDPB24  waarin  het  contactcentrum  van  een  telecommunicatie-

bedrijf wordt gebeld door een persoon die zegt een klant te zijn en vraagt een wijziging van zijn 

e-mailadres door te voeren zodat de rekeningen voortaan naar dat nieuwe e-mailadres worden 

gestuurd.  De  beller  geeft  de  juiste  persoonsgegevens  van  de  klant  door  waarna  de  facturen 

voortaan naar het nieuwe e-mailadres worden gestuurd. Wanneer de eigenlijke klant belt met het 

bedrijf om te vragen waarom hij geen facturen meer ontvangt, beseft het bedrijf dat de facturen 

naar een ander worden gestuurd. 

84.  De EDPB overweegt het volgende omtrent bovenstaand voorbeeld : 

“This case serves as an example on the importance of prior measures. The breach, from a risk 

aspect, presents a high level of risk, as billing data can give information about the data subject’s 

private life (e.g.habits, contacts)and could lead to material damage (e.g. stalking, risk to physical 

integrity). The personal data obtained during this attack can also be used in order to facilitate 

account  takeover  in  this  organisation  or  exploit  further  authentication  measures  in  other 

organisations. Considering these risks, the “appropriate” authentication measure should meet a 

high bar, depending on what personal data can be processed as a result of authentication.  

 

 

As a result, both a notification to the SA and a communication to the data subject are needed 

from the controller. The prior client validation process is clearly to be refined in light of this case. 

The  methods  used  for  authentication  were  not  sufficient.  The  malicious  party  was  able  to 

pretend to be the intended user by the use of publicly available information and information that 

they  otherwise  had  access  to.  The  use  of  this  type  of  static  knowledge-based  authentication 

(where the answer does not change, and where the information is not “secret” such as would be 

the case with a password) is not recommended.”25 

 

24 EDPB Guideline on Examples regarding Data Breach Notification, 01/2021, gepubliceerd op www.edpb.europa.eu. 

25 EDPB Guideline on Examples regarding Data Breach Notification, 01/2021, p.30  

Onderlijning door de Geschillenkamer  
 
Vrije vertaling: Deze casus dient als voorbeeld over het belang van het treffen van voorafgaande maatregelen. De inbreuk vormt 
vanuit risicoaspect een hoog risico, aangezien factureringsgegevens informatie kunnen geven over het privéleven van de betrokkene 
(bijv. gewoonten, contacten) en kunnen leiden tot materiële schade (bijv. stalking, risico voor fysieke integriteit). De 
persoonsgegevens die bij deze aanval worden verkregen, kunnen ook worden gebruikt om accountovername in deze organisatie te 
vergemakkelijken of om verdere authenticatiemaatregelen bij andere organisaties te benutten. Gezien deze risico's moet de 
'passende' authenticatiemaatregel aan eisen voldoen en afhankelijk daarvan kan worden bepaald  van welke persoonsgegevens 
kunnen worden verwerkt. 

Beslissing ten gronde 101/2022 - 25/29 

85.  De  melding  van  inbreuken  moet  worden  gezien  als  een  manier  om  de  naleving  van  de  regels 

inzake  de  bescherming  van  persoonsgegevens  te  verbeteren.  Derhalve  is  er  volgens  de 

Geschillenkamer  geenszins sprake van “kennisgevingsmoeheid”  zoals door verweerder wordt 

aangehaald. De Groep 29 stelt daarover immers : 

“Verwerkingsverantwoordelijken  moeten  onthouden  dat  de  melding  van  een  inbreuk  aan  de 

toezichthoudende autoriteit verplicht is, tenzij het onwaarschijnlijk is dat de inbreuk een risico 

voor de rechten en vrijheden van natuurlijke personen inhoudt. Als het waarschijnlijk is dat een 

inbreuk  resulteert  in  een  hoog  risico  voor  de  rechten  en  vrijheden  van  natuurlijke  personen, 

moeten natuurlijke personen ook worden geïnformeerd. De drempel voor het meedelen van een 

inbreuk  aan  personen  ligt  dus  hoger  dan  die  voor  het  melden  van  een  inbreuk  aan  de 

toezichthoudende  autoriteiten,  en  dus  hoeven  niet  alle  inbreuken  aan  personen  te  worden 

gemeld, waardoor ze worden beschermd tegen onnodige kennisgevingsmoeheid.”26 

Wanneer  er  een 

inbreuk 

in  verband  met  persoonsgegevens  plaatsvindt  of  heeft 

plaatsgevonden, kan dit leiden tot materiële of immateriële schade aan natuurlijke personen of 

enige andere economische, lichamelijke of sociale schade voor de betrokken persoon. Derhalve 

dient de verwerkingsverantwoordelijke in de regel  zodra hij kennis neemt van een inbreuk in 

verband met persoonsgegevens met een risico voor de rechten en vrijheden van betrokkenen, 

de toezichthoudende autoriteit zonder onnodige vertraging en, indien mogelijk, binnen 72 uur 

op de hoogte te stellen van de inbreuk. Daardoor kan de toezichthoudende autoriteit haar taken 

en bevoegdheden, zoals vastgelegd in de AVG, naar behoren uitvoeren. 

 

 

 

Reactie op boeteformulier en recht van verdediging  

 

86.  Verweerder  heeft  op  31  mei  2022    gereageerd  op  het  voornemen  tot  opleggen  van  een 

geldboete.  

87. 

 De  verweerder  herhaalt  daarin  dat  de  samenstelling  van  de  Geschillenkamer  volgens  hem 

onregelmatig 

is,  en  de  procedure  evenzeer,  aangezien  de  voorzitter 

is  blijven  zetelen 

niettegenstaande de beslissing van het Marktenhof. Volgens verweerder is niet bewezen dat er 

 

 
Hierdoor is zowel een melding aan de toezichthoudende autoriteit als een mededeling aan de betrokkene nodig door de 
verwerkingsverantwoordelijke. Het voorafgaande klantvalidatieproces moet in het licht van dit geval duidelijk worden verfijnd. De 
methoden die werden gebruikt voor authenticatie waren niet voldoende. Een kwaadwillende had zich kunnen voordoen als de 
beoogde gebruiker door gebruik te maken van openbaar beschikbare informatie en informatie waartoe zij op andere wijze toegang tot 
hadden. Het gebruik van dit type statische, op kennis gebaseerde authenticatie (waarbij het antwoord niet verandert en waar de 
informatie niet "geheim" is zoals het geval zou zijn met een wachtwoord) wordt niet aanbevolen.” 

 

26 Richtsnoeren voor de melding van inbreuken in verband met persoonsgegevens krachtens Verordening 2016/679, Werkgroep artikel 
29, WP25 0.rev.01 

Beslissing ten gronde 101/2022 - 26/29 

sprake was van een gegevenslek en berust de vaststelling van het bestaan van een gegevenslek 

louter op vermoedens. Er is geen enkel bewijs aangeleverd door klager van het bestaan van een 

gegevenslek.  De  verweerder  is  van  oordeel  dat  hij  voldoende  technische  en  organisatorische 

maatregelen trof teneinde een voorval als in casu te voorkomen. Verweerder stelt herhaaldelijk 

de  regels  van  de  Wet  Elektronische  Communicatie  (WEC)  te  hebben  nageleefd  en  geeft  te 

kennen  dat  voornoemde  wet  het  controleren  en  verifiëren  van  de  identiteit  in  het  kader  van 

commerciële  doeleinden  verbiedt.  De  migratie  van  een  simkaart  dient  volgens  verweerder 

aangemerkt te worden als een commercieel doeleinde. Verweerder geeft te kennen dat het door 

hen  gehanteerde  beveiligingsbeleid  in  een  eerdere  beslissing  van  de  Geschillenkamer  als 

behoorlijk  werd  aanzien.  Verweerder  wijst  er  nogmaals  op  dat  er  geen  sprake  was  van  een 

meldplicht  van  het  gegevenslek  aan  de  Gegevensbeschermingsautoriteit  aangezien  het  om  1 

betrokkene ging, het gegevenslek van korte duur was en er geen sprake zou zijn van gevoelige 

persoonsgegevens.  

88.  Verweerder  kan  zich  niet  vinden  in  de  vaststelling  van  de  Geschillenkamer  dat  er  sprake  is 

geweest van een “disproportionele mate van nalatigheid” aangezien verweerder er alles aan doet 

om persoonsgegevens zo goed mogelijk te beveiligen. Bovendien was er geen sprake van opzet 

of kwade wil zijdens verweerder. Verweerder is van mening dat de voorgenomen geldboete van 

20.000 EUR niet in verhouding staat tot de inbreuken die zijn vastgesteld. Het opleggen van een 

boete  staat  volgens  verweerder 

in  schril  contract  met  eerdere  beslissingen  van  de 

Geschillenkamer  waarbij  dergelijke  gevallen  met  1  betrokkene  en  een  beperkte 

maatschappelijke impact zouden zijn geseponeerd. Verweerder stelt zelf slachtoffer te zijn van 

een  malafide  persoon  die  de  persoonsgegevens  van  de  klager  heeft  weten  te  bemachtigen. 

Tevens is er geen sprake van eerdere inbreuken gepleegd door verweerder. Dit geheel maakt het 

opleggen van een geldboete van 20.000 EUR onredelijk. Verweerder vindt een waarschuwing 

meer op zijn plaats. Mocht de  Geschillenkamer toch een geldboete willen opleggen, verzoekt 

verweerder  de  Geschillenkamer  de  boete  te  beperken  tot  een  bedrag  van  5.000  EUR.    Wat 

betreft de jaarcijfers  geeft verweerder te kennen dat er een lichte afwijking is met jaarcijfers die 

door  de  Geschillenkamer  werden  voorgelegd  in  het  sanctieformulier;  het  juiste  bedrag  is 

1.3XX.XXX.XXX EUR in plaats van 1.2XX.XXX.XXX EUR. 

 

89.  De  Geschillenkamer  is  van  oordeel  dat  alle  door  verweerder  aangevoerde  argumenten  in  het 

sanctieformulier reeds werden behandeld in onderhavige beslissing en in aanmerking  werden 

genomen bij de vaststelling van de administratieve geldboete overeenkomstig artikel 83.2 AVG. 

De Geschillenkamer heeft in de beslissing immers uiteengezet dat het gegevenslek te wijten is 

aan  nalatigheid  aan  de  kant  van  verweerder.  Verweerder  had  volgens  de  Geschillenkamer 

immers zowel op basis van de WEC alsook volgens interne regelgeving de identificatiegegevens 

moeten verifiëren om er zeker van te zijn dat de persoon die in de winkel stond ook daadwerkelijk 

Beslissing ten gronde 101/2022 - 27/29 

de houder van het telefoonnummer was. Dit heeft verweerder nagelaten. Bovendien is nagelaten 

daarvan  een  melding  te  doen  aan  de  Gegevensbeschermingsautoriteit.  De  Geschillenkamer 

deelt de visie van verweerder niet waar deze stelt dat er geen sprake is van bewijs waaruit blijkt 

dat derden kennis hebben genomen van de persoonsgegevens waardoor het bestaan van een 

gegevenslek  niet  kan  worden  aangetoond.  Zoals  de  Geschillenkamer  onder  punt  63  aangaf, 

bestond er een merkelijke kans dat de derde inzage had in (gevoelige) persoonsgegevens van 

klager; immers deze derde had gedurende vier dagen de beschikking over het telefoonnummer. 

Derhalve kan niet worden uitgesloten dat inzage door  die derde in de persoonsgegevens van 

klager heeft plaatsgevonden.  

90.  Het betreft in casu een verwerkingsverantwoordelijke die dagelijks massaal gegevens verwerkt 

waarvan  kan  en  mag  worden  verwacht  dat  hij  de  juiste  technische  en  organisatorische 

maatregelen  treft  teneinde  de  bescherming  van  persoonsgegevens  te  garanderen.  Gezien 

voorstaande  is  de  Geschillenkamer  van  oordeel  dat  een  boete  van  20.000  EUR  kan  worden 

aangemerkt als een zeer geringe boete in verhouding tot de vastgestelde inbreuken en de omzet 

die blijkt uit de jaarcijfers van verweerder.  

91.  Tot  slot  wijst  de  Geschillenkamer  erop  dat  op  haar  geen  verplichting  rust,  noch  op  basis 

van de AVG of de WOG, noch op basis van rechtspraak van het Marktenhof, om de motivering 

van de onderhavige beslissing voorafgaand aan het nemen van de betrokken beslissing aan de 

tegenspraak van de verwerende partijen te onderwerpen, het sanctieformulier dient er enkel toe 

de mogelijkheid tot tegenspraak op de voorgenomen geldboete te bieden. 

 

3. Inbreuken op de AVG 

 

 

92.  De Geschillenkamer acht inbreuken op de volgende bepalingen door de verweerder bewezen:  

a.  Artikel 5.1.f, 5.2, 24 en 32  AVG, gezien verweerder onvoldoende voorzorgsmaatregelen 

nam om het gegevenslek te voorkomen; 

b.  artikel 33.1 en 33.5 AVG, gezien verweerder geen melding maakte van het gegevenslek 

aan de GBA. 

93. 

 De  Geschillenkamer  acht  het  passend  om  een  administratieve  geldboete  op  te  leggen  ten 

bedrage van 20.000 EUR (artikel 83, lid 2 AVG; artikel 100, §1, 13° WOG en artikel 101 WOG). 

94.  Rekening houdend met artikel 83 AVG en de rechtspraak27 van het Marktenhof, motiveert de 

Geschillenkamer het opleggen van een administratieve geldboete in concreto: 

27 Hof van Beroep Brussel (sectie Marktenhof), X t. GBA, Arrest 2020/1471 van 19 februari 2020. 

 

 

 

 

Beslissing ten gronde 101/2022 - 28/29 

 a.) De ernst van de inbreuk: de Geschillenkamer stelt vast dat het gegevenslek onder andere te 

wijten is aan nalatigheid aan de kant van verweerder. Bovendien heeft verweerder nagelaten 

het lek te melden aan de Gegevensbeschermingsautoriteit en te kennen gegeven dat in casu 

geen  sprake  is  van  een  waarschijnlijk  hoog  risico  voor  de  rechten  en  plichten  van  klager 

waardoor  er  geen  meldplicht  zou  bestaan  voor  verweerder.  Het  feit  dat  het  in  casu  gaat  om 

telecomgegevens waaruit precieze gegevens omtrent het privéleven van een persoon kunnen 

worden ontleend alsook  het potentieel gevaar  op het plegen van frauduleuze handelingen in 

naam van die persoon maken dat er sprake is van een ernstige inbreuk.  

b.) De duur van de inbreuk:  de inbreuk heeft vier dagen geduurd, wat een aanzienlijke termijn is 

in het licht van het hiervoor geduide potentieel gevaar. 

c.) De op te leggen boete is dermate afschrikwekkend om dergelijke inbreuken in de toekomst 

te voorkomen. De Geschillenkamer herhaalt in deze context dat een boete van 20.000 EUR 

kan worden aangemerkt als een zeer geringe boete in verhouding tot de vastgestelde 

inbreuken en de omzet die blijkt uit de jaarcijfers van verweerder. 

95.  De Geschillenkamer wijst erop dat de andere criteria van art. 83.2. AVG in dit geval niet van aard 

zijn dat zij leiden tot een andere administratieve geldboete dan die welke de Geschillenkamer in 

het kader van deze beslissing heeft vastgesteld. 

96.  Ten overvloede wijst de  Geschillenkamer  nog  op de richtsnoeren omtrent  de berekening  van 

administratieve boetes (Guidelines 04/2022 on the calculation of administrative fines under the 

GDPR)  die  de  EDPB  op  16  mei  2022  op  haar  website  heeft  gepubliceerd,  ter  consultatie. 

Aangezien deze richtsnoeren nog niet definitief zijn, heeft de Geschillenkamer besloten deze nog 

niet in aanmerking te nemen voor het bepalen van de hoogte van de boete in de onderhavige 

procedure. 

97.  Verweerder  heeft  in  haar  reactie  op  het  voornemen  tot  opleggen  van  een  boete  bezwaar 

gemaakt  tegen  de  hoogte  van  de  voorgenomen  geldboete.  Uit  dit  dossier  is  volgens  de 

Geschillenkamer echter gebleken dat er sprake was van onzorgvuldigheid en nalatigheid naar 

bescherming 

van  persoonsgegevens  van  betrokkene 

toe.  Het 

verwerken  van 

persoonsgegevens  maakt  immers  een  kernactiviteit  uit  van  de  verweerder  waardoor  het  van 

doorslaggevend belang is dat de persoonsgegevens worden verwerkt conform de AVG.  

 

98.  De feiten, omstandigheden en vastgestelde inbreuken rechtvaardigen   derhalve een boete die 

tegemoetkomt aan de nood om een voldoende afschrikwekkende werking te hebben, waarbij de 

verweerder voldoende sterk wordt gesanctioneerd, opdat praktijken met dergelijke inbreuken 

niet zouden worden herhaald.  

Beslissing ten gronde 101/2022 - 29/29 

99.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  Het 

is 

evenwel 

niet 

nodig 

dat 

daartoe 

de 

identificatiegegevens van de partijen rechtstreeks worden bekendgemaakt.  

 

 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  op grond van artikel 83 AVG en artikelen 100, 13° en 101 WOG een administratieve 

geldboete van 20.000 EUR op te leggen aan de verweerder wegens de inbreuken op 

de artikelen 5.1.f, 5.2, 24, 32, 33.1 en 33.5 AVG. 

 

Tegen deze beslissing kan op grond van art. 108, § 1 WOG, beroep worden aangetekend binnen 

een  termijn  van  dertig  dagen,  vanaf  de  kennisgeving,  bij  het  Marktenhof,  met  de 

Gegevensbeschermingsautoriteit als verweerder. 

 

 

 

 

(Get). Hielke Hijmans 

Voorzitter van de Geschillenkamer 

 

