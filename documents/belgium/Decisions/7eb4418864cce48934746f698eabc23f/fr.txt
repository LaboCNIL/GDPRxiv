 

 

1/11 

 

Geschillenkamer 

Beslissing ten gronde 106/2022 van 27 juni 2022 

Dossiernummer : DOS-2020-00262 

Betreft:  Klacht  omtrent  de 
gegevensbescherming  

informatieplicht  en  de 

functionaris 

voor 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter, en de heren Dirk Van Der Kelen en Jelle Stassijns, leden. 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Heeft de volgende beslissing genomen inzake: 

De klager: 

De heer X, hierna “de klager”  

De verweerder: 

Y,  hebbende als raadslieden Mr. Matthias Vierstraete, advocaat, Mr. Julie Van 

Com, advocaat en Mr. Géraldine Demaré, advocaat, allen kantoorhoudende te 

1930  Zaventem,  Gateway  Building  Brussels  National  Airport 

1J, 

hierna  “de verweerder”. 

 

 

 Beslissing ten gronde 106/2022 - 2/11 

I.  Feiten en procedure 

1. 

Op  16  januari  2020  dient  de  klager  een  klacht  in  bij  de  Gegevensbeschermingsautoriteit 

tegen verweerder. 

Het voorwerp van de klacht betreft een vermeende inbreuk op het recht op transparante 

informatie en een schending met betrekking tot de functionaris voor gegevensbescherming 

door  de  verweerder.  De  klacht  bevat  volgende  bezwaren  met  betrekking  tot  het 

privacyreglement van de verweerder:  

a.  De klager stelt dat het privacyreglement van de verweerder enkel beschikbaar is in 

het Nederlands terwijl de verweerder wellicht ook persoonsgegevens verwerkt van 

patiënten die geen Nederlands begrijpen. 

b.  Het privacyreglement van de verweerder hanteert volgens de klager een structuur 

en juridisch taalgebruik die niet transparant en begrijpelijk is voor de patiënten. Er 

wordt  niet  gewerkt  met  diverse  informatielagen  waaruit  meteen  de  meest 

praktische informatie blijkt. Er is geen inhoudstafel en sommige zinnen zijn erg lang. 

c.  Het privacyreglement verwijst nog naar de opgeheven wet van 8 december 1992. 

d.  Er  wordt  niet  verduidelijkt  hoe  de  betrokkenen  worden  geïnformeerd  over  de 

wijzigingen in het privacyreglement van de verweerder. 

e.  De informatie over de rechtsgronden is volgens de klager niet duidelijk (artikel 5 

van  het  privacyreglement  van  de  verweerder).  Er  is  geen  koppeling  tussen 

doeleinden (verwerkingen) en een concrete rechtsgrond onder artikel 6 AVG. De 

woorden  “onder  meer”  scheppen  verder  onduidelijkheid,  en  impliceren  dat  er 

sprake  zou  kunnen  zijn  van  het  aanhouden  van  een  dubbele  rechtsgrond  voor 

eenzelfde verwerking, wat niet kan worden beschouwd als een eerlijke verwerking. 

f.  De contactgegevens van de functionaris staan niet in het privacyreglement van de 

verweerder (artikel 37.7 AVG), maar wel op een webpagina die enkel te vinden is 

onder  de  rubriek  “patiënten”  >  Aansprakelijkheid,  rechten  en  reglement  > 

Bescherming van de persoonlijke levenssfeer. Dit roept ook de vraag op of wordt 

gewaakt over de consistentie tussen het privacyreglement van de verweerder en 

de andere documenten van de verweerder. 

g.  De rechten van de betrokkene moeten worden uitgeoefend bij de ombudsdienst 

(artikel 16, § 9 van het privacyreglement van de verweerder), terwijl artikel 38, lid 4 

AVG stelt: “Betrokkenen kunnen met de functionaris voor gegevensbescherming 

contact  opnemen  over  alle  aangelegenheden  die  verband  houden  met  de 

verwerking van hun gegevens en met de uitoefening van hun rechten uit hoofde 

van deze verordening.”. 

 Beslissing ten gronde 106/2022 - 3/11 

h. 

Indien  er  een  voornemen  /  mogelijkheid  is  van  internationale  doorgifte  van 

persoonsgegevens aan een derde land of internationale organisatie, dan wordt niet 

vermeld  of  zal  worden  gewerkt  op  basis  van  een  adequaatheidsbesluit  van  de 

Europese  Commissie  of  passende  of  geschikte  waarborgen  waarvan  de 

betrokkene een kopie kan krijgen en waar de betrokkene deze kan raadplegen (cf. 

het artikel 13.1 f) en 14.1 f) AVG vs. de beperkte inhoud van artikel 9 paragraaf 2 van 

het privacyreglement van de verweerder “dan zal de patiënt bijkomende informatie 

ontvangen”). 

2. 

Op 17 januari 2020 wordt de klacht door de Eerstelijnsdienst ontvankelijk verklaard op grond 

van  de  artikelen  58  en  60  WOG  en  wordt  de  klacht  op  grond  van  artikel  62,  § 1  WOG 

overgemaakt aan de Geschillenkamer. 

3. 

Op  7  februari  2020  wordt  overeenkomstig  artikel  96,  § 1  WOG  het  verzoek  van  de 

Geschillenkamer tot het verrichten van een onderzoek overgemaakt aan de Inspectiedienst, 

samen met de klacht en de inventaris van de stukken. 

4. 

Op 17 januari 2022 wordt het onderzoek door de Inspectiedienst afgerond, wordt het verslag 

bij het dossier gevoegd en wordt het dossier door de inspecteur-generaal overgemaakt aan 

de Voorzitter van de Geschillenkamer (artikel 91, § 1 en § 2 WOG). 

Het verslag bevat vaststellingen met betrekking tot het voorwerp van de klacht en komt tot 

het volgende besluit: 

a.  Voor wat betreft de inbreuk op artikel 12, lid 1 en 13 AVG: 

“Op basis van de specifieke elementen in dit concrete dossier stelt de Inspectiedienst 

een  schending  vast  van  de  artikelen  12  en  13  AVG.  Bij  het  beëindigen  van  het 

inspectieonderzoek was de verweerder geconformeerd voor artikel 12 AVG. Gezien de 

bereidheid van de verweerder en gezien de situatie werd geregulariseerd voor artikel 12 

en deels al  voor  artikel  13 AVG, meent de Inspectiedienst  dat  deze onregelmatigheid 

deels zou kunnen afgesloten worden.” 

Voor artikel 13 AVG zijn nog volgende tekortkomingen die gezien kunnen worden als een 

non-conformiteit: 

-  De verwerkingen gebaseerd op de rechtsgrond 6.1.c) AVG waren niet compleet bij 

gebrek  aan  concrete 

informatie  over  alle  verwerkingsdoeleinden  van 

persoonsgegevens (wifi, CCTV camera’s, opname van gesprekken) werden voorzien 

(cf. artikel 13.1.c) AVG); 

-  Geen duidelijke informatie over welke passende of geschikte waarborgen genomen 

worden bij -doorgifte aan een derde land of internationale organisatie. Er wordt niet 

 Beslissing ten gronde 106/2022 - 4/11 

vermeld  hoe  een  kopie  van  deze  passende  of  geschikte  waarborgen  kan  worden 

verkregen of waar ze kunnen worden geraadpleegd (cf. artikel 13.1.f) AVG); 

-  De  specifieke  bewaarperiodes  van  alle  verwerkingsdoeleinden  (cf.  artikel  13.2.a) 

AVG). 

b.  Voor wat betreft de inbreuk op artikel 13.1.b), artikel 14.1.b), artikel  37.7 en artikel  38.4 

AVG:  

“Op  basis  van  de  specifieke  elementen 

in  dit  concreet  dossier  stelt  de 

Inspectiedienst een schending vast van de artikelen 13.1.b), 14.1,b), 37.7 en 38.4 AVG. 

Gezien de bereidheid van de verweerder en gezien de situatie werd geregulariseerd, 

meent  de  Inspectiedienst  dat  deze  onregelmatigheid  zou  kunnen  afgesloten 

worden.” 

Het verslag bevat eveneens vaststellingen buiten het voorwerp van de klacht en besluit dat 

er sprake is van een inbreuk op artikel 30 AVG (het register van verwerkingsactiviteiten). 

Hieromtrent stelt de Inspectiedienst vast dat: 

-  de verwerkingsverantwoordelijke over een register van de verwerkingsactiviteiten 

(met  procedure  voor  het  gebruik  ervan)  beschikt.  Dit  register  is  opgesteld  in  een 

elektronische – schriftelijke vorm via een Microsoft applicatie (SharePoint); 

-  de  verwerkingsverantwoordelijke  de  wil  heeft  de  Inspectiedienst  indien  gewenst 

toegang  te  geven  tot  hun  interne  Microsoft  applicatie  (SharePoint),  maar  dat  de 

verwerkingsverantwoordelijke  niet  in  staat  is  eenvoudigweg  het  register  via  een 

kopie of extract ter beschikking te stellen: “te verstrekken” aan de Inspectiedienst. 

-  het huidig register van de verwerkingsactiviteiten niet duidelijk is; 

-  het  register  van  de  verwerkingsactiviteiten  een  softwareapplicatie  is  die  geen 

globale lijst met informatie kan afleveren en op basis van de verkregen informatie, 

die kan omschreven worden als een puzzel van diverse losse kopieën van lijsten en 

schermafdrukken,  het  register  van  de  verwerkingsactiviteiten  niet  uniek  is  en  op 

deze wijze moeilijk te interpreteren; 

-  de verkregen schermafdrukken en lijsten als bijlagen afgeleverd werden zonder het 

onderliggende  verband  tussen  de  bestanden  uit  te  leggen.  Zo  is  het  moeilijk  te 

begrijpen  hoe  deze  verschillende  schermafdrukken  en  lijsten  één  geheel  zouden 

vormen. Er is ook een verschil in lay-out tussen de schermafdrukken en lijsten als 

antwoord op vraag 5 en vraag 9c van het schrijven van 25 maart 2020 maar ook 

tussen  de  informatie  in  het  register  van  de  verwerkingsactiviteiten  voor  de 

beveiligingscamera’s  cf.  vraag  12  van  het  schrijven  van  25  maart  2020  van  de 

Inspectiedienst; 

 Beslissing ten gronde 106/2022 - 5/11 

-  de  verstrekte  informatie  van  het  register  van  de  verwerkingsactiviteiten  van  de 

verweerder  behalve  voor  de  verwerkingsactiviteit  van  de  beveiligingscamera’s 

onvolledig is. De volgende informatie in het register van de verwerkingsactiviteiten 

is niet zichtbaar: 

o  volgende verwerkingsdoeleinden, cf. artikel 30, lid 1, b) AVG, ontbreken in de 

volledige overzichtslijst van “bijlage 5b5: Overzicht verwerkingsactiviteiten 

m.b.t.  persoonsgegevens  van  patiënten”  van  het  schrijven  van  de 

verwerkingsverantwoordelijke van 23 april 2020: 

▪  gebruik  van  de  website–  verwerkingen  op  basis  van  cookie-  en 

tracingtechnologie; 

▪ 

(beveiligings-)camerabeelden  in  de  gebouwen  van  de  verweerder 

waar de patiënt aan blootgesteld wordt; 

▪  de WIFI/telecom/telefonie/internet infrastructuur en de logging van 

het “gebruik” van de patiënt; 

▪  opgenomen telefoongesprekken van de patiënt; 

o  een  beschrijving  van  de  categorieën  van  ontvangers  aan  wie  de 

persoonsgegevens zijn of zullen worden verstrekt, cf. artikel 30, lid 1, d) AVG; 

o  een  indicatie  indien  van  toepassing  en  de  beschrijving  voor  de  doorgiften 

van persoonsgegevens aan een derde land of een internationale organisatie, 

met  inbegrip  van  de  vermelding  van  dat  derde  land  of  die  internationale 

organisatie  en,  in  geval  van  de  in  artikel  49,  lid  1,  tweede  alinea,  AVG 

bedoelde doorgiften, de  documenten inzake de passende waarborgen,  cf. 

artikel 30, lid 1, e) AVG; 

o  een  beschrijving  van  de  beoogde  termijnen  waarbinnen  de  verschillende 

categorieën van gegevens moeten worden gewist cf. artikel 30, lid 1, f) AVG. 

De Inspectiedienst nuanceert hier de verplichting door te vermelden dat de 

woorden “indien mogelijk” wijzen op het “niet verplicht” karakter om deze 

informatie  toe  te  voegen  in  het  register  van  de  verwerkingsactiviteiten. 

Evenwel werd deze informatie niet bij de te verstrekken informatie volledig 

voorzien; 

o  een 

beschrijving 

van 

de 

technische 

en 

organisatorische 

beveiligingsmaatregelen  cf.  artikel  30,  lid  1,  g)  AVG.  De  Inspectiedienst 

nuanceert  hier  de  verplichting  door  te  vermelden  dat  de  woorden  “indien 

mogelijk” wijzen op het “niet verplicht” karakter om deze informatie toe te 

 Beslissing ten gronde 106/2022 - 6/11 

voegen in het register van de verwerkingsactiviteiten. Evenwel werd deze 

informatie niet bij de te verstrekken informatie volledig voorzien. 

5. 

Op 7 februari 2022 beslist de Geschillenkamer op grond van artikel 95, § 1, 1° en artikel 98 

WOG dat het dossier gereed is voor behandeling ten gronde. 

6. 

Op  7  februari  2022  worden  de  betrokken  partijen  per  e-mail  in  kennis  gesteld  van  de 

bepalingen zoals vermeld in artikel 95, § 2, alsook van deze in artikel 98 WOG. Tevens worden 

zij op grond van artikel 99 WOG in kennis gesteld van de termijnen om hun verweermiddelen 

in te dienen. 

De uiterste datum voor ontvangst van de conclusie van antwoord van de verweerder  werd 

vastgelegd op 21 maart 2022, deze voor de conclusie van repliek van de klager op 11 april 

2022 en ten slotte deze voor de conclusie van dupliek van de verweerder op 2 mei 2022.  

7. 

Op 7 februari 2022   aanvaardt de verweerder de  elektronische communicatie omtrent de 

zaak  en  geeft  hij  te  kennen  gebruik  te  willen  maken  van  de  mogelijkheid  om  te  worden 

gehoord, overeenkomstig artikel 98 WOG. 

8. 

9. 

Op 8 februari 2022 aanvaardt de klager de elektronische communicatie omtrent de zaak.  

Op 10 februari 2022 vraagt de verweerder een kopie van het dossier (artikel 95, §2, 3° WOG), 

hetwelk  werd overgemaakt op 16 februari 2022 

10.  Op  21  maart  2022  ontvangt  de  Geschillenkamer  de  conclusie  van  antwoord  vanwege  de 

verweerder  voor  wat  betreft  de  vaststellingen  met  betrekking  tot  het  voorwerp  van  de 

klacht. 

Vooreerst werpt de verweerder op dat de klager niet bewijst dat zijn persoonsgegevens door 

de verweerder verwerkt werden of dat hij een bepaald voordeel of een bepaalde dienst niet 

heeft  verkregen  door  zijn  toestemming  te  weigeren  voor  de  verwerking  van  zijn 

persoonsgegevens door de verweerder. Er bestaat dus geen belang in hoofde van de klager, 

aldus de verweerder. Voor wat betreft de inhoud van het Inspectieverslag laat de verweerder 

gelden  zich  steeds  productief  te  hebben  opgesteld,  waarbij  wordt  verwezen  naar  het 

Inspectieverslag  waarin  ook  wordt  aangegeven  dat  verschillende  van  de  bezwaren  reeds 

verholpen waren voor het afsluiten van het inspectieonderzoek. De verweerder beperkt zich 

in zijn conclusies dan ook tot de bezwaren die in het inspectieverslag weerhouden werden.  

Voor  wat  betreft  de  verwerkingsdoeleinden  heeft  de  verweerder  informatie  over  de 

rechtsgronden  verschaft  indien  deze  plaatsvinden  in  het  kader  van  toepasselijke  wet-  en 

regelgeving. Daarnaast wordt de categorie van persoonsgegevens ‘identiteit van de beller’ 

nog verder uitgewerkt. Er zal ook expliciet worden bepaald dat telefoongesprekken kunnen 

worden  opgenomen  indien  dit  noodzakelijk  is  in  het  kader  van  een  strafprocedure. 

Vervolgens  wordt  er  nu  in  de  privacyverklaring  ook  een  onderscheid  gemaakt  tussen  de 

 Beslissing ten gronde 106/2022 - 7/11 

bewaartermijnen op basis van de persoonsgegevens. Voor wat betreft het onderscheid in 

bewaartermijnen  tussen  medische  gegevens  en  verpleegkundige  gegevens,  stelt  de 

verweerder dat dit  onderscheid  in de praktijk niet  eenvoudig te maken is  aangezien deze 

gegevens  zeer  nauw  met  elkaar  verbonden  zijn.  Tot  slot  verwijst  de  verweerder  naar  de 

privacyverklaring  waar  de  concrete  informatie  en  de  verwerkingsdoeleinden  van  de 

camerabeelden worden voorzien.  

Voor  wat  betreft  de  functionaris  voor  gegevensbescherming  stelt  de  verweerder  dat  de 

Inspectiedienst  in  de  Privacyverklaring  van  25  januari  2021  kon  vaststellen  dat  de 

contactgegevens van de functionaris voor gegevensbescherming werden voorzien. 

Voor wat betreft de inbreuk op artikel 13.1.f) AVG stelt de verweerder dat het onduidelijk is 

hoe  dit  artikel  moet  geïnterpreteerd  worden.  De  verweerder  benadrukt  de  aangenomen 

constructieve houding en stelt bereid  te zijn de privacyverklaring  aan te passen indien dit 

door de Geschillenkamer opportuun wordt geacht. Dit wordt aangetoond met een ontwerp 

van  clausule  hieromtrent  die  nog  door  het  Directiecomité  en  het  Bestuurscomité  moet 

goedgekeurd worden. 

11.  Op  23  maart  2022  ontvangt  de  Geschillenkamer  bevestiging  van  de  klager  dat  hij  geen 

conclusies zal indienen en zich aansluit bij de bevindingen van het Inspectieverslag. 

12.  Op  25  april  2022  ontvangt  de  Geschillenkamer  mededeling  van  de  verweerder  geen 

conclusies van dupliek in te dienen, gelet op het feit dat de klager geen conclusies van repliek 

heeft ingediend. 

13.  Op  21  maart  2022  ontvangt  de  Geschillenkamer  de  conclusie  van  antwoord  vanwege  de 

verweerder voor wat betreft de vaststellingen buiten het voorwerp van de klacht. 

In  hoofdorde  stelt  de  verweerder  dat  het  Inspectieverslag  ontoelaatbaar  is  en  uit  de 

procedure  geweerd  moet  worden.  De  verweerder  voert  aan  dat  de  middelen  die  werden 

aangewend door de Inspectiedienst, voorbijgaan aan hetgeen passend en noodzakelijk is in 

het  kader  van  dergelijk  onderzoek  (cf.  artikel  64,  §2  WOG).  De  vragen  die  tijdens  het 

onderzoek gesteld werden waren te verregaand en niet proportioneel hetgeen de rechten 

van  verdediging  raakt,  aldus  de  verweerder.  Daarnaast  stelt  de  verweerder  ook  dat  het 

onderzoek  en  de  vaststellingen  buiten  het  voorwerp  van  de  klacht  niet  mochten  gedeeld 

worden met de klager, gelet op het geheim van het onderzoek. 

Ondergeschikt  voert  de  verweerder  aan  dat  de  klacht  ongegrond  is  en  dus  geseponeerd 

moet worden. Ten eerste stelt de verweerder te hebben voldaan aan de verplichting tot het 

verstrekken van het register. Hoewel het Inspectieverslag vermeldt dat de verweerder niet 

in staat is om een volledig extract of kopie ter beschikking te stellen, meent de verweerder 

dat  de  AVG  nergens  voorschrijft  hoe  een  register  van  verwerkingsactiviteiten  ter 

beschikking moet gesteld worden aan een toezichthoudende autoriteit. In de tekst van de 

 Beslissing ten gronde 106/2022 - 8/11 

AVG is er sprake van ‘het toegankelijk maken’, niet van ‘het overhandigen’ van het register 

van  verwerkingsactiviteiten.  De  verweerder  werpt  op  verschillende  keren  te  hebben 

voorgesteld aan de Inspectiedienst om toegang te verlenen tot  het volledige register van 

verwerkingsactiviteiten  via  Sharepoint,  om  bijkomende  informatie  te  bezorgen  over 

bepaalde  verwerkingsactiviteiten  of  externe  verwerkers  en  om  aan  de  verweerder 

steekproefsgewijs  vragen  te  stellen  over  verwerkingsactiviteiten  in  het  register  van 

verwerkingsactiviteiten.  Bovendien  kon  de  Inspectiedienst  ook  ter  plaatse  komen  om  

onderzoeken  te  verrichten  overeenkomstig  artikel  66,  4°  WOG.  Ten  tweede  stelt  de 

verweerder  dat  de  Inspectiedienst  besluit  dat  de  hierboven  vermelde  elementen  niet 

zichtbaar  zijn  in  het  register  van  verwerkingsactiviteiten.  Het  bestaan  van  de  informatie 

wordt niet betwist, maar wel dat deze informatie per verwerkingsactiviteit in de verstrekte 

extracten  niet  zichtbaar  was.  De  verweerder  benadrukt  veel  waarde  te  hechten  aan  het 

register  van  verwerkingsactiviteiten  dat  bijzonder  omvangrijk  en  gedetailleerd  is.  Iedere 

verwerkingsactiviteit  uit  het  register  van  verwerkingsactiviteiten  wordt  verder  in  detail 

uitgewerkt  in  verschillende  tabbladen  die  allen  de  elementen  van  artikel  30,  1  AVG 

vermelden.  Ten  derde  voert  de  verweerder  argumenten  aan  om  de  vaststellingen  uit  het 

Inspectieverslag  dat  er  geen  informatie  terug  te  vinden  zou  zijn  omtrent  verschillende 

specifieke  verwerkingen  te  weerleggen.  Aan  de  hand  van  enkele  concrete  voorbeelden 

illustreert  de  verweerder  hoe  met  de  huidige  softwaretoepassing  alle 

informatie 

geraadpleegd  kan  worden.  Tot  slot  voert  de  verweerder  aan  de  softwaretoepassing 

Sharepoint 

te  hebben  gekozen  omdat  dit  een  goed 

intern  beheer  van  alle 

verwerkingsactiviteiten  van  en  voor  de  verweerder  mogelijk  maakt  op  een 

gebruiksvriendelijke  wijze.  Inmiddels  is  de  verweerder  overgeschakeld  naar  een  andere 

softwaretoepassing, namelijk Coach2Lead, waarbij specifiek rekening gehouden wordt met 

de wensen van de Inspectiedienst om  het  gehele register  op een gemakkelijke manier te 

kunnen overhandigen aan de toezichthoudende autoriteit. 

14.  Op 2 juni 2022 worden de partijen ervan in kennis gesteld dat de hoorzitting zal plaatsvinden 

op 9 juni 2022.  

15.  Op  9  juni  2022  wordt  de  verschenen  partij  gehoord  door  de  Geschillenkamer.  Tijdens  de 

hoorzitting heeft de verweerder toegelicht welke stappen zij reeds genomen heeft op vlak 

van gegevensbescherming sinds de indiening van de klacht en het Inspectieonderzoek. Zo 

kan de Geschillenkamer tijdens de hoorzitting vaststellen dat zo goed als alle grieven uit de 

klacht en werkpunten uit het Inspectieverslag door de verweerder werden aangepakt.  

16.  Op 10 juni 2022 wordt het proces-verbaal van de hoorzitting aan de partijen overgemaakt. 

17.  Op 15 juni 2022 ontvangt de Geschillenkamer vanwege de verweerder enkele opmerkingen 

met betrekking tot het proces-verbaal, dewelke zij beslist mee op te nemen in haar beraad. 

 

 Beslissing ten gronde 106/2022 - 9/11 

II.  Motivering 

18.  Aangaande het belang in hoofde van de klager verwijst de Geschillenkamer naar artikel 58 

WOG dat luidt als volgt: ”Eenieder kan schriftelijk, gedateerd en ondertekend een klacht of 

een verzoek indienen bij de Gegevensbeschermingsautoriteit”. Conform artikel 60, alinea 2 

WOG is een klacht ontvankelijk wanneer zij: 

- opgesteld is in één van de landstalen;  

- een uiteenzetting van de feiten bevat, alsook de nodige indicaties voor de identificatie van   

de verwerking waarop zij betrekking heeft;  

- zij behoort tot de bevoegdheid van de Gegevensbeschermingsautoriteit. 

19.  Krachtens  artikel  4.1  AVG 

is  de  persoon  die  betrokken 

is  bij  de  verwerking  van 

persoonsgegevens,  de  persoon  op  wie  de  gegevens  die  het  voorwerp  van  de  verwerking 

uitmaken betrekking hebben. 

20.  De  Geschillenkamer  heeft  in  eerdere  beslissingen1  als  volgt  overwogen  omtrent  deze 

kwestie : 

“Hoewel  de  AVG  de  'klacht'  benadert  vanuit  het  standpunt  van  de  betrokkene,  door  de 

controleautoriteiten verplichtingen op te leggen wanneer een persoon een klacht indient (zie 

de artikelen 57, 1., f) en 77 van de AVG), belet de AVG niet dat het nationaal recht andere 

personen  dan  de  betrokkenen  de  mogelijkheid  geeft  om  een  klacht  in  te  dienen  bij  de 

nationale  controleautoriteit.  De  mogelijkheid  van  een  dergelijke  aanhangigmaking  stemt 

overigens overeen met de opdrachten die door de AVG aan de controleautoriteiten worden 

toegekend.  In  dat  opzicht  en  algemeen  genomen,  zorgt  elke  controleautoriteit  voor:  de 

monitoring  en  handhaving  van  de  toepassing  van  de  AVG  (artikel  57,  1.,a)  AVG),  en  de 

verrichting  van  alle  andere  taken  die  verband  houden  met  de  bescherming  van 

persoonsgegevens (artikel 57, 1., v) AVG).” 

Kortom, de WOG sluit niet uit dat een andere persoon dan de betrokkene of de persoon die 

door de betrokkene gemachtigd is, zoals bedoeld in artikel 220 van de wet van 30 juli 2018 

betreffende de bescherming van natuurlijke personen met betrekking tot de verwerking van 

persoonsgegevens, een klacht kan indienen bij de GBA.  

21.  Meer bepaald oordeelt de Geschillenkamer dat artikel 58 WOG elke persoon de mogelijkheid 

biedt een klacht in te dienen, op voorwaarde dat de klager blijk geeft dat hij er voldoende 

belang bij heeft.2 Dienaangaande dient de Geschillenkamer vast te stellen dat de  klager in 

casu  louter  gewag  maakt  van  een  publiek  belang  bestaande  uit  de  bescherming  van  de 

 

1 Zie onder meer beslissing 117/2021 dd. 22 oktober 2021, 80/2020 dd. 17 december 2020 en beslissing 30/2020 dd. 8 juni 
2020, te raadplegen via https://www.gegevensbeschermingsautoriteit.be/burger/publicaties/beslissingen  
2 Zie in die zin ook Marktenhof, 2022/AR/42 dd. 8 juni 2022. 

 Beslissing ten gronde 106/2022 - 10/11 

rechten met betrekking tot de gegevensbescherming van iedere persoon die gebruik maakt 

van  de  website  en  de  diensten  van  de  verweerder,  wat  niet  als  afdoende  kan  worden 

beschouwd. Het louter nastreven van een publiek belang volstaat immers niet om te doen 

blijken van een voldoende belang, dit bij gebrek aan enig concreet element dat de klager in 

verband brengt met de gegevensverwerking door de verweerder.3  

22.  De Geschillenkamer stelt vast dat de klager in zijn klacht niet aantoont op welke manier hij 

over het vereiste belang zou beschikken.  

23.  Daarnaast stelt de Geschillenkamer vast dat de Inspectiedienst ook geen belang in hoofde 

van de klager heeft vastgesteld.  

24.  De  klager  is  –  ondanks  rechtsgeldige  oproeping  –  niet  verschenen  op  de  hoorzitting 

waardoor de Geschillenkamer geen nadere uitleg van de klager heeft kunnen verkrijgen. Aan 

de hand van de omschrijving van de klacht door de klager en de bijgebrachte stukken dient 

de Geschillenkamer vast te stellen dat de klager bij de indiening van de klacht een algemeen 

publiek belang nastreefde bestaande uit de bescherming van de rechten met betrekking tot 

de bescherming van persoonsgegevens van elke patiënt van de verweerder. De klager heeft 

niet  aannemelijk  gemaakt  over  enig  persoonlijk  belang  te  beschikken.  Op  de  hoorzitting 

heeft de verweerder uitdrukkelijk verklaard dat de klager niet gekend is bij het Y. 

25.  Na onderzoek van de klacht in de procedure ten gronde is dus gebleken dat de klager niet 

aantoont dat hij over een belang beschikt dat voldoende concreet is om klacht te kunnen 

indienen.  Daarboven  stelt  de  Geschillenkamer  vast  dat  de  klager  ook  niet  over  de 

hoedanigheid  beschikte  om  klacht  te  kunnen  indienen  en  dat  de  volledige  procedure 

bijgevolg 

is  aangetast  door  de  afwezigheid  niet 

louter  van  belang,  maar  ook  van 

hoedanigheid in hoofde van de klager. 

26.  Bijgevolg weerhoudt de Geschillenkamer de klacht en de daaropvolgende vaststellingen van 

de Inspectiedienst binnen en buiten de scope van de klacht niet. De Geschillenkamer beslist 

daarom om over te gaan tot een technisch sepot overeenkomstig haar sepotbeleid.4 

 
III.  Publicatie van de beslissing  

27.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

 

van 

3  Zie  o.a.  Beslissing  88/2021  dd  30  juni  2021  en  hoofdstuk  A.5  van  haar  sepotbeleid  zoals  uitvoerig  uiteengezet  op  de 
website 
https://www.gegevensbeschermingsautoriteit.be/publications/sepotbeleid-van-de-
geschillenkamer.pdf.  
4 Zie ook beslissing 117/2020 dd. 22 oktober 2021 en het Sepotbeleid Geschillenkamer van 18 juni 2021 onder 3.1.A , te 
raadplegen via https://www.gegevensbeschermingsautoriteit.be/publications/sepotbeleid-van-de-geschillenkamer.pdf.   

GBA: 

de 

Gegevensbeschermingsautoriteit.  Het 

is  evenwel  niet  nodig  dat  daartoe  de 

identificatiegegevens van de partijen rechtstreeks worden bekendgemaakt. 

 Beslissing ten gronde 106/2022 - 11/11 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  Op grond van artikel 100, §1, 1° WOG, voorliggende klacht te seponeren. 

Tegen  deze  beslissing  kan  op  grond  van  art.  108,  § 1  WOG,  beroep  worden  aangetekend 
binnen  een  termijn  van  dertig  dagen,  vanaf  de  kennisgeving,  bij  het  Marktenhof,  met  de 

Gegevensbeschermingsautoriteit als verweerder. 

 

 

 

 

 

 

 

 

 

(get). Hielke HIJMANS  

Voorzitter van de Geschillenkamer 

 

 

