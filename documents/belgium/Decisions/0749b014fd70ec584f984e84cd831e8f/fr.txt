s 

 

1/11 

Geschillenkamer 

Beslissing ten gronde 134/2022 van 15 september 2022 

Dossiernummer : DOS-2021-04509 

Betreft  :  klacht  betreffende  gegevensverwerking  in  het  kader  van  een  fiscaal 
onderzoek 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter, en de heren Frank De Smet en Dirk Van Der Kelen, leden. 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Heeft de volgende beslissing genomen inzake: 

De klager: 

De heer X, vertegenwoordigd door Meester Erik Valgaeren, kantoorhoudende 

te Loksumstraat 25, 1000 Brussel, hierna “de klager”; 

De verweerder: 

De Federale Overheidsdienst Financiën, met zetel te 1030 Schaarbeek, Koning 

Albertlaan 

II-laan  33,  bus  1, 

ingeschreven  bij  de  Kruispuntbank  van 

Ondernemingen, onder het nummer 0308.357.159  hierna  “de verweerder”. 

 

 

 Beslissing ten gronde 134/2022 - 2/11 

I.  Feiten en procedure 

1. 

Op 8 juni 2021 dient de klager een klacht in bij de Gegevensbeschermingsautoriteit tegen 

verweerder. 

In  het  kader  van  een  fiscaal  onderzoek  werden  door  de  bevoegde  diensten  van  de 

verweerder  bedrijfsvisitaties  uitgevoerd  in  april  2019  bij  verschillende  vennootschappen 

waarin de klager via een functie direct of indirect betrokken is. Volgens de klager werden 

hierbij talrijke privégegevens gekopieerd en meegenomen. Op 22 december 2020 worden 

identieke  kennisgevingen  betreffende  de  uitbreiding  van  de  fiscale  onderzoekstermijn 

inzake personenbelasting naar de klager en de verschillende betrokken vennootschappen 

gestuurd.  Deze  kennisgevingen  vermelden  onder  andere  persoonsgegevens  met 

betrekking  tot  privéreizen,  zoals  namen  van  het  reisgezelschap,  bestemmingen, 

ondernomen  activiteiten  en  de  kostprijzen  van  die  reizen.  De  klager  stelt  dat  die 

persoonsgegevens in kwestie raken aan de kern van het privéleven van de klager. Bijgevolg 

stelt de klager dat de verweerder de AVG geschonden heeft door deze privégegevens te 

verzamelen  tijdens  de  bedrijfsvisitatie  en  deze  vervolgens  op  te  nemen 

in  de 

kennisgevingen aan alle betrokken vennootschappen.  

2.  Op 31  augustus 2021 wordt de klacht door de Eerstelijnsdienst  ontvankelijk verklaard op 

grond van de artikelen 58 en 60 WOG en wordt de klacht op grond van artikel 62, § 1 WOG 

overgemaakt aan de Geschillenkamer. 

3.  Op  30  september  2021  wordt  overeenkomstig  artikel  96,  § 1  WOG  het  verzoek  van  de 

Geschillenkamer tot het verrichten van een onderzoek overgemaakt aan de Inspectiedienst, 

samen met de klacht en de inventaris van de stukken. 

4.  Op  3  november  2021  wordt  het  onderzoek  door  de  Inspectiedienst  afgerond,  wordt  het 

verslag  bij  het  dossier  gevoegd  en  wordt  het  dossier  door  de  inspecteur-generaal 

overgemaakt aan de Voorzitter van de Geschillenkamer (artikel 91, § 1 en § 2 WOG). 

Het 

verslag  besluit  dat 

het  opstarten 

van 

een  onderzoek 

tegen  de 

verwerkingsverantwoordelijke zou ingaan tegen artikel 57.1 f) AVG gelezen in samenhang 

met artikel 64 § 2 WOG omwille van volgende redenen: 

-  De  identiteit  van  de  verwerkingsverantwoordelijke  is  niet  duidelijk  afgebakend  in  de 

klacht  en  na  bevraging  van  de  raadslieden  van  de  klager  is  de  identiteit  van  de 

verwerkingsverantwoordelijke ook niet afgebakend.  

-  De  klager  zou  onvoldoende  bewijs  aanleveren  dat  aantoont  dat  er  sprake  is  van  een 

inbreuk op de AVG of de gegevensbeschermingswetten. De klager heeft ook geen contact 

opgenomen met de functionaris voor gegevensbescherming omtrent de bezwaren. Dit is 

volgens  de  Inspectiedienst  problematisch  omdat  de  klager  het  bestaan  van  voldoende 

 Beslissing ten gronde 134/2022 - 3/11 

ernstige  aanwijzingen  moet  kunnen  aantonen.  De  Inspectiedienst  kan  immers  geen 

onderzoek starten op basis van interpretaties van de klager inzake de fiscale wetgeving en 

de  AVG  tijdens  een  lopend  fiscaal  geschil.  Het  standpunt  van  de  functionaris  voor 

gegevensbescherming kan in dat geval veel bijkomende informatie opleveren in het licht 

van de AVG.  

- Een fiscaal onderzoek is nog lopende betreffende de feiten waarop onderhavige klacht 

betrekking heeft. Uit de plicht om te waken over een proportioneel onderzoek volgt dat het 

niet opportuun is  voor  de  Inspectiedienst om reeds tussen te komen in deze specifieke 

lopende  onderzoeken  en  geschillen  waar  ten  gronde  nog  geen  uitspraak  werd 

geformuleerd door de (administratieve) rechter.  

- Een verder onderzoek is niet opportuun gelet op de bevoegdheid van de rechtbank om 

het  fiscaal  onderzoek  en  eventuele  hieraan  ondergeschikte  geschillen  over  de  AVG  te 

beoordelen.  

 - De Inspectiedienst kan de fiscale (ir)relevantie van persoonsgegevens en het “privaat” of 

“professioneel”  karakter  van  deze  specifieke  persoonsgegevens  (reisgegevens)  niet 

onderzoeken  laat  staan  kwalificeren  als  een  mogelijke  inbreuk  op  de  AVG.    Dit  betreft 

immers een fiscale appreciatie ten gronde, waarvoor de Inspectiedienst niet bevoegd is. 

 -  De  Inspectiedienst  stelt  vast  dat  er  a  priori  geen  sprake  lijkt  te  zijn  van  een 

‘openbaarmaking’ in de zin van artikel 33 van de AVG. 

5.  Op 6 december 2021 beslist de Geschillenkamer op grond van artikel 95, §1, 1° en artikel 98 

WOG dat het dossier gereed is voor behandeling ten gronde. 

6.  Op  6  december  2021  worden  de  betrokken  partijen  in  kennis  gesteld  van  de  bepalingen 

zoals vermeld in artikel 95, § 2, alsook van deze in  artikel 98 WOG. Tevens worden zij op 

grond van artikel 99 WOG in kennis gesteld van de termijnen om hun verweermiddelen in te 

dienen. 

Voor wat betreft de vaststellingen met betrekking tot het voorwerp van de klacht werd de 

uiterste  datum  voor  ontvangst  van  de  conclusie  van  antwoord  van  de  verweerder 

vastgelegd op 17 januari 2022, deze voor de conclusie van repliek van de klager op 7 februari 

2022  en ten slotte deze  voor  de conclusie  van repliek van de  verweerder  op  28 februari 

2022.  

7.  Op 21 december 2021 werden op vraag van de verweerder de conclusietermijnen verlengd 

en werd de uiterste datum voor ontvangst van conclusie van antwoord van de verweerder 

vastgelegd op 7 februari 2022, deze voor de conclusie van repliek van de klager op 14 maart 

2022 en ten slotte deze voor de conclusie van repliek van de verweerder op 4 april 2022. 

 Beslissing ten gronde 134/2022 - 4/11 

8.  Op 7 december 2021 vraagt de klager een kopie van het dossier (artikel 95, §2, 3° WOG), 

dewelke hem werd overgemaakt op 16 december 2021. 

9.  Op  7  december  2021  vraagt  de  verweerder  een  kopie  van  het  dossier  (artikel  95,  §2,  3° 

WOG), dewelke hem werd overgemaakt op 16 december 2021. 

10.  Op 7 december 2021 aanvaardt de verweerder elektronisch alle communicatie omtrent de 

zaak  en  geeft  hij  te  kennen  gebruik  te  willen  maken  van  de  mogelijkheid  om  te  worden 

gehoord, overeenkomstig artikel 98 WOG.  

11.  Op 17 december 2021 aanvaardt de klager elektronisch alle communicatie omtrent de zaak 

en geeft hij te kennen gebruik te willen maken van de mogelijkheid om te worden gehoord, 

overeenkomstig artikel 98 WOG.  

12.  Op 7 februari 2022 ontvangt de Geschillenkamer de conclusie van antwoord vanwege de 

verweerder waarin een overzicht wordt gegeven van de concrete feiten in onderhavige zaak 

en  de  nog  lopende  fiscale  procedure  aangaande  de  klager  en  de  voormelde  betrokken 

vennootschappen. De verweerder stelt dat de verwerking in zijnen hoofde een behoorlijke 

en 

toegelaten  gegevenswerking 

uitmaakt  waarbij 

het  doelmatigheids- 

en 

evenredigheidsbeginsel  worden  gerespecteerd.  Verder  voert  de  verweerder  aan  dat  hij 

bevoegd is om de fiscale appreciatie ten gronde uit te voeren in overeenstemming met de 

principes van behoorlijk bestuur, in overeenstemming met de rechten van verdediging van 

de klager en de vennootschappen en overeenkomstig de wettelijke bepalingen ter zake. Tot 

slot stelt de verweerder dat hij de informatie- en transparantieverplichtingen uit de artikelen 

12, 13 en 14 AVG heeft nageleefd.  

13.  Op  14  maart  2022  ontvangt  de  Geschillenkamer  de  conclusie  van  repliek  van  de  klager, 

waarin  hij  uiteenzet  dat  de  onduidelijkheid  over  de 

identiteit 

van  de 

verwerkingsverantwoordelijke in onderhavige zaak het gevolg is van de niet-naleving van de 

informatie-  en transparantieverplichtingen zoals bepaald in de  artikelen  5, 13 en 14  AVG. 

Daarna  schetst  de  klager  de  voorafgaande  procedure  die  werd  gevoerd  omtrent  de 

verzamelde  persoonsgegevens.  Vervolgens  stelt  de  klager  dat,  in  tegenstelling  tot  de 

vaststellingen  van  de  Inspectiedienst,  de  Geschillenkamer  bevoegd  is  om  toe  te  zien  op 

verwerkingen door verweerder, ondanks het lopend fiscaal geschil. De klager zet vervolgens 

uiteen hoe de verweerder gebonden is door de principes van de AVG en waarbij noch een 

ruime basis om onderzoeksdaden  te verrichten, noch het voeren  van fiscale appreciaties 

een wettelijke toelating impliceren om af te wijken van deze principes. Daarbij stelt de klager 

dat de verwerkingen onrechtmatig zijn in de zin van artikel 5, 6 en 32 AVG. Hierbij spreekt de 

verweerder over drie litigieuze verwerkingen:  

a.  De disproportionele inzameling van persoonsgegevens; 

b.  Het richten van gevoelige vragen aan beide echtgenoten; 

 Beslissing ten gronde 134/2022 - 5/11 

c.  Het  onnodig  detailleren  en  bekendmaken  van  gevoelige  persoonsgegevens 

betreffende reizen van de klager die niet fiscaal in aftrek werden genomen. 

Vervolgens  weerlegt  de  klager  de  vaststelling  van  de  Inspectiedienst  dat  de  klager  de 

functionaris voor gegevensbescherming niet gevat heeft alvorens onderhavige klacht in de 

dienen. Tot slot voert de klager elementen aan die de ernst van de inbreuk en verzwarende 

omstandigheden moeten aantonen. De klager wijst op de volgende elementen: de litigieuze 

verwerking  heeft  betrekking  op  persoonsgegevens  van  uiterst  gevoelige  aard,  ondanks 

herhaalde verzoeken werden geen maatregelen genomen om de vertrouwelijkheid van de 

gegevens  te  waarborgen,  en  de  opzettelijke  aard  van  de  inbreuken  op  de  AVG  en  de 

verregaande schadelijke gevolgen van de litigieuze verwerking. 

14.  Op 4 april 2022 ontvangt de Geschillenkamer de conclusie van dupliek van de verweerder 

waarin  hij  zijn  argumenten  uit  de  conclusie  van  antwoord  herneemt.  Vervolgens  wijst  de 

verweerder erop dat er een duidelijke administratiefrechtelijke procedure voorhanden is die 

bevoegd  is  om  geschillen  in  verband  met  het  behandelen  van  verweer  te  beoordelen. 

Bovendien  zijn  de  hoven  en  rechtbanken  bevoegd  om  te  waken  over  de  rechten  van  de 

betrokkenen.  De  verweerder  meent  dan  ook  dat  de  klager  niet  aantoont  waarom  de 

bestaande administratieve en gerechtelijke procedures niet voldoende zouden zijn om de 

rechten en vrijheden van de betrokkenen afdoende te beschermen. Tot slot formuleert de 

verweerder argumenten – onder voorbehoud – omtrent de rechtmatigheid van de hierboven 

vermelde gevoelige vragen die werden gericht aan beide echtgenoten.  

15.  Op  25  mei  2022  worden  de  partijen  ervan  in  kennis  gesteld  dat  de  hoorzitting  zal 

plaatsvinden op 24 juni 2022. 

16.  Op 24 juni 2022 worden de partijen gehoord door de Geschillenkamer.  

17.  Op 28 juni 2022 wordt het proces-verbaal van de hoorzitting aan de partijen voorgelegd. 

18.  Op 5 juli 2022 ontvangt de Geschillenkamer vanwege de verweerder enkele opmerkingen 

met betrekking tot het proces-verbaal dewelke zij beslist mee op te nemen in haar beraad. 

19.  Op 5 juli 2022 ontvangt de Geschillenkamer vanwege de klager enkele opmerkingen met 

betrekking tot het proces-verbaal dewelke zij beslist mee op te nemen in haar beraad. 

II.  Motivering  

II.1.  Identiteit van de verwerkingsverantwoordelijke 

20.  De Geschillenkamer stelt vast dat in de klacht de Algemene administratie van de Bijzondere 

Belastinginspectie – Gewestelijke Directie Gent als verwerkingsverantwoordelijke in de zin 

van  artikel  4.7  AVG  werd  geïdentificeerd.  Tijdens  de  bevraging  van  de  klager  door  de 

Inspectiedienst onder andere omtrent de identiteit van de verwerkingsverantwoordelijke,  

 Beslissing ten gronde 134/2022 - 6/11 

zou  de  klager  in  hypotheses  geantwoord  hebben,  zonder  een  duidelijk  standpunt  in  te 

nemen. Hij vermeldde daarnaast ook dat de bezwaren enkel overgemaakt werden aan de 

Gewestelijke  Directie  Gent,  waarvan  hij  niet  zeker 

is  of  deze  de 

juiste  of  enige 

verwerkingsverantwoordelijke is. De Inspectiedienst neemt geen standpunt in over wie de 

verwerkingsverantwoordelijke  in  onderhavige  zaak  is.  Het  Inspectieverslag  vermeldt 

hieromtrent: “[d]e voorgaande elementen wijzen er op dat het opstarten van een onderzoek 

tegen de FOD Financiën en/of de BBI of een andere bevoegde fiscale instantie zou ingaan 

tegen […]”. 

21.  Overeenkomstig  artikel  4.7  AVG  dient  als  verwerkingsverantwoordelijke  te  worden 

beschouwd:  de  “natuurlijke  persoon  of  rechtspersoon,  overheidsinstantie,  dienst  of 

ander  orgaan  die/dat,  alleen  of  samen  met  anderen,  het  doel  van  en  de  middelen  voor 

de verwerking van persoonsgegevens vaststelt”. De Geschillenkamer is er zich van bewust 

dat  het  voor  de  klager  niet  altijd  evident 

is  om  te  bepalen  wie  er  precies  als 

verwerkingsverantwoordelijke optreedt. Het komt dan ook toe aan de Geschillenkamer om 

vast te stellen wie als verwerkingsverantwoordelijke gekwalificeerd moet worden. 

22.  Het 

Hof 

van 

Justitie 

heeft 

in 

zijn 

rechtspraak 

het 

begrip 

“verwerkingsverantwoordelijke”  meermaals 

ruim 

uitgelegd 

teneinde 

een 

doeltreffende en volledige bescherming van de betrokkenen te verzekeren.1 

23.  Overeenkomstig  het  Advies  1/2010  van  de  Groep  Gegevensbescherming  dient  de 

hoedanigheid  van  de  betrokken  verwerkingsverantwoordelijke(n) 

in  concreto  te 

worden beoordeeld.2 Ook het Hof van Justitie heeft gesteld dat bij de beoordeling van het 

niveau  van  de  verantwoordelijkheid  rekening  moet  worden  gehouden  met  alle  relevante 

omstandigheden van het concrete geval.3  

24. 

In  casu  stelt  de  Geschillenkamer  vooreerst  vast  dat  de  verweerder  een  verwerking 

van  persoonsgegevens  uitvoerde 

in  de  zin  van  artikel  4.2  AVG,  met  name  “een 

bewerking  of  een  geheel  van  bewerkingen  met  betrekking  tot  persoonsgegevens  of 

een  geheel  van  persoonsgegevens,  al  dan  niet  uitgevoerd  via  geautomatiseerde 

procedés,  zoals  het  verzamelen,  vastleggen,  ordenen,  structureren,  opslaan,  bijwerken 

of  wijzigen,  opvragen, 

raadplegen,  gebruiken,  verstrekken  door  middel  van 

doorzending,  verspreiden  of  op  andere  wijze  ter  beschikking  stellen,  aligneren  of 

combineren, afschermen, wissen of vernietigen van gegevens”. De Geschillenkamer  wijst 

erop  dat  de  verweerder  de  facto  het  doel  en  de  middelen  bepaalde  van  de  betrokken 

 

1 Zie o.a. HvJ, 5 juni 2018, C-210/16 - Wirtschaftsakademie Schleswig-Holstein, ECLI:EU:C:2018:388, overwegingen 27-29. 
2 Zie Groep 29, advies 1/2010 over de begrippen “verwerkingsverantwoordelijke” en “verwerker”, 16 februari 2010 (WP 169), 
zoals verduidelijkt door de GBA in een nota “Overzicht van de begrippen verwerkingsverantwoordelijke/verwerker in het 
licht  van  de  Verordening  (EU)  nr.  2016/679  van  het  Europees  Parlement  en  de  Raad  van  27  april  2016  betreffende  de 
bescherming van natuurlijke personen in verband met de verwerking van persoonsgegevens (AVG) en enkele specifieke 
toepassingen voor vrije beroepen zoals advocaten”. 
3 HvJEU Arrest van 29 juli 2019, Fashion ID, C-40/17, ECLI:EU:C:2019:629, par.70. 

 Beslissing ten gronde 134/2022 - 7/11 

verwerkingen  van  persoonsgegevens  aangezien  deze  de  verwerking  initieerde  door  de 

persoonsgegevens van de klager te verzamelen via de uitgevoerde bedrijfsvisitatie, tijdens 

deze bedrijfsvisitaties ook bepaalde welke persoonsgegevens moesten verzameld worden, 

alsook de verzamelde gegevens op te nemen in de kennisgevingen die werden toegestuurd 

aan de betrokken vennootschappen.  

25.  Ook de jure wordt de verweerder gekwalificeerd als de verwerkingsverantwoordelijke van 

de betrokken persoonsgegevens, meer bepaald door de artikelen 2 en 3 van de wet van 3 

augustus  2012  houdende  bepalingen  betreffende  de  verwerking  van  persoonsgegevens 

door de Federale Overheidsdienst Financiën in het kader van zijn opdrachten (hierna: de wet 

van 3 augustus 2012).4 Deze artikelen luiden als volgt:  

“De Federale  Overheidsdienst Financiën is de  verantwoordelijke voor  de in  dit  hoofdstuk 

bedoelde verwerking van persoonsgegevens.” 

“De 

Federale 

Overheidsdienst 

Financiën 

verzamelt 

en 

verwerkt 

persoonsgegevens  om  zijn  wettelijke  opdrachten  uit  te  voeren.  De  verzamelde 

gegevens  mogen  door  de  Federale  Overheidsdienst  Financiën  niet  voor  andere 

doeleinden  dan  voor  de  uitvoering  van  zijn  wettelijk  omschreven  opdrachten  worden 

gebruikt”. 

26.  De Geschillenkamer stelt vast dat enkel de verweerder verantwoordelijk is voor de diverse 

beoordelingen 

en 

keuzes  die 

hij  maakt,  met 

hiermee  gepaard  gaande 

gegevensverwerkingen,  in  het  kader  van  fiscale  onderzoeken  (de  zogenoemde  fiscale 

appreciatie). 

De 

verweerder 

betwist 

overigens 

zijn 

hoedanigheid 

van 

verwerkingsverantwoordelijke voor de betrokken persoonsgegevens niet. 

27.  Gelet op het bovenstaande oordeelt de Geschillenkamer dan ook dat de FOD Financiën in 

onderhavige zaak als verwerkingsverantwoordelijke gekwalificeerd moet worden in de zin 

van artikel 4.7 AVG. 

II.2.  Verwerking van persoonsgegevens 

28.  Artikel  4.1  AVG  definieert  het  begrip  “persoonsgegevens”  als  zijnde  “alle  informatie 

over  een  geïdentificeerde  of  identificeerbare  natuurlijke  persoon  („de  betrokkene”);  als 

identificeerbaar  wordt  beschouwd  een  natuurlijke  persoon  die  direct  of  indirect  kan 

worden  geïdentificeerd,  met  name  aan  de  hand  van  een  identificator  zoals  een  naam, 

een  identificatienummer,  locatiegegevens,  een  online  identificator  of  van  een  of  meer 

elementen  die  kenmerkend  zijn  voor  de  fysieke,  fysiologische,  genetische,  psychische, 

economische,  culturele  of  sociale  identiteit  van  die  natuurlijke  persoon”.  Deze  definitie 

4  Wet  van  3  augustus  2012  houdende  bepalingen  betreffende  de  verwerking  van  persoonsgegevens  door  de  Federale 
Overheidsdienst Financiën in het kader van zijn opdrachten, BS 24 augustus 2012. 

 

 Beslissing ten gronde 134/2022 - 8/11 

omvat  aldus  vier  constitutieve  en  cumulatieve  elementen:  “alle  informatie”,  “over”,  “een 

geïdentificeerde of identificeerbare” en “natuurlijke persoon”.  

29.  De  gegevens  die  worden  verwerkt  zowel  tijdens  de  bedrijfsvisitatie  als  in  de  litigieuze 

kennisgevingen,  zoals  bijvoorbeeld  de  namen  en  de  bestemmingen  van  het 

reisgenootschap zijn persoonsgegevens zijn in de zin van artikel 4.1 AVG.  

30.  Op  basis  van  bovenstaande  dient  te  worden  besloten  dat  de  litigieuze  verwerkingen  wel 

degelijk  onder  het  toepassingsgebied  van  de  AVG  en,  bijgevolg,  de  bevoegdheid  van  de 

Gegevensbeschermingsautoriteit - en in het bijzonder de Geschillenkamer - vallen. 

31.  Artikel 4, §1, eerste lid WOG stelt immers: 

 

“De  Gegevensbeschermingsautoriteit 

is  verantwoordelijk  voor  het  toezicht  op  de 

naleving  van  de  grondbeginselen  van  de  bescherming  van  de  persoonsgegevens,  in 

het  kader  van  deze  wet  en  van  de  wetten  die  bepalingen  bevatten 

inzake  de 

bescherming van persoonsgegevens.” 

32.  De  Geschillenkamer  wijst  er  in  dit  verband  op  dat  overeenkomstig  artikel  4,  §1  WOG  de 

Gegevensbeschermingsautoriteit  bevoegd  is  voor  “het  toezicht  op  de  naleving  van  de 

grondbeginselen  van  de  bescherming  van  de  persoonsgegevens,  in  het  kader  van  deze 

wet  en  van  de  wetten  die  bepalingen  bevatten 

inzake  de  bescherming  van  de 

verwerking  van  persoonsgegevens”  en  dat  het  toezicht  op  de  wet  van  3  augustus  2012 

bijgevolg  eveneens  onder  haar  bevoegdheid  valt,  daar  deze  integraal  betrekking  heeft 

op de verwerking van persoonsgegevens door de Federale Overheidsdienst Financiën. 

33.  De  verwerkingsverantwoordelijke  moet  bij  de  verwerking  van  persoonsgegevens  de 

beginselen  uit  artikel  5  AVG  naleven  en  dat  kunnen  aantonen.  Dat  volgt  uit  de 

verantwoordingsplicht zoals begrepen in artikel 5, lid 2 j° artikel 24, lid 1 AVG. Op basis van 

artikelen 24 en 25 AVG moet elke verwerkingsverantwoordelijke passende technische en 

organisatorische  maatregelen  nemen  om  te  waarborgen  en  te  kunnen  aantonen  dat  de 

verwerking plaatsvindt overeenkomstig de AVG.  

34.  In verdere uitwerking van dit basisprincipe stelt artikel 6, lid 1 AVG dat persoonsgegevens 

enkel  mogen  worden  verwerkt  op  grond  van  een  van  de 

in  dat  artikel  bepaalde 

rechtsgronden.  De  verweerder  stelt  dat  hij  zich  beroept  op  artikel  6,  lid  1,  e)  AVG  als 

rechtsgrond voor de litigieuze verwerkingen. Dit artikel luidt als volgt:  

“Artikel 6  

[…] 

e)  de  verwerking  is  noodzakelijk  voor  de  vervulling  van  een  taak  van  algemeen 

belang of van een taak in het kader van de uitoefening van het openbaar gezag dat 

aan de verwerkingsverantwoordelijke is opgedragen;” 

 Beslissing ten gronde 134/2022 - 9/11 

35.  De Geschillenkamer stelt vast dat de verweerder een ruime onderzoeksbevoegdheid heeft 

op basis van  artikel  316  WIB. Op basis van dit  artikel  bepaalt  de verweerder  het doel,  de 

middelen en de wijze van het fiscaal onderzoek. De beslissing om een bedrijfsvisitatie uit te 

voeren  en  welke  persoonsgegevens  tijdens  deze  bedrijfsvisitatie  verzameld  moeten 

worden, behoort dus tot de bevoegdheden van de verweerder. Op basis van onder andere 

deze  informatie  heeft  de  verweerder  de  betrokken  vennootschappen  gekwalificeerd  als 

“verbonden vennootschappen”. De kennisgevingen aan deze betrokken vennootschappen 

zijn dan ook een wettelijk gevolg van deze kwalificatie. Zoals reeds uiteengezet verzet de 

klager  zich  tegen  de  bedrijfsvisitaties  en  de  manier  waarop  (te  veel)  persoonsgegevens 

zouden  verwerkt  zijn.  Daarnaast  verzet  de  klager  zich  ook  tegen  de  kwalificatie  als 

‘verbonden vennootschappen’ en de daarop volgende kennisgevingen. 

36.  De  Geschillenkamer  volgt  echter  het  standpunt  van  de  Inspectiedienst.  Overeenkomstig 

haar sepotbeleid, merkt de Geschillenkamer op dat zij niet als prioriteit heeft om tussen te 

komen  in  een  lopende  administratieve  procedure.5  Zij  kan  de  fiscale  (ir)relevantie  van 

persoonsgegevens  die  werden  verwerkt  tijdens  de  bedrijfsvisitaties  en  het  “privaat”  of 

“professioneel”  karakter  van  deze  specifieke  persoonsgegevens  (reisgegevens)  niet 

onderzoeken laat staan kwalificeren als een mogelijke inbreuk op de AVG, noch kan zij een 

beslissing nemen over de kwalificatie van verbonden vennootschappen zoals gebeurd door 

de verweerder. Deze beslissingen vallen onder de fiscale appreciatie ten gronde die enkel 

toekomt aan de verweerder. Hoewel de beoordeling of de verwerkte gegevens noodzakelijk 

zijn voor het fiscaal onderzoek (en dus voor de taak van algemeen belang opgedragen aan 

de verweerder)  behoort  tot de bevoegdheid  van de Geschillenkamer,  dient  zij zich hierbij 

uiterst terughoudend op te stellen.  De Geschillenkamer controleert de toepassing van de 

grondbeginselen van de bescherming van de persoonsgegevens, in het kader van de WOG 

en van de wetten die bepalingen bevatten inzake de bescherming van de verwerking van 

persoonsgegevens  (artikel  4,  §1  WOG)  en  kan  zich  niet  in  de  plaats  stellen  van  de  FOD 

Financiën die in het kader van zijn opdrachten in eerste instantie zelf een appreciatie moet 

verrichten welke gegevens noodzakelijk zijn om een degelijk fiscaal onderzoek uit te voeren. 

De  FOD  Financiën  heeft  daarbij  een  ruime  discretionaire  bevoegdheid  die  nodig  is  om 

effectief  haar  taken  te  kunnen  uitvoeren.  De  fiscale  procedure  en  de  gemaakte  fiscale 

beoordelingen, 

inclusief  de  eventuele  gevolgen  op  vlak  van  de  bescherming  van 

persoonsgegevens, kunnen bovendien steeds ter beoordeling worden voorgelegd aan de 

rechter  ten  gronde.  De  Geschillenkamer  herinnert  eraan  dat  het  niet  haar  taak  is  om  de 

bevoegde  rechtbanken  te  vervangen  bij  de  uitoefening  van  hun  bevoegdheden  op  het 

gebied van het fiscaal recht.6  

 

5  Zie  punt  3.2.2.B.2  van  het  Sepotbeleid  van  de  Geschillenkamer,  gepubliceerd  op  18  juni  2021,  beschikbaar  op 
https://www.gegevensbeschermingsautoriteit.be/publications/sepotbeleid-van-de-geschillenkamer.pdf  
6 Zie o.a. met betrekking tot het arbeidsrecht: beslissing ten gronde 76/2021 van 9 juli 2021. 

 Beslissing ten gronde 134/2022 - 10/11 

III.  Publicatie van de beslissing  

37.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit, en dit met vermelding van de identificatiegegevens van 

de verweerder, gelet op het algemeen belang van onderhavige beslissing, enerzijds, en de 

onvermijdelijke  heridentificatie  van  de  verweerder 

in  geval  van  pseudonimisering 

anderzijds. 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

Op grond van artikel 100, §1 WOG, 100, §1, 1° WOG, de klacht te seponeren 

 

 

Tegen deze beslissing kan op grond van artikel 108, § 1 van de WOG, binnen een termijn van dertig 

dagen  vanaf  de  kennisgeving  tegen  deze  beslissing  beroep  worden  aangetekend  bij  het 

Marktenhof (hof van beroep Brussel), met de Gegevensbeschermingsautoriteit als verweerder.  

 

 

 

 

 

 

 

 

 

 

 

 Beslissing ten gronde 134/2022 - 11/11 

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten7. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

overeenkomstig  artikel  1034quinquies  van  het  Ger.W.8,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

 

 

 

 

 

(get). Hielke HIJMANS  

Voorzitter van de Geschillenkamer 

 

 

7 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

8  Het  verzoekschrift  met  zijn  bijlage  wordt,  in  zoveel  exemplaren  als  er  betrokken  partijen  zijn,  bij  aangetekende  brief 
gezonden aan de griffier van het gerecht of ter griffie neergelegd. 

