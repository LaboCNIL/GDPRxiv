 

 

1/33 

 

 

Beslissing ten gronde 19/2021 van 12 februari 2021 

Geschillenkamer 

 

 

 

Dossiernummer : AH-2018-0124  

 

Betreft : Recht van bezwaar tegen direct marketing en tegen verwerkingen op basis van 

het gerechtvaardigd belang bij telecomoperator Telenet BV 

 

 

 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter en de heren Jelle Stassijns en Frank De Smet, leden; 

 

Gelet  op  Verordening  (EU)  2016/679  van  het  Europees  Parlement  en  de  Raad  van  27  april  2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens en betreffende het vrije verkeer van die gegevens en tot intrekking van Richtlijn 

95/46/EG (algemene verordening gegevensbescherming), hierna AVG; 

 

Gelet op de wet van 3 december 2017 tot oprichting van de Gegevensbeschermingsautoriteit, hierna 

WOG; 

 

Gelet  op  het 

reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers  op  20  december  2018  en  gepubliceerd  in  het  Belgisch Staatsblad  op 

15 januari 2019;  

 

Gelet op de stukken van het dossier; 

 

heeft de volgende beslissing genomen inzake: 

- 

Telenet BVBA, met zetel te Liersesteenweg 4, 2800 Mechelen; KBO-nr. 0652.615.604, hierna 

de “verweerder”, vertegenwoordigd door mr Tim Van Canneyt en mr Louis Vanderdonckt.  

 

I. FEITEN EN PROCEDURE  

 

.
 .

.
.

. 
. 

Beslissing ten gronde 19/2021 - 2/33 

1.  De verweerder verstrekt telecommunicatie- en TV-diensten. Tussen 17 april 2018 en 8 februari 2019 

wisselden  de  Gegevensbeschermingsautoriteit  (GBA)  en  de  verweerder  verschillende  brieven  en  e-

mails  uit  met  betrekking  tot  de  behandeling  van  gegevenslekken  door  de  verweerder  en  met 

betrekking  tot  de  manier  waarop  de  verweerder  het  recht  van  bezwaar  tegen  direct  marketing 

aanbood. De aanleiding tot de communicatie over het recht van bezwaar was een e-mail die de GBA 

van een klant van de verweerder ontving en waaruit bleek dat deze persoon moeilijkheden ondervond 

om op de website van de verweerder informatie te vinden over zijn recht van bezwaar tegen direct 

marketing en de manier om dit recht uit te oefenen.  

 

2.  De GBA werd immers in kopie van een e-mailuitwisseling gezet, waarbij een klant vroeg de verweerder 

hoe hij zijn “opt-out” (i.e. recht van bezwaar) tegen direct marketing kon uitoefenen. Op 12 maart 

2019  antwoordde  de  verweerder  aan  de  klant:  “Bedankt voor je aanvraag. Je privacyrechten 

uitoefenen kan enkel via Mijn Telenet. Voor vragen kan je terecht in een Telenet-winkelpunt”. De klant 

antwoorde kort daarop: “Dank voor uw antwoord. Ik ben gaan kijken op Mijn Telenet, maar ik vind 

niet direct waar ik voor een opt-out kan kiezen.”  

 

3.  Rekening houdend met deze uitwisseling alsook met meldingen betreffende gegevenslekken besliste 

het  Directiecomité  van  de  GBA  op  27  februari  2019  om  een  zaak  aanhangig  te  maken  bij  de 

Inspectiedienst van de GBA op basis van artikel 63, 1° van de WOG. Het Directiecomité verzocht om 

na te gaan of het recht van bezwaar werd  nageleefd en, wat betreft gegevenslekken,  of de risico-

gebaseerde aanpak (artikelen 32-36 AVG) werd nageleefd.  

 

4.  De beweegredenen hiervoor waren onder meer (1) mogelijke gebreken in de wijze waarop het recht 

van bezwaar tegen direct marketing (art. 21.2 AVG1) kan worden uitgeoefend en (2) de vraag of de 

verweerder  de  artikelen  32  tot  en  met  36  AVG  naleefde.  In  het  onderzoek  van  de  Inspectiedienst 

werden aangaande het tweede punt ook vaststellingen verricht met betrekking tot de rol van de DPO 

(art. 37-39 AVG). 

 

5.  De  Inspectiedienst  deed  haar  waarnemingen  inzake  de  afschaffing/gebrek  aan  facilitering  van  het 

recht van bezwaar in de periode tussen 10 mei 6 juni 2019.  

 

6.  Wat betreft de risico-gebaseerde aanpak richtte de Inspectiedienst een schrijven met vragen aan de 

functionaris  voor  de  gegevensbescherming  van  de  verweerder  op  9  juli  2019.  De  verweerder 

antwoordde op 9 augustus 2019. Op 17 september 2019 sloot de Inspectiedienst haar verslag van het 

onderzoek af, samen met een technisch verslag (hierna tezamen: Inspectieverslag).  

 

                                                

1 De opdracht van het Directiecomité betrof art. 21.3 AVG. De  Inspectiedienst  – die uiteraard vrij is  om nieuwe grieven te 
onderzoeken - onderzocht ook de naleving van artikel 21.2 AVG. 

7.  Het Inspectieverslag doet onder meer de volgende zeven vaststellingen: 

Beslissing ten gronde 19/2021 - 3/33 

1.  Het gebruik van een groot aantal documenten, wat de 

informatieverstrekking complex, onduidelijk en moeilijk te begrijpen  

maakt; 

2.  De aanwezigheid van foutieve informatie; 

3.  Het gebruik van technieken die een impact kunnen hebben op de 

keuzes van de betrokkene waaronder het verlenen van een vrije 

toestemming en het al dan niet kennisnemen van de informatie of de 

uitoefening van rechten; 

4.  De constructie van de informatie in de vorm van een doolhof waarin de 

betrokkene geen vlotte toegang kan krijgen tot de informatie; 

5.  De door Telenet ingestelde standaardkeuzes die niet de meest 

privacyvriendelijke zijn en steeds profilering toelaten; 

6.  De verplichte quasi-automatische aanvaarding van mededeling van 

gegevens via cookies; 

7.  In combinatie met de ontbrekende mogelijkheid om op een eenvoudige 

wijze het recht van bezwaar uit te oefenen. 

 

8.  Het Inspectieverslag preciseert daarbij dat de uiteindelijke vaststellingen niet enkel betrekking hebben 

op de naleving en facilitering van het recht van bezwaar, maar ook op de informatieplicht (artikelen 

13 en 14 AVG), de plicht tot het faciliteren van de uitoefening van de rechten (artikel 12.2 AVG) en 

het verlenen van een bescherming door standaardinstellingen en door ontwerp (artikel 25 AVG).  

 

9.  Op 23 maart 2020 besliste de Geschillenkamer dat het dossier gereed was voor behandeling. Gelet op 

het  grote  aantal  grieven  dat  in  het  Inspectieverslag  opgesomd  was  en  waarvan  sommigen  nog 

juridische  of feitelijke  ondersteuning behoefden,  besloot  de Geschillenkamer  om  haar beslissing op 

bepaalde grieven te focussen: 

- 

de naleving van het recht van bezwaar tegen direct marketing in combinatie met informatie 

en  transparantieplichten  (art.  21.2  AVG juncto  art.  12  en  13-14  AVG):  de  Geschillenkamer 

verduidelijkte de AVG-bepalingen waarop de verweerder zich kon verweren, en stelde onder 

andere dat titel 1 van het Inspectieverslag te maken had met het recht van bezwaar tegen 

direct marketing onder artikel 21.2 AVG. De Geschillenkamer stelde ook verdere vragen ter 

verduidelijking van de grief van de Inspectiedienst over de ontbrekende mogelijkheid om op 

een eenvoudige wijze het recht van bezwaar uit te oefenen. De Geschillenkamer vroeg met 

name  op  welke  platformen  de  betrokkene  de  mogelijkheid  had  om  zijn  recht  van  bezwaar 

onder  artikel  21  AVG  te  uiten  wat  betreft  het  verwerken  van  zijn  kijkgedrag  en/of  het 

surfgedrag door Telenet die zowel internetdiensten als televisiediensten aanbiedt.  

Beslissing ten gronde 19/2021 - 4/33 

- 

- 

de  manier  waarop  de  toestemming  –  indien  verplicht  –  op  de  website  van  de  verweerder 

vergaard werd, via cookies en of via de privacy-instellingen (art. 7 juncto art. 12 en 13 AVG).   

de meldingsplicht: de Geschillenkamer vroeg de verweerder om zijn standpunt mee te delen 

met betrekking tot de vaststellingen van de Inspectiedienst over de risico-gebaseerde aanpak 

(focus op meldingsplicht) en de beveiligingsplicht (art. 32 AVG), in verband met de melding 

van datalekken. 

 

10.  In een brief aan de verweerder stelde de Geschillenkamer een aantal bijkomende vragen en bood ze 

de  verweerder  de  mogelijkheid  om  zijn  antwoord  te  beperken  tot  de  door  de  Geschillenkamer 

aangekaarte aandachtspunten.  

 

11.  Op  22  mei  legde  de  verweerder  zijn  conclusie  neer  en  vroeg  om  in  het  kader  van  een  hoorzitting 

gehoord  te  worden.  De  verweerder  verkoos  om  zijn  conclusie  niet  tot  de  vragen  van  de 

Geschillenkamer  te  beperken  en  antwoordde  op  alle  vaststellingen  van  de  Inspectiedienst.  Op  12 

augustus 2020 stelde de Geschillenkamer de verweerder in kennis van de datum van de hoorzitting, 

welke  op  23  september  vastgesteld  werd.  In  dezelfde  brief  vroeg  de  Geschillenkamer  om  tegen  9 

september een kort antwoord op bijkomende vragen over de uitoefening van het recht van bezwaar 

te bezorgen.  

 

12.  Op  9  september  bezorgde  de  verweerder  zijn  antwoord  op  deze  vragen.  Na  kennisname  hiervan 

besloot de Geschillenkamer op 21 september om de debatten te heropenen en stuurde zij een brief 

aan  de  verweerder  met  bijkomende  vragen  over  de  manier  waarop  de  verweerder  het  recht  van 

bezwaar tegen direct marketing aanbood. De Geschillenkamer vroeg ook hoe betrokkenen die geen 

klant zijn bij de verweerder hun recht van bezwaar kunnen uitoefenen. Op vraag van de verweerder 

stelde de Geschillenkamer vervolgens een latere datum voor de hoorzitting vast, welke datum bij brief 

van 23 september 2020 medegedeeld werd.  

 

13.  Op  7  oktober  2020  vond  de  hoorzitting  plaats.  Het  proces-verbaal  van  de  hoorzitting  werd  op  23 

december 2020 verstuurd en nam akte van het feit dat de pleidooien zich beperkten tot het uitleggen 

van de geschreven argumenten zoals uiteengezet in de conclusie en latere brieven van de verweerder 

aan de Geschillenkamer. Het proces-verbaal vat enkele elementen samen ter verduidelijking van deze 

eerder neergelegde geschreven argumenten. 

 

14.  In  deze  beslissing  onderzoekt  de  Geschillenkamer  de  grieven  en  feiten  weerhouden  door  de 

Inspectiedienst zoals aangevuld door de antwoorden van de verweerder op de vragen gesteld door 

de Geschillenkamer in haar brieven van 12 augustus, 9 en 21 september 2020. 

 

Beslissing ten gronde 19/2021 - 5/33 

II. BEOORDELING IN RECHTE  

 

1. 

Oogmerk en structuur van de beslissing 

 

15.  Deze beslissing heeft betrekking op een prioritaire sector zoals aangeduid in het Strategisch Plan 2020 

van de GBA, namelijk telecom en media.  

 

16.  De Geschillenkamer beoogt met deze beslissing vooral duidelijkheid te verschaffen over de betekenis 

van de transparantievereisten uit de AVG voor aanbieders van diensten aan natuurlijke personen. De 

overwegingen  in  deze  beslissing  hebben  dan  ook  een  wijder  belang  voor  andere  aanbieders. 

Aanbieders  in  de  sector  hebben  een  voorbeeldfunctie,  mede  omdat  het  verwerken  van 

persoonsgegevens voor hen een kernactiviteit is.  

 

17.  Deze beslissing bevat opmerkingen over de bevoegdheid van de Geschillenkamer, rekening houdend 

met  de  toepasselijke  wetgeving  en  de  betrokken  verwerkingen  van  persoonsgegevens  (Titel  2).  In 

Titel 3 oordeelt de Geschillenkamer over het recht van bezwaar tegen direct marketing verwerkingen 

(21.2 AVG), in verband met transparantieverplichtingen (art. 12.1 AVG)  en informatieverplichtingen 

(art. 13 en 14 AVG) alsook de verplichting om de uitoefening van de rechten onder de AVG te faciliteren 

(artikel 12.2 AVG).  

 

18.  De  Geschillenkamer  behandelt  in  Titel  4  het  gebrek  aan  recht  van  bezwaar  tegen  verwerkingen 

gebaseerd op het gerechtvaardigd belang en die geen direct markering uitmaken, alsmede het gebrek 

aan informatie over de uitoefeningswijze van dit recht van bezwaar (art. 21.1 AVG juncto artikelen 

12.1, 13 en 14 AVG). 

 

19.  De Geschillenkamer antwoordt vervolgens op de grieven inzake cookies (Titel 5) en de melding van 

gegevenslekken (Titel 6). In Titel 7 reageert de Geschillenkamer op de argumenten van de verweerder 

met  betrekking  tot  het  recht  op  eerlijk  proces  en  de  beginselen  van  behoorlijk  bestuur.  Tot  slot 

motiveert de Geschillenkamer de sancties en maatregelen. 

 
 

 

 

2.    Bevoegdheid  van  de  Geschillenkamer  -  verduidelijking  met  betrekking  tot  de 

toepasselijke wetgeving in verhouding tot de verwerkte persoonsgegevens  

 

2.1 De verwerkte persoonsgegevens 

 

Beslissing ten gronde 19/2021 - 6/33 

20.  De vaststellingen van de Inspectiedienst hebben betrekking op  de verwerkingen van de verweerder  

tussen 10 en 14 mei 2019. Op dat moment was het Privacybeleid van 25 mei 2018 van toepassing. 

Volgens dit privacybeleid verwerkt de verweerder verkeersgegevens, gebruikersgegevens en gegevens 

omtrent gebruik van zijn klanten.2 

 

21.  De  Geschillenkamer  neemt  nota  van  het  feit  dat  de  verweerder  gegevens  over  het  kijkgedrag 

verzamelt,  inclusief  gegevens  over  de  opt-out  voor  aanbevelingen  van  TV-programma’s.  De 

Geschillenkamer neemt ook akte van het feit dat de “gegevens over je gebruik” van de producten van 

de  verweerder  op  een  niet-limitatieve  manier  in  het  Privacybeleid  gedefinieerd  worden  en  dus3 

potentieel ook gegevens over het gebruik van de internetproducten of, anders gezegd, het surfgedrag 

omvatten. De verweerder maakt profielen op basis van het surfgedrag, zoals aangegeven in artikel 7 

van het Privacybeleid. De verweerder doet dit in de gevallen waarin de betrokken klant in de door de 

verweerder  aangeboden  privacy-instellingen  (algemeen  –  gericht  –  persoonlijk  –  uniek)  voor  de 

privacy-instelling “uniek” kiest.4  

 

22.  Uit het inspectieverslag blijkt immers dat de verweerder zowel televisiediensten als internetdiensten 

aanbiedt. De verweerder heeft dus de mogelijkheid om gegevens  over zowel het kijkgedrag als het 

surfgedrag  van  zijn  klanten  te  verwerken,  zoals  blijkt  uit  een  in    het  Inspectieverslag  aangehaald 

persbericht van 24 april 2018 in de Standaard “Proficiat u koos voor TV-reclame op maat”. Volgens 

dat persbericht informeerde de verweerder zijn klanten toen met een grote e-mailreclamecampagne 

dat ze in de toekomst TV-reclame op maat zouden ontvangen. TV-kijkers van de verweerder met een 

decoder zouden gepersonaliseerde TV-reclame krijgen gebaseerd op het kijkgedrag en, desgevallend, 

ook op basis van surfgegevens, wat betreft klanten die het privacyniveau “uniek” zouden kiezen.  

 
2.2 De toepasselijke wetgeving 

 

                                                
2 De verschillende categorieën van verwerkte gegevens - wat betreft de klanten van de verweerder - worden in het Privacybeleid 
gedefinieerd. Het gaat onder andere om : 

 

 

 

verkeersgegevens:  “deze bijzondere technische gegevens hebben we nodig om je verkeer over elektronische 
communicatienetwerken af te wikkelen, zoals je IP-adres of MAC-adres” 
gebruikersgegevens (“persoonsgegevens die je als gebruiker van onze producten en diensten kunnen identificeren, 
bv. je naam”)  en  de  keuzes  die  de  klant  maakt  in  de  loop  van  het  gebruik  van  de  producten  van  de  verweerder 
(“bijvoorbeeld je opt-out voor aanbevelingen van TV-programma’s”);  
gegevens  over  je  gebruik:  “de gegevens die wij ontvangen wanneer je onze producten en diensten gebruikt. 
Bijvoorbeeld: de opgeroepen (mobiele) telefoonnummers, de datum, het tijdstip, de duur en de locatie van een 
gesprek of internetverbinding, hoe je gebruik maakt van onze nieuwsbrieven of websites of gegevens betreffende 
het gebruik van onze TV-diensten (zoals welke films je bekijkt en bestelt uit onze TV-theek, wat je opneemt, pauzeert, 
verder-en terugspoelt dan wel uitgesteld bekijkt, wat je favoriete TV-kanalen zijn of welke apps op onze decoder je 
recent hebt gebruikt).” […]  

Wat betreft niet-klanten van de verweerder zijn de verwerkte gegevens beperkt, zoals door de verweerder in zijn brief van 6 
oktober 2020 aan de Geschillenkamer uitgelegd. 
3 Art. 3.C van het Privacybeleid van de verweerder “Daarnaast registreren onze systemen ook persoonsgegevens die worden 
gegenereerd tijdens jouw gebruik van onze producten en diensten (bijvoorbeeld […]”..  
4 Zie over de privacy-instellingen titel 3.4.3 punt 80 van deze beslissing. 

Beslissing ten gronde 19/2021 - 7/33 

23.  Er  bestaat  onduidelijkheid  over  de    toepasselijkheid  van  de  regels  uit  de  ePrivacy  Richtlijn5,  zoals 

geïmplementeerd  in  de  Wet  van  13  juni  2005  betreffende  de  elektronische  communicatie  (hierna 

“WEC”)  op  het  verwerken  van  gegevens  betreffende  surfgedrag  en  kijkgedrag  door 

telecomoperatoren. Artikel 122 van de WEC voorziet, ter omzetting van de ePrivacy Richtlijn, specifieke 

verplichtingen  inzake  transparantie  voorafgaand  aan  de  verwerking  van  verkeersgegevens  (zoals 

gegevens betreffende surfgedrag) alsook toestemmingsverplichtingen.  

 

Volgens Advies 01/2017 van de Groep Gegevensbescherming is de ePrivacy Richtlijn in principe van 

toepassing  op  de  verwerking  van  gegevens  die  zijn  verzameld  bij  het  aanbieden  van  digitale 

omroepdiensten  (zoals  gegevens  betreffende  kijkgedrag),  ook  al  sluit  de  ePrivacy  Richtlijn 

omroepdiensten uit van haar toepassingsgebied6.     

 

24.  Gezien de verweerder volgens zijn Privacybeleid en de pers zowel kijkgedrag- als gegevens betreffende 

surfgedrag  verwerkt,  heeft  de  Geschillenkamer  aan  de  verweerder  gevraagd  om  zijn  gemotiveerd 

standpunt te geven over de toepasselijke wetgeving.  

 

25.  De  verweerder  verduidelijkte  nader  dat  hij  voor  het  personaliseren  van  TV-reclame  enkel 

verkeersgegevens, TV-kijkgedrag en salesprofileringen verwerkt, en dat  hij uiteindelijk beslist  heeft 

om gegevens betreffende surfgedrag voor het personaliseren van TV-reclame niet te verwerken7. De 

Geschillenkamer neemt hiervan akte en dient haar bevoegdheid met betrekking tot het verwerken van 

gegevens betreffende surfgedrag niet te onderzoeken.  

 

26.  Wat betreft gegevens betreffende kijkgedrag is de Geschillenkamer bevoegd om toezicht te houden 

op  de  naleving  van  de  AVG-regels  inzake  het  recht  van  bezwaar  (art.  21.1  en  21.2  AVG)  en  de 

transparantieverplichtingen (art. 12 en 13-14 AVG).  

 

 

27. Voor  alle  duidelijkheid  stelt  de  Geschillenkamer  vast  dat  het  feit  dat  recht  van  bezwaar  en  de 

transparantieregels  voor  een  deel  in  de  WEC  (recht  om  de  toestemming  in  te  trekken)  geregeld 

worden, geen afbreuk doet aan haar bevoegdheid om toe te zien op de toepassing van de AVG wat 

betreft de transparantieverplichtingen en recht van bezwaar, ook in het geval de WEC eveneens van 

toepassing  zijn.  Zoals  de  EDPB  uitlegt,  blijven  autoriteiten  voor  gegevensbescherming  bevoegd  te 

oordelen over – elementen van – verwerkingen waarvoor de ePrivacy richtlijn geen specifieke regels 

                                                

5  Richtlĳn  2002/58/EG  van  het  Europees  Parlement  en  de  Raad  van  12  juli  2002  betreffende  de  verwerking  van 
persoonsgegevens  en  de  bescherming  van  de  persoonlĳke  levenssfeer  in  de  sector  elektronische  communicatie  (richtlĳn 
betreffende privacy en elektronische communicatie), PB L 201/37, zoals gewijzigd bij Richtlijn 2009/136.   
6WP247, beschikbaar op: https://ec.europa.eu/newsroom/article29/item-detail.cfm?item_id=610140.  

7 Conclusie van de verweerder, p. 38; brief van de verweerder aan de Geschillenkamer dd. 6 oktober 2020, p. 6. 

Beslissing ten gronde 19/2021 - 8/33 

stelt. Het enkele feit dat een onderdeel van de verwerking onder de reikwijdte van de ePrivacy richtlijn 

beperkt de bevoegdheid van de GBA niet.8   

 

3.  Het recht van bezwaar met het oog op direct marketing en transparantie  

 

3.1 De onderzochte grieven 

 

28.  De Geschillenkamer onderzocht de grieven van de Inspectiedienst over  

 

- 

het recht van bezwaar tegen verwerkingen met het oog op direct marketing (art. 21.2 AVG, 

en niet art. 21.3 AVG, zoals oorspronkelijk vermeld in de opdracht van het Directiecomité van 

de het Inspectieverslag9);  

de transparantie van de informatie op basis van art. 12.1 AVG ;  

de informatieverplichtingen op basis van art. 13 en 14 AVG. 

- 

- 

 

29.  Daarnaast onderzocht de Geschillenkamer het recht van bezwaar tegen verwerkingen gebaseerd op 

het gerechtvaardigd belang (art. 21.1 AVG). Wat betreft het recht van bezwaar tegen direct marketing 

onderzocht  de  Geschillenkamer  ook  de  verplichtingen  van  de  verweerder  tot  het  faciliteren  van  de 

rechten van betrokkenen onder artikel 12.2 AVG, en  meer bepaald het recht van bezwaar  op basis 

van artikel 13.2.b AVG. 

 

 

3.2  Kwalificatie  van  de  betrokken  verwerkingen  en  bevoegdheid  van  de 

Geschillenkamer  

30.  Krachtens artikel 21.2 van de AVG heeft de betrokkene wiens persoonsgegevens voor direct marketing 

doeleinden worden verwerkt ten alle tijde het recht bezwaar te maken tegen de verwerking van hem 

betreffende persoonsgegevens, met inbegrip van profilering die betrekking heeft op direct marketing.  

 

31.  De AVG definieert niet wat onder “direct marketing” verstaan wordt. Tot op heden bestaat er geen 

wettelijke,  officiële  of  algemeen  aanvaarde  definitie  van  dit  begrip  op  Europees  niveau.  De  GBA 

verduidelijkte haar interpretatie van dit wettelijk begrip in aanbeveling 1/202010: “Elke communicatie, 

in welke vorm dan ook, gevraagd of ongevraagd, afkomstig van een organisatie of persoon en gericht 

op de promotie of verkoop van diensten, producten (al dan niet tegen betaling), alsmede merken of 

ideeën, geadresseerd door een organisatie of persoon die handelt in een commerciële of niet-

                                                

8 Groep 29, WP 29, Opinion 5/2019 on the interplay between the ePrivacy Directive and the GDPR, para 69. 

9 De Geschillenkamer verduidelijkte de zijn inziens relevante bepalingen in haar brief aan de verweerder van 23 maart 2020. 

10  GBA,  Aanbeveling  nr.  01/2020  van  17  januari  2020  betreffende  de  verwerking  van  persoonsgegevens  voor  direct 
marketingdoeleinden”, p. 9, beschikbaar op de GBA website.   

Beslissing ten gronde 19/2021 - 9/33 

commerciële context, die rechtstreeks gericht is aan een of meer natuurlijke personen in een privé-of 

professionele context en die de verwerking van persoonsgegevens met zich meebrengt”. Onder “direct 

marketing” worden dus verschillende vormen van promotie verstaan, zoals nieuwsbrieven per e-mail, 

commerciële telefoontjes of sms’jes of e-mails, of online reclame en dit, al dan niet in een commerciële 

context.   

 

32.  De verweerder betwist niet dat hij gegevens van klanten verwerkt met direct marketing doeleinden, 

en derhalve onder art. 21.2 AVG een recht van bezwaar tegen deze verwerkingen moet aanbieden.   

 

33.  Onder artikel 4.B van zijn Privacybeleid van 25 mei 2018 kondigt de verweerder aan dat de verwerkte 

gegevens voor de volgende direct marketing (promotie) doeleinden gebruikt worden:  

 

- 

om  de  klant  over  (nieuwe)  producten  en  diensten  van  de  verweerder  en  andere  bedrijven 

binnen de groep van de verweerder aan te bieden.  

Een voorbeeld van promotie voor eigen producten en diensten en speciale acties is:  

“je kan een sms-bericht ontvangen op het moment dat je bundel op is met een 

voorstel om over te stappen naar een nieuw tariefplan.”   

 

- 

en om gepersonaliseerde TV-reclame aan te bieden.  

Een  voorbeeld  van  gepersonaliseerde  TV-reclame  is: “aan de hand van je profiel 

kunnen we een aantal TV-zenders waar we mee samenwerken de standaard TV-

reclame  aanpassen  aan  je  interesses  en  voorkeuren.  De  combinatie  van 

gebruikersgegevens (bijvoorbeeld je leeftijd, taal, postcode, product-mix en socio-

demografische gegevens zoals  gezinssamenstelling en statistische  gegevens op 

straatniveau) en je gegevens over je gebruik (zijnde je TV-kijkgedrag) laten ons toe 

om je TV-ervaring te personaliseren”.  

 

34.  De  Geschillenkamer  oordeelt  hoe  het  recht  van  bezwaar  onder  de  AVG  moet  worden  verstrekt  in 

verband met deze direct marketing verwerkingen via verschillende kanalen, ook al is direct marketing 

via elektronische vorm (b.v. e-mails) geregeld in artikel VI.111 van het Wetboek Economisch Recht 

dat artikel 5.3 van de ePrivacy Richtlijn in de Belgische wetgeving implementeert.11  

 

35.  In het bijzonder is de Geschillenkamer bevoegd om te oordelen of de uitoefening van het recht van 

bezwaar tegen direct marketing door de verweerder al dan niet conform artikel 12.2 AVG (verplichting 

tot  het  faciliteren  van  het  recht)  en  al  dan  niet  conform  de  verplichtingen  inzake  transparante 

informatie (artikel 13.2.b AVG) verstrekt wordt.  

                                                

11 Zie titel 2.2 hierboven. 

Beslissing ten gronde 19/2021 - 10/33 

 

 

3.3   Inbreuken op het recht van bezwaar tegen direct marketing als dusdanig (art. 

12.2  en  art.  21.2  AVG)  -  Gebrek  aan  geconsolideerde  bezwaarmogelijkheid 

(“opt-out”) in de periode tussen de inwerkingtreding van de AVG en 18 maart 

2019 

36.  De Geschillenkamer  stelt  vast dat  artikel   7.c van  het Privacybeleid  van  25 mei  201812 de klant de 

mogelijkheid bood om bezwaar te maken tegen alle mogelijke vormen van marketing opgesomd in 

het Privacybeleid, i.e. sms, e-mail, telefoon, brieven, nieuwsbrieven per e-mail. Daarvoor moest de 

klant  zijn  bezwaar  per  vorm  van  marketing  uitdrukken:  op  de  website  van  een  externe  provider 

(Robinsonlijst  voor  commerciële  brieven,  Belmeniet-register  voor  telefoontjes),  in  het  marketing 

bericht zelf voor sms’jes en nieuwsbrieven (reageren met “STOP” op het nummer dat de sms stuurde, 

of gebruikmaken van de uitschrijfmogelijkheid in de commerciële e-mails)13.  

 

37.  Mocht  de  klant  geen  enkele  vorm  van  commerciële  communicatie  willen  ontvangen,  dan  nodigde 

artikel 7.c van het Privacybeleid de klant uit om contact op te nemen met de klantendienst van de 

verweerder of zich naar één van de winkelpunten van verweerder te begeven14. 

 

38.  De Geschillenkamer oordeelt dat het recht van bezwaar in casu niet voldoende gefaciliteerd is, omdat 

de betrokkenen tegen alle vormen van  direct marketing afzonderlijk (bv. via e-mail, telefoon, enz.) 

bezwaar moet maken zonder de mogelijkheid te krijgen om  gemakkelijk (bv. door op een vakje te 

klikken) tegen alle vormen van direct marketing tegelijk bezwaar te maken en zonder dat bezwaar via 

een gepast communicatiekanaal te mogen uiten.   

 

39.  Het recht van bezwaar moet immers via gepaste communicatiekanalen aangeboden worden, rekening 

houdend met de kanalen waarmee de verwerkingsverantwoordelijke en de betrokkene met elkaar in 

het kader van de aangeboden diensten communiceren. In Aanbeveling 1/2020 over direct marketing 

stelt de GBA ook dat de betrokkene zijn recht van bezwaar tegen direct marketing gemakkelijk moet 

kunnen uitoefenen, rekening houdend met de middelen waarmee de  verwerkingsverantwoordelijke 

met  betrokkene  communiceert:  “als de verplichte informatie digitaal wordt verstrekt of als u de 

persoon contacteert via digitale kanalen, zou één enkele klik moeten volstaan”15.  

 

                                                

12 Technisch verslag Inspectiedienst,  p. 22.  

13 Stuk 1 van de verweerder, p. 12. 

14 Ibid. 

15  GBA,  Aanbeveling nr.01/2020 van 17 januari 2020 betreffende de verwerking van persoonsgegevens voor direct 
marketingdoeleinden,  randnummer 162, p. 54. 

Beslissing ten gronde 19/2021 - 11/33 

40.  De Geschillenkamer stelt vast dat overeenkomstig de AVG het recht op bezwaar op een behoorlijke 

manier  moet  worden  gefaciliteerd,  via  gepaste  communicatiekanalen.  Er  bestaat  een  parallel  met 

artikel 7.3 AVG dat voorschrijft dat het intrekken van de toestemming even gemakkelijk moet zijn als 

het geven ervan.  De Geschillenkamer oordeelt dat het even simpel moet zijn om zijn bezwaar uit te 

drukken als om zijn gegevens te verstrekken of de verwerkingsverantwoordelijke in het kader van zijn 

producten en diensten te contacteren. De Geschillenkamer oordeelt dat het voor de uitoefening van 

het  recht van bezwaar  ter  beschikking gestelde  communicatiemedium  evenredig  moet  zijn  aan  het 

middel  waarmee  de  verwerkingsverantwoordelijke  met  de  betrokkene  communiceert:  als  de 

verwerkingsverantwoordelijke  de  verplichte  informatie  op  grond  van  de  artikelen  13  en14  via  zijn 

website  meedeelt  en/of  als  de  betrokkene  van  de  verwerkingsverantwoordelijke  digitale 

marketingberichten krijgt, dan moet het recht van bezwaar ook via online kunnen worden geuit.  

 

41. In casu stelt de Geschillenkamer dus vast dat de verweerder de mogelijkheid moet aanbieden om een 

bezwaar tegen direct marketing online uit te drukken, aangezien de persoonsgegevens online werden 

verstrekt en de direct marketing communicatie online gebeurt: het volstaat niet om van de betrokkene 

klant te eisen dat hij zich naar een winkel van de verweerder begeeft, of telefonisch een klantendienst 

van de verweerder moet contacteren, als zijn persoonsgegevens online werden verzameld en/of de 

direct marketing berichten online worden verstuurd.  

 

42.  Samengevat, gelet op de hierboven uiteengezette feiten en gelet op de verplichting om het recht van 

bezwaar tegen direct marketing communicatie conform 12.2 AVG te faciliteren, is de Geschillenkamer 

van oordeel dat de verwerkingsverantwoordelijke niet enkel de mogelijkheid moet voorzien om  het 

bezwaar granulair per communicatiekanaal (e-mail, sms, enz.) aan te bieden, maar dat hij ook een 

eenvoudige manier moet verstrekken om gemakkelijk alle vormen van commerciële communicatie te 

weigeren, en dit, via gepaste communicatiekanalen, rekening houdend met de kanalen waarmee de 

verweerder zijn direct marketing berichten stuurt en/of de persoonsgegevens verzamelt.  

 

43.  Op  basis  van  de  vaststellingen  van  het  Inspectieverslag  stelt  de  Geschillenkamer  vast  dat  een 

dergelijke geconsolideerde online uitschrijfmogelijkheid tussen 25 mei 2018 tot en met minstens 17 

maart 2019 niet bestond16. Derhalve werd er in deze periode een inbreuk gepleegd op art. 21.2 juncto 

12.2 AVG.  

 

44.  Deze inbreuk is te meer belangrijk aangezien de CBPL nochtans de verweerder in haar brief van 4 mei 

2018  had  gewaarschuwd:  “Het recht van bezwaar moet volgens de AVG worden gefaciliteerd, wat 

betekent  dat  er  een  makkelijk  vindbare  uitschrijfmogelijkheid  zou  moeten  zijn.  Andere 

verantwoordelijken  passen  dit  consequent  toe  via  eenvoudige  tools  zoals,  een  online 

                                                

16 Zie beslissing van de Geschillenkamer 72/2020, paras 23-26.  

Beslissing ten gronde 19/2021 - 12/33 

uitschrijfformulier, een gebruikelijke opt-out weblink in correspondentie, de GSM of een helpline. […] 

De verwijzing naar tal van externe lijsten (Robinson lijst, bel me niet lijst) is een bijkomende 

bemoeilijking van het recht, dat blijkbaar wordt versnipperd in deelcategorieën naargelang de vorm 

van marketing door of namens Telenet groep.”. 

 

45.  De  verweerder  had  deze  geconsolideerde  uitschrijfmogelijkheid  uit  eigen  beweging  moeten 

implementeren,  overeenkomstig  de  verantwoordelijkheid  van  de  verwerkingsverantwoordelijke  op 

grond  van  artikel  24  AVG.  Desondanks  heeft  verweerder  gewacht  op  de  opmerkingen  van  de 

Inspectiedienst tot 18 maart 2019 alvorens aan deze tekortkoming te verhelpen. De Geschillenkamer 

stelt derhalve voor de periode tot en met 18 maart 2019 een inbreuk vast op de plicht om het recht 

van bezwaar tegen direct marketing conform art. 12.2 AVG juncto art. 21.2 AVG te faciliteren. 

 

46.  De verweerder legt uit dat hij sinds 18 maart 2019 een uitschrijfknop heeft voorzien, en dat deze knop 

vanuit verschillende delen van zijn website beschikbaar is17: “Om het gemak bij het vinden van het 

online uitschrijfformulier voor gebruikers te vergroten heeft Telenet meerdere pistes op de website 

uitgewerkt waarlangs de betrokkene zijn recht op verzet kan uitoefenen. Zo kan de betrokkene zijn 

recht op bezwaar uitoefenen (i) via de Privacy-instellingen (ii) via de pagina ‘Wat betekent GDPR voor 

mij’? en (iii) via de afzonderlijke uitschrijfknop die de betrokkenen te zien krijgt op de Contactpagina 

voor de Telenet klantendienst.”. Deze uitschrijfknop biedt inderdaad de mogelijkheid om “een volledige 

uitschrijving voor alle commerciële communicatie” te vragen18.  

 

47.  Op basis van de stukken van de verweerder stelt de Geschillenkamer vast dat deze uitschrijfknop als 

volgt in het deel “je persoonsgegevens beheren” aangeboden wordt: verschillende aanvragen inzake 

persoonsgegevens  worden  voorgesteld  (bv.  het  verwijderen  of  aanpassen  van  persoonsgegevens), 

inclusief het recht van bezwaar tegen alle communicatiekanalen. 

 

                                                

17 Conclusie van de verweerder, p. 45. 

18 Brief van de verweerder dd. 9 september 2020, p. 7. 

Beslissing ten gronde 19/2021 - 13/33 

 

 

3.4 Inbreuken op de informatie en transparantieverplichtingen  

 

3.4.1 Context  

 

48.  De Inspectiedienst oordeelt dat de informatiearchitectuur op de website van de verweerder op  een 

“doolhof”  gelijkt  gelet  op  de  overmaat  aan  informatie  en  op  de  veelvuldige  herhalingen.19  De 

Inspectiedienst  onderstreept  dat  de  verweerder  14  keer  moet  klikken  om  het  Privacybeleid  in  zijn 

geheel te kunnen raadplegen, hetgeen volgens de Inspectiedienst een inbreuk op artikelen 13 en 14 

AVG uitmaakt, alsook een inbreuk op artikel 12 AVG, in de mate dat deze informatie de uitoefening 

van de rechten, inclusief het recht van bezwaar, niet faciliteert.  

 

49.  Artikelen 13 en 14 geven een lijst van te verstrekken informatie afhankelijk van de omstandigheden 

(wanneer  persoonsgegevens  bij  de  betrokkene  zijn  verzameld  of,  bij  wijze  van  alternatief,  niet 

rechtstreeks  bij  hem  worden  verkregen).  Artikelen  13.2.b  en  14.2.b  AVG  schrijven  voor  dat  de 

verwerkingsverantwoordelijke de betrokkene bij de verkrijging van de persoonsgegevens, of, wanneer 

de gegevens niet direct bij hem verkregen werden, binnen een redelijke termijn en uiterlijk op het 

tijdstip waarop de persoonsgegevens voor het eerst worden verstrekt,  informatie moet verstrekken 

over het recht om tegen de verwerking bezwaar te maken, dit om een behoorlijke en transparante 

verwerking te waarborgen.  

 

                                                

19 Vaststellingen 1 en 4 van het Inspectieverslag. 

Beslissing ten gronde 19/2021 - 14/33 

50.  Artikel  12.1  AVG  schrijft  voor  dat  de  verwerkingsverantwoordelijke  “passende maatregelen”  neemt 

“opdat de betrokkene de in de artikelen 13 en 14 bedoelde informatie […] in verband met de 

verwerking in een beknopte, transparante, begrijpelijk en gemakkelijk toegankelijke vorm en in 

duidelijke en eenvoudige taal ontvangt, in het bijzonder wanneer de informatie specifiek voor een kind 

bestemd is”.  Artikel  12.2  schrijft  voor  dat  de  verwerkingsverantwoordelijke  de  uitoefening  van  de 

rechten van de betrokkene, waaronder het recht van bezwaar, moet faciliteren. Volgens overweging 

39 van de AVG betekent de verplichting tot transparantie dat de personen op een toegankelijke en 

begrijpelijke manier geïnformeerd moeten worden, o.a. over de wijze waarop hun rechten uitgeoefend 

kunnen worden. 

 

51.  De Geschillenkamer moet oordelen of de inhoud en structuur van de privacy-verbonden informatie op 

de website van de verweerder  voldoende lezersvriendelijk en overzichtelijk is om  aan de eisen van 

artikelen 13, 14 en 12.2 AVG te voldoen.  

 

52.  De Geschillenkamer begrijpt uit het Inspectieverslag, het technisch verslag en de argumenten van de 

verweerder  dat  de  relevante  operationele  informatie  over  het  recht  van  bezwaar  zich  niet  in  het 

Privacybeleid van de verweerder, doch  voornamelijk  in het klantenportaal Mijn  Telenet  bevindt.  De 

Geschillenkamer  beschikt  niet  over  vaststellingen  van  de  Inspectiedienst  over  de  Mijn  Telenet 

applicatie. De Geschillenkamer onderstreept dat de verweerder door de informatie voornamelijk in het 

besloten  klantgedeelte  van  zijn  website  te  verstrekken,  in  onvoldoende  mate  zijn  verplichtingen 

nakomt om de uitoefening van de rechten, inclusief het recht van bezwaar, te faciliteren.  Niet-klanten 

moeten  ook,  vooraleer  ze  met  verweerder  contracteren,  op  het  publieke  deel  van  de  website  van 

verweerder  een  goed  beeld  kunnen  krijgen  van  de  manier  waarop  de  verweerder  als  toekomstige 

dienstverlener  hun  persoonsgegevens  zal  verwerken.  Conform  de  richtsnoeren  van  de  Groep  2920 

moet  de  verwerkingsverantwoordelijke  gedetailleerde  informatie  over  het  recht  van  bezwaar 

overeenkomstig artikel 21 AVG lid 2 uitdrukkelijk onder de aandacht van de betrokkene brengen, en 

dit uiterlijk op het moment van het eerste contact met de betrokkene. Daarbij moet deze informatie 

duidelijk  en  gescheiden  van  enige  andere  informatie  aangeboden  worden  (artikel  21,  lid  4).  De 

informatie over het recht van bezwaar en de manier om dit recht uit te oefenen moet dus makkelijk 

vindbaar zijn op het publieke deel van website van de verweerder en niet alleen in Mijn Telenet.  

 

 

 

 

                                                
20 Groep 29,  WP251, Richtsnoeren inzake geautomatiseerde individuele besluitvorming en profilering voor de toepassing van 
Verordening (EU) 2016/679, 3 oktober 2017, p. 21. 

Beslissing ten gronde 19/2021 - 15/33 

3.4.2  Structuur  van  de  website  in  informatielagen  en  gebrek  aan  een  duidelijke 

eerste laag synthesepagina 

 

53.  De verweerder stelt dat zijn documentatiearchitectuur goed ontworpen is, met als eerst aangeboden 

informatie (eerste laag informatie) zijn Privacybeleid bestaande uit uitklapbare hoofdstukken, conform 

de eisen van de AVG zoals door de EDBP geïnterpreteerd21. De verweerder geeft als voorbeeld het feit 

dat de Gegevensbeschermingsautoriteit ook haar eigen Privacybeleid in uitklapbare hoofdstukken  als 

eerste laag informatie aanbiedt22.  

 

54.   De Geschillenkamer oordeelt dat de verweerder zijn Privacybeleid als eerste document mag gebruiken 

om aan de informatieverplichtingen van art. 13 en 14 te voldoen, voor zover dit eerste laag document 

voldoende duidelijk (niet te gedetailleerd) en overzichtelijk is voor een doorsnee internetgebruiker.   

 

55.  Ook de Groep 29 oordeelt dat een eerste laag informatie helder, overzichtelijk en niet te gedetailleerd 

moet zijn: “Het ontwerp en de lay-out van de eerste laag van de privacyverklaring/mededeling dienen 

zodanig te zijn dat de betrokkene een duidelijk overzicht heeft van de informatie over de verwerking 

van zijn of haar persoonsgegevens die aan hem of haar beschikbaar is gesteld en van de plaats 

waar/de wijze waarop hij of zij die gedetailleerde informatie kan vinden binnen de lagen van de 

privacyverklaring/mededeling”23.   

 

56.  Voorts oordeelt de Geschillenkamer dat de verweerder zijn Privacybeleid in uitklapbare hoofdstukken 

mag voorstellen op voorwaarde dat deze informatie voldoende duidelijk (eenvoudig) en toegankelijk 

is.  Overweging  39  van  de  AVG  stelt  immers:  “Overeenkomstig het transparantiebeginsel moeten 

informatie en communicatie in verband met de verwerking van die persoonsgegevens eenvoudig 

toegankelijk en begrijpelijk zijn, en moet duidelijke en eenvoudige taal worden gebruikt.”.  Dat  de 

internetgebruiker ten tijde van het Inspectieverslag 14 keer moest klikken om een volledig overzicht 

te krijgen van het Privacybeleid dat in de vorm van hoofstukken met hyperlinks aangeboden wordt, 

acht de Geschillenkamer niet problematisch, in de mate dat de verweerder tevens een geconsolideerde 

versie van het Privacybeleid op zijn website – via een hyperlink op elke webpagina van de website – 

ter beschikking stelde met een overzicht van de relevante titels24.    

 

57.  De Geschillenkamer beschikt over drie versies van dit Privacybeleid, dd. 25 mei 2018 , dd. 17 maart 

2019 en dd. 19 mei 2020, die wat betreft de hier aangekaarte punten niet verschillen. 

                                                

21 Conclusie van de verweerder dd. 22 mei 2020, p. 15 en 34. 

22 Conclusie van de verweerder dd. 22 mei 2020, p. 20. 

23 EDPB, Richtsnoeren m.b.t. transparantie (WP260rev01), § 35. 

24 Conclusie van de verweerder, p. 17. 

Beslissing ten gronde 19/2021 - 16/33 

 

58.  De Geschillenkamer  oordeelt  echter dat het  Privacybeleid van de verweerder in casu  onvoldoende 

helder is om als eerste laag informatie te functioneren. Het Privacybeleid bevat een zeer gedetailleerd 

niveau van informatie, hetgeen wordt geïllustreerd door de veelvuldige interne kruisverwijzingen die 

de concrete uitoefening van een recht, zoals het recht van bezwaar, bemoeilijken. In de plaats van 

een directe link naar de operationele pagina te verstrekken waar het recht van bezwaar kan worden 

uitgeoefend, krijgt de lezer een beschrijvende uitleg over de manier om het recht van bezwaar uit te 

oefenen.  Deze  beschrijving  volstaat  niet  om  de  betrokkene  te  faciliteren  zijn  recht  van  bezwaar 

concreet uit te oefenen. 

 

59.  Een voorbeeld is hoofdstuk 8 van dit Privacybeleid over het recht van bezwaar dat naar hoofdstuk 7 

verwijst, terwijl hoofdstuk 7 dan opnieuw naar hoofdstuk  8 van het Privacybeleid verwijst. 

  

60.  Wat betreft de  lezersvriendelijkheid van dit document stelt de  Geschillenkamer  vast dat de  interne 

kruisverwijzingen in het Privacybeleid met de nummers van de titels van de uitklapbare hoofdstukken 

overeenstemmen, wat  het surfen door het Privacybeleid aan de hand van deze nummers enigszins 

vergemakkelijkt.  Desalniettemin  merkt  de  Geschillenkamer  op  dat  het  Privacybeleid  interne 

kruisverwijzingen bevat zonder mogelijkheid om door te klikken (geen toegevoegde hyperlinks).  

 

61.  De Geschillenkamer stelt eveneens vast dat de voorstelling van de privacy-instellingen fouten bevat. 

De verweerder geeft de keuze tussen 4 niveaus van privacy die met verschillende gradaties van  direct 

marketing overeenstemmen. De indeling “algemeen”, “persoonlijk”, “doelgericht” en “uniek” werd ten 

tijde  van  het  Inspectieverslag  niet  altijd  consequent 

toegepast25.  Het 

is  nochtans  de 

verantwoordelijkheid van de verweerder om de correctheid van deze privacy-informatie te garanderen.   

 

62.  Inzake  de  structuur  van  de  website  merkt  de  Geschillenkamer  op  dat  het  document  Privacybeleid 

hiërarchisch  onduidelijke 

informatie  bevat  met  betrekking 

tot  de  bescherming  van  de 

persoonsgegevens  op  de  website  van  de  verweerder.  Ten  tijde  van  de  vaststellingen  van  de 

Inspectiedienst bevatte eenzelfde webpagina van de website van de verweerder verschillende vensters 

met hyperlinks naar privacy gerelateerde informatie die apart en niet geïntegreerd aangeboden werd, 

waardoor de informatie overdadig is en niet duidelijk gestructureerd, doordat veel min of meer, doch 

niet  volledig,  identieke  mededelingen  zijn  opgenomen,  zoals  “Eerste  hulp  bij  GDPR:  belangrijke 

begrippen”; “Wat betekent GDPR voor mij”; “Eerste hulp bij GDPR”; “jouw privacy is belangrijk voor 

ons”; “Privacy”; “Ik heb WIGO en meerdere privacyniveaus”; “Netwerkbeheer: hoe respecteert Telenet 

mijn privacy”26. Dat het Privacybeleid van de verweerder onderaan elke webpagina van de verweerder 

                                                

25 Inspectieverslag, p. 15. 

26 Verslag van de bevindingen en Technische analyse, p. 7,schermafdruk 9.. 

Beslissing ten gronde 19/2021 - 17/33 

in een hyperlink te vinden is, neemt immers niet weg dat de publiek toegankelijke informatie, onder 

andere met betrekking tot het recht van bezwaar, niet duidelijk is gestructureerd.  

 

63.  Meer  fundamenteel  stelt  de  Geschillenkamer  vast  dat  het  niveau  van  informatie  en  de  veelvuldige 

interne  kruisverwijzingen  in  het  Privacybeleid  moeilijk  verenigbaar  zijn  met  een  lezersvriendelijke 

eerste laag informatie die de uitoefening van de rechten in de zin van artikelen 12.1, 12.2, 13 en 14 

AVG  kan  faciliteren.  Op  het  publieke  deel  van  de  website  is  (1)  geen  gemakkelijk  beschikbare 

operationele informatie  te vinden  voor  de  uitoefening van het recht van bezwaar  in de eerste laag 

informatie, rekening  houdend met  (2)  een complexe en niet voldoende  transparante wisselwerking 

tussen de privacyinstellingen en het recht van bezwaar tegen alle vormen van direct marketing.   

 

64.   De Geschillenkamer stelt vast dat er voorbeelden bestaan van een uitklapbaar privacybeleid dat een 

gepaste  transparantie  verschaft,  met  een  toegankelijke  en  operationele  communicatie  over  de 

uitoefeningswijze van de rechten, zoals de website van de Franse toezichthouder CNIL.27 De eerste 

bladzijde van het Privacy beleid van de CNIL bevat, onder een korte beschrijving van de inhoud van 

het  beleid,  een  duidelijke  link  naar  een  webformulier  waardoor  het  mogelijk  is  om  rechten  uit  te 

oefenen, en dit, onder een duidelijke titel “exercer vos droits“ (vrije vertaling: “uw rechten uitoefenen”) 

die de aandacht voldoende trekt.  

                                                

27 Conclusie van de verweerder, p. 19. 

Beslissing ten gronde 19/2021 - 18/33 

De Geschillenkamer zou in dit kader een aantal aanbevelingen willen doen: 

 

(a) Wat betreft de verwijzing naar de uitoefeningswijze van de rechten 
waaronder het recht van bezwaar tegen direct marketing 

 

65.  Weliswaar  moet  de  verweerder  een  specifieke  complexiteit  beheren:  de  gegevens  van  de 

websitegebruikers en van de klanten van de verweerder worden niet op dezelfde manier verwerkt, en 

klanten van de verweerder hebben toegang tot een specifieke toebedeelde applicatie “Mijn Telenet” 

die enkel door in te loggen bereikbaar is28.   

 

66.  De Geschillenkamer geeft bij wijze van beste praktijk de volgende suggestie: De verweerder zou vanuit 

zijn  publieke  pagina  een  link  kunnen  aanbieden  naar  het  deel  van  zijn  website  (de  Mijn  Telenet 

                                                

28 Conclusie van de verweerder, p. 33.   

Beslissing ten gronde 19/2021 - 19/33 

klantenapplicatie) waar de rechten door klanten kunnen beheerd worden. Om het recht van bezwaar 

te faciliteren kan er dus bijvoorbeeld een link verstrekt worden naar Mijn Telenet waar de klant (na 

identificatie en authenticatie) direct op de pagina  terechtkomt waar hij zijn recht van bezwaar kan 

uitoefenen. Dit is dus niet de startpagina van Mijn Telenet, maar wel de pagina waar het recht van 

bezwaar tegen direct marketing op een geconsolideerde of granulaire manier kan worden uitgeoefend.  

 

67.  De verweerder kan deze webpagina op Mijn Telenet met betrekking tot het recht van bezwaar  (en 

eventueel andere rechten)  zodanig inrichten dat de klant zijn recht van bezwaar naar behoren kan 

uitoefenen  (zie  titel  3.3.1).  Uiteraard  is  de  verweerder  niet  verplicht  om  enkel  een  geconsolideerd 

recht van bezwaar tegen alle vormen van direct marketing  aan te bieden: het staat de verweerder 

daarnaast ook vrij om een recht van bezwaar per type marketing (bv. e-mails) aan te bieden.  

 

 

(b)  Wat betreft het niveau van detail in de eerste laag informatie en het gebrek aan 

synthesepagina m.b.t. de beschikbare privacy-informatie 

68.  De Geschillenkamer begrijpt dat de verweerder zijn Privacybeleid als eerste laag informatie voorstelde 

in de hoop om hiermee een volledige verplichte informatie onder artikel 13 en 14 AVG te verstrekken. 

De Geschillenkamer begrijpt dat de keuze van de gepaste informatie een moeilijke oefening is, gelet 

op de plicht om volledige informatie te verstrekken enerzijds, en de plicht om voldoende overzichtelijke 

informatie  te  verstrekken  anderzijds,  en  dat  deze  keuze  een  kwestie  van  appreciatie  is.  Bij  de 

beoordeling  van  de  vraag  of  aan  artikel  12.1  AVG  wordt  voldaan,  meer  in  het  bijzonder  aan  de 

verplichting om beknopte, transparante, begrijpelijke en gemakkelijk toegankelijke informatie in een 

duidelijke  taal  te  verstrekken,  gaat  de  Geschillenkamer  uit  van  een  doorsnee  betrokkene-

internetgebruiker.  

 

69.  Bij wijze van aanbeveling of beste praktijk wijst de Geschillenkamer op de door de verweerder in zijn 

pleitbundel aangehaalde pagina “Wat betekent GDPR voor mij”. Deze kan als voorbeeld van een goed 

begin van eerste laag informatie fungeren (voor zover alle informatie op een geïntegreerde manier 

wordt  aangeboden  uiteraard,  zie  ook  onder  randnummer  62).  Op  deze  bladzijde  vindt  men  een 

duidelijke en qua lay-out klantvriendelijke voorstelling waar de gebruiker alle nodige informatie kan 

vinden om zijn rechten concreet te beheren, naast de privacy-instellingen en (sindsdien toegevoegd) 

de cookievoorkeuren29.   

                                                

Print 

screen 

29 
9-12-2020 
(https://www2.telenet.be/nl/klantenservice/wat-betekent-gdpr-voor-mij/), dat met de vaststellingen van de Inspectiedienst in 
zijn Inspectieverslag overeenstemt.  

verweerder 

website 

publiek 

deel 

van 

van 

van 

het 

op 

de 

Beslissing ten gronde 19/2021 - 20/33 

 

70.  Als de websitebezoeker op het venster “je persoonsgegevens beheren” klikt, komt hij terecht op een 

webpagina waar zijn rechten (beschreven als “aanvragen”) als volgt kan beheren30.  

 

 

 

 

71.  Onderaan deze vensters vindt de websitebezoeker een link naar de bladzijde waar hij deze aanvragen, 

onder andere het recht van bezwaar, kan invullen31:  

  

                                                

30 Ibid.  

31 Ibid. 

Beslissing ten gronde 19/2021 - 21/33 

72.  Op deze pagina vindt men rechtstreekse links naar operationele functionaliteiten met betrekking tot 

de  rechten.  Echter,  deze  pagina  is  op  dit  moment,  gelet  op  de  structuur  van  de  website  van  de 

verweerder, niet de eerste laag informatie die de internetbezoeker kan vinden.  

 

 

73.  De  Geschillenkamer  heeft  aan  de  verweerder  gevraagd  hoe  deze  webpagina  op  zijn  website 

toegankelijk is, om na te gaan of deze webpagina niet de facto als eerste laag informatie fungeert.   

Dit   zou  de grieven van de Geschillenkamer  inzake de transparantie van de website  voor een deel 

kunnen  wegnemen.  In  zijn  brief  dd.  9  september  2020  stelt  de  verweerder  dat  de  pagina  “Wat 

betekent GDPR voor mij” geen  officiële  informatie  onder artikelen  13-14 AVG  uitmaakt, en dat  het 

sluitstuk van de privacy-informatie dat als eerste laag fungeert, de webpagina met het Privacybeleid 

van  de  verweerder  is32.  Het  antwoord  van  de  verweerder  betwist  de  argumenten  van  de 

Geschillenkamer inzake de transparantie daarmee niet.  

 

74.  De verweerder voegt hier aan toe dat alle privacy-gerelateerde documentatie het voorwerp van een 

herziening uitmaakt en dat de beschikbaarheid van alle privacy-gerelateerde informatie onderdeel van 

deze herziening uitmaakt33.  

 

75.  De  afwezigheid  van  een  duidelijke  eerste  laag  informatie  die  gemakkelijk  naar  de  operationele 

uitoefening van de rechten (waaronder het recht van bezwaar tegen direct marketing) leidt, heeft dus 

een  negatieve  weerslag  op  de  transparantie  van  de  informatie  inzake  het  recht  van  bezwaar  die 

idealiter in verschillende lagen verstrekt moet worden. De verweerder is uiteraard vrij om de gepaste 

techniek te kiezen teneinde dit te verbeteren: bijvoorbeeld, het privacybeleid lezersvriendelijker maken 

en van de nodige directe links voorzien, of een pagina zoals “Wat betekent GDPR voor mij”, die al 

directe links naar het recht van bezwaar inhoudt, als eerste laag informatie gebruiken.  

 
 

                                                

32  Brief van de verweerder, 9 september 2020, p. 8. 

33 Conclusie van de verweerder, p. 8. 

Beslissing ten gronde 19/2021 - 22/33 

3.4.3 Gevaar voor verwarring wat betreft de draagwijdte van de privacy-instellingen  

 

76.  De Geschillenkamer neemt nota van het feit dat de klant die zijn recht van bezwaar tegen alle vormen 

van  marketing  via  de  geconsolideerde  uitschrijfknop  uitoefent  automatisch  door  de  verweerder  op 

Privacyniveau 1 (“algemeen”) wordt gezet34. De Geschillenkamer oordeelt dat de wisselwerking tussen 

dit geconsolideerd recht van bezwaar en de privacy-instellingen, meer bepaald het Privacyniveau 1 

van de verweerder, niet duidelijk beschreven is. Zoals hieronder uitgelegd kan de betrokkene die het 

bestaan van een recht van bezwaar tegen direct marketing niet kent, gelet op de structuur en inhoud 

van  de  beschikbare  privacy-informatie  op  de  website,  de  indruk  krijgen  dat  de  privacy-instelling 

“algemeen” de meest beschermende keuze op de website van de betrokkene is. 

  

77.  De  privacy-instellingen  worden  beschreven  als  de  manier  bij  uitstek  om  de  “Telenet-ervaring”  te 

bepalen en de privacy-instelling “algemeen” wordt als de meest beschermende privacy-ervaring van 

verweerder beschreven, waardoor de betrokkene omtrent de draagwijdte van de privacy-instellingen 

en hun verhouding tot het recht van bezwaar een verkeerde indruk krijgt. 

 

78.  Op de webpagina “Wat betekent GDPR voor mij” leest men: “Hoe uw Telenet-ervaring eruitziet, kiest 

u helemaal zelf. Van meest privacy-beschermend naar 100 % gepersonaliseerd.”35,  en  onder  deze 

zinnen  staat  een  lijst  van  de  vier  beschikbare  privacyniveaus,  Algemeen,  Gericht,  Persoonlijk  en 

Uniek36.  

 

                                                

34 Brief van de verweerder aan de Geschillenkamer van 9 september 2020, p. 7. 

35 Pleitbundel,  stuk 2, p. 9. 

36 Ibid. 

 

Beslissing ten gronde 19/2021 - 23/33 

 

79.  Het niveau 1 (“algemeen) wordt dus - ten onrechte - op deze pagina beschreven alsof het de meest 

gunstige privacykeuze was, terwijl er daarnaast nog de mogelijkheid is  om  een recht  van bezwaar 

tegen direct marketing onder art. 21.2 AVG uit te drukken alsook – zoals hieronder verder uitgelegd37 

– een recht van bezwaar tegen verwerkingen verricht onder de rechtsgrond gerechtvaardigd belang 

onder art. 21.1 AVG.  

 

80.  De verweerder legt uit dat de uitoefening van het recht van bezwaar tegen alle vormen van direct 

marketing een extra bescherming is naast de privacy-instellingen op de website van de verweerder38: 

 

81.  De Geschillenkamer begrijpt dus dat de verweerder de uitoefening van het recht van bezwaar tegen 

alle  vormen  van  marketing  mogelijk  maakt,  zonder  commerciële  communicatie,  zodat  het 

privacyniveau “Algemeen” niet de meest beschermende privacy-ervaring is. De beschrijving van het 

Privacyniveau “Algemeen” als “de meest beschermende” instelling kan dus tot verwarring leiden. 

 

 

 

 

(a) Er is geen duidelijke informatie te vinden m.b.t. het bestaan en de uitoefeningswijze van het 

recht van bezwaar op de Mijn Telenet pagina waar de privacyniveaus gekozen worden 

                                                

37 Zie onder titel 4. 

38 Pleitbundel, stuk 2, p. 7. 

Beslissing ten gronde 19/2021 - 24/33 

82.  De Mijn Telenet privacy-instellingen lijken geen duidelijke uitnodiging om het recht van bezwaar uit te 

oefenen  te  bevatten.  Eens  de  betrokkene  zijn  privacy-instellingen  selecteert  in  Mijn  Telenet,  is  het 

volgens de Geschillenkamer niet duidelijk voor hem dat hij daarbij ook over een recht van bezwaar 

beschikt39.  De  inleidingsbanner  bovenaan  de  pagina  bevat  een  uitleg  over  de  privacy-instellingen, 

waaruit  blijkt  dat  de  Mijn  Telenet-instellingen  de  manier  bij  uitstek  zijn  om  te  bepalen  welke 

persoonsgegevens de klant met de verweerder deelt40.  

 

83.  Helemaal  onderaan  de  pagina  bevindt  zich  een  knop:  “Een  aanvraag  over  je  persoonsgegevens 

sturen”.  Er  wordt  echter  niet  direct  vermeld  dat  deze  knop  de  mogelijkheid  geeft  om  de  privacy-

instelling te nuanceren en de verwerking van de medegedeelde persoonsgegevens door de verweerder 

te  beperken  via  een  bezwaar  tegen  direct  marketing.  Ter  illustratie  toont  de  Geschillenkamer  de 

relevante schermafdruk. 

                                                

39 Zie stuk 30 juncto stuk 21 van de verweerder. 

40 Deze inleidende banner luidt als volgt : « Dat je voorzichtig omspringt met je persoonlijke gegevens vinden we bij Telenet 
logisch. Wij denken er net zo over. Jou data is van jou. Punt. Jij bepaalt dus zelf welke persoonsgegevens je met ons wil delen, 
en hoe persoonlijk je Telenet-ervaring mag zijn. Daarvoor zijn er 4 privacy-niveaus: “Algemeen”, “Gericht”, “Persoonlijk” en 
“Uniek”. Hoe beter we je leren kennen, hoe beter we kunnen zorgen voor een Telenet-ervaring die echt bij je past. Da’s logisch. 
[…]” (Stuk 21 van de verweerder, p. 1) 

Beslissing ten gronde 19/2021 - 25/33 

 

 

 

Beslissing ten gronde 19/2021 - 26/33 

84.  Uit  de  stukken  die  verweerder  heeft  overgelegd  blijkt  dat  pas  als  de  betrokkene  op  de  knop  “Een 

aanvraag over je persoonsgegevens sturen” klikt, hij terecht komt op de pagina “Je persoonsgegevens 

beheren”.  Daar  krijgt  hij  de  mogelijkheid  om  een  vakje  te  selecteren  waardoor  hij  concreet  “een 

volledige uitschrijving voor alle commerciële communicaties” kan aanvragen, naast andere mogelijke 

vragen betreffende zijn persoonsgegevens (een overzicht van de verwerkte persoonsgegevens, het 

verwijderen ervan, enz.). 

 

85.  De structuur van Mijn Telenet is volgens de Geschillenkamer dus zodanig dat het voor de doorsnee 

klant  die  op  de  pagina  over  de  privacyniveaus  belandt,  niet  direct  duidelijk  is  dat  de  knop  “een 

aanvraag  over  je  persoonsgegevens  sturen”41  hem  een  extra  mogelijkheid  biedt  om  meer 

privacybescherming  te  krijgen,  tenzij  de  klant  doorklikt  op  deze  knop  of  het  gedetailleerde 

privacybeleid (eerste laag privacy-informatie van de verweerder) precies gelezen heeft, wat volgens 

de Geschillenkamer niet van een doorsnee klant verwacht kan worden.  

 

86. 

Zelfs  voor  klanten die  kennis  hebben  van het bestaan van een recht van bezwaar is het  niet  altijd 

eenvoudig de relevante webpagina te vinden waar hij dit recht concreet kan uitoefenen, aangezien de 

verweerder hem vanuit de webpagina met het privacybeleid verwijst naar “Mijn Telenet” zonder directe 

link naar de relevante webpagina. Er is dus in hoofde van de gebruiker van de website van verweerder 

een risico om het recht van bezwaar niet te vinden.  

 

(b) De indruk ontstaat dat de privacy-instellingen toelaten om de te verkrijgen reclame (direct 

marketing) te bepalen 

 

87.  Artikel 4.B van het Privacybeleid omvat telkens hetzelfde bericht onder elk privacyniveau, zowel wat 

betreft  reclame  voor  eigen  producten  als  voor  gepersonaliseerde  TV-reclame: “Je privacy-instelling 

(waarover meer in punt 7 van dit privacybeleid) bepaalt in welke mate je dit soort reclame ontvangt, 

en hoe je je kan aan- en afmelden”42.   In  zijn  conclusie  zelf  stelt  de  verweerder  de  verschillende 

privacy-opties voor als een “privacydashboard”43. 

 

88.  De Geschillenkamer oordeelt dat deze manier om de privacy-instellingen in het Privacybeleid voor te 

stellen  een  risico  op  verwarring  inhoudt,  wegens  het  verzwijgen  van  de  wisselwerking  tussen  de 

privacy-instellingen en het recht van bezwaar. 

 

89.  Hieraan doet niet af dat de verweerder stelt dat de privacy-instellingen op zijn website in feite niets 

te maken hebben met het recht van bezwaar. In antwoord op de vraag van de Geschillenkamer Mijn 

                                                

41 Stuk 21 van de verweerder, p. 2. 
42 Privacybeleid, stuk 1 van de verweerder.   
43 Zie conclusie van de verweerder, 22 mei 2020, p. 30 en 31. 

Beslissing ten gronde 19/2021 - 27/33 

Telenet-instellingen (“algemeen”, “gericht”, enz.) al dan niet een manier zijn om het recht van bezwaar 

onder  art.  21.2  of  21.1  AVG  uit  te  oefenen,  stelde  de  verweerder  immers  dat  de  keuze  tussen 

verschillende  privacyniveaus  die  de  verweerder  aanbiedt  (“algemeen”, “gericht”, “persoonlijk”, 

“uniek”) niet beoogt het recht van bezwaar tegen direct marketing te vervangen44.  

 

90.  De Geschillenkamer acht deze uitleg problematisch, in de mate dat de privacy-instellingen volgens het 

privacybeleid – zoals hierboven aangetoond – bepalend zijn voor de berichten die de klant al dan niet 

ontvangt en hoe hij zich kan afmelden, zowel wat betreft berichten over producten en diensten binnen 

de groep van de verweerder als wat betreft TV-reclame van derden, die aan de hand van het profiel 

van de klant worden aangemaakt.  

 

91.  Ook  binnen  de  webpagina  “Beheer  uw  instellingen”45  worden  de  instellingen  beschreven  als  een 

manier  om  de  commerciële  communicatie  te  beheren  (weliswaar  met  de  focus  op  de  aan  de 

verweerder verstrekte gegevens).  

 

 

 

92.  Onder de webpagina “Je persoonsgegevens beheren”46 wordt uitgelegd dat de klant die zijn recht van 

bezwaar  heeft  uitgeoefend  en  van  gedachte  veranderd  is  zijn  privacyniveau  kan  aanpassen  naar 

“gericht”,  “persoonlijk”  of  “uniek”.  De  Geschillenkamer  stelt  dientengevolge  vast  dat  de  privacy-

instellingen een  manier zijn om  de commerciële communicatie  opnieuw te activeren, maar niet om 

deze te deactiveren. Dit kan volgens de Geschillenkamer bij gebrek aan een meer duidelijke uitleg tot 

misverstanden leiden, in  de context waar het privacyniveau  “Algemeen” meermaals als het “meest 

beschermende” privacyniveau beschreven wordt. 

 

93.  Hoofdstuk 7 van het Privacybeleid  bevat een verwijzing naar het recht van bezwaar (“opt-out voor 

direct marketing”) bij wijze van antwoord  op de vraag “Hoe bepaal je welke persoonsgegevens we 

voor commerciële doeleinden mogen gebruiken en hoe”? De Geschillenkamer stelt vast dat betrokkene 

die het Privacybeleid als eerste document zou raadplegen, in dat document, in de aanhef van de uitleg 

over  het recht van bezwaar, aangemoedigd wordt om zijn privacy-instellingen te kiezen, alsof hij daar 

alle  aspecten  van  zijn  persoonsgegevens  zal  kunnen  beheren,  van  de  meest  naar  de  minst 

beschermende privacy-optie.  

 

                                                

44 Brief van de verweerder aan de Geschillenkamer, 6 oktober 2020, p. 3. 

45 Stuk 2 van de pleitbundel van de verweerder, p. 9. 

46 Stuk 4 van de verweerder, p. 2. 

Beslissing ten gronde 19/2021 - 28/33 

 

94.  De  Geschillenkamer  acht  de  wisselwerking  tussen  het  recht  van  bezwaar  en  de  privacy-instelling 

“Algemeen”  verwarrend,  aangezien  de  gebruiker  de  indruk  kan  krijgen  dat  het  hier  om  de  meest 

beschermende optie gaat. Deze verwarring is des te groter in het geval waar de klant rechtstreeks via 

Mijn Telenet op de privacy-instellingen belandt.47 Daarenboven is de wisselwerking tussen het recht 

van bezwaar tegen alle vormen van direct marketing en het privacyniveau “Algemeen” op een niet 

coherente  manier  voorgesteld  (het  Privacyniveau  “Algemeen”  laat  nog  “algemene  commerciële 

communicatie” toe). 

 

3.4.5.  Inbreuken op artikelen 21.2 AVG juncto artikelen 12.1 en 12.2, 13 en 14 AVG   

 

95.  De  Geschillenkamer  oordeelt  dat  de  keuze  van  de  verweerder  om  het  recht  van  bezwaar  los  te 

koppelen van de privacy-instellingen tot verwarring bij de betrokkenen kan leiden in de mate dat het 

eerste (niveau “Algemeen”) als de “meest beschermend” privacyniveau beschreven wordt. Hiermee  

is de verweerder onvoldoende transparant wat betreft het bestaan en de uitoefeningswijze van het 

recht van bezwaar onder artikel 21.2 AVG juncto artikelen 12.1, 12.2, 13 en 14 AVG.  

  

96.  De  Geschillenkamer  onderstreept  dat  het  de  plicht  is  van  de  verweerder  om  een  toegankelijke  en 

begrijpelijke informatie te verschaffen over het bestaan en de uitoefening van de rechten, inclusief 

het recht van bezwaar, dewelke begrijpelijk moet zijn en gemakkelijk zichtbaar en toegankelijk vanuit 

alle delen van de website, van waar de klant ook surft. De verwerkingsverantwoordelijke  heeft een 

keuze tussen de gepaste informatiemiddelen die het bestaan en de concrete uitoefeningswijze van de 

rechten van de betrokkene, waaronder het recht van bezwaar tegen direct marketing, op zijn website 

begrijpelijk  te  maken.  Hij  heeft  echter  wel  een  verplichting  om  de  uitoefening  van  de 

gegevensbeschermingsrechten op zijn website door zijn privacyinformatie te vergemakkelijken. 

 

97.  De Geschillenkamer stelt dus vast dat de structuur van de website en van Mijn Telenet  niet als een 

beste praktijk kan aangemerkt worden en aan verbetering toe is, teneinde beter te voldoen aan de 

verplichting om een recht van bezwaar tegen direct marketing conform artikel 21.2 juncto 12.2 AVG 

te faciliteren alsook transparante informatie conform art. 12.1, 13.2.b en 14.2.b AVG te verstrekken.  

 

4.  Recht van bezwaar tegen verwerkingen gebaseerd op het gerechtvaardigd belang   

  

98.  In zijn brief van 9 juli 2018 aan de verweerder een onderscheid tussen het verlenen van het recht van 

bezwaar tegen direct marketing (art.  21.2 AVG)  en  het verlenen van  het recht  van bezwaar tegen 

andere vormen van verwerkingen, waarvoor de verweerder  – volgens zijn eigen verklaringen – een 

                                                

47 Volgens het navigatieschema dat verweerder in stukken 21 juncto 30 heeft overgelegd.  

Beslissing ten gronde 19/2021 - 29/33 

webformulier met vrije-tekstveld aan het ontwikkelen was (art. 21.1 AVG). De Geschillenkamer heeft 

omtrent deze verwerkingen op basis van een gerechtvaardigd belang uitleg gevraagd in haar brief van 

12 augustus 2020, met gebruikmaking van haar bevoegdheid om de aan haar voorgelegde stukken 

en feiten te kwalificeren en de debatten hieromtrent desnoods te heropenen.48 

 

99.  Het recht van bezwaar kan immers eveneens worden uitgeoefend buiten de context van verwerkingen 

voor  marketingdoeleinden,  voor  verwerkingen  die  berusten  op  de  verwerkingsgronden  algemeen 

belang en gerechtvaardigde belangen (artikel 6.1 onder e) resp. onder f) AVG). Om artikel 21.1 AVG 

geldig in te roepen moet de betrokkene zijn bezwaar kunnen verantwoorden, op basis  van redenen 

die specifiek te maken hebben met redenen die verband houden met zijn situatie. 

 

100. Het Inspectieverslag heeft  het recht van bezwaar onder artikel 21.1 AVG  niet onderzocht, maar de 

verweerder  heeft  zelf  in  zijn  brief  van  9  september  2020  dit  aspect  van  het  recht  van  bezwaar 

toegelicht: “inzake de verzetmogelijkheid tegen verwerkingen die geschieden op grond van artikel 6.1 

(f) AVG (met uitzondering van de verwerkingen voor het doeleinde van de direct marketing) is Telenet 

in de uitvoeringsfase van het implementeren van dit free tekst webform” 49. De Geschillenkamer neemt 

dus akte van het feit dat de verweerder nog geen mogelijkheid aanbiedt om bezwaar te maken tegen 

verwerkingen verricht op grond van artikel 6.1.f AVG, wat nochtans onder artikel 21.1 AVG is vereist. 

 

101. Op  basis  van  de  stukken  in  het  dossier  stelt  kan  de  Geschillenkamer  niet  vaststellen  of  er  wel 

verwerkingen zijn die op basis van de rechtsgrond “gerechtvaardigd belang” plaatsvinden. Bij gebrek 

aan bewijs stelt de  Geschillenkamer  geen inbreuk vast op de verplichting om een recht van bezwaar 

onder artikel 21.1 AVG aan te bieden. De Geschillenkamer gaat er op basis van de goede trouw van 

uit  dat  de  verweerder  die  mogelijkheid  heeft  willen  voorzien  om  eventueel  in  de  toekomst  aan  te 

wenden, maar er op heden géén gebruik van maakt.   

 

102. De Geschillenkamer onderstreept ook dat de verweerder niet heeft geantwoord op haar vraag over 

“hoe en waar op de Telenet website” de klant/internetbezoeker geïnformeerd wordt over het bestaan 

en doelen van de verwerkingen op grond van artikel 6.1.f AVG.  De Geschillenkamer beveelt aan dat, 

mocht  de  verweerder  alsnog  persoonsgegevens  op  grond  van  gerechtvaardigd  belang  gaan 

verwerken,  zij  een  gepaste  mogelijkheid  moeten  voorzien  voor  het  uitoefenen  van  het  recht  van 

bezwaar met behulp van een webformulier met vrije-tekstveld.  

 

5. De verplichte quasi-automatische acceptatie van mededeling van gegevens via cookies 

  

                                                

48 Zie meer uitgebreid beslissing van de Geschillenkamer 17/2020 van 21 februari 2020. 

49 Brief van 9 september 2020 van de verweerder, p. 4. 

Beslissing ten gronde 19/2021 - 30/33 

103. Ten tijde van het Inspectieverslag vroeg de verweerder de toestemming van de website bezoeker voor 

het plaatsen van cookies door middel van de volgende cookiebanner: “Door verder gebruik te maken 

van deze website ga je akkoord met het plaatsen van cookies”50.  Zoals  door  de  Inspectiedienst 

beschreven, volstond als toestemming dat de betrokkenen het venster sloten en verder surften. De 

Geschillenkamer oordeelt dat een dergelijke manier om de toestemming te verkrijgen niet voldoet aan 

de  eisen  van  de  AVG.  Immers,  de  artikelen  4.11  juncto  7.1  AVG  vereisen  een  ondubbelzinnige  en 

specifieke toestemming. 51  

 

104. Zoals  uitgelegd  door  de  EDPB,  betekent  het  vereiste  van  een  ondubbelzinnige  en  specifieke 

toestemming dat noch stilzwijgen, noch een gebrek aan actie/handeling in hoofde van de betrokkene 

noch het simpel gebruik van een dienst, kan worden beschouwd als een geldige toestemming52. De 

Geschillenkamer wijst ook op overweging 32 van de AVG, volgens dewelke een impliciete toestemming 

uit den boze is.   

 

105. In het arrest Planet4953 oordeelde het Hof van Justitie dat het vooraf aanvinken van een vakje niet 

aangemerkt kan worden als een actieve toestemming: “de eis van een „wilsuiting” van de betrokkene”  

verwijst “duidelijk naar een actieve en niet naar een passieve gedraging”. Toestemming door middel 

van een standaard aangevinkt selectievakje impliceert echter geen actieve gedraging van de gebruiker 

van een website”54. Ook het Hof verwijst daarbij naar overweging 32 van de AVG.  

 

106. In dit arrest interpreteerde het Hof het feit dat de wilsuiting van artikel 2, onder h), van de richtlijn 

95/46 “in die zin ‘specifiek’ moet zijn dat deze precies op de verwerking van de betrokken gegevens 

gericht moet zijn en niet kan worden afgeleid uit een algemene wilsuiting die op iets anders betrekking 

heeft.”  

 

107. Het Hof oordeelde ook dat deze uitleg zich des te meer opdrong in het licht van de AVG55, “aangezien 

hier een „vrije, specifieke, geïnformeerde en ondubbelzinnige” wilsuiting van de betrokkene wordt 

vereist, in de vorm van een verklaring of een „ondubbelzinnige actieve handeling” die zijn toestemming 

voor een hem betreffende verwerking van persoonsgegevens weergeeft.”.  

 

                                                

50 Verslag van de bevindingen en technische analyse, stuk 20, p. 20.  

51 “In deze context kan moeilijk aangenomen dat de term “toestemming” overeenkomt met de eisen van de AVG”, Verslag van 
de bevindingen en technische analyse, stuk 20, p. 20 
52 “The use of pre-ticked opt-in boxes is invalid under the GDPR. Silence or inactivity on the part of the data subject, as well 
as merely proceeding with a service cannot be regarded as an active indication of choice.”, Guidelines 5/2020 on consent under 
Regulation 2016/679, 4 mei 2020, § 79. 

53 HvJEU, 1 oktober 2019, C-673/17, Planet49, ECLI:EU:C:2019:801, § 52.  

54 Ibid, § 52. 

55 Ibid, § 62. 

Beslissing ten gronde 19/2021 - 31/33 

108. In  lijn  met  dit  arrest  en  met  recente  beslissingen  van  andere  gegevensbeschermingsautoriteiten 56, 

oordeelt  de  Geschillenkamer  dat  de  verweerder  ten  tijde  van  het  Inspectieverslag  geen  geldige 

toestemming  vroeg  voor  het  verder  surfen  op  de  website,  in  de  omstandigheden  zoals  in  het 

Inspectieverslag beschreven, omdat de toestemming niet specifiek was, aangezien de gebruiker met 

één handeling toestemming gaf om informatie of diensten aangeboden op de website te gebruiken en 

om zijn persoonsgegevens via cookies te laten verwerken.  

 

109. De Geschillenkamer stelt dus een inbreuk op artikel 7 juncto 4.11 AVG vast, maar  beslist om geen 

sanctie uit te spreken, rekening houdend met het feit dat de verweerder zijn cookiebanner uit eigen 

beweging en sinds 8 december 2019 – dus binnen een redelijke termijn na het Planet49 arrest – heeft 

aangepast. De nieuwe cookiebanner gaat niet langer uit van een impliciete toestemming (“door verder 

gebruik te maken van deze website”) maar geeft de keuze tussen “aanbevolen cookies aanvaarden” 

en “cookievoorkeuren aanpassen”57.  

 

6. Het recht op een eerlijk proces en de beweerde schending van de algemene beginselen 

van behoorlijk bestuur 

 

 

110. De  verweerder  beklaagt  zich  over  onzorgvuldigheden  in  het  Inspectieverslag,  alsook  over 

tegenstellingen tussen dit verslag en de brief van de Geschillenkamer van 23 maart 2020 waarin de 

Geschillenkamer de grieven van de Inspectiedienst aan de hand van bijkomende vragen meende te 

verduidelijken  en  waar  gepast  aan  te  vullen58.  De  verweerder  betwist  ook  het  feit  dat  de 

Geschillenkamer  eigen  vaststellingen  maakte.  Volgens  verweerder  berust  de  bevoegdheid  om 

vaststellingen te maken enkel bij de Inspectiedienst. 

 

111. In haar Beslissing 17/2020 heeft de Geschillenkamer de kern van haar bevoegdheid uitgelegd.59 Het 

behoort tot haar taak dat zij als orgaan van de toezichthouder de feiten die haar worden voorgelegd 

kan kwalificeren en verder onderzoeken. De Geschillenkamer kan dus publiek beschikbare informatie 

of informatie die aan een groot aantal klanten wordt aangeboden gebruiken om daarover vragen te 

stellen. De Geschillenkamer meent dat een dergelijke uitbreiding van het debat met de rechten van 

de verdediging verenigbaar is voor zover het recht op tegenspraak verzekerd is60.  

 

7. Sancties en maatregelen 

                                                
56 CNIL, Délibération 2020-091 du 17 septembre 2020, art. 2, §27. 
57 Conclusie van de verweerder, p. 41. 
58 Conclusie van de verweerder. 
59 GK, beslissing ten gronde nr. 17/2020,28 april 2020 

 

 

Beslissing ten gronde 19/2021 - 32/33 

 

 

112. De Geschillenkamer is bevoegd om alle in artikel 100 WOG opgesomde sancties en maatregelen op te 

leggen. Gelet op de vastgestelde inbreuken heeft de Geschillenkamer bij het bepalen van de gepaste 

maatregel  en  sanctie  in casu  rekening  gehouden  de  omstandigheden  van  de  zaak,  en  besloten 

vanwege de beperkte ernst van de aanwijzingen van inbreuk en de bereidheid van verweerder deze 

op te heffen en geen geldboete op te leggen.   

 

113. Tevens oordeelt de Geschillenkamer dat het gepast is om een berisping op te leggen wegens inbreuk 

op het recht van bezwaar met het oog op direct marketing (art. 21.2 AVG) juncto  art 12.2 AVG, en 

meer  bepaald  het  gebrek  aan  geconsolideerde  bezwaarmogelijkheid  in  de  periode  tussen  de 

inwerkingtreding van de AVG en 18 maart 2019. Hierbij acht de Geschillenkamer het van belang dat 

de verweerder niet uit eigen beweging in een geconsolideerde online uitschrijfmogelijkheid voorzag 

en de aanmaning van de Inspectiedienst afwachtte. De Geschillenkamer houdt echter rekening met 

het feit dat deze inbreuk ondertussen door de geconsolideerde uitschrijfknop opgelost is, en dit, nog 

voordat de Inspectiedienst zijn inspectieverslag aan de Geschillenkamer overmaakte.   

 

114. Tevens 

stelt  de  Geschillenkamer  beperkte 

inbreuken 

vast 

op  de 

informatie  en 

transparantieverplichtingen onder artikel 12.1, 12.2, 13 en 14 AVG met een impact op de uitoefening 

van de rechten inclusief het recht van bezwaar (21.2 AVG) (titel 3.4) en meer bepaald, het gebrek aan 

een  duidelijke  eerste  laag  synthesepagina  m.b.t.  de  beschikbare  privacy-informatie,  die  een 

gemakkelijke  toegang  zou  bieden    tot  de  concrete  uitoefeningswijze  van  de  rechten  vanuit  deze 

pagina, alsook  de onduidelijke  verhouding tussen de  privacy-instellingen en het  recht van bezwaar 

tegen direct marketing berichten doordat de privacy-instellingen op de website van de verweerder op 

een potentieel verwarrende manier worden beschreven.  

 

115. Ook  doet  de  Geschillenkamer  aanbevelingen  wat  betreft  het  gebrek  aan  recht  van  bezwaar  tegen 

verwerkingen gebaseerd op het gerechtvaardigd belang en die geen direct marketing uitmaken, het 

gebrek aan informatie m.b.t. de uitoefeningswijze van dit recht van bezwaar, en het verzuim om dit 

recht te faciliteren (art. 21.1 AVG juncto artikelen 12.1, 13 en 14 AVG) (titel 4.) 

 

116. De Geschillenkamer oordeelt echter dat deze inbreuken niet van dien aard zijn dat daar een sanctie 

voor moet worden opgelegd en beveelt de buitenvervolgingstelling (artikel 100 § 1,  2 ° WOG). 

 

117. Hierbij houdt de Geschillenkamer rekening met de inspanningen van de verweerder op de website om 

privacy-informatie aan te bieden, alsook de bereidwilligheid van de verweerder en zijn samenwerking 

in de procedure. De Geschillenkamer noemt in dit verband bijvoorbeeld het voorleggen van relevante 

stukken in aanvulling op de vaststellingen van de Inspectiedienst en als antwoord op de vragen van 

Beslissing ten gronde 19/2021 - 33/33 

de Geschillenkamer in de context waar de Inspectiedienst geen vaststellingen in het klantgedeelte van 

de website heeft gemaakt.  

 

118. De  Geschillenkamer  acht  deze  zaak  vooral  van  belang  als  opportuniteit  om  bij  wijze  van  beste 

praktijken aanbevelingen te doen rond bepaalde te nemen acties ter verhoging van de transparantie, 

vooral in de telecommunicatiesector. Hierbij draagt de Geschillenkamer bij aan de expliciete taak van 

toezichthoudende autoriteiten om de verwerkingsverantwoordelijken en de verwerkers beter bekend 

te  maken  met  hun  verplichtingen  uit  hoofde  van  de  AVG,  ingevolge  artikel  57.1.b)  van  deze 

verordening.    

 

119. Gelet op het belang van transparantie met betrekking tot de besluitvorming van de Geschillenkamer, 

wordt deze beslissing gepubliceerd op de website van de Gegevensbeschermingsautoriteit. Gezien de 

motivering in deze beslissing naar de inhoud en  de  kenmerken van de website van de verweerder 

verwijst  is  het  evenwel  onmogelijk  om  de  onrechtstreekse  identificatie  van  de  verweerder  te 

vermijden,  ook  al  zou  zijn  naam  niet  rechtstreeks    worden  bekendgemaakt.  Derhalve  oordeelt  de 

Geschillenkamer dat de directe identificatie van de verweerder in deze beslissing hem niet meer nadeel 

zou  brengen  dan  de 

indirecte 

identificatie.  Daarom  besluit  de  Geschillenkamer  om  de 

identificatiegegevens van de verweerder bekend te maken.  

 

OM DEZE REDENEN, 

 

beslist de Geschillenkamer van de Gegevensbeschermingsautoriteit, na beraadslaging, om: 

 

 

o  op grond van artikel 100, §1, 5° WOG, een berisping te formuleren ingevolge 

de inbreuk op art. 21.2 AVG juncto art. 12.2 AVG;    

o  voor  het  overige  op  grond  van  artikel  100  §  2  1°  WOG  een 

buitenvervolginstelling te bevelen.  

 

Tegen deze beslissing kan op grond van art. 108, §1 WOG, beroep worden aangetekend binnen een 

termijn  van  dertig  dagen,  vanaf  de  kennisgeving,  bij  het  Marktenhof,  met  de 

Gegevensbeschermingsautoriteit als verweerder. 

 

 

 

 

 

Hielke Hijmans 

Voorzitter van de Geschillenkamer 

 

 

