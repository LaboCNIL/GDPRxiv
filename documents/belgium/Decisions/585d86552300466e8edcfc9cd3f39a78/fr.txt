 

 

 

1/6 

 

Geschillenkamer 
 
Beslissing ten gronde 41/2022 van 18 maart 2022 

 
Dossiernummer : DOS-2020-03145 / DOS-2020-3155 / DOS-2020-03156 
 
Betreft : Oneigenlijk gebruik van e-mailadressen 

 

 
De Geschillenkamer van de Gegevensbeschermingsautoriteit, samengesteld uit de heer Hielke Hijmans, 

voorzitter en de heren Dirk Van Der Kelen en Christophe Boeraeve, leden; 

 

Gelet op Verordening (EU) 2016/679 van het Europees Parlement en de Raad van 27 april 2016 betreffende 

de  bescherming  van  natuurlijke  personen  in  verband  met  de  verwerking  van  persoonsgegevens  en 

betreffende  het  vrije  verkeer  van  die  gegevens  en  tot  intrekking  van  Richtlijn  95/46/EG  (algemene 

verordening gegevensbescherming), hierna AVG; 

 

Gelet op de wet van 3 december 2017 tot oprichting van de Gegevensbeschermingsautoriteit, hierna WOG; 

 

Gelet op het reglement van interne orde, zoals goedgekeurd door de Kamer van Volksvertegenwoordigers 

op 20 december 2018 en gepubliceerd in het Belgisch Staatsblad op 15 januari 2019;  

 

Gelet op de stukken van het dossier; 

 

 
heeft de volgende beslissing genomen inzake: 
 
De klagers: 
 

De heer X2, hierna “klager 2”; 

Mevr. X1, hierna “klager 1”; 

De heer X3, hierna “klager 3”; 

 

De verweerder:  Mevr. Y, hierna “de verweerder” 

 

 

 

.
 .

.
.

. 
. 

I.  Feiten en procedure 

 Beslissing ten gronde 41/2022 - 2/6 

1.  Op  29 

juni  2020  dienden  de  klagers  elk  afzonderlijk  een  klacht 

in  bij  de 

Gegevensbeschermingsautoriteit tegen de verweerder. 

Het voorwerp van de klacht betreft het gebruik door de verweerder, schepen van de gemeente (…), 

van e-mailadressen verkregen via het algemeen mailadres van de gemeente (…) in het kader van 

een oproep naar vrijwilligers voor de bedeling van mondmaskers, om de vrijwilligers persoonlijk te 

contacteren via haar eigen professionele e-mailadres (…). 

2.  Op 6 juli 2020 wordt de klacht door de Eerstelijnsdienst ontvankelijk verklaard op grond van de 

artikelen 58 en 60 WOG en wordt de klacht op grond van artikel 62, §1 WOG overgemaakt aan de 

Geschillenkamer. 

3.  Op 23 september 2020 beslist de Geschillenkamer om de drie klachten te voegen, aangezien het 

voorwerp  van  de  klacht  hetzelfde  is.  Op  grond  van  artikel  95,  §1,  1°  en  artikel  98  WOG  wordt 

eveneens beslist dat het dossier gereed is voor behandeling ten gronde en worden de betrokken 

partijen in kennis gesteld van de bepalingen zoals vermeld in artikel 95, §2, alsook van deze in artikel 

98 WOG. Tevens worden zij op grond van artikel 99 WOG in kennis gesteld van de termijnen om 

hun verweermiddelen in te dienen. 

De uiterste datum voor ontvangst van de conclusie van antwoord van de verweerder werd daarbij 

vastgelegd  op  3  november  2020,  deze  voor  de  conclusie  van  repliek  van  de  klagers  op  24 

november 2020 en deze voor de conclusie van repliek van de verweerder op 15 december 2020. 

4.  Op 23 september 2020 vraagt klager 3 een kopie van het dossier (art. 95, §2, 3° WOG), dewelke 

hem werd overgemaakt op 21 oktober 2020. 

5.  Op 29 oktober 2020 stelt de verweerder dat verweermiddelen zullen worden ingediend en geeft te 

kennen  gebruik  te  willen  maken  van  de  mogelijkheid  om  te  worden  gehoord,  overeenkomstig 

artikel 98 WOG. 

6.  Op  2  november  2020  ontvangt  de  Geschillenkamer  de  conclusie  van  antwoord  vanwege  de 

verweerder. Zij stelt dat zij als schepen van communicatie op 19 mei 2020 de toestemming kreeg 

van het College van Burgemeester en Schepenen om de coördinatie en communicatie te doen van 

de  bedeling  van  de  mondmaskers  in  samenspraak  met  een  ambtenaar.  De  gegevens  die  de 

vrijwilligers  hebben  opgegeven,  werden  volgens  de  verweerder  enkel  gebruikt  voor  het  doel 

waarvoor ze bestemd waren, namelijk de organisatie van de bedeling van mondmaskers. Zij heeft 

zich gericht tot de vrijwilligers als schepen van communicatie via haar gemeentelijk e-mailadres en 

uitsluitend voor het beoogde doel. De bestemmelingen van de e-mail werden in “bcc” geplaatst en 

de e-mailadressen werden na de verzending van de uitnodiging gewist. 

 Beslissing ten gronde 41/2022 - 3/6 

7.  Op 23 november 2020 ontvangt de Geschillenkamer de conclusie van repliek van klagers 1 en 2 

waarin  wordt  gesteld  dat  vooralsnog  bewijs  ontbreekt  dat  de  verweerder  de  toestemming  had 

verkregen van het College van Burgemeester en Schepenen en de algemeen directeur. Klagers 1 

en 2 voegen toe dat een beslissing van het College van Burgemeester en Schepenen niet strijdig 

mag  zijn  met  de  geldende  wetgeving.  Diezelfde  dag  ontvangt  de  Geschillenkamer  eveneens  de 

conclusie  van  repliek  van  klager  3.  Deze  bevat, 

in  hoofdlijnen,  de  stelling  dat  de 

mondmaskerbedeling ambtelijk werd toegewezen en niet aan een mandataris. De verweerder is 

geen  verwerker  of  verwerkingsverantwoordelijke.  Er  zou  volgens  klager  3  een  onverenigbare 

verdere verwerking hebben plaatsgevonden en hij verwijst daartoe naar artikel 75, 2° van de wet 

van 30 juli 20181. Ook voor wat betreft de rechtsgrond baseert klager 3 zich op de wet van 30 juli 

2018, inzonderheid artikel 74, 4°. 

8.  De verweerder heeft geen gebruik gemaakt van de mogelijkheid om nog een conclusie van repliek 

in te dienen. 

9.  Op 13 januari 2022 worden de partijen ervan in kennis gesteld dat de hoorzitting zal plaatsvinden 

op 10 maart 2022. 

10.  Op 10 maart 2022 worden klager 3 en de verweerder gehoord door de Geschillenkamer. Klagers 1 

en 2 zijn  niet verschenen.   

11.  Op 11 maart 2022 wordt het proces-verbaal van de hoorzitting aan de partijen voorgelegd.  

12.  Op  11  maart  2022  ontvangt  de  Geschillenkamer  de  reactie  van  de  verweerder  dat  deze  geen 

opmerkingen heeft met betrekking tot de samenvatting van hetgeen op de hoorzitting is naar voor 

gebracht. 

13.  Op 17 maart 2022 ontvangt de Geschillenkamer  vanwege de klager de mededeling dat hij geen 

opmerkingen  heeft  met  betrekking  tot  het  proces-verbaal.  Wel  brengt  hij  een  precisering  aan, 

dewelke de Geschillenkamer beslist mee op te nemen in haar beraad. 

 
II.  Motivering  

14.  De klagers werpen op dat hun e-mailadressen aan de hand waarvan zij zich hadden gericht tot het 

algemeen mailadres van de gemeente (…) teneinde zich op te geven als kandidaat-vrijwilliger voor 

de  bedeling  van  mondmaskers,  werden  aangewend  door  de  verweerder  om  hen  persoonlijk  te 

contacteren.  De  klagers  voeren  aan  dat  de  verweerder  geen  toegang  tot  de  betreffende  e-

mailadressen mocht krijgen en deze persoonsgegevens aldus niet mocht verwerken, aangezien de 

verweerder deze gegevens niet nodig had voor het uitvoeren van haar functie. De klagers steunen 

1 Wet van 30 juli 2018 betreffende de bescherming van natuurlijke personen met betrekking tot de verwerking van persoonsgegevens 

 

 Beslissing ten gronde 41/2022 - 4/6 

hun  argument  op  de  afwezigheid  van  enige  beslissing  van  het  schepencollege  waarin  de 

verweerder een taak zou zijn toegewezen in het kader van de organisatie van de vrijwilligerswerking 

bij de bedeling van mondmaskers. 

15.  De  Geschillenkamer  stelt  vast  dat  de  e-mailadressen  van  de  klagers  door  henzelf  uit  eigen 

beweging  werden  verstrekt  als  vrijwilligers  binnen  het  kader  van  de  door  de  gemeente 

georganiseerde  bedeling  van  mondmaskers.  De  gemeente  moet  worden  aangemerkt  als  de 

verwerkingsverantwoordelijke in de zin van artikel 4. 7) AVG2, aangezien zij de instantie is die het 

doel  en  de  middelen  voor  de  verwerking  van  de  persoonsgegevens,  in  casu  de  betreffende  e-

mailadressen,  bepaalt.  De  rechtsgrond3  voor  de  gemeente  om  de  persoonsgegevens  van  de 

vrijwilligers – waaronder dus hun e-mailadressen – te verwerken, is de noodzaak om een taak van 

algemeen  belang  te  vervullen  (artikel  6.1  e)  AVG4),  met  name  de  noodzaak  om  maatregelen  te 

nemen  met  het  oog  op  het  voorkomen  van  de  verdere  verspreiding  onder  de  burgers  van 

besmetting  met  het coronavirus.    De  feitelijke elementen van het dossier  tonen niet aan dat  de 

verweerder de e-mailadressen van de vrijwilligers voor enig ander doeleinde dan hetwelk waarvoor 

de gegevens werden ingezameld, heeft gebruikt. Er is geen enkele indicatie dat de verweerder zich 

de persoonsgegevens van de vrijwilligers die zich per mail hebben aangemeld, heeft toegeëigend 

voor enig ander doeleinde dan waarvoor deze werden ingezameld, met name de organisatie van de 

mondmaskerbedeling. De verweerder heeft de vrijwilligers, waaronder dus ook de klagers, binnen 

dit kader en dus met respect voor het doelbindingsbeginsel (artikel 5.1 b) AVG5) gecontacteerd in 

verband met de praktische organisatie van de mondmaskerbedeling. Zij deed dit bovendien vanop 

 

2 Artikel 4.  
Voor de toepassing van deze verordening wordt verstaan onder: 
[…] 
7) „verwerkingsverantwoordelijke”: een natuurlijke persoon of rechtspersoon, een overheidsinstantie, een dienst of een ander orgaan 
die/dat, alleen of samen met anderen, het doel van en de middelen voor de verwerking van persoonsgegevens vaststelt; wanneer de 
doelstellingen van en de middelen voor deze verwerking in het Unierecht of het lidstatelijke recht worden vastgesteld, kan daarin 
worden bepaald wie de verwerkingsverantwoordelijke is of volgens welke criteria deze wordt aangewezen; 
33 In dit verband baseert klager 3 zich voor de rechtsgrond op artikel 74 van de wet van 30 juli 2018 betreffende de bescherming van 
natuurlijke personen met betrekking tot de verwerking van persoonsgegevens. De Geschillenkamer wijst erop dat deze bepaling enkel 
van toepassing is op de bescherming van natuurlijke personen met betrekking tot de verwerking van persoonsgegevens door de 
inlichtingen- en veiligheidsdiensten (zie Ondertitel I van Titel 3 van de wet van 30 juli 2018). Voorliggend dossier heeft echter geen 
betrekking op de gegevensverwerking door inlichtingen- en veiligheidsdiensten. Dit geldt evenzeer voor de artikelen 75, 2° en 84 van 
de wet van 30 juli 2018 waarop klager 3 zich beroept, zodat de bepalingen die klager 3 aanhaalt niet van toepassing zijn. 
4 Artikel 6. 
1. De verwerking is alleen rechtmatig indien en voor zover aan ten minste een van de onderstaande voorwaarden is voldaan:  
[…] 
e) de verwerking is noodzakelijk voor de vervulling van een taak van algemeen belang of van een taak in het kader van de uitoefening 
van het openbaar gezag dat aan de verwerkingsverantwoordelijke is opgedragen; 
[…] 
5 Artikel 5 
1. Persoonsgegevens moeten:  
[…] 
b) voor welbepaalde, uitdrukkelijk omschreven en gerechtvaardigde doeleinden worden verzameld en mogen vervolgens niet verder 
op een met die doeleinden onverenigbare wijze worden verwerkt; de verdere verwerking met het oog op archivering in het algemeen 
belang,  wetenschappelijk  of  historisch  onderzoek  of  statistische  doeleinden  wordt  overeenkomstig  artikel  89,  lid  1,  niet  als 
onverenigbaar met de oorspronkelijke doeleinden beschouwd („doelbinding”); 

 Beslissing ten gronde 41/2022 - 5/6 

haar  professionele  mailadres  in  haar  hoedanigheid  van  schepen,  dus  geenszins  vanop  haar 

persoonlijk privé-mailadres.  

16.  De  verweerder  heeft  volledig  gehandeld  binnen  het  oorspronkelijke  doeleinde  waarvoor  de 

gegevens door de gemeente als verwerkingsverantwoordelijke werden verkregen en de betrokken 

vrijwilligers gecontacteerd vanuit haar functie als schepen in opdracht van de gemeente, zoals ook 

blijkt  uit  het  zittingsverslag  van  het  College  van  Burgemeester  en  Schepenen  d.d.  19  mei  2020 

waarin  uitdrukkelijk  is  opgenomen  dat  de  coördinatie  van  de  mondmaskerbedeling  wordt 

toevertrouwd aan één ambtenaar “in samenwerking met schepen Y” (zijnde de verweerder). 

17.  Bovendien heeft de  verweerder bij de verzending  van de  e-mail die  het voorwerp vormt  van de 

klacht gebruik gemaakt van de functie “bcc” waardoor de beoogde bestemmelingen van de e-mail 

in één enkele beweging worden bereikt zonder dat de mailadressen van eenieder zichtbaar zijn. De 

gegevensverwerking was dus geenszins overmatig en gebeurde volledig in overeenstemming met 

het beginsel van minimale gegevensverwerking (artikel 5.1 c) AVG6). 

18.  Ook  het  beginsel  van  opslagbeperking  (artikel  5.1  e)  AVG7)  werd  nageleefd.  Immers,  zodra  het 

doeleinde – de bedeling van mondmaskers – was bereikt, werden de e-mailadressen vernietigd. De 

verweerder  heeft  verklaard  dat  deze  vernietiging  plaatsvond,  hetwelk  door  de  klager  niet  als 

dusdanig  wordt  betwist.  Daarenboven  blijkt  uit  geen  enkel  stuk  dat  de  verweerder  de  e-

mailadressen nog zou hebben gebruikt na de mondmaskerbedeling, zodat er geen twijfel is omtrent 

het feit dat de gegevens wel degelijk werden vernietigd nadat het doel werd gerealiseerd. 

19.  Aldus  besluit  de  Geschillenkamer  dat  de  verweerder  geen  enkele  inbreuk  heeft  gepleegd  op 

deAVG. 

 

 

 

 

 

6 Artikel 5 
1. Persoonsgegevens moeten:  
[…] 
c) toereikend zijn, ter zake dienend en beperkt tot wat noodzakelijk is voor de doeleinden waarvoor zij worden verwerkt („minimale 
gegevensverwerking”); 
7 Artikel 5 
1. Persoonsgegevens moeten: 
e) worden bewaard in een vorm die het mogelijk maakt de betrokkenen niet langer te identificeren dan voor de doeleinden waarvoor 
de persoonsgegevens worden verwerkt noodzakelijk is; persoonsgegevens mogen voor langere perioden worden opgeslagen voor 
zover de persoonsgegevens louter met het oog op archivering in het algemeen belang, wetenschappelijk of historisch onderzoek of 
statistische doeleinden worden verwerkt overeenkomstig artikel 89, lid 1, mits de bij deze verordening vereiste passende technische 
en  organisatorische  maatregelen  worden  getroffen  om  de  rechten  en  vrijheden  van  de  betrokkene  te  beschermen 
(„opslagbeperking”); 

 Beslissing ten gronde 41/2022 - 6/6 

III.  Publicatie van de beslissing  

20.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt 

deze 

beslissing 

gepubliceerd 

op 

de  website 

van 

de 

Gegevensbeschermingsautoriteit. Het is evenwel niet nodig dat daartoe de identificatiegegevens 

van de partijen rechtstreeks worden bekendgemaakt. 

 

 

 

 

 

 

 

 

 

 

 

 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om op grond 

van artikel 100, §1, 1° WOG, de klacht te seponeren gelet op het feit dat er dienaangaande geen inbreuk 

op de AVG kan worden vastgesteld. 
 

Tegen deze beslissing kan op grond van art. 108, §1 WOG, beroep worden aangetekend binnen een 

termijn  van  dertig  dagen,  vanaf  de  kennisgeving,  bij  het  Marktenhof,  met  de 

Gegevensbeschermingsautoriteit als verweerder. 

 

 

 

 

(Sé). Hielke Hijmans  

Voorzitter van de Geschillenkamer 

