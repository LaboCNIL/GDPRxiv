1/29 

 

Geschillenkamer 

 

Beslissing ten gronde 71/2022 van 4 mei 2022 

 

 

 

 

Dossiernummer : DOS-2020-04750 

 

Betreft : Nieuwsbrief Hello Belgium Railpass NMBS 

 

De Geschillenkamer van de Gegevensbeschermingsautoriteit, samengesteld uit de heer Hielke Hijmans, 

voorzitter en de heren Yves Poullet en Frank De Smet; 

Gelet op Verordening (EU) 2016/679 van het Europees Parlement en de Raad van 27 april 2016 betreffende 

de  bescherming  van  natuurlijke  personen  in  verband  met  de  verwerking  van  persoonsgegevens  en 

betreffende  het  vrije  verkeer  van  die  gegevens  en  tot  intrekking  van  Richtlijn  95/46/EG  (algemene 

verordening gegevensbescherming), hierna AVG; 

Gelet op de wet van 3 december 2017 tot oprichting van de Gegevensbeschermingsautoriteit, hierna WOG; 

Gelet op het reglement van interne orde, zoals goedgekeurd door de Kamer van Volksvertegenwoordigers 

op 20 december 2018 en gepubliceerd in het Belgisch Staatsblad op 15 januari 2019;  

Gelet op de stukken van het dossier; 

heeft de volgende beslissing genomen inzake: 

 

De verweerder:  

NATIONALE MAATSCHAPPIJ DER BELGISCHE SPOORWEGEN (“NMBS”), nv 

 

 

 

 

 

 

 

 

 

 

van publiek recht, met maatschappelijke zetel in de Frankrijkstraat 56, 1060  

Brussel, ingeschreven bij de Kruispuntbank van Ondernemingen (KBO) in Brussel, 

onder het nummer 0203.430.576, hierna  “de verweerder” 

 

 Beslissing ten gronde 71/2022 - 2/29 

I.  Feiten en procedure 

1.  Op 14 oktober 2020  kreeg  de GBA een melding van een Twitter-gebruiker over een nieuwsbrief die zij 

had  ontvangen  van  NMBS  over  de  Hello  Belgium  Railpass.  De  Hello  Belgium  Railpass  is  een 

vervoersbewijs  met  een  aantal  gratis  treinritten  die  op  aanvraag  kosteloos  aan  Belgische  inwoners 

werd verstrekt. De nieuwsbrief bevatte volgens de persoon die de melding deed geen mogelijkheid tot 

uitschrijving ervan.  

2.  Op 19 oktober 2020 besliste de Inspectiedienst om de zaak uit eigen beweging aanhangig te maken op 

grond van artikel 63, 6° WOG omdat er ernstige aanwijzingen waren vast te stellen over het bestaan 

van een praktijk die aanleiding kon geven tot een inbreuk op de grondbeginselen van de bescherming 

van persoonsgegevens.  

3.  Op 9 november 2020 wordt het onderzoek door de Inspectiedienst afgerond,  wordt het verslag bij het 

dossier gevoegd en wordt het dossier door de inspecteur-generaal overgemaakt aan de Voorzitter van 

de Geschillenkamer (art. 91, § 1 en § 2 WOG). 

4.  Het verslag bevat de volgende vaststellingen : 

•  De per e-mail verzonden nieuwsbrief was niet noodzakelijk ter uitvoering van de overeenkomst 
(door aanvraag van de Hello Belgium Railpass) tussen verweerder en de betrokken reizigers. Er 

had gekozen kunnen worden voor een andere manier van publicatie van de nieuwsbrief. Er was 

bovendien geen rechtsgrond aanwezig voor de verwerking van de persoonsgegevens aangezien 

de verzending van de nieuwsbrief per e-mail geen uitvoering gaf aan de overeenkomst tussen 

verweerder en de reizigers.  Er zijn geen passende technische en organisatorische maatregelen 

genomen om te waarborgen en aan te tonen dat de verwerking plaatsvond conform de AVG.   

 

Dit leidt volgens de Inspectiedienst tot een inbreuk op de artikelen 5. 1, a) en c) en 5.2 van de AVG, 

artikel 6.1 van de AVG, artikel 24. 1 van de AVG en artikel 25.1 en 25.2  van de AVG; 

 

•  Het recht van bezwaar werd niet gefaciliteerd door verweerder terwijl de geviseerde e-mails 

kunnen worden aangemerkt als “direct marketing”   hetgeen inbreuken oplevert op artikel 12. 2 

van de AVG en artikel 21. 2,  21.3 en 21.4 van de AVG. 

Het verslag bevat daarnaast vaststellingen omtrent de functionaris voor gegevensbescherming: 

•  De functionaris voor gegevensbescherming bracht geen verslag uit aan het hoogst leidinggevend 

orgaan binnen de organisatie van verweerder.   

•  De  functiebeschrijving,  het  aantal  werkuren  per  week,    en  de  toegang  tot  de  middelen  door  de 
functionaris voor gegevensbescherming werden door de Inspectiedienst voldoende bevonden. De 

door de  functionaris verstrekte adviezen in het kader van de verzonden geviseerde e-mails was 

 Beslissing ten gronde 71/2022 - 3/29 

volgens de Inspectiedienst eveneens voldoende om aan te nemen dat aan de wettelijke plicht op 

het vlak van geven van advies werd voldaan.  

Derhalve stelt de Inspectiedienst een inbreuk vast op artikel 38.3 van de AVG, doch geen inbreuk 

op artikel 38. 1, 38.2  en 38. 6 van de AVG en geen inbreuk op artikel 39 van de AVG.  

 

5.  Op 19 februari 2021 beslist de Geschillenkamer op grond van art. 95, § 1, 1° en art. 98 WOG dat het 

dossier gereed is voor behandeling ten gronde. 

6.  Op 19 februari 2021 wordt verweerder in kennis gesteld van de bepalingen zoals vermeld in artikel 95, 

§ 2, alsook van deze in art. 98 WOG. Tevens wordt zij op grond van art. 99 WOG in kennis gesteld van 

de termijn om haar verweermiddelen in te dienen. 

7.  De uiterste datum voor ontvangst van de conclusie van antwoord van de verweerder vastgelegd op 2 

april 2021. 

8.  Op 4 maart 2021 vraagt de verweerder een kopie van het dossier aanvaardt de verweerder elektronisch 

alle communicatie omtrent de zaak en geeft hij te kennen gebruik te willen maken van de mogelijkheid 

om  te  worden  gehoord,  overeenkomstig  artikel  98  WOG.  (art.  95,  §2,  3°  WOG)  het  dossier  werd 

overgemaakt op 17 maart 2021. 

Conclusie van antwoord verweerder 

9.  Op 2 april 2021 ontvangt de Geschillenkamer de conclusie van antwoord vanwege de verweerder.  

10.  Volgens de verweerder heeft zij de e-mail met daarin de nieuwsbrief over de Hello Belgium Railpass 

rechtmatig  verzonden.  Verweerder  stelt  dat  de  e-mails  werden  verzonden  in  het  kader  van  de 

uitvoering van de overeenkomst tussen de aanvragers/gebruikers van de Hello Belgium Railpass  en 

verweerder.  De  geviseerde  verwerking  van  persoonsgegevens  was  volgens  verweerder  derhalve 

noodzakelijk ter uitvoering van de overeenkomst op grond van artikel 6.1 sub b AVG en om de sanitaire 

veiligheid  van  de  reizigers  te  garanderen.    De  voorwaarden  voor  het  gebruik  van  de  Hello  Belgium 

Railpass 

samen  met  de  Algemene  Vervoersvoorwaarden  maken  deel  uit  van  de 

vervoersovereenkomst met de reizigers. Het was volgens verweerder bovendien  noodzakelijk dat de 

e-mails verzonden werden gezien de precaire situatie op dat moment, waarbij een tweede golf in de 

Covid-19-epidemie in België op komst was en een ieder derhalve extra alert  moest zijn teneinde de 

veiligheid in de treinen de kunnen waarborgen. Om de reizigers tijdig te bereiken was NMBS derhalve 

genoodzaakt om de aanvragers de nieuwsbrief per e-mail toe te sturen. De disclaimer van de e-mail 

bevatte volgens verweerder duidelijke informatie over het beoogde doel  van de e-mail, namelijk het 

informeren van de reizigers over de manier waarop de Railpass zo correct en optimaal mogelijk gebruikt 

diende  te  worden.  Er 

is  volgens  verweerder  dus  voldaan  aan  het  beginsel  van  minimale 

gegevensverwerking conform artikel 5.1 sub c, aangezien er geen realistische en minder indringende 

alternatieven voorhanden waren om uitvoering te geven aan de overeenkomst.   

 Beslissing ten gronde 71/2022 - 4/29 

11.  Bovendien vormde de geviseerde e-mail volgens verweerder geen direct marketing in de zin van artikel 

21.2  AVG  omdat  de  e-mail  niet  bestemd  was  voor  het  direct  of  indirect  promoten  van  goederen, 

diensten of het imago van NMBS. De e-mail kaderde binnen de uitvoering van de overheidstaken van 

NMBS en deze taken zijn uitgesloten van het begrip ‘direct marketing’. Nu er geen sprake is van direct 

marketing en de verwerking plaatsvond op grond van artikel 6 .1, b (uitvoering van de overeenkomst), 

leidt dit er volgens verweerder toe dat het recht van bezwaar zoals neergelegd in artikel 21.1 AVG niet 

van  toepassing  is.  Bovendien  bevatte  de  disclaimer  van  de  e-mail  inzake  de  Hello  Belgium  Railpass 

volgens  verweerder  duidelijk  een  hyperlink  naar  de  privacyverklaring  van  NMBS.  De  betrokkenen 

werden derhalve geïnformeerd over de rechten waarover zij beschikten. 

12.  Verweerder stelt  voorts dat de vaststelling van de Inspectiedienst, volgens welke   de functionaris voor 

gegevensbescherming niet rechtstreeks verslag zou uitbrengen aan het hoogst leidinggevend orgaan 

binnen NMBS, onjuist is. Verweerder maakt duidelijk dat de functionaris voor gegevensbescherming 

zowel  periodiek  als  ad-hoc  verslag  uitbrengt  aan  de  CEO  van  NMBS.  De  CEO  is  voorzitter  van  het 

Executive  Committee  als  ook  van  het  Directiecomité.  Derhalve  rapporteert  de  functionaris  voor 

gegevensbescherming  geheel  conform  artikel  38.3  aan  het  hoogste  orgaan  binnen  NMBS  en  is  er 

volgens verweerder geen sprake van een schending van dit artikel.  

13.  Op 14 februari 2022 worden de partijen ervan in kennis gesteld dat de hoorzitting zal plaatsvinden op 

28 februari 2022. 

14.  Op 28 februari 2022 worden de partijen gehoord door de Geschillenkamer.  

15.  Op 16 maart 2022 wordt het proces-verbaal van de hoorzitting aan de partijen voorgelegd. 

16.  Op 23 maart 2022 ontvangt de Geschillenkamer vanwege de verweerder opmerkingen met betrekking 

tot het proces-verbaal. Verweerder merkt het volgende op ten aanzien van de weergave in het proces-

verbaal: de communicatie die voorwerp uitmaakt van onderhavige procedure betreft geen nieuwsbrief 

maar communicatie die gericht is aan de houders van de Hello Belgium Railpass. Verweerder is van 

mening  dat  de  nadruk  in  het  proces-verbaal  wordt  gelegd  op  het  eerste  onderdeel  van  de 

communicatie  met  daarin  de  boodschap  “herontdek  meer  dan  500  bestemmingen  in  België". 

Voorgaande  strookt  volgens  verweerder  niet  met  hetgeen  dat  ter  zitting  is  ingebracht    door 

verweerder. Alle elementen in de communicatie dienen volgens verweerder als gelijkwaardig te worden 

beschouwd. De weergave van hetgeen door de verweerder werd toegelicht tijdens de zitting is volgens 

verweerder ook onvolledig. Ieder van de onderdelen van de communicatie was gericht op het spreiden 

van de reizigers, het aansporen om gebruik  te  maken  van de  Move Safe  App en  het correct vooraf 

invullen van de Railpass om agressie tegen personeel tegen te vermijden en controle te faciliteren. De 

Geschillenkamer  benadrukt  dat  de  reactie  op  het  proces-verhaal  de  debatten  niet  doet  heropenen, 

maar dat de weergave van deze reactie in casu nuttig is, voor een beter begrip van de positie van de 

verweerder.     

 Beslissing ten gronde 71/2022 - 5/29 

17.  Op 16 maart 2022 heeft de Geschillenkamer aan de verweerder het voornemen kenbaar gemaakt om 

over  te  gaan  tot  het  opleggen  van  een  administratieve  geldboete,  alsmede  het  bedrag  daarvan 

teneinde de verweerder de gelegenheid te geven zich te verdedigen, voordat de sanctie effectief wordt 

opgelegd. 

18.  Op 8 april 2022  ontvangt de Geschillenkamer de reactie van de verweerder op het voornemen tot het 

opleggen van een administratieve geldboete, alsmede het bedrag daarvan.1   

 

II.  Motivering 

II.1.  De naleving van de beginselen inzake de verwerking van persoonsgegevens (artikelen 5.1 en 

5.2 AVG) en de rechtmatigheid van de verwerking (artikel 6.1 AVG) 

19.  De verwerking van persoonsgegevens is enkel rechtmatig indien deze steunt op een van de in artikel 

6.1 AVG opgesomde rechtsgronden.2       

De Inspectiedienst heeft vastgesteld dat de verwerking van persoonsgegevens van de reizigers die een 

e-mail ontvingen, met daarin een nieuwsbrief over de Hello Belgium Railpass, gebeurde zonder geldige 

rechtsgrond. In tegenstelling tot verweerder die meent een rechtsgeldig beroep te kunnen doen op 

artikel 6.1.b AVG, namelijk de uitvoering van een overeenkomst, is de Inspectiedienst van mening dat 

daar geen sprake van is. Volgens de Inspectiedienst was de verwerking  van persoonsgegevens van 

treinreizigers door het versturen van een communicatie via e-mail niet noodzakelijk ter uitvoering of 

voorbereiding  van  de  overeenkomst  tussen  de  verweerder  en  de  aanvragers/reizigers  van  de  Hello 

Belgium Railpass.  Bovendien was de verwerking niet noodzakelijk aangezien verweerder ervoor had 

kunnen  kiezen  om  de  informatie  via  andere  kanalen  zoals  via  haar  website  te  verspreiden.  De 

verwerking  steunde  volgens  de  Inspectiedienst  derhalve  niet  op  een  van  de  in  artikel  6.1  AVG 

opgesomde rechtsgronden en was volgens de Inspectiedienst in strijd met artikel 6.1 AVG. 

 

1 Zie punt 68 van deze beslissing. 
2 Artikel 6.1 sub b AVG: “De verwerking is alleen rechtmatig indien en voor zover aan ten minste een van de onderstaande voorwaarden 
is voldaan: 
 
doeleinden; 

a) 
a)  de betrokkene heeft toestemming gegeven voor de verwerking van zijn persoonsgegevens voor een of meer specifieke 

 

b)  de verwerking is noodzakelijk voor de uitvoering van een overeenkomst waarbij de betrokkene partij is, of om op verzoek 

van de betrokkene vóór de sluiting van een overeenkomst maatregelen te nemen; 
 

c)  de verwerking is noodzakelijk om te voldoen aan een wettelijke verplichting die op de verwerkingsverantwoordelijke rust; 
d)  de  verwerking  is  noodzakelijk  om  de  vitale  belangen  van  de  betrokkene  of  van  een  andere  natuurlijke  persoon  te 

e) 
e)  de verwerking is noodzakelijk voor de vervulling van een taak van algemeen belang of van een taak in het kader van de 

beschermen; 
 
uitoefening van het openbaar gezag dat aan de verwerkingsverantwoordelijke is opgedragen; 
 
de verwerking is noodzakelijk voor de behartiging van de gerechtvaardigde belangen van de verwerkingsverantwoordelijke 
of van een derde, behalve wanneer de belangen of de grondrechten en de fundamentele vrijheden van de betrokkene die 
tot bescherming van persoonsgegevens nopen, zwaarder wegen dan die belangen, met name wanneer de betrokkene een 
kind is.” 

f) 
f) 

 

 

 Beslissing ten gronde 71/2022 - 6/29 

20. Verweerder beroept zich op de uitvoering van de overeenkomst (artikel 6.1 (b) AVG) die NMBS met de 

betrokkene heeft. Het beroep op deze rechtsgrond is volgens de verweerder rechtmatig aangezien de 

wettelijke voorwaarden in hoofde van NMBS vervuld zijn: er bestaat een geldige overeenkomst met de 

betrokkene en de verwerking is objectief gezien noodzakelijk voor de uitvoering van de overeenkomst. 

21.  Verweerder maakt duidelijk dat de beslissing om een gratis Hello Belgium Railpass te verstrekken aan 

Belgische inwoners een beslissing was die werd genomen  bij Koninklijk besluit  “met het oog op het 

herstel van de Belgische economie en het promoten van het spoor als openbaar vervoer”. 3 

22. De Hello Belgium Railpassen konden worden gebruikt vanaf 5 oktober 2020. Dit moment viel samen 

met  de “tweede golf”  van de Covid-19-epidemie die steeds kritieker werd. Er werd een groot aantal 

railpassen  aangevraagd  en  verstrekt,  waardoor  NMBS  (opnieuw)  problemen  kon  verwachten  op 

bepaalde stations. Verweerder legt bij conclusie eveneens een aantal  krantenartikelen over waaruit 

blijkt dat er bij haar directie al bij de aankondiging van de Hello Belgium Railpass bezorgdheid bestond 

over de gevolgen van het initiatief voor de sanitaire veiligheid van het personeel en de reizigers. Om 

voornoemde redenen werd de aanvang van de geldigheidsduur van de Hello Belgium Railpass volgens 

verweerder tot tweemaal toe uitgesteld. 

23. Gezien de beschreven situatie bestond er volgens verweerder een noodzaak om al het mogelijke te 

doen om dit in goede banen te leiden en waar mogelijk drukte te vermijden.  Volgens verweerder werd 

derhalve beslist dat: “ (i) het versturen van een communicatie aan de houders (en dus aan de verwachte 

gebruikers) van de Hello Belgium Railpass noodzakelijk was om de bestaande initiatieven van NMBS 

om drukte te vermijden en de voorwaarden voor gebruik van het vervoersbewijs onder de aandacht te 

brengen en (ii) dat dit de enige mogelijke manier was om de reizigers (tijdig) te bereiken.”  

24. Verweerder zet bij conclusie uiteen dat de voorwaarden voor het gebruik van de Hello Belgium Railpass 

samen  met  de  Algemene  Vervoersvoorwaarden  van  NMBS  de  vervoersovereenkomst  met  de 

aanvrager/reiziger  vormen.  Deze  Algemene  Vervoersvoorwaarden  zijn  volgens  verweerder 

beschikbaar  op  de  website  van  NMBS  en  worden  op  iedere  pagina  van  de  website  in  de  voetnoot 

weergegeven.  Gezien het voorgaande is volgens verweerder derhalve sprake van een rechtsgeldige 

overeenkomst tussen NMBS en de aanvrager van de Hello Belgium Railpass.  

25. De  geviseerde  e-mail    die  verweerder  verstuurde  aan  de  aanvragers  van  de  Hello  Belgium  Railpass 

bevat de volgende tekst :  

(i) “Herontdek meer dan 500 bestemmingen in België” vergezeld van een knop ‘Vind inspiratie’; 

 

3 Koninklijk besluit van 28 juli 2020 tot wijziging van het koninklijk besluit van 21 december 2013 tot vaststelling van de voorlopige 
regels die als beheerscontract van Infrabel en NMBS gelden,  BS 31 juli 2020: “In het koninklijk besluit van 21 december 2013 tot 
vaststelling van de voorlopige regels die als beheerscontract van Infrabel en NMBS gelden, laatstelijk gewijzigd bij het besluit van 9 
april 2020, wordt een artikel 4/5 ingelast, dat luidt als volgt: "Art. 4/5. § 1. Naar aanleiding van de COVID-19-crisis wil de federale Staat 
het gebruik van het spoorvervoer, en de toeristische, recreatieve, culturele en economische sectoren promoten door enerzijds aan de 
NMBS te vragen om een nieuw gratis vervoerbewijs te verdelen voor het binnenlandse reizigersvervoer, nl. de 12-TRAJECTEN-PASS, 
en door anderzijds het gratis meenemen van de fiets op de trein tijdelijk toe te laten ».    

 Beslissing ten gronde 71/2022 - 7/29 

(ii) “MoveSafe-app: jouw veiligheid” vergezeld van een knop ‘Download de app’ 

(iii) “Klaar voor je eerste reis?”; 

(iv) “Nog vragen? Raadpleeg onze FAQ over het gebruik van je Hello Belgium Railpass”, vergezeld 

van een knop ‘Bekijk de voorwaarden’; 

(v) De mededeling “We wensen je leuke reizen toe met je Hello Belgium Railpass!” 

(vi) Disclaimer 

“Met  bovenstaande  communicatie  wil  NMBS  u  informeren  over  de  manier  waarop  u  uw  Hello 

Belgium Railpass correct en zo optimaal mogelijk kan gebruiken. NMBS verwerkt uw persoonlijke 

gegevens om uitvoering te geven aan de overeenkomst die op basis van de Hello Belgium Railpass 

bestaat. Meer details over hoe NMBS uw persoonsgegevens verwerkt en over uw rechten, vindt u 

op www.nmbs.be/privacy”4 

26. In artikel 4.1 AVG zijn persoonsgegevens gedefinieerd als:  “Alle informatie over een geïdentificeerde 

of identificeerbare natuurlijke persoon.”  In casu heeft het grootste deel van de aanvragers  van de Hello 

Belgium  Railpass  hun  naam  en    e-mailadres  doorgegeven.  Dit  zijn  persoonsgegevens  in  de  zin  van 

artikel  4.1  AVG.  Artikel    4.  2  bevat  de  definitie  van  een  verwerking,  deze  luidt:    „verwerking”:  een 

bewerking of een geheel van bewerkingen met betrekking tot persoonsgegevens of een geheel van 

persoonsgegevens,  al  dan  niet  uitgevoerd  via  geautomatiseerde  procedés,  zoals  het  verzamelen, 

vastleggen,  ordenen,  structureren,  opslaan,  bijwerken  of  wijzigen,  opvragen,  raadplegen,  gebruiken, 

verstrekken  door  middel  van  doorzending,  verspreiden  of  op  andere  wijze  ter  beschikking  stellen, 

aligneren  of  combineren,  afschermen,  wissen  of  vernietigen  van  gegevens.    De  door  de  aanvragers 

verstrekte  persoonsgegevens  werden  (initieel)  door  verweerder  verzameld  en  gebruikt  voor  de 

afhandeling  van  de  aanvraag  van  de  Railpass.  Derhalve  is  er  sprake  van  een  verwerking  van 

persoonsgegevens in de zin van artikel 4.2 AVG. 

27. De  geviseerde  e-mail  van  NMBS  dient  volgens  verweerder  te  worden  beschouwd  als  ”een  officiële 

herinnering aan enkele van de wezenlijke voorwaarden van de vervoersovereenkomst met de reiziger, 

in het bijzonder de verplichting om het vervoersbewijs correct te gebruiken en om als reiziger steeds 

op de eigen veiligheid toe te zien. Beide verplichtingen kunnen nageleefd worden door niet allemaal 

tegelijk naar de voor de hand liggende (kust)bestemmingen te reizen. “ 

28. Allereerst  wijst  de  Geschillenkamer  erop  dat  voor  een  geslaagd  beroep  op  artikel  6.1.b  AVG 

noodzakelijk  is  dat  er  sprake  is  van  een  overeenkomst  waarbij  de  betrokkene  zelf  partij  is  en  de 

verwerking  een  noodzakelijk  uitvloeisel  is  van  de  overeenkomst.  In  casu  dient  derhalve  te  worden 

beoordeeld of de geviseerde e-mail kan worden aangemerkt als een noodzakelijk uitvloeisel van de 

vervoersovereenkomst tussen de aanvragers van de railpass en verweerder.   

4 Zie bijlage 1 bij deze beslissing voor de geviseerde e-mail in zijn geheel 

 

 Beslissing ten gronde 71/2022 - 8/29 

29. Voor  de  Geschillenkamer  staat  buiten  twijfel  dat  het  garanderen  van  de  sanitaire  veiligheid  van  de 

treinreigers  een  noodzakelijk  element  is  voor  de  uitvoering  van  de  overeenkomst  waarvan  sprake. 

Echter, de e-mail bevat ook  algemene informatie (die eerder promotioneel van aard is) waarin niet enkel 

en  specifiek  wordt  gecommuniceerd  over  de  sanitaire  situatie  op  dat  ogenblik  en  de 

voorzorgsmaatregelen die genomen dienen te worden teneinde de veiligheid te waarborgen. Er wordt 

melding gemaakt van de grote hoeveelheid aanvragen van een Hello Belgium Railpass. Dit is echter - 

zoals hierboven omschreven - niet de enige informatie die in de e-mail wordt gegeven.  De tekst onder 

het onderdeel: “Herontdek meer dan 500 bestemmingen in België”  luidt bijvoorbeeld :  

Bijna 3,6 miljoen Belgen hebben een Hello Belgium Railpass aangevraagd. Gelijk hebben ze! Je 

moet natuurlijk in alle veiligheid op ontdekkingstocht kunnen gaan in ons land. Laat je inspireren 

door onze blogs die overlopen van ideeën om op citytrip te vertrekken, op stap te gaan in de 

natuur, met familie of met vrienden… Je vindt in België voor elk wat wils! 

 

30. De Geschillenkamer oordeelt – in overeenstemming met de vaststellingen van de Inspectiedienst - dat 

de e-mail dus ook algemene promotionele informatie bevat die geen betrekking heeft op de specifieke 

sanitaire situatie.  Daarom kan de e-mail volgens de Geschillenkamer, anders dan door verweerder is 

betoogd,  niet  worden  aangemerkt  als  “Een  officiële  herinnering  aan  enkele  van  de  wezenlijke 

voorwaarden van de vervoersovereenkomst met de reiziger, in het bijzonder de verplichting om het 

vervoersbewijs correct te gebruiken en om als reiziger steeds op de eigen veiligheid toe te zien ...”. De 

nieuwsbrief bevat immers naast een verwijzing naar de Move Safe app en mededelingen over het juist 

gebruik van de Hello Belgium Railpass, ook blogs om inspiratie op te doen om bepaalde plaatsen te 

ontdekken.  

31.  De  Geschillenkamer  oordeelt  tevens  dat  de  in  de  e-mail  opgenomen  informatie  evengoed  zonder 

verwerking van de persoonsgegevens van de aanvragers van de Hello Belgium Railpass had kunnen 

gebeuren.  De Inspectiedienst heeft vastgesteld dat verweerder voornoemde informatie eveneens op 

zijn website https://www.belgiantrain.be  had gepubliceerd.5 De inhoud  van de  e-mail  had volgens de 

Geschillenkamer geen dermate spoedeisend karakter, omdat het in dit specifieke geval zou volstaan  

om te publiceren  op de website en/of de NMBS applicatie, gezien de inhoud ervan. 

 

 

5 https://www.belgiantrain.be/nl van de VV die op 27/10/2020 werden genomen door de Inspectiedienst.  

 

Zie de schermafdrukken van de website op de volgende pagina 

 Beslissing ten gronde 71/2022 - 9/29 

 

 

 

 

   

 

De  Geschillenkamer  wijst  in  dit  verband  op  de  Richtsnoeren  van  het  Europees  Comité  voor 

Gegevensbescherming  (EDPB)  inzake  artikel  6.1.  b  waarin  het  volgende  wordt  gesteld:  “Wat  de 

wetgeving  inzake  gegevensbescherming  betreft,  moeten  de  verwerkingsverantwoordelijken  er 

rekening  mee houden dat de voorziene verwerkingsactiviteiten een passende rechtsgrond moeten 

hebben. Wanneer de overeenkomst bestaat uit meerdere afzonderlijke diensten of onderdelen van 

een dienst die in feite redelijkerwijs onafhankelijk van elkaar kunnen worden verricht, rijst de vraag in 

hoeverre  artikel  6,  lid  1,  onder  b),  als  rechtsgrondslag  kan  dienen.  In  overeenstemming  met  het 

evenredigheidsbeginsel moet de toepasselijkheid van artikel 6, lid 1, onder b), worden beoordeeld in de 

 Beslissing ten gronde 71/2022 - 10/29 

context van elk van die diensten afzonderlijk, waarbij wordt gekeken naar wat objectief nodig is om elk 

van de afzonderlijke diensten te verlenen die de betrokkene actief heeft uitgevoerd aangevraagd of 

aangemeld. Uit deze beoordeling kan blijken dat bepaalde verwerkingsactiviteiten niet noodzakelijk 

zijn voor de door de betrokkene gevraagde individuele diensten, maar eerder noodzakelijk zijn voor het 

bredere bedrijfsmodel van de verwerkingsverantwoordelijke. In dat geval zal artikel 6, lid 1, onder b), 

geen rechtsgrondslag zijn voor die activiteiten. Er kunnen echter andere rechtsgrondslagen voor die 

verwerking beschikbaar zijn, zoals artikel 6, lid 1, onder a) of f), op  voorwaarde dat aan de relevante 

criteria wordt voldaan.”6 

32. De  EDPB wijst er bovendien op dat een overeenkomst de categorieën van persoonsgegevens of het 

soort  verwerkingsoperaties  die  nodig  zijn  voor  de  uitvoering  van  de  overeenkomst  waarbij  de 

betrokkene  partij  is,  niet  kunstmatig  mag  uitbreiden.  Daarbij  wordt  er  eveneens  op  gewezen  dat 

hetgeen  onder  een  overeenkomst  valt,  niet  alleen  afhangt  van  het  perspectief  van  de 

verwerkingsverantwoordelijke, maar ook van de redelijke verwachtingen van de betrokkene. Een zeer 

strikte toepassing is derhalve gezien de hoge mate van precisie van deze rechtsgrond op zijn plaats.  

33. Hoewel  niet  strikt  noodzakelijk,  aangezien  NMBS  zich  beroept  op  artikel  6.1.b,  toetst  de 

Geschillenkamer  ambtshalve  en  ten  overvloede  of  verweerder  eventueel  een  geslaagd  beroep 

toekomt op de rechtsgronden van artikel 6. 1 c, e en  f van de AVG . De Geschillenkamer merkt op dat 

verweerder  zich  voor  de  geviseerde  verwerking  beriep  op  artikel  6.1  b,  (de  uitvoering  van  de 

overeenkomst ) maar anderzijds ook het volgende stelde : "Ten tweede kadert de e-mail inzake de Hello 

Belgium  Railpass  binnen  de  uitvoering  van  de  overheidstaken  van  NMBS.  NMBS  heeft  een 

openbaredienstverplichting  inzake  het  binnenlands  reizigersvervoer  via  het  spoor.  Zoals  hoger 

vermeld, kreeg NMBS bij KB 28 juli 2020 van de Koning  de opdracht om de Hello Belgium Railpassen 

aan de Belgische bevolking ter beschikking te stellen en de treinritten te verzorgen waarvoor deze titel 

kon worden gebruikt.” Verweerder kreeg van de Koning de opdracht om de Railpassen ter beschikking 

te stellen en diende daarvoor persoonsgegevens te verwerken  om de aanvragen van de Railpassen 

juist af te kunnen handelen. Het Koninklijk besluit bevatte echter geen duidelijk omschreven bepalingen 

over de verdere verwerking van de persoonsgegevens nadat de aanvragen werden afgehandeld. Een 

eventueel beroep op artikel 6.1 sub c kan reeds om deze reden niet slagen. 

34. Artikel  6.  1  e  bevat  de  rechtsgrond  taak  van  algemeen  belang  of  een  taak  ter  uitvoering  van  het 

openbaar gezag. Zoals hierboven reeds is aangegeven geldt ook voor deze rechtsgrond dat er sprake 

moet zijn van noodzakelijkheid voor de verwerking. De Geschillenkamer acht niet aannemelijk dat de 

(inhoud van de) e-mail noodzakelijk was om de taak van algemeen belang (het ter beschikking stellen 

van de Hello Belgium Railpassen ) te dienen. 

35. De  Geschillenkamer  wijst  er  in  dit  verband  op  dat  overeenkomstig  artikel  6.3  AVG,  gelezen  in 

samenhang met artikel 22 van de Grondwet en in het licht van de artikelen 7 en 8 van het Europees 

6 EDPB, Richtsnoeren 2/2019 betreffende de verwerking van persoonsgegevens op grond van artikel 6, lid 1, onder b), van de AVG in 
het kader van de verlening van onlinediensten aan betrokkenen, 8 oktober 2019.  

 

 Beslissing ten gronde 71/2022 - 11/29 

Grondrechtenhandvest, een wetgevende norm de essentiële kenmerken van een gegevensverwerking 

moet vastleggen die noodzakelijk is voor de uitvoering van een taak van algemeen belang of voor de 

uitoefening  van  het  openbaar  gezag  dat  aan  de  verwerkingsverantwoordelijke  is  toevertrouwd.7  De 

Geschillenkamer benadrukt dat de betrokken verwerking dient te worden omkaderd door een norm die 

voldoende duidelijk en nauwkeurig is waarvan de toepassing voor de betrokken personen voorzienbaar 

is. Overeenkomstig artikel 6.3 AVG dienen de precieze doeleinde(n) van de verwerking in de wettelijke 

norm zelf te worden opgenomen. Van voorgaande was in casu geen sprake. Bovendien is niet komen 

vast te staan dat de verzonden e-mails noodzakelijk waren ter uitvoering van het Koninklijk  besluit. 

Daarin is bepaald dat verweerder het nodige kan doen en  het gebruik van de Railpass kan beperken of 

stopzetten  in  geval  van  overmacht.  De  Covid-19-epidemie  en  de  gevolgen  ervan  staan  niet  ter 

discussie. Echter waren de verzonden e-mails volgens de Geschillenkamer - zoals reeds eerder in de 

beslissing uiteen gezet - niet noodzakelijk voor het louter ter beschikking stellen van de Hello Belgium 

Railpassen, waardoor een eventueel beroep op artikel 6. 1, e niet kan slagen.  

36. In artikel 6. 1 f AVG is de rechtsgrond gerechtvaardigd belang neergelegd. De Geschillenkamer gaat  na 

of  de  verdere  verwerking  van  de  persoonsgegevens  van  de  aanvragers  van  de  railpass  in  casu 

eventueel  rechtmatig  was  onder  voornoemde  bepaling.  Om  dit  te  kunnen  bepalen  dient  de 

verwerkingsverantwoordelijke overeenkomstig de rechtspraak van het Hof van Justitie  aan te tonen 

dat: 

1)  de  belangen  die  zij  met  de  verwerking  nastreven,  als  gerechtvaardigd  kunnen  worden 

erkend (de “doeltoets”)  

2)  de  beoogde  verwerking  noodzakelijk  is  voor  de  verwezenlijking  van  die  belangen 

(de“noodzakelijkheidstoets”) 

3)  een afweging van die belangen ten opzichte van de belangen, fundamentele vrijheden en 

grondrechten 

van 

betrokkenen 

doorweegt 

in 

het 

voordeel 

van 

de 

verwerkingsverantwoordelijken of van een derde (de “afwegingstoets”). 

37. Allereerst is de vraag welk belang en doeleinde de verwerkingsverantwoordelijke met de verdere 

verwerking van de persoonsgegevens nastreefde (doeltoets). Door de persoonsgegevens van de 

betrokkenen te gebruiken om hen een e-mail te sturen waarin de railpass vooral werd gepromoot, 

bestond het doel van verweerder volgens de Geschillenkamer onder meer om de aanvragers van 

de  railpass  aan  te  sporen  te  gaan  reizen.  De  promotie  van  de  railpass  door  verweerder  worden 

aangemerkt als een (commercieel) gerechtvaardigd belang. 

38. Teneinde te voldoen aan de tweede voorwaarde, dient te worden aangetoond dat de verwerking 

noodzakelijk  was 

voor 

de 

verwezenlijking 

van 

de 

nagestreefde 

doeleinden 

7  Zie  ook  de  adviezen  van  het  Kenniscentrum  van  de  GBA  36/2020,  42/2020,  44/2020,  46/2020,  52/2020  en 
64/2020(https://www.gegevensbeschermingsautoriteit.be/burger/zoeken?q=&search_category%5B%5D=taxonomy%3Apublicati
ons&search_type%5B%5D=advice&s=recent&l=2 

 

 Beslissing ten gronde 71/2022 - 12/29 

(noodzakelijkheidstoets).  Dit  betekent  dat  de  vraag  dient  te  worden  gesteld  of  met  andere 

middelen  hetzelfde  resultaat  kan  worden  bereikt  zonder  verwerking  van  persoonsgegevens  of 

zonder een onnodig ingrijpende verwerking voor de betrokkenen. De Geschillenkamer stelt vast 

dat het geenszins noodzakelijk was om de persoonsgegevens van de reizigers verder te verwerken 

om hen de geviseerde e-mails te doen toekomen. De Geschillenkamer kwam immers eerder tot het 

oordeel  dat  de  boodschap  die  werd  aangekondigd  in  de  e-mail  eveneens  op  een  andere  wijze 

kenbaar gemaakt had kunnen worden. Aan de tweede voorwaarde is derhalve niet voldaan. 

39. De  derde  voorwaarde  betreft 

  de 

“afwegingstoets” 

tussen  de  belangen  van  de 

verwerkingsverantwoordelijke  enerzijds,  en  de  fundamentele  vrijheden  en  grondrechten  van 

betrokkene,  anderzijds.  Overeenkomstig  overweging  47  AVG  dient  bij  de  bepaling  hiervan  te 

worden  nagegaan  of  de  “betrokkene  op  het  tijdstip  en  in  het  kader  van  de  verzameling  van  de 

persoonsgegevens redelijkerwijs mag verwachten dat verwerking met dat doel kan plaatsvinden” 

De  Geschillenkamer  stelt  vast  dat  de  betrokkenen  niet  hadden  kunnen  verwachten  dat  de 

persoonsgegevens  die  werden  verstrekt  in  het  kader  van  een  vervoersovereenkomst  zouden 

worden aangewend voor andere doeleinden dan het verwerken van de aanvraag van een railpass, 

in het bijzonder promotionele activiteiten. Derhalve zou een eventueel beroep op artikel 6. 1, f niet 

slagen. 

40. De  Geschillenkamer  is  gezien  het  bovenstaande  van  oordeel  dat  de  verwerking  van  de 

persoonsgegevens  door  verzending  van  e-mails  gebeurde  zonder  de  keuze  (en  zelfs  de 

aanwezigheid)  voor  een  rechtmatige  grondslag.  Het  beroep  van  verweerder  op  de  rechtsgrond 

uitvoering van overeenkomst van artikel 6.1b, kan in casu niet worden ingeroepen aangezien de e-

mail geen noodzakelijke uitvloeisel is van de vervoersovereenkomst tussen partijen. Daarom is er 

ook niet voldaan aan het beginsel van noodzakelijkheid zoals neergelegd in artikel  5.1c  AVG. De 

Geschillenkamer stelt derhalve inbreuken vast op de artikelen 5. 1 a en c, 5 . 2 en 6 . 1 AVG.  

Recht  van bezwaar en direct marketing  

41.  De Inspectiedienst is tot de vaststelling gekomen dat er sprake was van direct marketing door de 

verzending van de nieuwsbrieven door verweerder en dat daarbij geen effectief recht tot bezwaar 

werd toegekend aan de betrokkenen. Derhalve was volgens de Inspectiedienst sprake van inbreuk 

op de artikelen  21. 2 en 21.4 AVG. 

42. Op  basis  van  artikel  12  van  de  AVG  dient  de  verwerkingsverantwoordelijke  de  betrokkenen 

transparant  te  informeren.  De  verwerkingsverantwoordelijke  dient  daarbij  onder  meer  de 

uitoefening van de rechten van de betrokkene op basis van de artikelen 15 tot en met 22 van de 

AVG te faciliteren. In artikel 21 AVG wordt het recht van bezwaar van de betrokkenen ten opzichte 

van  de  verwerkingsverantwoordelijke  geregeld.  Artikel  21.  2,  bepaalt  dat  wanneer 

persoonsgegevens  ten  behoeve  van  direct  marketing  worden  verwerkt,  de  betrokkene  te  allen 

tijde  recht  heeft  om  bezwaar  te  maken  tegen  de  verwerking  van  de  hem  betreffende 

persoonsgegevens.  Indien  de  betrokkene  dat  recht  uitoefent  tegen  een  verwerking  voor  direct 

 Beslissing ten gronde 71/2022 - 13/29 

marketing dan mogen de persoonsgegevens niet meer voor dat doeleinde worden verwerkt door 

de verwerkingsverantwoordelijke. Het recht  van bezwaar dient volgens artikel 21. 4  uiterlijk bij het 

eerste contact met de betrokkene onder de aandacht van de betrokkene te worden gebracht en 

duidelijk en onderscheiden van de andere informatie worden weergegeven. 

43. Verweerder betwist de vaststellingen van de Inspectiedienst en stelt dat er geen sprake was van 

direct marketing, aangezien: ”(i) de e-mail niet bestemd was voor het direct of indirect promoten 

van goederen, diensten of het imago van NMBS en (ii) de e-mail kadert binnen de uitvoering van de 

overheidstaken van NMBS die van het begrip ‘direct marketing’ zijn uitgesloten.” 

44. De AVG bevat geen definitie van wat onder “direct marketing” moet worden verstaan. Evenmin 

bestaat er tot op heden een officiële, wettelijke, of algemeen aanvaarde definitie van dit begrip op 

Europees niveau. De GBA verduidelijkte haar interpretatie van dit wettelijk begrip in aanbeveling 

1/2020 als volgt :  

“Elke  communicatie,  in  welke  vorm  dan  ook,  gevraagd  of  ongevraagd,  afkomstig  van  een 

organisatie of persoon en gericht op de promotie of verkoop van diensten, producten (al dan  niet 

tegen  betaling),  alsmede  merken  of  ideeën,  geadresseerd  door  een  organisatie  of  persoon  die 

handelt in een commerciële of niet- commerciële context, die rechtstreeks gericht is aan een of 

meer  natuurlijke  personen  in  een  privé-of  professionele  context  en  die  de  verwerking  van 

persoonsgegevens  met  zich  meebrengt”.  Onder  “direct  marketing”  worden  dus  verschillende 

vormen  van  promotie  verstaan,  zoals  nieuwsbrieven  per  e-mail,  commerciële  telefoontjes  of 

sms’jes of e-mails, of online reclame en dit, al dan niet in een commerciële context.”8 

45. Volgens bovenstaande interpretatie kan de promotie of verkoop van diensten of producten waar 

niet voor  betaald hoeft te worden ook  als direct marketing  worden aangemerkt. De verweerder 

stelde  echter  dat  e-mails  betreffende  de  Hello  Belgium  Railpass  -  onder  andere  -  niet  kunnen 

worden aangemerkt als direct marketing omdat de railpass geheel gratis werd toegekend aan de 

aanvragers  ervan.  De  Geschillenkamer  is  van  oordeel  dat  die  opvatting  onjuist  is  uitgaande  van 

bovenstaande interpretatie van het begrip direct marketing.  

46. Daarenboven  kadert  de  e-mail  inzake  de  Hello  Belgium  Railpass  volgens  verweerder  binnen  de 

uitvoering van de overheidstaken van NMBS. Zij stelt in haar conclusie namelijk : ”NMBS heeft een 

openbaredienstverplichting inzake het binnenlands reizigersvervoer via het spoor. Zij kreeg bij KB 

28 juli 2020 van de Koning  de opdracht om de Hello Belgium Railpassen aan de Belgische bevolking 

ter beschikking te stellen en de treinritten te verzorgen waarvoor deze titel kon worden gebruikt. 

Bijgevolg kan de e-mail ook om deze reden niet als ‘direct marketing’ worden beschouwd. Dit wordt 

immers uitdrukkelijk bevestigd door de Aanbeveling direct marketing van de GBA zelf.” 

8 GBA, Aanbeveling nr. 01/2020 van 17 januari 2020 betreffende de verwerking van persoonsgegevens voor direct 
marketingdoeleinden”, p. 9 

 

 Beslissing ten gronde 71/2022 - 14/29 

47. Tevens  citeert verweerder het volgende uit de genoemde aanbeveling Direct Marketing van de 

GBA:  

”Deze definitie omvat alle vormen van communicatie, ongeacht of deze gericht zijn op de promotie 

van goederen of diensten, de promotie van ideeën, voorgesteld of ondersteund door een persoon 

of  organisatie,  maar  ook  de  promotie  van  die  persoon  of  organisatie  zelf,  met  inbegrip  van  haar 

merkimago of de merken die haar eigendom zijn of door haar worden gebruikt, met uitzondering van 

de  promotie  die  wordt  uitgevoerd  op  initiatief  van  overheidsinstanties  die  strikt  handelen  in  het 

kader van hun wettelijke verplichtingen of openbare dienstverleningstaken voor diensten waarvoor 

zij alleen verantwoordelijk zijn.”  

Tot  slot  worden  mededelingen  van  overheidsdiensten  die  bepaalde  campagnes  voeren  (bv. 

vaccinatiecampagnes) of diensten (bv. telefooncentra voor bijstand aan personen in moeilijkheden) 

promoten waarvoor zij wettelijk verantwoordelijk zijn of die zij als openbare dienst aanbieden, 

niet beschouwd als direct marketingcommunicatie, tenzij zij tegelijkertijd specifieke diensten of 

producten promoten die door particuliere dienstverleners worden aangeboden.”9 

48. Uit  het  bovenstaande  en  het  ter  zitting  verklaarde  blijkt  dat  verweerder  betoogt  een  plicht  te 

hebben  om  de  Hello  Belgium  Railpass  te  promoten  omdat  zij  daartoe  een  wettelijke 

verantwoordelijkheid  had.  De  e-mails  zouden  derhalve  dienen  te  worden  aangemerkt  als  een 

“mededeling van overheidsdiensten” ofwel een “promotie op initiatief van overheidsinstanties”. De 

aanbeveling  van  de  GBA  benadrukt  echter  dat  er  sprake  moet  zijn  van  een  promotie  die  wordt 

uitgevoerd op initiatief van overheidsinstanties die strikt handelen in het kader van hun wettelijke 

verplichtingen of openbare dienstverleningstaken.  

49. Bovendien kan verweerder niet zonder meer worden beschouwd als een “overheidsdienst”, zoals 

hierboven gedefinieerd. Immers, verweerder is een autonoom overheidsbedrijf. Kenmerkend aan 

het  statuut  van  een  autonoom  overheidsbedrijf  is  de  uitdrukkelijke  mogelijkheid  die  aan 

deze  ondernemingen  wordt  gelaten  om  naast  hun  wettelijke  opdrachten  van  openbare  dienst 

tevens  andere  activiteiten  te  ontwikkelen.10  Een  restrictieve  opvatting  van  het  begrip 

overheidsdienst  is  volgens  de  Geschillenkamer  gelet  op  het  voorgaande,  op  zijn  plaats.  De 

Geschillenkamer wenst er eveneens op te wijzen dat verweerder volgens artikel 221 § 2 van de Wet 

bescherming persoonsgegevens een publiekrechtelijke rechtspersoon is die diensten aanbiedt op 

de markt waardoor haar in  tegenstelling tot  "de overheid en hun aangestelden of gemachtigden” 

wel  een  administratieve  boete  in  de  zin  van  83  AVG  kan  worden  opgelegd.    Dit  is  volgens  de 

Geschillenkamer  eveneens  een  aanwijzing  voor  het  feit    dat  verweerder  niet  kan  worden 

beschouwd als "klassieke" overheid. 

9 Citaat en markering door verweerder uit aanbeveling Direct marketing GBA 01/2020 
10 Artikel 7 van de  Wet betreffende de hervorming van sommige economische overheidsbedrijven  

 

 Beslissing ten gronde 71/2022 - 15/29 

50. De Geschillenkamer is van oordeel dat de verzonden e-mail (die ook algemene informatie bevat die 

geen betrekking heeft op de specifieke sanitaire situatie of die niet specifiek geldig is bij het gebruik 

van de Hello Belgium Railpass maar ook van toepassing zou kunnen zijn bij het gebruik van andere 

vervoersbewijzen)  niet  kan  worden  aangemerkt  als  promotie  die  strikt  beperkt  was  tot  het 

uitvoeren van de opgelegde wettelijke verplichting aan NMBS in het kader van het aanbieden van 

de  Hello  Belgium  Railpass  of  die  beperkt  was  tot  het  aanbieden  van  een  openbare  dienst.  De 

Geschillenkamer wijst er bovendien op dat er in de verzonden e-mail ook sprake kan zijn van het 

(eventueel  indirect)  promoten  van  diensten  of  producten  die  door  particuliere  dienstverleners 

worden aangeboden, wat een bijkomende aanwijzing is dat de e-mail niet uitsluitend betrekking had 

op een openbare dienstverlening. 

51.  Ook indien ervan uit zou worden gegaan dat het een mededeling betreft die afkomstig was van een 

overheidsdienst, kan de inhoud van die mededeling niet onbegrensd zijn. Het verweer dat de e-mail 

die werd verstuurd geen direct marketing zou zijn omdat NMBS de taak als overheidsdienst had om 

de  reizigers  te  verwittigen  treft  volgens  de  Geschillenkamer  geen  doel.  Het  zou  verweerder  vrij 

hebben gestaan om in het kader van haar wettelijke taak / taak van algemeen belang, de reizigers 

te  verwittigen  en  in  te  lichten  met  betrekking  tot  de  bijzondere  sanitaire  situatie  vanwege  de 

pandemie.  Derhalve had verweerder in de mail kunnen opnemen dat er drukte op de stations werd 

verwacht en dat deze drukte gevaar met zich mee zou kunnen brengen. Daarbij had zij zich moeten 

beperken tot het inlichten van de reizigers omtrent dit gevaar. 

52. Naar het oordeel van de Geschillenkamer kan de inhoud van de e-mail echter niet worden opgevat 

als  louter  feitelijke  voorlichting  over  de  toenmalige  sanitaire  situatie  waarin  reizigers  werden 

gewaarschuwd  en  gevraagd  voorzichtigheid  te  betrachten  en  zoveel  mogelijk  te  spreiden. 

Integendeel, de e-mail had door de (door)verwijzingen en inhoud die soms weinig te maken had met 

de sanitaire situatie, (ook) een aanprijzend karakter gekregen, teneinde te bewerkstelligen dat er 

zoveel  mogelijk  personen  gebruik  zouden  maken  van  de  Railpass  (en  van  andere  diensten  of 

producten, of (indirect) zelfs van andere vervoersbewijzen).   

53.  Derhalve  is  door  verweerder  dus  niet  aangetoond  dat  de  e-mails  er  strikt  toe  dienden  om  de 

reizigers aan te moedigen om te kiezen voor minder druk bezochte steden. Alhoewel er wel tips 

gegeven worden om bepaalde steden te bezoeken, is de hoofdboodschap van de e-mail volgens de 

Geschillenkamer  wel  degelijk  de  promotie  van  de  Hello  Belgium  Railpass  of  zelfs  andere 

vervoersbewijzen en diensten of producten (alhoewel niet altijd expliciet vernoemd). Daarbij is niet 

van belang dat NMBS daar geen geldelijk voordeel uit zou halen. Immers, er wordt bij de verzending 

van de e-mails gewezen op de bijzondere diensten die door NMBS worden geleverd, hetgeen het 

bedrijfsimago ten goede komt. De Geschillenkamer is het dus met de Inspectiedienst eens, waar 

deze  stelt  dat  er  sprake  is  van  promotie:    De  boodschap  is  immers  dat  de  diensten  van  de  VV 

treinreizigers  toelaten  om  (1)  meer  dan  500  Belgische  bestemmingen  te  herontdekken,  (2) 

comfortabel  en  veilig  te  reizen  en  (3)  gemakkelijk  hun  Railpass  te  gebruiken.”  Verweerder  had 

ervoor kunnen kiezen om een kennisgeving te versturen waaruit direct en duidelijk de boodschap 

 Beslissing ten gronde 71/2022 - 16/29 

kon worden afgeleid dat er vrees bestond dat bepaalde steden te druk bezocht zouden worden en 

dat de reizigers daar rekening mee zouden moeten houden. Bovendien blijkt uit de communicatie 

tussen de functionaris voor gegevensbescherming en verschillende  medewerkers van verweerder 

dat  men  zich  bewust  is  van  het  feit  dat  de  mailing  zou  kunnen  worden  aangemerkt  als  direct 

marketing en dat om die redenen werd gezocht naar een juiste balans en omschrijving zodat de e-

mails aangemerkt zouden worden als onderdeel van de uitvoering van de overeenkomst. Zo valt 

onder andere te lezen in deze communicatie : ”Op voorwaarde dat we de directe link naar de blogs 

eruit kunnen halen en kunnen vervangen door een tekst die meer wijst naar onze planningsmodule 

op de site kunnen we deze informatie brengen onder de rechtvaardigingsgrond “uitvoering van een 

contract”  wat  een  sterker  argument  is  om  te  zeggen  dat  mensen  zich  hiervoor  niet  kunnen 

uitschrijven.”11 

54. De Geschillenkamer is dus van oordeel dat de geviseerde e-mails dienen te worden aangemerkt als 

direct marketing. 

55. Artikel  21.1  bepaalt  dat  het  recht  van  bezwaar  gefaciliteerd  dient  te  worden  in  het  geval  dat 

gegevens worden verwerkt op grond van artikel 6. 1 onder e) of f) AVG. Conform artikel 21. 2 van de 

AVG  heeft  de  betrokkene  wiens  persoonsgegevens  voor  direct  marketing  doeleinden  worden 

verwerkt ook ten alle tijde het recht bezwaar te maken tegen de verwerking van hem betreffende 

persoonsgegevens, met inbegrip van profilering die betrekking heeft op direct marketing 

56. Verweerder beriep zich wat betreft de verwerking van de persoonsgegevens voor het toezenden 

van de e-mails naar  de aanvragers (ten onrechte  trouwens, cf. supra) op de  rechtsgrond van de 

uitvoering van een overeenkomst artikel 6.1, b, en argumenteert daarbij dat de geviseerde e-mails 

noodzakelijk  waren  om  die  overeenkomst  na  te  komen  en  de  veiligheid  van  de  reizigers  en  de 

medewerkers  te  waarborgen  waardoor  art  21.1  AVG  niet  van  toepassing  zou  zijn.  Van  direct 

marketing zou ook geen sprake zijn aangezien verweerder in het kader van zijn opdracht van de 

overheid  deze  e-mails heeft  verzonden waardoor  art  21.2 AVG ook  niet van toepassing  zou zijn. 

Zoals  hierboven  besproken  kunnen  de  e-mails  volgens  de  Geschillenkamer  weldegelijk 

aangemerkt worden als direct marketing waardoor de verweerder de plicht had om conform met 

art. 21.2 en art. 12.2 AVG het recht op bezwaar te voorzien en te faciliteren. 

57. De verweerder wijst erop dat de disclaimer van de e-mail inzake de  Hello Belgium Railpass een 

duidelijke    hyperlink  naar  de  privacyverklaring  van  NMBS  bevatte.  Via  deze  hyperlink  werden 

betrokkenen geïnformeerd over andere rechten zoals het recht op gegevenswissing waarover zij 

beschikten. Derhalve hadden betrokkenen volgens verweerder met een beroep op het recht om 

hun gegevens te laten wissen hetzelfde effect kunnen bewerkstelligen als het recht op bezwaar.  

58. De Geschillenkamer oordeelt dat het recht van bezwaar in casu niet is gefaciliteerd. Verweerder 

wijst  erop  dat  de  betrokkenen  andere  rechten  zoals  het  recht  op  gegevenswissing  konden 

11 Stuk 11 bij conclusie verweerder: e-mail van DPO van 6 oktober 2020 

 

 Beslissing ten gronde 71/2022 - 17/29 

uitoefenen. Dat diende te gebeuren door een e-mail te versturen aan NMBS tezamen met een kopie 

van de identiteitskaart. De Geschillenkamer benadrukt dat het recht van bezwaar een recht is dat 

uitdrukkelijk wordt toegekend aan betrokkenen volgens artikel 21. 2 AVG. Dit recht dient volgens 

artikel 21.4 bovendien tijdens het eerste contact en duidelijk gescheiden van andere enige andere 

informatie te worden weergegeven.  Voor  wat betreft de informatie over het recht  van  bezwaar 

(artikel 14.2 b) AVG) in het bijzonder bepaalt artikel 21.4 AVG12 uitdrukkelijk dat deze mogelijkheid, 

afzonderlijk van de overige informatie, reeds in het eerste bericht aan de betrokkene, moet worden 

opgenomen.  Echter,  de  e-mail  die  het  voorwerp  uitmaakt  van  onderhavige  procedure,  maakt 

geenszins het recht van  bezwaar  kenbaar.    Meer  nog, het bevat geen  enkele verwijzing  naar  dit 

recht van bezwaar. Overweging 70 AVG bepaalt nochtans dat dit recht uitdrukkelijk, op duidelijke 

wijze en gescheiden van overige informatie, onder de aandacht van de betrokkene moet worden 

gebracht. Bij gebrek aan kennisgeving van dit recht van bezwaar in de geviseerde e-mails, heeft de 

verwerkingsverantwoordelijke ook in strijd gehandeld met artikel 21.4 AVG. 

59. In Aanbeveling 1/2020 over direct marketing stelt de GBA ook dat de betrokkene zijn recht van 

bezwaar tegen direct marketing gemakkelijk moet kunnen uitoefenen, rekening houdend met de 

middelen  waarmee  de  verwerkingsverantwoordelijke  met  betrokkene  communiceert:  “als  de 

verplichte informatie digitaal wordt verstrekt of als u de persoon contacteert via digitale kanalen, 

zou één enkele klik moeten volstaan”13 

60. De Geschillenkamer stelt gezien het bovenstaande inbreuken vast op de artikelen 12. 2,  21.2,  21. 

3 en  21.4 van de AVG aangezien verweerder het recht op bezwaar voor betrokkenen niet heeft 

gefaciliteerd terwijl de geviseerde e-mails kunnen worden aangemerkt als direct marketing. 

De functionaris voor gegevensbescherming 

61.  Artikel 38. 3 bepaalt dat de functionaris voor gegevensbescherming rechtstreeks verslag uitbrengt 

aan het hoogst leidinggevend niveau van de verwerkingsverantwoordelijke. In de richtsnoeren van 

de  Werkgroep  29  over  de  functionaris  voor  gegevensbescherming  wordt  de  volgende  uitleg 

gegeven aan het uitbrengen van verslag aan de hoogste leidinggevende zoals bedoeld in artikel 

38.3: ”Als de verwerkingsverantwoordelijke of de verwerker beslissingen nemen die niet in de lijn 

liggen van de algemene verordening gegevensbescherming en het advies van de functionaris voor 

gegevensbescherming, moet deze laatste de kans krijgen om zijn/haar afwijkende mening duidelijk 

te maken aan de hoogste leidinggevende en aan diegenen die de beslissingen nemen. In dat opzicht 

wordt  in  artikel  38.3,  voorzien  dat  de  functionaris  voor  gegevensbescherming  "rechtstreeks 

verslag  [uitbrengt]  aan  de  hoogste  leidinggevende  van  de  verwerkingsverantwoordelijke  of  de 

verwerker". 14 Via een dergelijke rapportage wordt verzekerd dat het hogere management (bv. de 

 

12 Artikel 21.4 AVG. Het in de leden 1 en 2 bedoelde recht wordt uiterlijk op het moment van het eerste contact met de betrokkene 
uitdrukkelijk onder de aandacht van de betrokkene gebracht en duidelijk en gescheiden van enige andere informatie weergegeven. 
13  GBA,  Aanbeveling  nr.01/2020  van  17 
marketingdoeleinden, randnummer 162, p. 54 
14 Richtlijnen voor de functionaris  voor gegevensbescherming van de Werkgroep 29, WP 243 rev.01, p.19, overgenomen door de 
EDPB. 

januari  2020  betreffende  de  verwerking  van  persoonsgegevens  voor  direct 

 Beslissing ten gronde 71/2022 - 18/29 

raad  van  bestuur)  op  de  hoogte  is  van  het  advies  en  de  aanbevelingen  die  de  functionaris  voor 

gegevensbescherming verstrekt in het kader van zijn missie om de verwerkingsverantwoordelijke 

of de verwerker te informeren en te adviseren.  

62. De  Inspectiedienst  heeft  vastgesteld  dat  verweerder  niet  voldoet  aan  deze  bepaling,  zoals 

uitgelegd  door  de  Werkgroep  29.  Uit  het  antwoord  van  verweerder  op  vragen  van  de 

Inspectiedienst over de precieze plaats van de functionaris binnen het organogram, blijkt volgens 

de Inspectiedienst dat de functionaris geen rechtstreeks verslag uitbrengt aan het hoogste niveau, 

in casu de CEO.  

63. Verweerder  is  het  oneens  met  de  vaststelling  van  de  Inspectiedienst.  Om  dit  aan  te  tonen  legt 

verweerder bij conclusie verschillende documenten over waaronder e-mail correspondentie tussen 

de  functionaris  voor  gegevensbescherming  en  de  assistente  van  de  CEO  betreffende  privacy 

kwesties. Tevens is  een door de functionaris voor gegevensbescherming opgestelde Powerpoint 

presentatie voor het directiecomité met als titel:  “GDPR aandachtspunten en tussentijdse update 

audit”  toegevoegd. Een ‘Governance Charter voor de bescherming van persoonsgegevens’ werd 

ook ingebracht daarin valt het volgende te lezen:  

-  Dat  de  functionaris  voor  gegevensbescherming  samen  met  de  “  Chief  Information  Security”  

beleid  voor  de  bescherming  van  persoonsgegevens  uitwerkt  en  dit  voorlegt  aan  het 

directiecomité.  

-  Hij  adviseert  het  Executive  Committee  en  alle  onderdelen  van  NMBS  over  bescherming  van 

persoonsgegevens en over het opzetten van een structuur en processen om de naleving van de 

regels voor de bescherming van de persoonsgegeven te garanderen 

-  De  DPO  meldt  belangrijke  tekortkomingen  bij  het  verwerken  van  persoonsgegevens,  het 

naleven van de regels of het beleid voor de bescherming van persoonsgegevens rechtstreeks 

aan het Directiecomité 

-  Het directiecomité bekrachtigt het beleid voor de bescherming van persoonsgegevens en het 

informatieveiligheidsbeleid en stelt de nodige middelen ter beschikking van de Data Protection 

Officer om de door NMBS gewenste richting voor het beheer van persoonsgegevens kenbaar 

te maken aan de hele organisatie. 

64. De Geschillenkamer is van oordeel dat verweerder aan de hand van de overgelegde documenten 

en hetgeen ter zitting door de functionaris werd verklaard,  voldoende aannemelijk heeft gemaakt 

dat de functionaris voor gegevensbescherming rechtstreeks verslag uitbrengt of kan uitbrengen 

aan  het  hoogst  leidinggevend  niveau  binnen  de  organisatie.  De  functionaris  heeft  ter  zitting 

verklaard geen enkele tegenwerking te hebben ervaren en door het bestuur juist aangemoedigd 

wordt zijn wettelijke verplichtingen na te komen. Tevens blijkt volgens de Geschillenkamer uit de e-

mailcorrespondentie tussen de functionaris voor gegevensbescherming en de CEO alsmede uit de 

“Governance  Charter”  dat  er  direct  verslag  kan  worden  uitgebracht  aan  de  CEO  die  eveneens 

 Beslissing ten gronde 71/2022 - 19/29 

permanent voorzitter is van het Executive Committee als ook het Directiecomité van NMBS. De 

Geschillenkamer is derhalve - anders dan de Inspectiedienst - van oordeel dat verweerder heeft 

voldaan aan artikel 38. 3 AVG en er derhalve geen sprake is van een inbreuk op dat artikel. 

 

III.  Sanctie 

65. De Geschillenkamer stelt bij het bepalen van de sanctie de volgende punten voorop. Het gaat om e-

mails die zijn verzonden aan klanten in verband met het gebruik van de Hello Belgium Railpass. Het 

staat voor de Geschillenkamer vast dat de NMBS de sanitaire en de commerciële overwegingen 

vermengt.  Waar  het  in  verband  met  de  Covid-19-crisis  te  rechtvaardigen  is  dat  de  NMBS  zijn 

klanten inlicht over gezondheidsrisico’s in verband met het gebruik van de trein, geldt dit niet voor 

aansporingen  om  zoveel  mogelijk  van  de  trein  gebruik  te  maken,  onder  meer  voor  toeristische 

excursies. 

66. Een  ander punt betreft de bevoegdheid  tot het opleggen van een geldboete aan de NMBS.  De 

NMBS is een rechtspersoon van publiek recht die diensten aanbiedt op een markt. Daarmee valt de 

NMBS niet onder de uitzondering met betrekking tot het opleggen van administratieve geldboetes, 

zoals voorzien in art. 221 § 2 van de wet betreffende de bescherming van natuurlijke personen met 

betrekking tot de verwerking van persoonsgegevens van 30 juli 2018. 

67. De  Geschillenkamer  beslist  tot  het  opleggen  van  een  administratieve  geldboete  die  er  niet  toe 

strekt  om  een  gemaakte  overtreding  te  beëindigen,  maar  wel  met  het  oog  op  een  krachtige 

handhaving van de regels van de AVG. Zoals duidelijk blijkt uit overweging 148 AVG, stelt de AVG 

immers voorop dat bij elke inbreuk – dus ook bij een eerste vaststelling van een inbreuk – straffen, 

met inbegrip van administratieve geldboeten, naast of in plaats van passende maatregelen worden 

opgelegd.15  

 

68. Hierna  toont  de  Geschillenkamer  aan  dat  de  inbreuken  die  de  verweerder  heeft  begaan  op  de 

artikelen  AVG geenszins kleine inbreuken betreft, noch dat de geldboete onevenredige last zou 

berokkenen aan een natuurlijk persoon zoals bedoeld in overweging 148 AVG, waarbij in elk van 

beide gevallen kan worden afgezien van een geldboete. Het feit dat het een eerste vaststelling van 

een door de verweerder gepleegde inbreuk op de AVG betreft, doet aldus op generlei wijze afbreuk 

 

15 Overweging 148 bepaalt: “Met het oog op een krachtiger handhaving van de regels van deze verordening dienen straffen, met 
inbegrip van administratieve geldboeten, te worden opgelegd voor elke inbreuk op de verordening, naast of in plaats van passende 
maatregelen die door de toezichthoudende autoriteiten ingevolge deze verordening worden opgelegd. Indien het gaat om een kleine 
inbreuk of indien de te verwachten geldboete een onevenredige last zou berokkenen aan een natuurlijk persoon, kan in plaats van een 
geldboete worden gekozen voor een berisping. Er dient evenwel rekening te worden gehouden met de aard, de ernst en de duur van 
de inbreuk, met het opzettelijke karakter van de inbreuk, met schadebeperkende maatregelen, met de mate van verantwoordelijkheid, 
of met eerdere relevante inbreuken, met de wijze waarop de inbreuk ter kennis van de toezichthoudende autoriteit is gekomen, met 
de naleving van de maatregelen die werden genomen tegen de verwerkingsverantwoordelijke of de verwerker, met de aansluiting bij 
een  gedragscode  en  met  alle  andere  verzwarende  of  verzachtende  factoren.  Het  opleggen  van  straffen,  met  inbegrip  van 
administratieve geldboeten, moet onderworpen zijn aan passende procedurele waarborgen overeenkomstig de algemene beginselen 
van  het  Unierecht  en  het  Handvest,  waaronder  een  doeltreffende  voorziening  in  rechte  en  een  eerlijke  rechtsbedeling.  [eigen 
onderlijning] 

 Beslissing ten gronde 71/2022 - 20/29 

aan de mogelijkheid voor de Geschillenkamer om een administratieve geldboete op te leggen. De 

Geschillenkamer legt de administratieve geldboete op in toepassing van artikel 58.2 i) AVG. Het 

instrument van administratieve boete heeft geenszins tot doel inbreuken te beëindigen. Daartoe 

voorzien  de  AVG  en  de  WOG  in  een  aantal  corrigerende  maatregelen,  waaronder  de  bevelen 

genoemd in artikel 100, § 1, 8° en 9° WOG. 

69. Rekening  houdend  met  artikel  83  AVG  en  de  rechtspraak16  van  het  Marktenhof,  motiveert  de 

Geschillenkamer het opleggen van een administratieve sanctie in concreto: 

-  De ernst van de inbreuk: Vaststaat dat de verweerder verschillende inbreuken heeft begaan op 
de beginselen  van de artikelen  5 en 6  van de  AVG en op de rechten  van de betrokkenen in 

artikelen 12 en 21 van de AVG. Dergelijke inbreuken vormen in belangrijke mate een inbreuk op 

de  doelstellingen  van  de  verordening  namelijk  het  beschermen  van  de  grondrechten  en  de 

fundamentele vrijheden van natuurlijke personen en met name hun recht op bescherming van 

persoonsgegevens. Bovendien schrijft artikel 83 .5 voor dat de hoogste administratieve boetes 

opgelegd kunnen worden voor schendingen van voornoemde artikelen.  De NMBS heeft zich 

gedurende het onderzoek wel meewerkend opgesteld.  

 

-  De  duur  van  de  inbreuk:  het  verzenden  van  de  nieuwsbrief  aan  de  aanvragers  van  de  Hello 

Belgium Railpass gebeurde in oktober 2020. Het gaat derhalve om een eenmalige overtreding, 

hetgeen het relatief lage bedrag van de boete rechtvaardigt.  

-  De omvang : Zoals uit de verzonden geviseerde nieuwsbief zelf blijkt zijn er 3,6 miljoen Hello 

Belgium Railpassen aangevraagd.   Het gaat hier derhalve om bijna een derde van de hele 

Belgische bevolking waardoor de omvang van de inbreuk uitzonderlijk groot is.  

-  De nodige afschrikwekkende werking om verdere inbreuken te voorkomen. 

Uit  dit  dossier  blijkt  dat  onvoldoende 

rekening  werd  gehouden  met  de 

persoonsgegevensbescherming  van  betrokkenen,  hetgeen  eigenlijk  centraal  zou  moeten 

staan  gezien  het  businessmodel  van  de  verweerder.  Het  verwerken  van  persoonsgegevens 

maakt immers een belangrijk deel uit van de activiteit van verweerder. Het is van cruciaal belang 

dat dergelijke ondernemingen de regels betreffende gegevensbescherming naleven. De feiten 

en vastgestelde inbreuken nopen daarom tot een boete die tegemoetkomt aan de nood om een 

voldoende afschrikwekkende werking te hebben, waarbij de verweerder voldoende sterk wordt 

gesanctioneerd, opdat praktijken met dergelijke inbreuken niet zouden worden  herhaald, en 

opdat 

de 

verweerder 

voortaan  meer 

aandacht 

zou 

besteden 

aan 

persoonsgegevensbescherming. 

70. Op  18  maart  2022  werd  een  sanctieformulier  (“formulier  voor  reactie  tegen  voorgenomen               

sanctie”) gericht aan verweerder. Verweerder heeft daarop samenvattend als volgt gereageerd:  

16 Hof van Beroep Brussel (sectie Marktenhof),, Arrest 2020/1471 van 19 februari 2020. 

 

 Beslissing ten gronde 71/2022 - 21/29 

Volgens verweerder heeft de Geschillenkamer onvoldoende rekening gehouden met de bijzondere 

situatie en context waarin verweerder verkeerde ten tijde van het verzenden van de nieuwsbrief. De 

communicatie gebeurde tijdens de tweede golf van de epidemie en diende ertoe zoveel mogelijk 

reizigers te spreiden. Verweerder werd  van overheidswege  verplicht de Railpass uit te  geven en 

kreeg daarvoor een forfaitaire vergoeding, ongeacht of de kaart werd gebruikt of niet.  Verweerder 

probeerde enkel op een juiste wijze uitvoering te geven aan de contractuele verbintenis die zij was 

aangegaan  met  de  gebruikers  van  de  Railpass.  Het  verwijzen  naar  andere  bestemmingen  in  de 

nieuwsbrief was enkel een beperkt onderdeel van de communicatie. Er is geenszins sprake van het 

desbewust  vermengen  van  commerciële  en  sanitaire  overwegingen  door  zoals  door  de 

Geschillenkamer is gesteld in het sanctieformulier. De verweerder stelt dat er vanuit de politiek ook 

geen initiatief is genomen teneinde de reizigers te verspreiden over verschillende bestemmingen, 

waardoor  verweerder  dit  heeft  gedaan  om  een  juiste  uitvoering  te  geven  aan  de  contractuele 

verbintenis  met  de  gebruikers  van  de  Railpass.  Volgens  verweerder  heeft  de  Geschillenkamer 

bovendien  geen  acht  geslagen  op  het  gegeven  dat  door  verweerder  wel  degelijk  rekening  is 

gehouden met de rechten van betrokkenen. Voornoemde gebeurde volgens verweerder door een 

analyse te doen van de gebruikte rechtsgrond, het inwinnen van advies van de functionaris en het 

faciliteren van de rechten van de betrokkenen.  

71.  Verweerder  is  van  mening  dat  de  sancties  onaanvaardbaar  zijn.  Vooral  nu  de  Railpass  kaderde 

binnen de openbaredienstverplichting  van  verweerder tot  het gratis  aanbieden  van de Railpass. 

Verweerder  zou  met  andere  woorden  worden  gesanctioneerd  omdat  zij  de  maatregelen  die  zij 

opgelegd kreeg door de regering heeft uitgevoerd.  

72. De  Geschillenkamer  is  van  oordeel  dat  alle  door  verweerder  aangevoerde  argumenten  in  het 

sanctieformulier reeds werden behandeld in van onderhavige beslissing en in aanmerking werden 

genomen bij de vaststelling van de administratieve geldboete overeenkomstig artikel 83.2 AVG. De 

stelling  van  verweerder  dat  zij  probeerde  om  op  juiste  wijze  uitvoering  te  geven  aan  de 

overeenkomst tussen haar en de reizigers kan volgens de Geschillenkamer niet slagen, aangezien 

de verwerking in dit geval niet noodzakelijk was ter uitvoering van de overeenkomst ( zie hiervoor 

randnummer  29  e.v.)  Het  verwijzen  naar  andere  bestemmingen  in  de  e-mail  was  volgens 

verweerder enkel een beperkt onderdeel van de communicatie en  er is geenszins sprake van het 

desbewust vermengen van commerciële en sanitaire overwegingen. De Geschillenkamer is het ook 

hier  niet mee eens. De geviseerde e-mail bevat volgens de Geschillenkamer  wel  degelijk eerder 

commercieel gerichte inhoud. Derhalve worden de sanitaire doeleinden welke volgens verweerder 

het eigenlijke doel bij het verzenden van de e-mail was en commerciële overwegingen welbewust 

vermengd. Tot slot wijst de Geschillenkamer erop dat op haar geen verplichting rust, noch op basis 

van de AVG of de WOG, noch op basis van  rechtspraak van het Marktenhof, om de motivering van 

de  onderhavige  beslissing  voorafgaand  aan  het  nemen  van  de  betrokken  beslissing  aan  de 

tegenspraak van de verwerende partijen te onderwerpen, het sanctieformulier dient er enkel toe 

de mogelijkheid tot tegenspraak op de voorgenomen sanctie te bieden. 

 Beslissing ten gronde 71/2022 - 22/29 

73. Op grond van het geheel van de hierboven uiteengezette elementen beslist de Geschillenkamer de 

voorgenomen sanctie van € 10.000 te handhaven. De vastegestelde inbreuken rechtvaardigen een 

doeltreffende, evenredige en afschrikkende sanctie als bedoeld in art. 83 AVG, rekening houdend 

met de daarin bepaalde beoordelingscriteria. De Geschillenkamer wijst erop dat de andere criteria 

van  art.  83.2.  AVG  in  dit  geval  niet  van  aard  zijn  dat  zij  leiden  tot  een  andere  administratieve 

geldboete dan die welke de Geschillenkamer in het kader van deze beslissing heeft vastgesteld. 

 

IV. Publicatie van de beslissing  

74. Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt 

deze 

beslissing 

gepubliceerd 

op 

de  website 

van 

de 

Gegevensbeschermingsautoriteit met vermelding van de identificatiegegevens van de verweerder 

gelet  op  het  algemeen  belang  van  onderhavige  beslissing,  enerzijds,  en  de  onvermijdelijke 

mogelijkheid tot heridentificatie van de verweerder in geval van pseudonimisering, anderzijds. 

 

 

 

 

 

 

 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  Op grond van artikel  100,  §1, 13° WOG en art. 101 WOG een  administratieve geldboete op te 

leggen van,€ 10.000 wegens inbreuken op de artikelen 5. 1 sub a en c, 5. 2 , 6. 1,  12. 2, 21. 2, 3 en 

4 AVG. 

 

Tegen  deze  beslissing  kan  op  grond  van  art.  108,  §  1  WOG,  beroep  worden  aangetekend 

binnen  een  termijn  van  dertig  dagen,  vanaf  de  kennisgeving,  bij  het  Marktenhof,  met  de 
Gegevensbeschermingsautoriteit als verweerster 

 

 

Tegen deze beslissing kan op grond van art. 108, § 1 WOG, beroep worden aangetekend binnen een 

termijn  van  dertig  dagen,  vanaf  de  kennisgeving,  bij  het  Marktenhof,  met  de 

Gegevensbeschermingsautoriteit als verweerder. 

(get.) Hielke Hijmans  

Voorzitter van de Geschillenkamer 

 
 

 

Bijlage: De geviseerde e-mail in het Nederlands en het Frans tezamen met de website waar men terecht 
komt na doorklikken op de link in de mail 

 Beslissing ten gronde 71/2022 - 23/29 

 

 

 

 

 

 

 

 

 

 

 

 Beslissing ten gronde 71/2022 - 24/29 

 

 

 

 Beslissing ten gronde 71/2022 - 25/29 

 

 

 

 

 Beslissing ten gronde 71/2022 - 26/29 

 

 

 

 

NL 

 

 

 

 Beslissing ten gronde 71/2022 - 27/29 

 

 

 

 

 

 

 Beslissing ten gronde 71/2022 - 28/29 

 

Via de link “herontdek meer dan 500 bestemmingen in België” komt men recent ( 2 mei 2022) terecht 

op de website met het volgende: 

 

 

 

 

 Beslissing ten gronde 71/2022 - 29/29 

 

 

