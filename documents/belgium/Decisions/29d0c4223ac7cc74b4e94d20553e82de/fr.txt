 

 

Dossiernummer : DOS-2022-02378 

1/13 

Geschillenkamer 

Beslissing ten gronde 60/2023 van 24 mei 2023 

:  het 

Betreft 
tevredenheidsonderzoek 

raadplegen  van  camerabeelden 

in  het  kader  van  een 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter, en de heren Frank De Smet en Christophe Boeraeve, leden; 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Heeft de volgende beslissing genomen inzake: 

De klaagster: 

Mevrouw X,  hierna “de klaagster”; 

De verweerster:  Y  als  raadsman  Mr.  Erik  Greeve,  kantoorhoudende  te  2600  Berchem, 

Koninklijkelaan 60, hierna  “de verweerster.  

 

 

 Beslissing ten gronde 60/2023 – 2/13 

I.  Feiten en procedure 

1. 

Op  31  mei  2022  dient  de  klaagster  een  klacht  in  bij  de  Gegevensbeschermingsautoriteit 

tegen de verweerster. 

2.  De verweerster baat als franchisenemer een […] supermarkt uit. Om de klantentevredenheid 

te meten, voert franchisegever […] zelf tevredenheidsenquêtes uit. Elke klant die beschikt 

over een getrouwheidskaart, zo ook de klaagster, wordt uitgenodigd via de toepassing (…) 

om een score van 1 tot 10 te geven op de tevredenheid over het winkelbezoek. Bij een score 

van 6 of lager, stuurt […] dit door naar de betrokken winkel/franchisenemer die dan geacht 

wordt contact op te nemen met de klant om te kijken wat de oorzaak is van de lage score en 

dus lage tevredenheid, hetgeen in onderhavige zaak gebeurd is. Op vraag van verweerster 

liet  de  klaagster  weten  dat  de 

lage  score  te  wijten  was  aan  het  feit  dat  de 

(kassa)medewerkers  niet  altijd  vriendelijk  zouden  zijn.  Met  het  oog  op  een  goede 

dienstverlening liet de verantwoordelijke medewerker van de verweerster aan de klaagster 

weten  een  onderzoek  te  zullen  instellen,  zonder  meer  informatie  te  verstrekken  over  de 

wijze  waarop  dit  onderzoek  zou  verlopen.  Om  na  te  gaan  waar  of  door  wie  de  klaagster 

tijdens  haar  bezoek  onvriendelijk  bejegend 

zou  geweest 

zijn,  heeft  de 

verwerkingsverantwoordelijke  de  camerabeelden  geraadpleegd.  Uit  deze  camerabeelden 

kon volgens de betrokken medewerker niet opgemaakt worden dat de klaagster door één 

of  meerdere  personeelsleden  onvriendelijk  behandeld  zou  geweest  zijn.  De 

verantwoordelijke medewerker liet dit ook weten aan de klaagster en zond haar daarbij een 

afbeelding  waarop  zowel  de  kassa-medewerkster  als  de  klaagster  zelf  lachend  te  zien 

waren. Hierop heeft de klaagster een klacht gestuurd naar de klantendienst van […] en heeft 

zij ook klacht ingediend bij de GBA.  

3.  Op 29 juni 2022 wordt de klacht door de Eerstelijnsdienst ontvankelijk verklaard op grond 

van  de  artikelen  58  en  60  WOG  en  wordt  de  klacht  op  grond  van  artikel  62,  § 1  WOG 

overgemaakt aan de Geschillenkamer. 

4.  Op  30  juni  2022  wordt  overeenkomstig  artikel  96,  § 1  WOG  het  verzoek  van  de 

Geschillenkamer tot het verrichten van een onderzoek overgemaakt aan de Inspectiedienst, 

samen met de klacht en de inventaris van de stukken. 

5.  Op  16  augustus  2022  wordt  het  onderzoek  door  de  Inspectiedienst  afgerond,  wordt  het 

verslag  bij  het  dossier  gevoegd  en  wordt  het  dossier  door  de  inspecteur-generaal 

overgemaakt aan de Voorzitter van de Geschillenkamer (artikel 91, § 1 en § 2 WOG). 

Het verslag bevat vaststellingen met betrekking tot het voorwerp van de klacht en besluit 

dat er sprake is van: 

1.  een inbreuk op artikel 5, lid 1, a) en artikel 6, lid 1 van de AVG; 

 Beslissing ten gronde 60/2023 – 3/13 

2.  een inbreuk op artikel 5, lid 2, artikel 24, lid 1 en artikel 25, lid 1 en lid 2 van de AVG; en 

3.  een inbreuk op artikel 12, lid 1 en lid 2, artikel 13, lid 1 en lid 2, artikel 5, lid 2, artikel 24, 

lid 1 en artikel 25, lid 1 van de AVG. 

6.  Op 17 augustus 2022 beslist de Geschillenkamer op grond van artikel 95, § 1, 1° en artikel 98 

WOG dat het dossier gereed is voor behandeling ten gronde. 

7.  Op  17 augustus 2022  worden de betrokken partijen per  aangetekende zending  in kennis 

gesteld van de bepalingen zoals vermeld in artikel 95, § 2, alsook van deze in artikel 98 WOG. 

Tevens worden zij op grond van artikel 99 WOG in kennis gesteld van de termijnen om hun 

verweermiddelen in te dienen. 

Voor wat betreft de vaststellingen met betrekking tot het voorwerp van de klacht werd de 

uiterste  datum  voor  ontvangst  van  de  conclusie  van  antwoord  van  de  verweerster 

vastgelegd op 12 oktober 2022, deze voor de conclusie van repliek van de klaagster op 2 

november 2022 en ten slotte deze voor de conclusie van repliek van de verweerster op 23 

november 2022.  

8.  Op  18 augustus 2022  aanvaardt de klaagster  elektronisch  alle communicatie omtrent de 

zaak en informeert zij de Geschillenkamer dat zij niets aan het onderzoeksverslag wenst toe 

te voegen. 

9.  Op 12 oktober 2022 ontvangt de Geschillenkamer de conclusie van antwoord vanwege de 

verweerster.  De  verweerster  stelt  dat  de  camerabeelden  geraadpleegd  werden  met  de 

beste bedoelingen, namelijk om remediërend op te treden om de ervaring van de klaagster 

als  klant  te  verbeteren,  maar  dat  zij  beseft  dat  zij  de  camerabeelden  niet  had  mogen 

raadplegen.  De  verweerster  stelt  dat  zij  verschillende  beveiligingsmaatregelen  genomen 

had,  en  dat  dit  voorval  een  eenmalige  menselijke  fout 

is.  Voor  wat  betreft  de 

informatieverplichtingen  betreffende  de  raadpleging  van  de  beelden,  betoogt  de 

verweerster dat de klaagster inderdaad niet voorafgaandelijk geïnformeerd werd over het – 

onrechtmatige  -  gebruik  van  de  camerabeelden  in  het  kader  van  het  onderzoek  van  de 

beweringen van de klaagster. 

10.  Op 12 oktober 2022 informeert de Geschillenkamer de verweerster dat de klaagster niets 

wenst toe te voegen aan het Inspectieverslag.  

 

 

 

 

 

 Beslissing ten gronde 60/2023 – 4/13 

II.  Motivering  

II.1.  Artikel 5, lid 1, a) (rechtmatigheid) j° artikel 6, lid 1, en artikel 5, lid 2, artikel 24 lid 1 en 

artikel 25, lid 1 en lid 2 AVG (verantwoordingsplicht) 

II.1.1.  Artikel 5, lid 1, a) (rechtmatigheid) j° artikel 6, lid 1 AVG 

 
II.1.1.1. 

Vaststellingen in het Inspectieverslag 

11.  De Inspectiedienst komt tijdens het inspectieonderzoek tot de volgende vaststellingen: 

a.  De  verweerster  voert  tijdens  het  inspectieonderzoek  aan  dat  er  door  haar  geen 

persoonsgegevens verwerkt werden  in het kader van de tevredenheidsenquête. 

De  medewerker  zou  enkel  toegang  hebben  tot  de  gegevens  die  hem  worden 

bezorgd door […] België.  

b.  De bewering dat de verweerster geen persoonsgegevens verwerkt is niet correct. 

Uit  het  dossier  blijkt  immers  dat  er  in  opdracht  van  de  verweerster  wel  degelijk 

persoonsgegevens van de klaagster zijn verwerkt in het kader van de klacht. Zo liet 

de  verweerster  tijdens  het  inspectieonderzoek  weten  dat  het  traject  van  de 

klaagster door de winkel van de verweerster werd gevolgd en dat een screenshot 

van de camerabeelden werd genomen en bezorgd aan de klaagster.  

c.  Gelet op bovenstaande elementen toont de verweerster in haar antwoord niet aan 

op  basis  van  welke  rechtsgrond  de  persoonsgegevens  van  de  klaagster  werden 

verwerkt  in  het  kader  van  het  onderzoek  naar  aanleiding  van  de  voormelde 

tevredenheidsenquête. 

12.  De Inspectiedienst stelt bijgevolg vast dat de verweerster de verplichtingen opgelegd door 

artikel 5, lid 1, a) en artikel 6, lid 1 AVG niet heeft nageleefd. 

II.1.1.2. 

Standpunt van de verweerster 

13.  De verweerster betwist de vaststelling van de Inspectiedienst an sich niet maar wenst een 

en  ander  toe  te  lichten.  De  feiten  hebben  zich  voorgedaan  in  het  kader  van  een 

tevredenheidsonderzoek  via de applicatie (…), dat enkel plaatsvindt bij personen met een 

getrouwheidskaart. Via de privacyvoorwaarden van de getrouwheidskaart van […] wordt de 

betrokkene 

in  kennis  gesteld  van  de  rechtsgronden  op  basis  waarvan 

[…]  de 

persoonsgegevens  in  het  kader  van  een  tevredenheidsenqûete  verwerkt,  evenals  de 

bewaartermijn. Wanneer via dergelijke tevredenheidsenquête een score wordt gegeven van 

6 of minder op 10, dan wordt de franchisenemer door[…] gevraagd dit op te nemen en te 

onderzoeken. 

14.  Vooreerst wijst de verweerster erop dat het van belang is  om het onderscheid te maken 

tussen de gegevens die worden verwerkt naar aanleiding van het verzoek van […]– via de (…) 

 Beslissing ten gronde 60/2023 – 5/13 

toepassing  –  om  de  klant  te  bevragen  via  het  tevredenheidsonderzoek  enerzijds  en 

anderzijds het oneigenlijk gebruik van de camerabeelden voor de verdere opvolging van de 

score van 6 of minder op 10. Voor het gebruik van de (…) toepassing, merkt de verweerster 

op  dat  […]  de  verwerkingsverantwoordelijke  is  die  een  overeenkomst  heeft  met  (…). 

Bijgevolg meent de verweerster niet als verwerkingsverantwoordelijke voor de verzameling 

van de persoonsgegevens in het kader van de tevredenheidsenquêtes te moeten worden 

aangeduid. 

15.  Na ontvangst van de melding van […] over de mindere tevredenheidsscore van de klaagster, 

heeft de verweerster met haar contact genomen teneinde de redenen van de mindere score 

te  kennen.  Tijdens  dit  gesprek  gaf  de  klaagster  aan  dat  zij  niet  tevreden  was  over  de 

vriendelijkheid van de (kassa)medewerkers van de winkel. Uit oprechte bezorgdheid heeft 

de bevoegde medewerker van de verweerster een onderzoek gestart. Hij heeft dit gedaan 

door  de  camerabeelden  te  bekijken,  om  te  kunnen  vaststellen  of  klaagster  inderdaad 

onvriendelijk behandeld werd en desgevallend remediërend te kunnen optreden. Hoewel de 

betrokken medewerker dit met de beste bedoelingen heeft gedaan, beseffen en erkennen 

de verweerster en de medewerker dat hierdoor een foutief gebruik werd gemaakt van de 

camerabeelden. 

16.  Volledigheidshalve  voegt  de  verweerster  hieraan  toe  dat  zij  de  camerabeelden  verwerkt 

met  het  oog  op  de  bewaking  van  de  winkel  in  principe  op  basis  van  toestemming,  door 

middel  van  de  plaatsing  van  het  vereiste  pictogram  met  symbool  zoals  voorzien  door  de 

Camerawet  en  het  KB  van  10  februari  2008  tot  vaststelling  van  de  wijze  waarop  wordt 

aangegeven dat er camerabewaking plaatsvindt1.  

II.1.1.3. 

Beoordeling door de Geschillenkamer 

17.  Vooreerst stelt de Geschillenkamer vast dat de verweerster in haar conclusies argumenten 

opwerpt omtrent de rechtmatigheid van de verwerking van persoonsgegevens via de app (…) 

en  de  plaatsing  van  de  bewakingscamera’s.  Aangezien  het  voorwerp  van  de  klacht  geen 

betrekking  heeft  op  de  rechtmatigheid  van  deze  verwerkingen,  en  bij  gebreke  van  een 

betwisting, zal de Geschillenkamer deze aspecten niet onderzoeken. 

18.  De Geschillenkamer zal in casu moeten beoordelen of de camerabeelden van de klaagster al 

dan niet rechtmatig geraadpleegd werden.  

19.  De Geschillenkamer herinnert eraan dat ingevolge artikel 5, lid 1, a) AVG persoonsgegevens 

rechtmatig verwerkt moeten worden.  

20.  Zoals hierboven reeds vermeld betreft het voorwerp van de klacht het raadplegen van de 

camerabeelden in het kader van het onderzoek naar aanleiding van de mindere score op de 

1 Voluit: Wet van 21 maart 2007 tot regeling van de plaatsing en het gebruik van bewakingscamera’s en koninklijk besluit van 
10/02/2008 tot vaststelling van de wijze waarop wordt aangegeven dat er camerabewaking plaatsvindt, BS 21 februari 2008. 

 

 Beslissing ten gronde 60/2023 – 6/13 

tevredenheidsenquête. De verweerster erkent dat deze verwerking niet op een rechtsgrond 

uit artikel 6, lid 1 AVG gestoeld was en  dat deze litigieuze verwerking dus niet had mogen 

plaatsvinden. 

21.  Volgens artikel 6.1.f), van de AVG en de rechtspraak van het Hof van Justitie van de Europese 

Unie  (hierna  "  het  Hof  ")  moet  aan  drie  cumulatieve  voorwaarden  zijn  voldaan  opdat  een 

verwerkingsverantwoordelijke  zich  geldig  op  deze 

rechtmatigheidsgrondslag  kan 

beroepen.2 

22.  Teneinde zich conform artikel 6, lid 1,f) van de AVG te kunnen beroepen op de rechtsgrond 

van  het  “gerechtvaardigd  belang”,  dient  de  verwerkingsverantwoordelijke  aan  te 

tonen dat: 

 

a)  de  belangen  die  hij  met  de  verwerking  nastreeft,  als  gerechtvaardigd  kunnen  worden 

erkend (de “doeltoets”);   

b)  de  beoogde  verwerking  noodzakelijk  is  voor  de  verwezenlijking  van  deze  belangen  (de 

“noodzakelijkheidstoets”); 

en 

c)  de  afweging  van  deze  belangen  ten  opzichte  van  de  belangen,  de  grondrechten  en  de 

fundamentele  vrijheden  van  de  betrokkenen  doorweegt 

in  het  voordeel  van  de 

verwerkingsverantwoordelijke (de “afwegingstoets”). 

23.  De Geschillenkamer is van mening dat de verwerkingsverantwoordelijke in het kader van de 

uitoefening  van  zijn  commerciële  activiteiten  aan  de  eerste  voorwaarde  a  priori  heeft 

voldaan, namelijk de tevredenheid van het cliënteel na te streven. 

24.  Ook  aan  de  tweede  voorwaarde  lijkt  te  zijn  voldaan,  aangezien  de  camerabeelden  

noodzakelijk  zijn  om  een  duidelijk  beeld  te  krijgen  van  de  aard  van  de  interacties  van  de 

klaagster met het (kassa-)personeel.  

25.  Aan de derde voorwaarde is echter niet voldaan. Het beeldmateriaal van de klaagster werd 

immers  geraadpleegd  zonder  dat  zij  daarvan  op  de  hoogte  was 

(in  strijd  met  

artikel  13  van  de  AVG,  zoals  hierna  wordt  aangegeven)  en  zonder  dat  zij  de  betrokken 

verwerking  kon  verwachten.  Ten  minste  om  deze  redenen  weegt  de  afweging  tussen  de 

belangen, vrijheden en grondrechten van de klaagster en de verweerster in het voordeel van 

de klaagster. 

26.  Gelet op het bovenstaande stelt de Geschillenkamer vast dat er sprake is van een schending 

op artikel 5, lid 1, a), artikel 6, lid 1 AVG.  

 

 

22  Zie  met  name  Hof  van  Justitie  van  de  Europese  Unie  (HvJ-EU),  arrest  van  11  november  2019  (C  -  708/18)  TK  t. 
Asociatia de Porpietari bloc MA-ScaraA, uitsproken en aanzien van artikel 7 f) van de richtlijn 95/46/EG. 

 

 Beslissing ten gronde 60/2023 – 7/13 

II.2.  Artikel 5, lid 2 artikel 24 lid 1 en artikel 25, lid 1 en lid 2 AVG (verantwoordingsplicht) 

II.2.1.  Vaststellingen in het Inspectieverslag 

27.  De  Inspectiedienst  heeft  in  het  kader  van  het  inspectieonderzoek  gevraagd  aan  de 

verweerster welke de technische en organisatorische maatregelen genomen zijn genomen 

om  ten  aanzien  van  de  klaagster  de  naleving  van  de  beginselen  inzake  verwerking  van 

persoonsgegevens te waarborgen. In haar  antwoord op deze vraag  vermeldt verweerster 

kort welke persoonsgegevens van de klaagster zijn verwerkt in het kader van het onderzoek 

naar aanleiding de voormelde tevredenheidsenquête met als score 6/10. De Inspectiedienst 

merkt echter op dat deze vraag echter betrekking heeft op alle basisbeginselen van de AVG 

die moeten worden toegepast door iedere verwerkingsverantwoordelijke sinds 25 mei 2018 

(dat is de datum waarop de AVG van toepassing werd op basis van artikel 99, lid 2 van de 

AVG),  waardoor  het  gegeven  antwoord  onvolledig  is,  zo  stelt  het  Inspectieverslag.  De 

Inspectiedienst stelt bijgevolg vast dat de verweerster een inbreuk heeft begaan op artikel 

5, artikel 24, lid 1 en artikel 25, lid 1 en lid 2 van de AVG.  

II.2.2.  Standpunt van de verweerster 

28.  De verweerster wijst erop dat zij wel degelijk organisatorische en technische maatregelen 

genomen heeft inzake de verwerking van de camerabeelden. Slechts een zeer beperkt aantal 

personen, waaronder de medewerker in kwestie, kunnen deze camerabeelden raadplegen. 

De  personen  die  toegang  hebben  tot  de  beelden,  waaronder  deze  medewerker  werden 

geïnstrueerd  wanneer  en  hoe  deze  beelden  al  dan  niet  mogen  geraadpleegd  worden.  De 

toegang tot de beelden is beschermd door middel van paswoorden, en de nodige back-ups 

zijn aanwezig. 

II.2.3.  Beoordeling door de Geschillenkamer 

29.  Artikel  24,  lid  1  van  de  AVG  verplicht  de  verwerkingsverantwoordelijke  om,  rekening 

houdend met de aard, de omvang, de context en het doel van de verwerking, alsook met de 

qua  waarschijnlijkheid  en  ernst  uiteenlopende  risico's  voor  de  rechten  en  vrijheden  van 

natuurlijke personen, passende technische en organisatorische maatregelen te nemen om 

te  waarborgen  en  te  kunnen  aantonen  dat  de  verwerking  in  overeenstemming  met  AVG 

wordt  uitgevoerd.  Deze  maatregelen  moeten  ook  worden  geëvalueerd  en  zo  nodig 

bijgewerkt. Dit artikel weerspiegelt het in artikel 5, lid 2 van de AVG neergelegde beginsel 

van 

"verantwoordingsplicht",  volgens  hetwelk 

"de  verwerkingsverantwoordelijke 

verantwoordelijk  is voor  de naleving  van lid 1 (verantwoordingsplicht)  en dit moet kunnen 

aantonen". Artikel 24, lid 2 van de AVG bepaalt dat, wanneer zulks in verhouding staat tot de 

verwerkingsactiviteiten,  de  in  artikel  24,  lid  1  van  de  AVG  genoemde  maatregelen,  een 

passend 

gegevensbeschermingsbeleid 

omvatten 

dat 

door 

de 

verwerkingsverantwoordelijke wordt uitgevoerd.  

 Beslissing ten gronde 60/2023 – 8/13 

30.  Het 

is  ook  de  verantwoordelijkheid  van  de  verwerkingsverantwoordelijke  om, 

overeenkomstig  de  artikelen  24 

(verantwoordelijkheid)  en  25  van  de  AVG 

(gegevensbescherming  door  ontwerp en als standaard), de  noodzakelijke  naleving van de 

regels  van  de  AVG  op  doeltreffende  wijze  te 

integreren 

in  het  ontwerp  van  zijn 

verwerkingsactiviteiten en in zijn procedures. 

31.  Voor wat betreft de maatregelen die werden genomen vóór de litigieuze verwerking, stelt de 

verweerster  dat  de  toegang  tot  de  camerabeelden  beperkt  was  tot  enkele  welbepaalde 

personen  die  de  nodige  instructies  ontvangen  hadden,  en  dat  de  toegang  tot  de  beelden 

beschermd was met paswoorden.   

32.  Het voorval dat de onrechtmatige raadpleging van de camerabeelden door een werknemer 

van  verweerster  vormt,  wijst  erop  dat  er  wel  voorafgaandelijk  technische  en 

organisatorische  maatregelen  genomen  waren  door  de  verweerster,  maar  dat  deze 

ontoereikend  waren.  Een  voorbeeld  van  een  voorafgaandelijke 

technische  en 

organisatorische maatregel die genomen had moeten worden is een grondigere voorlichting 

omtrent de verwerking van persoonsgegevens aan de personeelsleden.  

33.  Gelet op het bovenstaande, en de vastgestelde inbreuk op artikel 5, lid 1, a) (rechtmatigheid) 

j° artikel 6, lid 1 AVG stelt de Geschillenkamer vast dat er sprake is van een  schending op 

artikel  5,  lid  2  artikel  24,  lid  1  en  artikel  25,  lid  1  en  2  AVG  voor  wat  betreft  de 

rechtmatigheid.  

34.  Voor  wat  betreft  de  andere  grondbeginselen  uit  artikel  5,  lid  1,  b)  t.e.m.  f)  stelt  de 

Geschillenkamer vast dat het Inspectieverslag onvoldoende aanwijzingen of bewijzen bevat 

die aantonen er sprake zou zijn van een inbreuk op deze beginselen. 

II.3.  Artikel 12, lid 1 en lid 2 van de AVG, artikel 13, lid 1 en lid 2 van de AVG 

II.3.1.  Vaststellingen in het Inspectieverslag 

35. 

In het kader van het Inspectieonderzoek werd aan de verweerster gevraagd hoe het recht 

op  transparantie  en  informatie  van  de  klaagster  door  haar  werd  gewaarborgd.  De 

verweerster heeft hierop geantwoord dat de sticker van de camerabewaking aan de ingang 

van de winkel zichtbaar is. 

36.  De  Inspectiedienst  stelt  dat  dit  antwoord  van  de  verweerster  niet  aantoont  dat  zij  de 

klaagster  effectief  transparant  en  bij  de  verkrijging  van  haar  persoonsgegevens  heeft 

geïnformeerd over de informatie die bezorgd moet worden overeenkomstig de artikelen 12 

en 13 AVG. Die informatie moest immers aan de klaagster worden bezorgd in het kader van 

het onderzoek dat werd uitgevoerd door een medewerker van de verweerster in navolging 

van een tevredenheidsenquête waarbij de klaagster een score gaf van 6 op 10. 

 Beslissing ten gronde 60/2023 – 9/13 

37.  De  verweerster  toont  volgens  de 

Inspectiedienst  niet  aan  welke  technische  en 

organisatorische maatregelen er werden genomen om het uitoefenen van de rechten van 

de betrokkenen (zoals het recht van inzage van de klaagster) te faciliteren en adequaat te 

kunnen opvolgen overeenkomstig artikel 12 van de AVG. De Inspectiedienst verwijst in dat 

verband naar:  

a.  de  vaststelling  1  uit  het  Inspectieverslag  waaruit  blijkt  dat  de  verweerster  ten 

onrechte beweert dat er geen persoonsgegevens zijn verwerkt;  

b.  het  feit  dat  de  verweerster  in  haar  antwoord  nergens  melding  maakt  en  kopie 

bezorgt van documenten die in de praktijk:  

i.  de  directie  en  medewerkers  van  de  verweerster 

informeren  en 

sensibiliseren over het faciliteren en adequaat opvolgen van de rechten van 

de betrokkenen, en;  

ii.  ertoe bijdragen dat inbreuken en (menselijke) fouten inzake de rechten van 

de  betrokkenen  effectief  en  efficiënt  worden  opgevolgd  en  waar  nodig 

worden gesanctioneerd.  

II.3.2.  Standpunt van de verweerster 

38.  De verweerster verwijst nogmaals naar het belang om het onderscheid te maken tussen de 

gegevens  die  worden  verwerkt  naar  aanleiding  van  het  verzoek  van  […]  –  via  de  (…) 

toepassing  –  om  de  klant  te  bevragen  naar  aanleiding  van  een  mindere  score  op  het 

tevredenheidsonderzoek  enerzijds  en  anderzijds  het  oneigenlijk  gebruik  van  de 

camerabeelden voor de verdere opvolging. 

39.  Voor  het  gebruik  van  de  (…)  toepassing,  merkt  verweerster  nogmaals  op  dat  […]  de 

verwerkingsverantwoordelijke is die een overeenkomst heeft met (…).  

40.  Wat de camerabeelden betreft, wordt de klant normaliter gewezen op de verwerking door 

middel van het pictogram3 zoals voorzien in de Camerawet dat bij de ingang van de winkel 

werd  geplaatst.  De  verweerster  merkt  echter  op  dat  dit  in  casu  is  minder  relevant  is 

aangezien de camerabeelden hier niet hadden mogen gebruikt worden. Het is daarbij dus 

correct  dat  klaagster  niet  geïnformeerd  werd  over  het  -  onrechtmatige  -  gebruik  van  de 

camerabeelden  voor  het  onderzoek  van  de  beweringen  van  klaagster.  De  verweerster 

benadrukt dat onder geen beding  meer  gebruik zal  gemaakt worden van camerabeelden 

voor het onderzoeken van de klachten of verzuchtingen van klanten.  

41.  Verder wenst de verweerster te benadrukken dat van zodra de klacht van klaagster  – via 

[…]–  haar  bekend  is  geworden,  zij  onmiddellijk  de  nodige  stappen  heeft  ondernomen  om 

3  Wet  van  21  maart  2007  tot  regeling  van  de  plaatsing  en  het  gebruik  van  bewakingscamera’s  en  koninklijk  besluit  van 
10/02/2008 tot vaststelling van de wijze waarop wordt aangegeven dat er camerabewaking plaatsvindt, BS 21 februari 2008. 

 

 Beslissing ten gronde 60/2023 – 10/13 

deze klacht te behandelen en naar een voor klaagster bevredigende oplossing te zoeken, die 

ook  werd  gevonden.  In  dit  kader  verwijst  de  verweerster  naar  een  mail  van  de  klaagster 

waarin zij de verweerster bedankt voor de bemiddeling en stelt dat het dossier mag worden 

afgesloten.  

II.3.3.  Beoordeling door de Geschillenkamer 

42.  De Geschillenkamer stelt vast dat de verweerster argumenten opwerpt met betrekking tot 

de  transparantie-  en  informatieverplichtingen  inzake  de  plaatsing  van  de  camera  en  de 

verwerkingen via de (…) app. Aangezien het voorwerp van de klacht geen betrekking heeft 

op  de  informatieverplichtingen  inzake  de  bewakingscamera’s  bij  wijze  van  het  voormeld 

pictogram, noch op de verwerkingen via de (…) app, en bij gebreke van een betwisting, zal de 

Geschillenkamer deze aspecten niet onderzoeken. 

43.  De Geschillenkamer moet oordelen of de klaagster afdoende geïnformeerd werd over de 

litigieuze  verwerking,  zijnde  het  raadplegen  van  de  beelden  in  het  kader  van  het 

tevredenheidsonderzoek,  om aan de eisen van artikelen 12, lid 1, lid 2, en 13, lid 1 en lid 2 AVG 

te voldoen.  

44.  Artikel  12, 

lid  1  AVG  schrijft  voor  dat  de  verwerkingsverantwoordelijke  “passende 

maatregelen” neemt“ opdat de betrokkene de in de artikelen 13 en 14 bedoelde informatie 

[...] in verband met de verwerking in een beknopte, transparante, begrijpelijk en gemakkelijk 

toegankelijke vorm en in duidelijke en eenvoudige taal ontvangt, in het bijzonder wanneer de 

informatie  specifiek  voor  een  kind  bestemd  is”.  Artikel  12,  lid  2  schrijft  voor  dat  de 

verwerkingsverantwoordelijke  de  uitoefening  van  de  rechten  van  de  betrokkene  moet 

faciliteren. Volgens overweging 39 van de AVG betekent de verplichting tot transparantie 

dat de personen op een toegankelijke en begrijpelijke manier geïnformeerd moeten worden, 

o.a. 

over 

de 

wijze 

waarop 

hun 

rechten 

uitgeoefend 

kunnen worden. 

45.  Op basis van de klacht, het Inspectieverslag en de conclusies van de verweerster, stelt de 

Geschillenkamer  vast  de  betrokken  medewerker  de  klaagster  op  de  hoogte  dat  een 

onderzoek gevoerd zou worden n.a.v. de tevredenheidsenquête maar dat de klaagster niet 

geïnformeerd  werd  over  de  wijze  van  dit  onderzoek.  De  klaagster  werd  immers  niet 

geïnformeerd  dat  de  camerabeelden  door  de  medewerker  geraadpleegd  zouden  worden 

voor dit onderzoek, waardoor de informatie zoals bepaald in artikel 13, lid 1 en 2 ook niet aan 

de klaagster werd meegedeeld. Gelet op het bovenstaande, stelt de Geschillenkamer een 

schending van de artikelen 12, lid 1 en lid 2 en artikel 13, lid 1 en lid 2 AVG vast. 

III.  Corrigerende maatregelen en sancties 

46.  Krachtens artikel 100 van de WOG heeft de Geschillenkamer de bevoegdheid om:  

 Beslissing ten gronde 60/2023 – 11/13 

1° een klacht te seponeren; 

2° de buitenvervolgingstelling te bevelen; 

3° een opschorting van de uitspraak te bevelen; 

4° een schikking voor te stellen; 

5° waarschuwingen en berispingen te formuleren; 

6° te bevelen dat wordt voldaan aan de verzoeken van de betrokkene om zijn rechten uit te 

oefenen; 

7° te bevelen dat de betrokkene in kennis wordt gesteld van het veiligheidsprobleem; 

8° te bevelen dat de verwerking tijdelijk of definitief wordt bevroren, beperkt of verboden; 

9° te bevelen dat de verwerking in overeenstemming wordt gebracht; 

10° de rechtzetting, de beperking of de verwijdering van gegevens en de kennisgeving 

ervan aan 

de ontvangers van de gegevens te bevelen; 

11° de intrekking van de erkenning van certificatie-instellingen te bevelen; 

12° dwangsommen op te leggen; 

13° administratieve geldboeten op te leggen; 

14° de opschorting van grensoverschrijdende gegevensstromen naar een andere Staat of 

een internationale instelling te bevelen; 

15° het dossier over te dragen aan het parket van de procureur des Konings te Brussel, die 

het in kennis stelt van het gevolg dat aan het dossier wordt gegeven; 

16° geval per geval te beslissen om haar beslissingen bekend te maken op de website van 

de Gegevensbeschermingsautoriteit. 

47.  Voor wat betreft de sanctie voert de verweerster aan dat zij beseft dat het raadplegen en 

gebruiken van de camerabeelden bij het onderzoek van de opmerkingen van klaagster naar 

aanleiding  van  het  tevredenheidsonderzoek  ongepast  en  in  strijd  is  met  de  AVG.  De 

verweerster  wenst  wel  te  benadrukken  dat  het  een  eenmalige  fout  van  één  van  haar 

medewerkers betrof die handelde zonder enig oogmerk om de privacy van de klaagster te 

schaden.  Achteraf  bekeken  beseft  de  medewerker  ook  dat  het  bekijken  van  de  beelden 

ongepast  was  en  strijdig  met  de 

interne  afspraken.  De  verweerster  verzoekt  de 

Geschillenkamer  dan  ook  om  bij  haar  beoordeling  en  gebeurlijke  sanctionering  hiermee 

rekening te willen houden. 

48.  Bij  de  beoordeling  van  de  passende  sanctie  en/of  corrigerende  maatregel  houdt  de 

Geschillenkamer rekening met de erkenning door verweerster van een menselijke fout die 

de  betwiste  verwerking  heeft  veroorzaakt.  De  Geschillenkamer  heeft  ook  rekening 

gehouden met de maatregelen die verweerster vóór en na het plaatsvinden van het betwiste 

feit heeft genomen, te weten de beperkte toegang tot de camerabeelden, zowel beperkt 

qua aantal personen, dan wel beperkt via het gebruik van paswoorden, en de instructies van 

de  verweerster  aan  de  medewerkster  met  betrekking  tot  het  gebruik  van  de 

 Beslissing ten gronde 60/2023 – 12/13 

camerabeelden. De Geschillenkamer stelt ook vast dat er gesprekken geweest zijn met de 

betrokken  medewerker  achteraf.  De  verweerster  geeft  ook  blijk  van  goede  wil  door  te 

vermelden dat zij weigert om nog gebruik te maken van de voormelde toepassing voor de 

tevredenheidsenquêtes  in  afwachting  van  de  beslissing  van  de  Geschillenkamer.  De 

verweerster heeft ook contact opgenomen met de klaagster om zich te verontschuldigen 

en  om  een  minnelijke  oplossing  te  vinden,  en  dat  die  ook  gevonden  werd.  De 

Geschillenkamer  houdt  ook  rekening  met  de  verzachtende  omstandigheden  van  de 

betrokken verwerking. In dit verband noemt verweerster als verzachtende omstandigheden 

ten eerste het feit dat het om een eenmalig menselijk en niet om een technisch incident ging, 

en dat er geen kwaadwillige intenties waren. Tot slot stelt de Geschillenkamer vast dat de 

litigieuze verwerking niet stelselmatig en op grote schaal wordt uitgevoerd en dat deze geen 

deel uitmaakt van de hoofdactiviteiten van de verweerster.  

49. 

In  deze  omstandigheden  beslist  de  Geschillenkamer  om  verweerster  overeenkomstig 

artikel 100, § 1, 5° van de WOG te berispen aangezien het raadplegen van camerabeelden op 

onrechtmatige  wijze,  en  zonder  te  voldoen  aan  de  toepasselijke  transparantie-  en 

informatieverplichtingen een inbreuk van de AVG inhoudt.  

IV. Publicatie van de beslissing  

50.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  Het 

is  evenwel  niet  nodig  dat  daartoe  de 

identificatiegegevens van de partijen rechtstreeks worden bekendgemaakt. 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  op grond van artikel 100, §1, 5° WOG een berisping te formuleren voor wat betreft het 

raadplegen van camerabeelden op een onrechtmatige wijze, zonder te voldoen aan de 

toepasselijke informatieverplichtingen, hetgeen een inbreuk op de artikelen 5, lid 1, a), lid 

2, artikel 6, lid 1, artikel 12, artikel 13, artikel 24, lid 1 en artikel 25, lid 1 en lid 2 AVG inhoudt.  

 

 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

kennisgeving  tegen  deze  beslissing  beroep  worden  aangetekend  bij  het  Marktenhof  (hof  van 

beroep Brussel), met de Gegevensbeschermingsautoriteit als verweerder.  

 Beslissing ten gronde 60/2023 – 13/13 

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten4. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

overeenkomstig  artikel  1034quinquies  van  het  Ger.W.5,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

 

(get). Hielke HIJMANS  

Voorzitter van de Geschillenkamer 

4 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

5  Het  verzoekschrift  met  zijn  bijlage  wordt,  in  zoveel  exemplaren  als  er  betrokken  partijen  zijn,  bij  aangetekende  brief 
gezonden aan de griffier van het gerecht of ter griffie neergelegd. 

