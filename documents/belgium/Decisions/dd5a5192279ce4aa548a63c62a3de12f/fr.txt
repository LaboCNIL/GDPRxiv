 

 

1/10 

Geschillenkamer 

Beslissing ten gronde 125/2022 van 17 augustus 2022 

Dossiernummer : DOS-2019-05500 

Betreft : klacht wegens inbreuk inzake gegevensbescherming 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter, en de heren Dirk Van Der Kelen en Jelle Stassijns, leden. 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Heeft de volgende beslissing genomen inzake: 

De klagers: 

X,  
de heer X1 en mevrouw X2,  

allen  vertegenwoordigd  door  Meester  Kurt  Vanthuyne,  kantoorhoudende  te 

8870 Izegem, Baronstraat 68,  

hierna samen “de klager”; 

De verweerder: 

Y,  hierna  “de verweerder”. 

 

 

 Beslissing ten gronde 125/2022 - 2/10 

I.  Feiten en procedure 

1.  Op 

8 

november 

2019 

dienen 

de 

klagers 

een 

klacht 

in 

bij 

de 

Gegevensbeschermingsautoriteit tegen verweerster. 

2. 

De verweerster is een ontwikkelaar van verschillende Ypakketten waaronder een Ypakket 

bestemd  voor  commerciële  administratie  en  financiële  boekhouding.  De  klagers  zijn  een 

bedrijf,  samen  met  diens  bestuurders.  De  klagers  zijn  klant  bij  de  verweerster  voor  het 

bovenvermeld  Ypakket  op  maat.  De  klagers  stelden  echter  vast  dat  zij  op  een  gegeven 

moment toegang hadden tot essentiële en delicate informatie van andere klanten van de 

verweerster. Gelet op de verslechterende relatie tussen de beide partijen hebben de klagers 

een  gerechtsdeurwaarder  aangesteld  om  dit  beveiligingsprobleem  vast  te  stellen.  Zij 

hebben  vervolgens  de  verweerster  op  de  hoogte  gebracht  van  dit  incident.  Gelet  op  dit 

incident  en  enkele  voorafgaande  problemen 

in  de  uitvoering  van  de  voormelde 

overeenkomst  tussen  beide  partijen  werd  door  de  klagers  een  procedure  aanhangig 

gemaakt  voor  de  ondernemingsrechtbank  Gent,  afdeling  Veurne  met  het  oog  op  de 

ontbinding van de voormelde overeenkomst met betrekking tot het Ypakket tussen beide 

partijen.  

3.  Op 28 november 2019 wordt de klacht door de Eerstelijnsdienst ontvankelijk verklaard op 

grond van de artikelen 58 en 60 WOG en wordt de klacht op grond van artikel 62, § 1 WOG 

overgemaakt aan de Geschillenkamer. 

4.  Op 11 september 2020 worden de betrokken partijen per aangetekende zending in kennis 

gesteld van de bepalingen zoals vermeld in artikel 95, § 2, alsook van deze in artikel 98 WOG. 

Tevens worden zij op grond van artikel 99 WOG in kennis gesteld van de termijnen om hun 

verweermiddelen in te dienen. 

5.  De uiterste datum voor ontvangst van de conclusie van antwoord van de verweerster werd 

daarbij vastgelegd op 22 oktober 2020, deze voor de conclusie van repliek van de klagers 

op  12  november  2020  en  deze  voor  de  conclusie  van  repliek  van  de  verweerster  op  3 

december 2020. 

6.  Op 11 september 2020 aanvaardt de verweerster elektronisch alle communicatie omtrent 

de zaak. 

7.  Op 11 september 2020 vraagt de verweerster een kopie van het dossier (artikel 95, §2, 3° 

WOG) dewelke haar werd overgemaakt op 21 september 2020. 

8.  Op 15 september 2020 aanvaarden de klagers elektronisch alle communicatie omtrent de 

zaak.  

9.  Op 30 september 2020 werd aan de partijen een, op vraag van de verweerster, aangepaste 

conclusiekalender  bezorgd.  De  uiterste  datum  voor  ontvangst  van  de  conclusie  van 

 Beslissing ten gronde 125/2022 - 3/10 

antwoord van de verweerster werd daarbij vastgelegd op 5 november 2020, deze voor de 

conclusie van repliek van de klagers op 26 november 2020 en deze voor de conclusie van 

repliek van de verweerster op 17 december 2020. 

10.  Op 5 november 2020 ontvangt de Geschillenkamer de conclusie van antwoord vanwege de 

verweerster. 

11.  Er is volgens de verweerster geen sprake van een inbreuk betreffende persoonsgegevens 

aangezien  de  Y  in  kwestie  enkel  de  verwerking  van  bedrijfsgegevens  (te  weten  de 

commerciële administratie en financiële boekhouding) mogelijk maakt. De klagers leveren 

volgens  de  verweerster  geen  bewijzen  dat  documenten  met  persoonsgegevens 

geconsulteerd konden worden. Vervolgens verwijst de verweerster naar de vaststelling van 

de gerechtsdeurwaarder die door de klagers werd aangesteld om het beveiligingsprobleem 

vast  te  leggen.  In  deze  vaststelling  wordt  ter  staving  de  inhoud  van  twee  documenten 

bijgevoegd. Deze documenten betreffen een derde bedrijf, ook klant bij de verweerster, en 

zijn de proef- en saldibalans van deze derde alsook diens BTW-listing.  

De  verweerster  stelt  voorop  dat  een  onderscheid  moet  gemaakt  worden  tussen  haar 

Yservers en “het bureaublad”, aldus omschreven door de verweerster, waarop door de klant 

zelf  documenten  opgeslagen  (al  dan  niet  met  paswoord)  kunnen  worden.  De  servers  zijn 

apart  beveiligd  met  paswoord,  op  het  “bureaublad”  zijn  normaliter  toegangsrechten  per 

klant  voorzien,  maar  door  een  probleem  hieromtrent  konden  de  klagers  via  verkenner 

tijdelijk enkele mappen van andere klanten van de verweerster bekijken. 

De klagers stellen dat andere bedrijven toegang hebben gehad of konden gehad hebben tot 

haar  gegevens.  De  verweerster  stelt  dat  hiervan  geen  bewijs  geleverd  wordt.  Bovendien 

hebben  de  klagers  te  lang  gewacht  om  dit  beveiligingslek  aan  haar  te  melden,  aldus  de 

verweerster.  

De  verweerster  voert  bovendien  aan  dat  de  klagers  actief  en  onrechtmatig  doorheen  de 

mappen  van  derde  bedrijven  gezocht  hebben.  Hierdoor  hebben  de  klagers  volgens  de 

verweerster zich schuldig gemaakt aan hacking. Hieromtrent hebben zij dan ook klacht bij 

de onderzoeksrechter neergelegd.  

Tot  slot  haalt  de  verweerster  ook  argumenten  aan  betreffende  de  uitvoering  van  de 

overeenkomst tussen de verweerster en klagers met betrekking tot het Ypakket in kwestie, 

de  bedrijfsresultaten  en  wanbetaling  door  het  bedrijf  van  de  klagers.  Deze  argumenten 

werden ook  naar  voor  gebracht in de  hangende voormelde  procedure  voor  de  bevoegde 

ondernemingsrechtbank. 

12.  Op 19 november 2020 ontvangt de Geschillenkamer de conclusie van repliek van de klagers.  

De klagers werpen op dat zij hadden vastgesteld dat zij gegevens van andere klanten van de 

verweerster  in  het  voormelde  Ypakket  konden  raadplegen.  Het  betrof  hun  aankoop-  en 

 Beslissing ten gronde 125/2022 - 4/10 

verkoopprijzen  en  -politiek,  winstmarges,  loonadministratie  en  gebruikte  wachtwoorden. 

Hierdoor zeggen de klagers niet langer vertrouwen te hebben in de Y van de verweerster. 

Verder  stellen  zij  dat  de  verweerster  niet  de  minste  moeite  deed  om  dit 

beveiligingsprobleem op te lossen. Vervolgens stellen de klagers dat zij aan de verweerster 

inderdaad geen prints bezorgd hebben van de door hen geconsulteerde documenten omdat 

dit volgens hen een onbegonnen werk zou zijn waarvan ze de meerwaarde niet inzien. Tot 

slot formuleren de klagers ook een antwoord op de argumenten van de verweerster inzake 

de bedrijfsresultaten van klagers, de vermeende wanbetaling en de overeenkomst inzake 

het Ypakket en de hangende procedure voor de bevoegde ondernemingsrechtbank. 

13.  Op  17  december  2020  ontvangt  de  Geschillenkamer  de  conclusie  van  repliek  van  de 

verweerster. 

De  bewijsstukken  tonen  volgens  haar  enkel  aan  dat  er  enkel  door  de  mappen  via  de 

verkenner kon gezocht worden, maar dat geen bewijs wordt geleverd dat er documenten 

met persoonsgegevens geconsulteerd konden worden door de klagers. Bovendien kon de 

inhoud van de documenten beveiligd zijn met een paswoord. Met andere woorden: de naam 

van de bestanden zien is niet hetzelfde als de inhoud ervan zien, zo voert de verweerster aan. 

Vervolgens herhaalt de verweerster dat de Y enkel gegevens bevat die nodig zijn voor het 

voeren  van  commerciële  administratie  en  financiële  boekhouding,  o.a.  naam,  adres, 

boekhoudgegevens en contactgegevens.  

De verweerster stelt ook dat de klagers als stavingsstuk schermafdrukken overmaken van 

een Z, hetgeen geen toestel van haar is en waarover zij dus ook geen controle heeft.  

Tot slot voert de verweerster aan dat de beveiligingsfout binnen drie weken na de melding 

ervan aan de verweerster verholpen werd. 

 
II.  Motivering  

II.1.  Identiteit van de klagers 

14.  Vooreerst  stelt  de  Geschillenkamer  vast  dat  de  klacht  werd  ingediend  in  naam  van  drie 

klagers waaronder de X.  

15.  Verwijzend naar haar eerdere beslissingspraktijk1 verwijst de Geschillenkamer naar artikel 

58  van  de  WOG  dat  het  volgende  stelt:  ”[e]enieder  kan  schriftelijk,  gedateerd  en 

ondertekend een klacht of een verzoek indienen bij de Gegevensbeschermingsautoriteit”. 

1 Zie o.a. Beslissing 30/2020 dd. 8 juni 2020, https://www.gegevensbeschermingsautoriteit.be/publications/beslissing-ten-
gronde-nr.-30-2020.pdf  

 

In  overeenstemming  met  artikel  60,  alinea  2  van  de  WOG  “is  een  klacht  ontvankelijk 

 Beslissing ten gronde 125/2022 - 5/10 

wanneer zij: 

- opgesteld is in één van de landstalen;  

- een uiteenzetting van de feiten bevat, alsook de nodige indicaties voor de identificatie van 

de verwerking waarop zij betrekking heeft;  

- zij behoort tot de bevoegdheid van de Gegevensbeschermingsautoriteit”. 

16.  De 

voorbereidende 

werkzaamheden 

van 

de  WOG 

bepalen: 

“De 

Gegevensbeschermingsautoriteit  kan  van  eenieder  klachten  of  verzoeken  ontvangen; 

natuurlijke personen maar eveneens rechtspersonen, verenigingen of instellingen die een 

vermeende inbreuk van de verordening wensen aan te klagen. Een klacht of een verzoek 

aan de Gegevensbeschermingsautoriteit dient schriftelijk, gedateerd en door de daartoe 

bevoegde persoon ondertekend te zijn. Een verzoek moet in de brede zin van het woord 

geïnterpreteerd worden (vraag tot inlichting of toelichting, een verzoek om te bemiddelen, 

...)”2. 

17.  De WOG sluit dus niet uit dat een andere persoon dan de betrokkene of de persoon die door 

de  betrokkene  gemachtigd  is,  zoals  bedoeld  in  artikel  220  van  de  wet  van  30  juli  2018 

betreffende de bescherming van natuurlijke personen met betrekking tot de verwerking 

van persoonsgegevens, een klacht kan indienen bij de GBA. De Geschillenkamer oordeelt 

in dat opzicht dat artikel 58 van de WOG elke persoon de mogelijkheid geeft om een klacht 

in te dienen, op voorwaarde dat hij er voldoende belang bij heeft. 

18.  Hoewel het waar is dat de AVG de 'klacht' vanuit het standpunt van de betrokkene bekijkt, 

door de controleautoriteiten verplichtingen op te leggen wanneer een persoon een klacht 

indient (zie de artikelen 57, 1., f) en 77 van de AVG), belet de AVG niet dat het nationaal recht 

andere personen dan de betrokkenen de mogelijkheid geeft om een klacht in te dienen bij 

de nationale controleautoriteit. De mogelijkheid van een dergelijke aanhangigmaking stemt 

overigens overeen met de opdrachten die door de AVG aan de controleautoriteiten worden 

toegekend.  In  dat  opzicht  en  algemeen  genomen,  zorgt  elke  controleautoriteit  voor:  de 

monitoring en handhaving van de toepassing van de AVG (artikel 57, 1.,a) van de AVG), en 

de  verrichting  van  alle  andere  taken  die  verband  houden  met  de  bescherming  van 

persoonsgegevens  (artikel  57,  1.,  v)  van  de  AVG).  Een  grote  aanhangigmaking  kan 

overigens en indien van toepassing, gecompenseerd worden door de bevoegdheid van de 

Geschillenkamer om een klacht te seponeren (artikelen 95, § 1, 3°, en 100, § 1, 1° van de 

WOG). 

 

2 Parl. doc., Kamer van Volksvertegenwoordigers, 2016-2017, DOC 54 2648/001, p. 40 (opmerking bij artikel 58 van het 
oorspronkelijke wetsontwerp).  

 Beslissing ten gronde 125/2022 - 6/10 

19.  In  onderhavige  zaak  is  de  rechtspersoon  klant  bij  de  verwerkingsverantwoordelijke, 

waardoor zij een zakelijke relatie hebben. In uitvoering van deze zakelijke relatie meent de 

klager een inbreuk in verband met persoonsgegevens vast te stellen met betrekking tot 

persoonsgegevens die op haar betrekking hebben. 

II.2.  Bevoegdheid Geschillenkamer 

20. Op basis van de klacht en de conclusies stelt de Geschillenkamer vast dat er sprake is van 

een beveiligingsprobleem waardoor  er mogelijks inzage  zou zijn geweest in  “delicate en 

essentiële informatie”. Wat er precies onder die informatie moet begrepen worden, is een 

twistpunt tussen de partijen.  

21.  In  de  klacht  stellen  de  klagers  dat  onderhavige  klacht  de  verwerking  van  volgende 

gegevens  betreft:  “boekhoudkundige,  loon-  en  personeelsgegevens,  vergoedingen  van 

bestuurders  en  zaakvoerders,  aankoop-  en  verkoopfacturen,  financiële  gegevens, 

spaartegoeden,  banktransacties,  beleggingen”.  In  hun  conclusie  van  repliek  werpen  de 

klagers  ook  op  dat  de  “aankoop-  en  verkoopprijzen  en  -politiek,  winstmarges, 

loonadministratie en gebruikte wachtwoorden” konden geïdentificeerd worden.  

22. De  verweerster  stelt  echter  dat  de  gegevens  waar  de  klagers  naar  verwijzen 

bedrijfsgegevens betreffen. Zij stellen hieromtrent het volgende: “[d]e klagers kunnen zelfs 

geen file aanduiden dat verwijst naar iets met loon- en personeelsgegevens, vergoedingen 

van  bestuurders  en  zaakvoerders,  aankoop-  en  verkoopfacturen,  financiële  gegevens, 

spaartegoeden,  banktransacties,  beleggingen.[…].  Dit 

is  trouwens  onmogelijk  want 

dergelijke data staat gewoonweg niet op deze servers. “  

23. De Geschillenkamer meent dat in deze zaak een onderscheid gemaakt moet worden tussen 

de bedrijfsgegevens en de persoonsgegevens die het voorwerp van de klacht uitmaken.  

24. Voor zoveel als nodig verwijst de Geschillenkamer naar artikel 2, lid 1 AVG dat bepaalt dat 

de  AVG  van  toepassing  is  op  de  verwerking  van  persoonsgegevens.  Artikel  4,  1)  AVG 

definieert  persoonsgegevens  als  “alle 

informatie  over  een  geïdentificeerde  of 

identificeerbare  natuurlijke  persoon 

(„de  betrokkene”);  als 

identificeerbaar  wordt 

beschouwd een natuurlijke persoon die direct of indirect kan worden geïdentificeerd, met 

name  aan  de  hand  van  een  identificator  zoals  een  naam,  een  identificatienummer, 

locatiegegevens, een online identificator of van een of meer elementen die kenmerkend 

zijn  voor  de  fysieke,  fysiologische,  genetische,  psychische,  economische,  culturele  of 

sociale 

identiteit  van  die  natuurlijke  persoon”.  Hieruit  volgt  dat  gegevens  over 

rechtspersonen niet  als zodanig  door  de  verordening  worden beschermd.  Het Europees 

Hof  van  Justitie  heeft  echter  bepaald  dat  wanneer  op  basis  van  de  naam  van  de 

rechtspersoon één of meerdere natuurlijke personen geïdentificeerd kunnen worden, de 

 Beslissing ten gronde 125/2022 - 7/10 

persoonsgegevens  in  kwestie worden  beschermd  op basis van artikels 73  en 84  van het 

Handvest van de grondrechten van de Europese Unie5.6 Aangezien de AVG een uitwerking 

is van de voornoemde overkoepelende waarborgen die in die bepalingen van het Handvest 

zijn  vastgelegd,  kan  een  dergelijke  bescherming  voor  rechtspersonen  ook  uit  de  AVG 

voortvloeien, hoewel deze bescherming niet de rechtspersoon als zodanig betreft, maar de 

natuurlijke perso(o)n(en) die de rechtspersoon vormt (vormen), en zich waarschijnlijk vooral 

zal voordoen in gevallen waarin de rechtspersoon in feite een eenmansbedrijf of een klein 

familiebedrijf is, zoals in casu het geval is.7 

25. De Geschillenkamer is ratione materiae niet bevoegd om eventuele inbreuken betreffende 

bedrijfsgegevens (zoals winstmarges, beleggingen, spaartegoeden etc.) te beoordelen. 

26. De  Geschillenkamer  stelt  vast  dat  ook  persoonsgegevens  het  voorwerp  van  het 

beveiligingsprobleem  zouden  zijn.  Ter  staving  van  de  klacht  werden  meerdere 

schermafdrukken overgemaakt.  

27. Er  werden,  zoals  hierboven 

reeds  vermeld,  evenwel  geen  documenten  met 

persoonsgegevens  die  het  voorwerp  van  het  beveiligingsprobleem  uitmaken, 

overgemaakt aan de Geschillenkamer. De Geschillenkamer zal zich uiteraard beperken tot 

de stavingsstukken die werden overgemaakt. Op deze schermafdrukken uit de voormelde 

verkenner neemt de Geschillenkamer lijsten met namen van mappen en documenten waar. 

Het  merendeel  van  de  schermafdrukken  zijn  echter  zo  goed  als  onleesbaar  voor  de 

Geschillenkamer waardoor over de kwalificatie als persoons- dan wel bedrijfsgegevens op 

deze schermafdrukken geen uitspraak kan gedaan worden. De Geschillenkamer benadrukt 

dat,  ondanks  het 

laagdrempelig  karakter  van  onderhavige  procedure,  het  de 

verantwoordelijkheid is van de klagers om het gepaste bewijs aan te leveren die de klacht 

kan  staven.  Op  bepaalde  schermafdrukken  kan  de  Geschillenkamer  een  zeer  beperkte 

hoeveelheid persoonsnamen als (onderdeel van) een bestandsnaam of naam van een map 

vaststellen. De Geschillenkamer zal zich in deze beslissing dan ook hiertoe beperken.  

 

3  Artikel  7:  Eenieder  heeft  recht  op  eerbiediging  van  zijn  privé-leven,  zijn  familie-  en  gezinsleven,  zijn  woning  en  zijn 
communicatie. 
4 Artikel 8:  
1. Eenieder heeft recht op bescherming van zijn persoonsgegevens. 
2. Ze gegevens moeten eerlijk worden verwerkt, voor bepaalde doeleinden en met toestemming van de betrokkene of op 
basis van een andere gerechtvaardigde grondslag waarin de wet voorziet. Eenieder heeft recht van inzage in de over hem 
verzamelde gegevens en op rectificatie daarvan. 
3. Een onafhankelijke autoriteit ziet erop toe dat deze regels worden nageleefd. 
5 Online te raadplegen via https://eur-lex.europa.eu/eli/treaty/char_2007/oj  
6 Zie hieromtrent HvJEU, zaak C-92 / 09 en 93 / 09, Schecke, § 53, zaak C-419 / 14, WebMindLicenses, § 79 ; Zaak T-670 / 
16, Digital Rights Ireland, §25 
7 Christopher Kuner, Lee A. Bygrave, Christopher Docksey, and Laura Drechsler, The EU General Data Protection Regulation 
(GDPR)A Commentary, Oxford University Press, 2020, 111. 

 Beslissing ten gronde 125/2022 - 8/10 

 

II.3.  Beslissing  

28. Op basis van de elementen in het dossier die de Geschillenkamer bekend zijn, en op basis 

van de bevoegdheden die haar door de wetgever op grond van artikel  100, §1 WOG zijn 

toebedeeld, beslist de Geschillenkamer over de verdere opvolging van het dossier; in casu 

gaat de Geschillenkamer over tot het seponeren van de klacht overeenkomstig artikel 100, 

§1, 1° WOG, op basis van de hiernavolgende motivering. 

29. De Geschillenkamer moet bij een seponering haar beslissing stapsgewijs motiveren en: 

- een technische seponering uitspreken indien het dossier geen of onvoldoende elementen 

bevat die tot een sanctie kunnen leiden; of 

- een beleidssepot uitspreken indien, ondanks de aanwezigheid van elementen die tot een 

sanctie kunnen leiden, verder onderzoek van het dossier haar niet opportuun lijkt in het licht 

van haar prioriteiten. 

30. In het geval dat op meer dan één grond wordt geseponeerd, dienen de sepotgronden (resp. 

technisch sepot en beleidssepot) in volgorde van belangrijkheid te worden behandeld.8 

31. In  onderhavige  zaak  beslist  de  Geschillenkamer  om  over 

te  gaan 

tot  een 

opportuniteitssepot op volgende grond.  

32. Vooreerst gaat de Geschillenkamer overeenkomstig haar sepotbeleid9 na of de ingediende 

klachten  grieven  bevatten  met  een  grote  maatschappelijke  en/of  persoonlijke  impact.10 

Teneinde  voorgaande  te  evalueren,  baseert  de  Geschillenkamer  zich  op  de  criteria  die 

Europese gegevensbeschermingsautoriteiten hanteren om verwerkingen met een “hoog 

risico” in de zin van artikel 35 AVG te identificeren. 

33. In  casu  stelt  de  Geschillenkamer  vast  dat  de  betrokken  verwerking  waarop  de  klacht 

ingediend door de klagers betrekking heeft prima facie niet kan worden ondergebracht in 

één van de gevallen opgesomd in artikel 35.3 AVG.11 

 

de 

van 

Sepotbeleid 

Geschillenkamer, 

8  Cf.  Titel  3  –  In  welke  gevallen  zal  mijn  klacht  waarschijnlijk  worden  geseponeerd  door  de  Geschillenkamer?  van  het 
sepotbeleid van de Geschillenkamer. 
9 
https://www.gegevensbeschermingsautoriteit.be/publications/sepotbeleid-van-de-geschillenkamer.pdf  
10 ibidem afdeling 3.2.1, p.9. 
11 a) een systematische en uitgebreide beoordeling van persoonlijke aspecten van natuurlijke personen, die is gebaseerd op 
geautomatiseerde verwerking, waaronder profilering, en waarop besluiten worden gebaseerd waaraan voor de natuurlijke 
persoon rechtsgevolgen zijn verbonden of die de natuurlijke persoon op vergelijkbare wijze wezenlijk treffen; 
b)  grootschalige  verwerking  van  bijzondere  categorieën  van  persoonsgegevens  als  bedoeld  in  artikel  9,  lid  1,  of  van 
gegevens met betrekking tot strafrechtelijke veroordelingen en strafbare feiten als bedoeld in artikel 10; of 
c) stelselmatige en grootschalige monitoring van openbaar toegankelijke ruimten 

gepubliceerd 

2021, 

juni 

op 

18 

 Beslissing ten gronde 125/2022 - 9/10 

34. Uit  de  stukken  van  het  dossier  begrijpt  de  Geschillenkamer  dat  beide  partijen  op  het 

moment  van  de  klacht  verwikkeld  waren 

in  een  gerechtelijk  geschil  voor  de 

ondernemingsrechtbank Gent, afdeling Veurne. De grieven van de klacht met betrekking 

tot  het  beperkte  aantal  persoonsgegevens, in  vergelijking  met de  andere  gegevens,  zijn 

reeds het voorwerp van een op het moment van de klacht lopende gerechtelijke procedure. 

Het is geen prioriteit van de Geschillenkamer om tussen te komen in lopende gerechtelijke 

procedures. Ook indien al een vonnis door de bevoegde rechtbank werd uitgesproken in 

deze  zaak,  acht  de  Geschillenkamer  het  niet  opportuun  om  deze  klacht  verder  te 

onderzoeken. Het behoort immers niet tot de prioriteiten van de Geschillenkamer om de 

omstandigheden  van  onderhavige  klacht  opnieuw  te  onderzoeken  om  hiermee  een 

eventuele  reeds  genomen  gerechtelijke  beslissing  te  laten  herzien  buiten  de  gewone 

beroepsprocedures.  

35. Bij gebrek aan stukken ter staving van een manifeste inbreuk op de AVG, in samenhang met 

de  parallelle  procedure  bij  de  bevoegde  ondernemingsrechtbank,  meent  de 

Geschillenkamer dat het op basis van de huidige elementen in het dossier niet passend is 

om handhavend op te treden met betrekking tot de voorliggende klacht.  

  

III.  Publicatie van de beslissing  

36.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  Het 

is  evenwel  niet  nodig  dat  daartoe  de 

identificatiegegevens van de partijen rechtstreeks worden bekendgemaakt. 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  op grond van artikel 100, lid 1, 1° WOG de klacht te seponeren; 

Tegen  deze  beslissing  kan  op  grond  van  art.  108,  § 1  WOG,  beroep  worden  aangetekend 

binnen  een  termijn  van  dertig  dagen,  vanaf  de  kennisgeving,  bij  het  Marktenhof,  met  de 

Gegevensbeschermingsautoriteit als verweerder. 

 

 

 

 Beslissing ten gronde 125/2022 - 10/10 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

kennisgeving  tegen  deze  beslissing  beroep  worden  aangetekend  bij  het  Marktenhof  (hof  van 

beroep Brussel), met de Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten12. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

overeenkomstig  artikel  1034quinquies  van  het  Ger.W.13,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

 

 

 

 

 

(get). Hielke HIJMANS  

Voorzitter van de Geschillenkamer 

 

 

12 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

13  Het  verzoekschrift  met  zijn  bijlage  wordt,  in  zoveel  exemplaren  als  er  betrokken  partijen  zijn,  bij  aangetekende  brief 
gezonden aan de griffier van het gerecht of ter griffie neergelegd. 

