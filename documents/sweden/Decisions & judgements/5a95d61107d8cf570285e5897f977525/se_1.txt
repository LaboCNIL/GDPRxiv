Beslut

Diarienr

2020-10-14

DI-2019-11314

Sergel Kredittjänster AB

Tillsyn enligt inkassolagen (1974:182) – Sergel
Kredittjänster AB
Datainspektionens beslut
Datainspektionen konstaterar att Sergel Kredittjänster AB har brutit mot 4 §
inkassolagen genom
- att ha som rutin att skicka inkassokrav via digital brevlåda även om
en gäldenär har upplyst bolaget om att denne inte kan eller önskar ta
del av försändelser via den kanalen,
- att i bemötanden av så kallade enkla invändningar uppmana
gäldenärer att till inkassobolaget styrka sin invändning och skicka in
bevisning, samt genom
- omfattande brister beträffande tillgängligheten för gäldenärer.
Datainspektionen förutsätter att Sergel Kredittjänster AB vidtar åtgärder för
att komma tillrätta med de konstaterade bristerna. Hanteringen av digitala
utskick och enkla invändningar kan komma att följas upp. Sergel
Kredittjänster AB:s åtgärder i syfte att förbättra tillgängligheten för
gäldenärer kommer att följas upp genom förnyad tillsyn.
Ärendet avslutas.

Redogörelse för tillsynsärendet
Den 24 oktober 2019 genomförde Datainspektionen en inspektion hos Sergel
Kredittjänster AB (fortsättningsvis Sergel). Inspektionen företogs med
anledning av att Datainspektionen rutinmässigt granskar stora aktörer som
har inkassotillstånd.

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (14)

Datainspektionen

DI-2019-11314

Syftet med inspektionen var att undersöka hur verksamheten bedrivs och att
granska Sergels rutiner för inkassoförfarandet. Frågor som togs upp vid
inspektionen omfattade bland annat förändringar i verksamheten, initiala
kontroller, ömsesidig information, utformning av inkassokrav, periodiskt
återkommande fordringsanspråk, redovisning av avräknade belopp,
användningen av digital brevlåda, gäldenärskontakt, val av processform,
amorteringsplaner och långtidsbevakning.
Efter inspektionstillfället mottog Datainspektionen många klagomål mot
Sergel från gäldenärer som gjorde gällande svårigheter att komma i kontakt
med Sergel, såväl via telefon som genom Mina sidor. Därför utvidgade
Datainspektionen tillsynen den 26 mars 2020 till att även omfatta
gäldenärers möjligheter att komma i kontakt med bolaget.

Skäl för beslutet
Tillämpliga bestämmelser
Inkassoverksamhet ska bedrivas enligt god inkassosed (4 § inkassolagen).
Vad som är god inkassosed framgår av 5–11 §§ inkassolagen,
Datainspektionens allmänna råd ”Tillämpning av inkassolagen” och
Datainspektionens praxis i inkassofrågor.
Digitaliserade utskick av inkassokrav
Tillämpliga bestämmelser m.m.
Rättslig åtgärd med anledning av fordran får inte vidtas förrän gäldenären
tillställts krav som avses i 5 § inkassolagen och den angivna tiden löpt ut (6 §
inkassolagen). I 5 § inkassolagen ställs krav på att inkassokrav ska framställas
skriftligt och ha ett visst innehåll.
I förarbeten till inkassolagen anges att bestämmelsen att gäldenären ska ha
tillställts krav inte innebär annat än att borgenären eller hans ombud ska ha
vidtagit skäliga åtgärder för att gäldenären ska få del av kravet. Normalt bör
det vara tillräckligt att kravbrev sänds med post under gäldenärens vanliga
adress (prop. 1974:42 s. 110).
Enligt god inkassosed bör post till en gäldenär, som inte är näringsidkare,
skickas till dennes folkbokföringsadress eller den särskilda postadress som

2 (14)

Datainspektionen

DI-2019-11314

har registrerats hos Skatteverket, förutsatt att inte gäldenären har upplyst
om att han eller hon kan nås på annan adress eller detta har kommit fram på
annat sätt (Datainspektionens allmänna råd, s. 31.-32).
Det kan anses strida mot 6 § inkassolagen att vidta rättsliga åtgärder om det
har blivit känt för inkassobolaget att kravet har skickats till en felaktig
adress, såvida inte inkassobolaget vet att kravet faktiskt har nått fram till
gäldenären (Datainspektionens allmänna råd s. 17).
Bakgrund
Sedan 2018 använder Sergel den digitala brevlådetjänsten Kivra som
leverantör för utskick av digitala inkassokrav. Idag skickas ca 50 % av alla
inkassokrav via Kivra.
Sergel anser att bolaget uppfyller kravet på att gäldenären ska ha tillställts
inkassokravet genom att gäldenären själv anslutit sig till tjänsten och
legitimerat sig via BankID. Sergel likställer tjänsten med en vanlig brevlåda
och använder samma tidsfrist som för vanliga brevutskick i de inkassokrav
som skickas digitalt, det vill säga åtta kalenderdagar.
Sergel erbjuder i dagsläget ingen möjlighet för gäldenärer som är ansluta till
Kivra att få inkassokrav postalt i stället för via Kivra. Sergel kan dock
informera gäldenären om dennes möjlighet att själv ta bort Sergel som
avsändare i Kivra, vilket innebär att framtida brev från Sergel skickas postalt.
För det fall att en gäldenär vänder sig till Sergel och uppger att denne inte
har mottagit något inkassokrav, till exempel på grund av begränsad åtkomst
till tjänsten Kivra, är det möjligt att skicka det aktuella inkassokravet via
post.
Sergel har en pågående diskussion med sin nya inkassosystemleverantör och
printleverantör om att Sergel framgent ska ha möjlighet att på gäldenärers
begäran själva stoppa framtida digitala försändelser. Sergel upplever dock att
frågeställningar eller önskemål avseende detta är ovanliga.
Datainspektionen har tagit del av allmänna villkor för tjänsten Kivra. I de
allmänna villkoren framgår bland annat att en användare när som helst kan
anmäla till Kivra att den inte längre önskar ta emot e-försändelser från en
eller flera avsändare. Efter en sådan anmälan kan användaren fortsätta att få
e-försändelser från den aktuella avsändaren under maximalt femtiotvå dagar.

3 (14)

Datainspektionen

DI-2019-11314

Sergel har beretts tillfälle att yttra sig över den aktuella skrivningen i
villkoren. Sergel har därvid uppgett att Sergel gör kontroller mot Kivra inför
varje separat inkassokrav, att Kivras register med avregistreringar uppdateras
en gång i veckan och att en gäldenär därför kan få inkassokrav från Sergel via
Kivra som längst en vecka efter avregistreringstillfället.
Datainspektionens bedömning
Genom att ansluta sig till den digitala brevlådan Kivra kan företag och
myndigheter, i stället för att skicka brev i pappersform med fysisk post,
skicka brev som elektroniska försändelser till privatpersoner och företag som
har registrerat ett konto hos Kivra.
Datainspektionen har i ett beslut den 28 augusti 2019 i ärende med
diarienummer DI-2019-5660 bedömt ett inkassobolags utskick av
inkassokrav via Kivra. I beslutet konstaterades att det inte finns något krav i
5 § inkassolagen på att ett inkassokrav måste sändas till gäldenären i
pappersform. Datainspektionen ansåg vidare att den digitala brevlådan Kivra
är en sådan plats som kan jämställas med gäldenärens adress om gäldenären
frivilligt anslutit sig till Kivra och inte meddelat inkassobolaget eller Kivra att
den digitala brevlådan inte får användas för utskick av inkassobolagets
inkassokrav. Datainspektionen konstaterade att utskick av ett inkassokrav
via den digitala brevlådan, under de omständigheter som förelåg i ärendet,
kunde anses vara tillställt gäldenären i enlighet med 6 § inkassolagen.
Datainspektionen anser således att ett inkassobolag, under sådana
omständigheter, kan anses ha vidtagit skäliga åtgärder för att gäldenären ska
få del av kravet när ett inkassokrav skickas via en digital brevlåda. Det
förutsätter dock att villkoren för brevlådetjänsten är sådana att gäldenären
har åtagit sig att bevaka den digitala brevlådan och att ta del av
försändelserna som skickas till den. För att ett inkassobolag ska kunna utgå
från att gäldenären bevakar sin digitala brevlåda måste man alltså, vid valet
av en tjänst för digital brevlåda såväl som löpande under avtalstiden, särskilt
granska de villkor som reglerar användarens skyldighet att ta del av
försändelser.
Om en gäldenär vänder sig till inkassobolaget och meddelar att denne inte
vill att framtida inkassokrav ska skickas via en digital brevlåda har ett
inkassobolag dock, enligt Datainspektionen, inte längre fog att förvänta sig
att gäldenären kommer att ta del av försändelser som ändå skickas på detta

4 (14)

Datainspektionen

DI-2019-11314

sätt. Efter den tidpunkt ett inkassobolag har fått faktisk kännedom om att en
gäldenär inte kan eller önskar ta del av försändelser från bolaget i den
digitala brevlådan anser Datainspektionen att inkassobolaget inte kan anses
ha vidtagit skäliga åtgärder för att se till att gäldenären får del av inkassokrav
som ändå sänds till den digitala brevlådan. I den situationen bör
inkassobolaget skicka försändelser via fysisk post till gäldenärens
folkbokföringsadress eller den särskilda postadress som har registrerats hos
Skatteverket, förutsatt att inte gäldenären har upplyst om att han eller hon
kan nås på annan adress eller detta har kommit fram på annat sätt.
Datainspektionen anser vidare att det är i strid med 6 § inkassolagen att
vidta rättsliga åtgärder om det har blivit känt för inkassobolaget att kravet
har skickats till en digital brevlåda som gäldenären har uppgett att denne
inte bevakar, såvida inte inkassobolaget vet att kravet faktiskt har nått fram
till gäldenären.
Sergel saknar idag möjlighet att stoppa framtida digitala utskick på
gäldenärers begäran utan hänvisar till Kivra. Det innebär en risk för att
Sergel i vissa situationer kan komma att vidta rättsliga åtgärder i strid med 6
§ inkassolagen. Datainspektionen bedömer därför att Sergels rutiner för
utskick av inkassokrav via digital brevlåda, när en gäldenär har upplyst om
att denne inte kan eller önskar ta del av försändelser på detta sätt, är i strid
med god inkassosed.
Mot bakgrund av vad Sergel har uppgett om att begäran från gäldenärer om
andra utskickssätt är ovanliga, att gäldenärer kan avregistrera sig från utskick
via Kivra och då Sergel har för avsikt att framöver erbjuda denna möjlighet
ser Datainspektionen inte behov av att för närvarande vidta några åtgärder.
Hanteringen av digitala utskick kan dock komma dock att följas upp inom
ramen för framtida tillsyn.
Hantering av enkla invändningar
Tillämpliga bestämmelser m.m.
En summarisk process är inte meningsfull när gäldenären har gjort en saklig
invändning som medför att fordringsanspråket måste prövas materiellt. Om
det tydligt framgår att gäldenärens invändning är sakligt grundad bör en
eventuell talan i stället väckas vid domstol genom en stämningsansökan.
Enligt god inkassosed får en ansökan om betalningsföreläggande därför inte

5 (14)

Datainspektionen

DI-2019-11314

lämnas in om gäldenären har gjort klart att fordran bestrids och angett en
saklig grund för sitt bestridande (Datainspektionens allmänna råd s. 36 f.).
Ett felaktigt val av processform kan vidare leda till en ansökan eller ett utslag
i mål om betalningsföreläggande, vilket i sin tur innebär att gäldenären på
felaktiga grunder noteras i kreditupplysningsregister (Datainspektionens
allmänna råd s. 37).
Bakgrund
I ärendet har framkommit att när en gäldenär invänder mot ett inkassokrav
hanterar Sergel ärendet på olika sätt, beroende på om invändningen
klassificeras som en enkel invändning eller inte. Exempel på enklare
invändningar är att gäldenären hävdar ett denne har betalat men att Sergels
uppdragsgivare har uppgett att betalning inte inkommit.
Efter att Sergel har inhämtat uppdragsgivarens inställning till ett bestridande
av enklare karaktär, och anser saken utredd, försöker Sergel i möjligaste mån
att bemöta gäldenären. I dessa fall informerar Sergel gäldenären om
uppdragsgivarens svar och att gäldenären kan återkomma om denne vill
vidhålla bestridandet. Om gäldenären inte återkommer efter att Sergel svarat
i ärendet kan bolaget komma att gå vidare med ansökan om
betalningsföreläggande, vilket gäldenären också informerats om tidigare. Vid
mer kvalificerade invändningar hanteras ärendet direkt av Sergels
juridikavdelning.
Sergel har gett in följande mall för bemötande av en invändning om
betalning.

Datainspektionens bedömning
Datainspektionen har i samband med tidigare tillsyn av Sergel uttalat sig
kring Sergels hantering av så kallade enklare invändningar, se
Datainspektionens beslut den 23 mars 2012 i ärende med diarienummer

6 (14)

Datainspektionen

DI-2019-11314

1901-2011.
Datainspektionen framhöll i beslutet att det är viktigt för rättssäkerheten att
inkassobolag inte själva agerar domstol, utan att man låter domstol avgöra
om gäldenären är betalningsskyldig eller inte. För att få använda den
summariska processen efter att gäldenären har gjort en sakligt grundad
invändning krävs därför att gäldenären tar tillbaka sin invändning eller att
inkassobolaget i vart fall tydligt uppmanar gäldenären att återkomma för det
fall denne vidhåller sin invändning och i samband med det upplyser om sin
avsikt att i annat fall vända sig till Kronofogdemyndigheten samt därefter ge
gäldenären skälig tid att svara. Datainspektionen förutsatte att Sergel skulle
följa dessa anvisningar för att inte orsaka gäldenärer onödig olägenhet.
Datainspektionen kan inledningsvis konstatera att det exempel på
bemötande som Sergel ger in i stort följer de anvisningar som
Datainspektionen lämnat i det tidigare beslutet. I det bemötande som Sergel
nu gett in uppmanas dock även gäldenären att styrka sin invändning genom
att skicka in bevisning om att betalning skett.
Det är domstolar som slutligt ska pröva betalningsskyldighet med anledning
av en invändning och i samband med detta pröva bevisvärdet av det
underlag parterna lämnar in. Inkassobolaget har inte befogenhet att själva
avgöra en uppkommen tvist och inte heller att avgöra hur bevisningen skulle
bedömas vid en framtida tvist i domstol. Inkassobolag bör därför undvika att
använda sig av ord och formuleringar som kan ge intryck av att gäldenären
behöver styrka sin invändning till inkassobolaget. Det ska klargöras att det i
och för sig inte finns något hinder för ett inkassobolag att fråga gäldenären
om han eller hon kan skicka in visst underlag. En sådan fråga bör dock
formuleras så att det tydligt framgår att det är frivilligt för gäldenären att
skicka in underlaget.
Att i bemötanden av så kallade enkla invändningar uppmana gäldenärer att
till inkassobolaget styrka sin invändning och skicka in bevisning strider
därför mot god inkassosed.
Datainspektionen förutsätter att Sergel ser över och tydliggör de skrivningar
som används för att bemöta invändningar för att undvika eventuella
missförstånd från gäldenärer och för att säkerställa att brevens utformning är
förenlig med god inkassosed.

7 (14)

Datainspektionen

DI-2019-11314

Gäldenärskontakt - tillgänglighet
Tillämpliga bestämmelser m.m.
God inkassosed innebär att inkassobolaget utan dröjsmål bör besvara
gäldenärens frågor om fordringsanspråket och den rättsliga grunden för det.
Inkassobolaget bör vidare vara tillgängligt för gäldenären i vart fall under en
bestämd telefontid alla helgfria måndagar-fredagar. (Datainspektionens
allmänna råd s.31-32)
Det är inte god inkassosed att vidta en inkassoåtgärd om det av invändningar
från gäldenären eller på annat sätt framgår att fordran saknar laglig grund.
Enligt god inkassosed bör inkassobolaget därför snarast möjligt utreda om en
invändning från gäldenären har fog för sig. (Datainspektionens allmänna råd
s. 19).
Bakgrund
Datainspektionen har sedan mitten av december 2019 mottagit många
skriftliga klagomål där klaganden gör gällande att han eller hon har svårt att
komma i kontakt med Sergel, såväl via telefon som genom Sergels
webbtjänst ”Mina sidor”. Klagandena gör bland annat gällande att det har
varit omöjligt att få plats i telefonkö, eller att de fått vänta i flera timmar på
att komma fram. Flera har också uppgett att de har haft svårt att komma in
på Mina sidor då de mötts av felmeddelanden om tillfälligt avbrott eller
underhåll. Flera av de klagande har även gjort gällande att de skickat flera
meddelanden via Mina Sidor som besvarats först efter en lång tid, eller inte
alls. En klagande har vidare uppgett att hon skickat ett mejl till Sergel vilket
besvarades med att automatiskt standardsvar.
Utöver de skriftliga klagomålen har Datainspektionen mottagit ett flertal
telefonsamtal angående svårigheter att komma i kontakt med Sergel.
Datainspektionen har vidare, i juni 2020, uppmärksammats på att
telefonnumret till Sergels kundtjänst tagits bort från bolagets webbplats.
Istället hänvisades besökare på webbplatsen att hitta telefonnummer på sitt
inkassokrav.
Sergel har i yttranden uppgett i huvudsak följande.
Sergel har haft vissa problem med tillgängligheten både via
gäldenärsweb och kundtjänst via telefon. Sergel har dock vidtagit ett

8 (14)

Datainspektionen

DI-2019-11314

flertal åtgärder för att komma till rätta med tillgänglighet och
samtalstider och tillgängligheten har förbättrats avsevärt sedan början
av mars månad. Under december till och med februari har det varit
ovanligt långa svarstider på telefon. Det beror dels på att
gäldenärswebben haft tillgänglighetsproblem, dels på längre
handläggningstider och samtalstider under övergång till nytt
inkassosystem. Dessutom har en av Sergels större kunder skickat ut ett
flertal oplanerade påminnelseutskick, vilket inneburit kraftig
belastning av Sergels telefoniresurser. En av Sergels kunder har också
överfört större volymer än Sergel haft möjlighet att planera för i maj,
juni och juli.
Den telefonilösning som Sergel nyttjar har en begränsning för att
förhindra att systemet blir överbelastat och går ner. Vid långa kötider
blir linjerna istället ”upptagna”. När det inträffar och Sergel inte har
möjlighet att ta emot fler samtal möts den som ringer in av ett
meddelande som lyder: ”Vi kan för närvarande inte ta emot ditt samtal,
var vänlig ring igen vid ett senare tillfälle. För mer information om dina
ärenden kan du logga in på Mina Sidor via www.sergel.se.”
Den 1 december 2019 lanserade Sergel en ny gäldenärswebb - ”Mina
Sidor” - samtidigt som Sergel implementerade ett nytt inkassosystem.
Under december var gäldenärswebben nedstängd i 10 veckodagar och
vid ytterligare ett antal tillfällen på grund av underhåll och felsökning.
Det har även förekommit driftstörningar på grund av uppdateringar.
Detta har i sin tur bidragit till mycket hårt tryck på inkommande
samtal via telefon.
Sergels nya gäldenärswebb fungerar i dagsläget stabilt och är
tillgänglig. Sergel och dess leverantörer har prioriterat felsökningar för
att stabilisera inkassosystemet samt gäldenärswebben. Sergel har även
genomfört en uppdatering av telefoniplattformen den 27 februari vilket
inneburit en förbättring av kapaciteteten för inkommande trafik.
Sergels telefonilösning har inte överbelastats sedan dess. Antalet
inkomna samtal och svarstider har minskat och återgått till normalt
inflöde och samtalstider. Sergel har sedan mitten på februari utökat sin
bemanning med 23 handläggare och ytterligare 12 handläggare ska
börja under maj månad. Sergel har under perioden av bristande

9 (14)

Datainspektionen

DI-2019-11314

tillgänglighet varit mycket restriktiva med att sända ärenden vidare till
Kronofogdemyndigheten.
Sergel planerar att införa en chat-funktion under Mina Sidor som en
alternativ kanal. Chatten kräver autentisering via BankID. Sergel ser
chatten som ett komplement till telefoni när gäldenären behöver
snabb, enkel återkoppling. Vissa av uppgifterna från chatten registreras
i inkassosystemet. Sergel kommer också att avveckla sin
reskontrahantering vilket kan hindra vissa störningsmoment och
variationer av volymer från dessa samtal.
Sergel har valt att minimera sin kommunikation med gäldenärer via epost då sådan kommunikation innebär dataskyddsrisker. Sergel har tre
allmänna e-postadresser som, sedan den 7 oktober 2019, inte längre
används för kommuinikation med gäldenärer men som fortfarande kan
hittas på internet och i gamla brev. Sergel har för avsikt att på sikt styra
bort trafiken från dessa e-postadresser. Till dess att så kan ske har
Sergel som rutin att besvara inkommande mejl från gäldenärer samma
dag, med följande standardsvar:
”OBS! Viktig information till dig!
Kommunikationskanalen via denna mailadress har upphört. Ditt ärende
kommer därför inte att besvaras här. Det innebär att du från och med nu
ställer frågor till oss, och ser vår svar på Sergel.se/loggain. Detta för att
ytterligare höja säkerheten i hanteringen av data och personuppgifter då
vi följer Dataskyddsförordningen (GDPR), och den är förändringen vi gör
för att vi värnar om din integritet. Ett ytterligare led i att öka din
säkerhet är att vi tar bort det ursprungliga meddelandet i denna
konversation.
Välkommen in på Sergel.se”
Inkomna bestridanden dokumenteras i inkassosystemet och besvaras
via ”Mina Sidor” alternativt brevledes.
Sergel kan konstatera att rutinbeskrivningen inte har följts för två av
de allmänna e-postadresserna. Inkommande e-post till dessa adresser
har i de flesta fallen endast besvarats med ett standardsvar med
hänvisning till andra kanaler, som då olyckligtvis haft bristande

1 0 (14)

Datainspektionen

DI-2019-11314

tillgänglighet under december till och med februari. Sergel ser
allvarligt på det som har inträffat.
Sergel avser att förtydliga sin rutinbeskrivning och säkerställa
hanteringen av bestridanden till dess att de kan stänga ner de aktuella
e-postbrevlådorna. Sergel kommer även att se över innhållet i
standardsvaret och ange samtliga kanaler gäldenären kan använda för
att komma i kontakt med Sergel.
I samband med att Sergels webbplats och allt dess innehåll flyttades till
en ny IT-plattform den 10 juni 2020, följde telefonnumret inte med i
den nya text som infördes gällande ”Kontakt med Kundservice” på
gäldenärswebbsidan. Det har inte föregåtts av några särskilda
diskussioner eller överväganden. Sergel har korrigerat detta den 8 juli
2020.
Sergels ledning har som högsta prioritet att säkerställa en stabil, enkel
och säker leverans av inkassotjänster med hög tillgänglighet.
Datainspektionens bedömning
En förutsättning för att ett inkassobolag ska kunna uppfylla sina skyldigheter
att skyndsamt besvara gäldenärers frågor och hantera invändningar i tid är
att det är enkelt för gäldenärer att komma i kontakt med bolaget. Med
hänsyn till att den normala fristen för invändning eller betalning i ett
inkassokrav är kort är det mycket angeläget att gäldenären ges möjlighet att
komma i kontakt med bolaget inom rimlig tid, dels för att kunna ta ställning
till om kravet är korrekt, dels för att kunna invända i rätt tid.
Sergel erbjuder kontaktmöjligheter via sin gäldenärswebb och via telefon. Av
Sergels yttrande framgår att bolaget har haft problem med teknisk åtkomst
till sin gäldenärswebb och långa svarstider i telefonen under en och samma
period.
Av svaret framgår också att Sergel har tagit bort möjligheten för gäldenärer
att kommunicera med bolaget via e-post, samtidigt som e-postadresser som
tidigare använts för detta syfte fortfarande är aktiva.
Datainspektionen, som i detta beslut inte tar ställning till frågor gällande
personuppgiftsbehandling, har förståelse för att inkassobolag vill använda

1 1 (14)

Datainspektionen

DI-2019-11314

säkra och lämpliga kommunikationskanaler. Att enbart hänvisa till
inloggning på gäldenärsweb, som för privatpersoner kräver BankID, riskerar
dock att utestänga många gäldenärer som inte innehar BankID från
möjligheten att kontakta bolaget. En sådan kommunikationskanal måste
därför kompletteras av andra lämpliga kanaler.
Datainspektionen vill framhålla att ett inkassobolag bör hantera de frågor
och invändningar som inkommer till bolaget oavsett vilka kontaktvägar
gäldenären använder. Det innebär till exempel att en fråga eller en
invändning som inkommit till fel avdelning hos bolaget bör vidarebefordras
till den avdelning som kan besvara gäldenärens frågor. Även om en gäldenär
använder en kontaktväg som inte är anvisad bör bolaget alltså hantera frågan
eller invändningen. Det innebär inte att frågan behöver besvaras i samma
kanal som frågan ställdes, utan bolaget kan välja det kommunikationssätt
som är mest lämpligt i det enskilda fallet.
Sergel uppger att de har som rutin att besvara invändningar från gäldenärer
även när de inkommer via e-post men att denna rutin har brustit. Sergel har
vidare uppgett att de kommer att hänvisa till fler kontaktvägar i
standardsvaret.
Sergel har vidare under en period tagit bort telefonnummer till kundtjänst
från sin webbplats. Istället hänvisades besökare på webbplatsen att hitta
telefonnummer på sitt inkassokrav. Datainspektionen anser att ett
inkassobolag bör underlätta för gäldenärer att komma i kontakt med bolaget.
Genom att endast hänvisa till inkassokravet för att hitta telefonnummer
försämras tillgängligheten för gäldenärer. I sammanhanget bör det beaktas
att ett inkassoärende kan pågå i flera år och att det kan har förflutit lång tid
sedan gäldenären mottog ett inkassokrav. Det är därför inte säkert att
gäldenären ens har tillgång till denna uppgift. Som tidigare anförts är inte
heller gäldenärweb en kontaktväg som passar alla gäldenärer. Gäldenären
kan inte heller kontakta Sergel via e-post, t.ex. för att fråga om
telefonnumret.
Datainspektionen kan konstatera att Sergel har, eller har haft, ett flertal
brister gällande tillgängligheten som rör
- begränsad åtkomst till gäldenärswebben,
- långa svarstider eller möjlighet att komma fram till kundtjänst via
telefon,

1 2 (14)

Datainspektionen

DI-2019-11314

-

underlåtenhet i vissa fall att hantera frågor och invändningar som
inkommit via e-post, och
svårigheter för gäldenärer att finna olika kontaktvägar till bolaget.

Datainspektionen konstaterar vid en sammanvägd bedömning att de
uppräknade bristerna är så omfattande att Sergel inte kan anses ha levt upp
till de krav på tillgänglighet och den skyldighet att utan dröjsmål besvara
gäldenärers frågor och att skyndsamt utreda invändningar som följer av god
inkassosed. Sergel har vidtagit åtgärder beträffande vissa av bristerna. Vissa
av problemen kvarstår dock alltjämt och Datainspektionen får fortfarande in
klagomål mot Sergel gällande tillgängligheten för gäldenärer.
Datainspektionen, som ser allvarligt på bristerna beträffande tillgänglighet,
förutsätter att Sergel vidtar åtgärder för att ytterligare förbättra
tillgängligheten för gäldenärer. Datainspektionen anser det därför inte
nödvändigt att vidta några åtgärder mot Sergel i dagsläget. Datainspektionen
kommer dock att följa utvecklingen av inkommande klagomål gällande
tillgängligheten hos Sergel. Frågan om tillgänglighet för gäldenärer kommer
också följas upp inom ramen för framtida tillsyn mot bolaget.
Övrigt
Vad som i övrigt förekommit i ärendet föranleder inga vidare åtgärder från
Datainspektionen.

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut som överklagas och den ändring som ni begär.
Överklagandet ska ha kommit in till Datainspektionen senast tre veckor från
den dag ni fick del av beslutet. Datainspektionen sänder överklagandet
vidare till Förvaltningsrätten i Stockholm för prövning, om inspektionen inte
själv ändrar beslutet på det sätt ni har begärt. Även Justitiekanslern får
överklaga beslutet för att tillvarata allmänna intressen. Tiden för
överklagande för Justitiekanslern räknas dock från den dag beslutet
meddelades.

1 3 (14)

Datainspektionen

DI-2019-11314

Förutsatt att överklagandet inte innehåller några integritetskänsliga
personuppgifter eller uppgift som kan omfattas av sekretess, kan ni e-posta
överklagandet till datainspektionen@datainspektionen.se.

Detta beslut har fattats av enhetschefen Catharina Fernquist efter
föredragning av juristen Evelin Palmér.

Catharina Fernquist, 2020-10-14 (Det här är en elektronisk signatur)

1 4 (14)

