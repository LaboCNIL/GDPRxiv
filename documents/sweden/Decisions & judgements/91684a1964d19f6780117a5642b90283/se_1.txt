1(2)

Inera AB
registrator@inera.se

Diarienummer:
DI-2019-2900
Ert diarienummer:
201903-016

Beslut efter tillsyn enligt
dataskyddsförordningen mot Inera AB

Datum:
2021-06-07

Integritetsskyddsmyndighetens beslut
Ärendet avslutas.

Bakgrund
Computer Sweden publicerade den 18 februari 2019 en artikel med rubriken ”2,7
miljoner inspelade samtal till 1177 Vårdguiden helt oskyddade på internet”. I artikeln
uppges bland annat att ”På en öppen webbserver, helt utan lösenordsskydd eller
annan säkerhet, har vi hittat 2,7 miljoner inspelade samtal till rådgivningsnumret 1177.”
Det framgick av Ineras webbplats att Inera AB förvaltar och utvecklar de gemensamma
systemen för 1177 Vårdguiden på telefon som regionerna behöver i sin verksamhet.
IMY inledde skriftlig tillsyn mot Inera AB den 5 mars 2019 för att kontrollera hur Inera
behandlade personuppgifter om vårdsökande inom ramen för rådgivningsnumret 1177.
IMY inledde även tillsyn mot Voice Integrate Nordic AB och MedHelp AB. Det framkom
att tre regioner anlitade dels MedHelp som vårdgivare när vårdsökande ringer 1177 för
sjukvårdsrådgivning och dels Inera AB för att koppla fram samtalen till MedHelp. IMY
inledde därför tillsyn mot Hälso- och sjukvårdsnämnden Region Stockholm,
Regionstyrelsen Region Sörmland och Regionstyrelsen Region Värmland.

Motivering av beslutet

Postadress:
Box 8114
104 20 Stockholm
Webbplats:
www.imy.se
E-post:
imy@imy.se
Telefon:
08-657 61 00

Med personuppgiftsansvarig avses, enligt artikel 4.7 i dataskyddsförordningen, en
fysisk eller juridisk person, offentlig myndighet, institution eller annat organ som
ensamt eller tillsammans med andra bestämmer ändamålen och medlen för
behandlingen av personuppgifter. Med personuppgiftsbiträde avses, enligt artikel 4.8 i
förordningen, en fysisk eller juridisk person, offentlig myndighet, institution eller annat
organ som behandlar personuppgifter för den personuppgiftsansvariges räkning. Enligt
artikel 32 har både den som är personuppgiftsansvarig och personuppgiftsbiträdet
skyldigheter som avser säkerheten i samband med behandlingen av
personuppgifterna.

Integritetsskyddsmyndigheten

Diarienummer: DI-2019-2900
Datum: 2021-06-07

2(2)

Inera uppger bland annat följande. I egenskap av personuppgiftsbiträde för regionerna
Stockholm, Sörmland och Värmland behandlar Inera telefonnummer för personer som
ringer till 1177. Samtliga 1177-samtal styrs initialt till Ineras kontaktcenter där det görs
en kontroll om kommun-ID är lika med Stockholm, Sörmland eller Värmland. Är så
fallet skapas ett utgående samtal från Ineras kontaktcenter till MedHelp AB:s
kontaktcenter varpå MedHelp AB tar över samtalet. Samtalet lämnar då Ineras system
helt. Inera lagrar inga av MedHelps inspelade samtal och har inga avtal med MedHelp.
IMY konstaterar att Inera behandlar personuppgifter i samband med att vårdsökande
ringer 1177. Denna behandling utför Inera på uppdrag av regionerna i egenskap av
personuppgiftsbiträde. Inera har dock inte ansvar, vare sig som
personuppgiftsansvarig eller personuppgiftsbiträde, för den personuppgiftsbehandling
som MedHelp AB utför vid själva sjukvårdsrådgivningen eller för lagring av ljudfiler
med inspelade samtal till 1177 när MedHelp AB är den vårdgivare som svarar på
samtalen.
Ärendet avslutas därför utan åtgärd.
Detta beslut har fattats av generaldirektören Lena Lindgren Schelin efter föredragning
av avdelningsdirektören Suzanne Isberg. Vid handläggningen har enhetschefen
Katarina Tullstedt medverkat. Vid den slutliga handläggningen har även itsäkerhetsspecialisten Magnus Bergström, rättschefen David Törngren och
enhetschefen Malin Blixt medverkat.

Lena Lindgren Schelin, 2021-06-07 (Det här är en elektronisk signatur)

