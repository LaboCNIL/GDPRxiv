1(2)

Kungälvs kommun

kommun@kungalv.se

Diarienummer:
DI-2021-8567

Datum:
2021-10-20

Tillsyn enligt dataskyddsförordningen

Integritetsskyddsmyndigheten (IMY) har beslutat att granska er 
personuppgiftsbehandling och har inlett ett tillsynsärende. Ni behöver därför svara på 
våra frågor.
Varför granskar Integritetsskyddsmyndigheten 
er verksamhet?

IMY har fått in klagomål där det uppges att ni (Kungälvs kommun) kamerabevakar på 
platser dit allmänheten har tillträde utan att ha sökt och fått tillstånd av IMY. 
Våra frågor 

IMY vill att ni svarar på följande frågor:



Stämmer det att Kungälvs kommun kamerabevakar på platser dit allmänheten 
har tillträde? 

 Om ja:

-

-
-

Hur kommer det sig att ni inte sökt tillstånd hos IMY? Utveckla hur ni 
resonerat. 
Vilka platser kamerabevakar ni?
Stämmer det som klagomålet gör gällande - att eventuella 
personuppgifter som tas upp i och med kamerabevakningen är 
anonymiserade? Beskriv i sådana fall vilken teknik ni använder och 
hur anonymiseringen går till. 



Är Kungälvs kommun att anse som personuppgiftsansvarig för 
kamerabevakningen?

Era svar
Svara skriftligt till IMY senast den 3 november 2021. 

Förutsatt att svaret inte innehåller några integritetskänsliga personuppgifter eller 
uppgifter som kan omfattas av sekretess, kan ni e-posta det till imy@imy.se och 
referera till vårt diarienummer DI-2021-8567.

Om ni utöver svaren på våra frågor vill hänvisa till ytterligare information eller 
handlingar så ange detta och vad ni vill visa med dem men skicka inte in handlingar 
som går utöver det angivna syftet med tillsynen. 

Postadress:
Box 8114
104 20 Stockholm
Webbplats:
www.imy.se
E-post:
imy@imy.se
Telefon:
08-657 61 00

Integritetsskyddsmyndigheten

Diarienummer: DI-2021-8567
Datum: 2021-10-20

2(2)

Måste ni svara Integritetsskyddsmyndigheten?

Ja, IMY är tillsynsmyndighet enligt dataskyddsförordningen, GDPR1. Det innebär att vi 
får begära att ni lämnar all information som vi behöver för att kunna fullgöra våra 
uppgifter som tillsynsmyndighet.2 
Vad händer sen?

När IMY är färdig med granskningen kommer ni att få ett beslut. Där kommer ni att få 
besked om eventuella brister i ert dataskydd och om ni måste vidta några korrigerande 
åtgärder. IMY kan exempelvis påföra administrativa sanktionsavgifter enligt 
dataskyddsförordningen.3  

Om ni har frågor kontakta Jeanette Bladh Gustafson på tfn. 08-657 61 32.

Med vänlig hälsning

Jeanette Bladh Gustafson, 2021-10-20   (Det här är en elektronisk signatur)

Kopia till:
Dataskyddsombudet: dataskyddsombud@kungalv.se

Information om IMY:s behandling av personuppgifter
https://www.imy.se/behandling-av-personuppgifter

1 Europaparlamentets och rådets förordning (EU) 2016/79 av den 27 april 2016 om skydd för fysiska personer med 
avseende på behandling av personuppgifter och om det fria flödet av sådana uppgifter och om upphävande av 
direktiv 95/46/EG.

2 Artikel 58.1 i dataskyddsförordningen. 

3 Artikel 58.2 och artikel 83-84 i dataskyddsförordningen.

