Beslut

Diarienr

2020-10-09

DI-2020-6231

ABB AB

Tillsyn enligt dataskyddsförordningen – ABB:s
formulär vid rekrytering
Datainspektionens beslut
Datainspektionen avskriver ärendet.

Redogörelse för tillsynsärendet
Datainspektionen har inlett tillsyn mot ABB AB, 559193-0903
(fortsättningsvis bolaget) med anledning av ett klagomål. Klaganden har
bland annat gjort gällande att bolaget i samband med rekrytering ber
arbetssökande fylla i ett formulär som innehåller frågor om bland annat
alkohol- och drogberoende, ärenden hos Kronofogden och fällande
brottmålsdomar. Formuläret har bifogats klagomålet.
Bolaget har yttrat sig i ärendet och uppgett bl.a. följande. Det aktuella
formuläret har tidigare används vid rekrytering. Formuläret har skickats till
kandidaterna som ombetts fylla i formuläret och ta med det ifyllda
formuläret till intervjutillfället. I samband med intervjutillfälligt går
kandidaten och rekryteringsanvarig tillsammans igenom svaren i formuläret.
Därefter förstörs formuläret eller återlämnas till kandidaten. Formuläret
sparas inte av bolaget på något sätt. Avsikten är att formuläret inte ska
registreras elektroniskt av bolaget utan hanteringen har skett helt manuellt.

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (2)

Datainspektionen

DI-2020-6231

Motivering av beslut
Datainspektionens tillsyn avser endast bolagets behandling av
personuppgifter som samlats in genom det formulär som Datainspektionen
tagit del av.
Av artikel 2.1 i dataskyddsförordningen1 framgår att förordningen ska
tillämpas på sådan behandling av personuppgifter som helt eller delvis
företas på automatisk väg samt på annan behandling än automatisk av
personuppgifter som ingår i eller kommer att ingå i ett register.
Bolagets hantering av de personuppgifter som efterfrågas i formuläret
innebär inte en sådan automatiserad behandling, eller icke-automatiserad
behandling i register som avses i artikel 2.1 i dataskyddsförordningen. Den
aktuella hanteringen av personuppgifter omfattas således inte av dataskyddsförordningens tillämpningsområde. Ärendet ska därför avskrivas från vidare
handläggning.

Detta beslut har fattats av enhetschefen Catharina Fernquist efter
föredragning av juristen Albin Brunskog.
Catharina Fernquist, 2020-10-09 (Det här är en elektronisk signatur)

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).
1

2 (2)

