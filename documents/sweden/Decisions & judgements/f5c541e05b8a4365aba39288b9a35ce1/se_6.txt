Beslut

Diarienr

2019-06-24

DI-2019-1785
Ert diarienr
ÅM2019-423

Åklagarmyndigheten
Box 5553
114 85 Stockholm

Tillsyn enligt brottsdatalagen (2018:1177) –
Åklagarmyndighetens förteckning över
behandlingar
Datainspektionens beslut
1.

Datainspektionen konstaterar att Åklagarmyndighetens förteckning
över behandlingar saknar namnet på och kontaktuppgifter till den
personuppgiftsansvarige, gemensamt personuppgiftsansvariga och
dataskyddsombud enligt 3 kap. 3 § brottsdataförordningen
(2018:1202).
Datainspektionen förelägger enligt 5 kap. 7 § 2 brottsdatalagen
Åklagarmyndigheten att i förteckningen över behandlingar ange
namnet på och kontaktuppgifter till den personuppgiftsansvarige,
gemensamt personuppgiftsansvariga och dataskyddsombud, senast
den 31 december 2019.

2. Datainspektionen konstaterar att Åklagarmyndighetens förteckning
över behandlingar, för varje kategori av behandling, anger ändamålen
med behandlingen enligt 3 kap. 3 § 2 brottsdataförordningen på ett
opreciserat sätt.
Datainspektionen förelägger enligt 5 kap. 7 § 2 brottsdatalagen
Åklagarmyndigheten att i förteckningen över behandlingar, för varje
kategori av behandling, precisera ändamålen med behandlingen på så
sätt som anges i motiveringen till detta beslut, senast den 31 december
2019.

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (7)

Datainspektionen

DI-2019-1785

3. Åklagarmyndigheten föreläggs att senast den 31 december 2019 lämna
en skriftlig redovisning till Datainspektionen av de åtgärder som
Åklagarmyndigheten har vidtagit med anledning av föreläggandena i
punkterna 1-2.

Redogörelse för tillsynsärendet
Datainspektionen har den 11 februari 2019 inlett tillsyn mot
Åklagarmyndigheten i syfte att granska om Åklagarmyndighetens förteckning
över behandlingar av personuppgifter är i överensstämmelse med 3 kap. 3 §
brottsdataförordningen.
Datainspektionen har vid sin granskning av Åklagarmyndighetens
förteckning över behandlingar iakttagit huvudsakligen följande.
Förteckningen över behandlingar innehåller följande kolumner.
- den rättsliga grunden för behandlingen,
- ändamålen med behandlingen,
- de kategorier av tjänstemän som har tillgång till de personuppgifter
som behandlas,
- de kategorier av mottagare som uppgifterna kan komma att lämnas ut
till, även i tredjeland eller internationella organisationer
- de kategorier av registrerade som berörs av behandlingen,
- de kategorier av personuppgifter som kan komma att behandlas,
- samlingar av överföringar av personuppgifter till tredjeland eller
internationella organisationer,
- användning av profilering,
- om det är möjligt, tidsfrister för hur länge kategorierna av
personuppgifter får behandlas och
- allmän beskrivning av vilka säkerhetsåtgärder som har vidtagits.

2 (7)

Datainspektionen

DI-2019-1785

Motivering av beslutet
Vad Datainspektionen har att ta ställning till
Datainspektionen har i tillsynsärendet att ta ställning till om
Åklagarmyndighetens förteckning över behandlingar, uppfyller kraven i
3 kap. 3 § brottsdataförordningen.
Tillämpliga bestämmelser
Den 1 augusti 2018 trädde brottsdatalagen i kraft med kompletterande
bestämmelser i brottsdataförordningen. Brottsdatalagen gäller
enligt 1 kap. 2 § för behandling av personuppgifter som utförs i syfte att
förebygga, förhindra eller upptäcka brottslig verksamhet, utreda eller lagföra
brott eller verkställa straffrättsliga påföljder. Den gäller också vid behandling
av personuppgifter som utförs i syfte att upprätthålla allmän ordning och
säkerhet. För Åklagarmyndigheten gäller utöver brottsdatalagen sedan
den 1 januari 2019 även lagen (2018:1697) om åklagarväsendets behandling av
personuppgifter inom brottsdatalagens område (åklagarväsendets
brottsdatalag) med kompletterande bestämmelser i förordningen (2018:1738)
om åklagarväsendets behandling av personuppgifter inom brottsdatalagens
område.
Enligt 3 kap. 3 § brottsdataförordningen ska den personuppgiftsansvarige föra
en förteckning över de kategorier av behandlingar av personuppgifter som
denne ansvarar för. Förteckningen ska innehålla namnet på och kontaktuppgifter till den personuppgiftsansvarige, gemensamt personuppgiftsansvariga och dataskyddsombud. Förteckningen ska dessutom, för varje
kategori av behandling, innehålla följande uppgifter:
1. den rättsliga grunden för behandlingen,
2. ändamålen med behandlingen,
3. de kategorier av tjänstemän som har tillgång till de personuppgifter som
behandlas,
4. de kategorier av mottagare som uppgifterna kan komma att lämnas ut till,
även i tredjeland eller internationella organisationer,
5. de kategorier av registrerade som berörs av behandlingen,
6. de kategorier av personuppgifter som kan komma att behandlas,
7. samlingar av överföringar av personuppgifter till tredjeland eller
internationella organisationer,
8. användning av profilering,

3 (7)

Datainspektionen

DI-2019-1785

9. om det är möjligt, tidsfrister för hur länge kategorierna av
personuppgifter får behandlas, och
10. om det är möjligt, en allmän beskrivning av vilka säkerhetsåtgärder som
har vidtagits.
Enligt 5 kap. 7 § brottsdatalagen får Datainspektionen använda de korrigerande befogenheterna om det konstateras att personuppgifter behandlas i strid
med lag eller annan författning eller att den personuppgiftsansvarige eller
personuppgiftsbiträdet på något annat sätt inte fullgör sina skyldigheter.
Åklagarmyndighetens förteckning över behandlingar
Åklagarmyndigheten för en förteckning enligt 3 kap. 3 §
brottsdataförordningen över de kategorier av behandlingar av personuppgifter
som myndigheten ansvarar för enligt brottsdatalagen. För varje kategori av
behandling ska det enligt bestämmelsen anges vissa uppräknade uppgifter
(punkterna 1-10). Åklagarmyndighetens förteckning över behandlingar
innehåller för varje kategori av behandling punkterna 1-10. Datainspektionen
har inte några synpunkter avseende punkterna 1 samt 3-10.
I Åklagarmyndighetens förteckning över behandlingar anges samlingar av
överföringar av personuppgifter till tredjeland eller internationella
organisationer (punkten 7) för vissa kategorier av behandlingar som
”uppgifter som lämnas ut med anledning av ansökan från annan stat om
rättslig hjälp eller arresteringsorder”. Enligt förarbetena till brottsdatalagen
tar 3 kap. 3 § 7 brottsdataförordningen sikte på vissa överföringar som har
gjorts till tredjeland eller internationella organisationer (se SOU 2017:29 s. 323
och s. 621-624). Datainspektionen förutsätter att sådana överföringar, om de
inträffar, kommer att förtecknas i Åklagarmyndighetens förteckning över
behandlingar.
Kontaktuppgifter
Datainspektionens bedömning
Datainspektionen konstaterar att Åklagarmyndighetens förteckning över
behandlingar saknar namnet på och kontaktuppgifter till den personuppgiftsansvarige, gemensamt personuppgiftsansvariga och dataskyddsombud.

4 (7)

Datainspektionen

DI-2019-1785

Skälen för Datainspektionens bedömning är följande
En förteckning över behandlingar ska enligt 3 kap. 3 § brottsdataförordningen
innehålla namnet på och kontaktuppgifter till den personuppgiftsansvarige,
gemensamt personuppgiftsansvariga och dataskyddsombud.
Datainspektionen konstaterar att Åklagarmyndighetens förteckning över
behandlingar saknar namnet på och kontaktuppgifter till den personuppgiftsansvarige, gemensamt personuppgiftsansvariga och dataskyddsombud.
Inspektionen har med anledning av detta funnit skäl att använda de
korrigerande befogenheterna i 5 kap. 7 § brottsdatalagen.
Datainspektionen förelägger enligt 5 kap. 7 § 2 brottsdatalagen
Åklagarmyndigheten att i förteckningen över behandlingar ange namnet på
och kontaktuppgifter till den personuppgiftsansvarige, gemensamt
personuppgiftsansvariga och dataskyddsombud.
Punkten 2 – ändamålen med behandlingen
Datainspektionens bedömning
Datainspektionen konstaterar att Åklagarmyndighetens förteckning över
behandlingar, för varje kategori av behandling, anger ändamålen med
behandlingen på ett opreciserat sätt.
Skälen för Datainspektionens bedömning är följande
Enligt 3 kap. 3 § 2 brottsdataförordningen ska en förteckning över behandlingar, för varje kategori av behandling, innehålla uppgifter om ändamålen
med behandlingen.
I Åklagarmyndighetens förteckning över behandlingar anges ändamålen med
behandlingen, för varje kategori av behandling, antingen som ”1. förebygga
eller förhindra brottslig verksamhet”, ”2. utreda eller lagföra brott”,
”3. handlägga frågor om ändring eller verkställighet av straffrättsliga
påföljder”, ”4. handlägga frågor som rör upprätthållande av allmän ordning
och säkerhet” eller ”5. fullgöra förpliktelser som följer av internationella
åtaganden”. Punkterna 1-5 i kolumnen ”ändamålen med behandlingen”
motsvarar de rättsliga grunder som anges i 2 kap. 1 § åklagarväsendets
brottsdatalag. Bestämmelsen i 2 kap. 1 § åklagarväsendets brottsdatalag anges
i kolumnen ”den rättsliga grunden för behandlingen” för varje kategori av
behandling, utom en, i Åklagarmyndighetens förteckning över behandlingar.

5 (7)

Datainspektionen

DI-2019-1785

I 3 kap. 3 § brottsdataförordningen görs en uppdelning mellan den rättsliga
grunden för behandlingen (punkten 1) och ändamålen med behandlingen
(punkten 2). I förarbetena till brottsdatalagen anges att ändamålen med
behandlingen ska förtecknas i det register som myndigheten ska föra men att
det inte innebär att den personuppgiftsansvarige måste förteckna alla de
enskilda fall där myndigheten behandlar personuppgifter. Det som avses är de
typer av ändamål som myndigheten behandlar personuppgifter för. Som
exempel nämns att Polismyndigheten behandlar personuppgifter bl.a. för att
ta emot anmälningar om brott, genomföra undersökningar, verkställa
uppbörd av bötesstraff och dokumentera ingripanden vid ordningsstörningar
(jfr prop. 2017/18:232 s. 121).
På det sätt som Åklagarmyndigheten angett ”ändamålen med behandlingen” i
sin förteckning över behandlingar, för varje kategori av behandling utom en,
innebär att samma uppgifter anges för ”ändamålen med behandlingen” som
för ”den rättsliga grunden för behandlingen”. Datainspektionen anser, med
anledning av hur 3 kap. 3 § brottsdataförordningen är utformad, att det inte är
tillräckligt att ange samma uppgifter under ”den rättsliga grunden för
behandlingen” som för ”ändamålen med behandlingen” för att uppfylla kravet
i 3 kap. 3 § 2 brottsdataförordningen. Vid sin granskning av
Åklagarmyndighetens förteckning över behandlingar kan Datainspektionen
inte heller se att ”ändamålen med behandlingen” har angetts för kategorin av
behandling benämnd ”Cåsa - Statistiksystem”. Att inte ange ”ändamålen med
behandlingen” för en kategori av behandling uppfyller inte heller kravet i
3 kap. 3 § 2 brottsdataförordningen.
Datainspektionen konstaterar mot denna bakgrund att Åklagarmyndighetens
förteckning över behandlingar, för varje kategori av behandling, anger
ändamålen med behandlingen på ett opreciserat sätt. Inspektionen har med
anledning av detta funnit skäl att använda de korrigerande befogenheterna i
5 kap. 7 § brottsdatalagen.
Datainspektionen förelägger enligt 5 kap. 7 § 2 brottsdatalagen
Åklagarmyndigheten att i förteckningen över behandlingar, för varje kategori
av behandling, precisera ändamålen med behandlingen. Ledning för hur
ändamålen med en behandling kan förtecknas ges i de ovan angivna
förarbetsuttalandena.

6 (7)

Datainspektionen

DI-2019-1785

Detta beslut har fattats av enhetschefen Charlotte Waller Dahlberg efter
föredragning av juristen Max Blidberg .

Charlotte Waller Dahlberg
Max Blidberg

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

7 (7)

