Beslut

Diarienr

2019-11-04

DI-2019-5560
Ert diarienr
VER 2019-776

Tullverket
Box 12854
112 98 Stockholm

Tillsyn enligt brottsdatalagen (2018:1177) –
Tullverkets förteckning över behandlingar
Datainspektionens beslut
1.

Datainspektionen konstaterar att Tullverkets förteckning över
behandlingar, för vissa kategorier av behandlingar, anger de kategorier
av tjänstemän som har tillgång till de personuppgifter som behandlas
enligt 3 kap. 3 § 3 brottsdataförordningen (2018:1202) på ett otydligt
sätt.
Datainspektionen förelägger enligt 5 kap. 7 § 2 brottsdatalagen
Tullverket att i förteckningen över behandlingar, för varje kategori av
behandling, ange de kategorier av tjänstemän som har tillgång till de
personuppgifter som behandlas på så sätt som anges i motiveringen
till detta beslut, senast den 30 april 2020.

2. Datainspektionen konstaterar att Tullverkets förteckning över
behandlingar, för vissa kategorier av behandlingar, saknar uppgifter
om de kategorier av personuppgifter som kan komma att behandlas
och samlingar av överföringar av personuppgifter till tredjeland eller
internationella organisationer enligt 3 kap. 3 § 6 och 7
brottsdataförordningen.
Datainspektionen förelägger enligt 5 kap. 7 § 2 brottsdatalagen
Tullverket att i förteckningen över behandlingar, för varje kategori av
behandling, ange de kategorier av personuppgifter som kan komma
att behandlas och uppgift om samlingar av överföringar av

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (7)

Datainspektionen

DI-2019-5560

personuppgifter till tredjeland eller internationella organisationer,
senast den 30 april 2020.
3. Tullverket föreläggs att senast den 30 april 2020 lämna en skriftlig
redovisning till Datainspektionen av de åtgärder som Tullverket har
vidtagit med anledning av föreläggandena i punkterna 1-2.

Övrigt
Utöver vad som framgår av punkterna 1-3 lämnar Datainspektionen
rekommendationer, enligt 5 kap. 7 § 1 brottsdatalagen, till Tullverket gällande
tidsfrister för hur länge kategorierna av personuppgifter får behandlas enligt
3 kap. 3 § 9 brottsdataförordningen.

Redogörelse för tillsynsärendet
Datainspektionen har den 7 maj 2019 inlett tillsyn mot Tullverket i syfte att
granska om Tullverkets förteckning över behandlingar av personuppgifter är i
överensstämmelse med 3 kap. 3 § brottsdataförordningen.
Datainspektionen har vid sin granskning av Tullverkets förteckning över
behandlingar iakttagit huvudsakligen följande. Förteckningen över
behandlingar innehåller bland annat följande kolumner.
- Rättslig grund,
- verksamhetens ändamål med personuppgiftsbehandlingen,
- kategorier av tjänstemän med tillgång till personuppgiftsbehandlingen,
- de kategorier av registrerade som berörs av behandlingen,
- de kategorier av personuppgifter som kan komma att behandlas,
- känsliga personuppgifter som kan komma att behandlas,
- om behandlingen medför användning av ”profilering”,
- kategorier av mottagare som uppgifterna i behandlingen kan komma
att lämnas ut till,
- samlingar av överföringar av personuppgifter till tredjeland eller
internationella organisationer,
- om möjligt anges här tidsfrister för hur länge personuppgifter får
behandlas samt

2 (7)

Datainspektionen

DI-2019-5560

-

om möjligt en allmän beskrivning av vilka säkerhetsåtgärder som har
vidtagits.

Tullverket har i huvudsak uppgett följande. I det fall en kolumn har markerats
med ”?” så innebär det att uppföljning av det svar som verksamheten lämnat
ska ske. ”-” symboliserar att uppgiften inte är relevant för aktuell behandling.
I det fall verksamheten inte har lämnat någon uppgift för den aktuella
behandlingen har kolumnen lämnats blank.

Motivering av beslutet
Vad Datainspektionen har att ta ställning till
Datainspektionen har i tillsynsärendet att ta ställning till om Tullverkets
förteckning över behandlingar, uppfyller kraven i 3 kap. 3 § brottsdataförordningen.
Tillämpliga bestämmelser
Den 1 augusti 2018 trädde brottsdatalagen i kraft med kompletterande
bestämmelser i brottsdataförordningen. Brottsdatalagen gäller
enligt 1 kap. 2 § för behandling av personuppgifter som utförs i syfte att
förebygga, förhindra eller upptäcka brottslig verksamhet, utreda eller lagföra
brott eller verkställa straffrättsliga påföljder. Den gäller också vid behandling
av personuppgifter som utförs i syfte att upprätthålla allmän ordning och
säkerhet. För Tullverket gäller utöver brottsdatalagen sedan den 1 januari 2019
även lagen (2018:1694) om Tullverkets behandling av personuppgifter inom
brottsdatalagens område med kompletterande bestämmelser i förordningen
(2018:1876) om Tullverkets behandling av personuppgifter inom brottsdatalagens område.
Enligt 3 kap. 3 § brottsdataförordningen ska den personuppgiftsansvarige föra
en förteckning över de kategorier av behandlingar av personuppgifter som
denne ansvarar för. Förteckningen ska innehålla namnet på och kontaktuppgifter till den personuppgiftsansvarige, gemensamt personuppgiftsansvariga och dataskyddsombud. Förteckningen ska dessutom, för varje
kategori av behandling, innehålla följande uppgifter:
1. den rättsliga grunden för behandlingen,
2. ändamålen med behandlingen,

3 (7)

Datainspektionen

DI-2019-5560

3. de kategorier av tjänstemän som har tillgång till de personuppgifter som
behandlas,
4. de kategorier av mottagare som uppgifterna kan komma att lämnas ut till,
även i tredjeland eller internationella organisationer,
5. de kategorier av registrerade som berörs av behandlingen,
6. de kategorier av personuppgifter som kan komma att behandlas,
7. samlingar av överföringar av personuppgifter till tredjeland eller
internationella organisationer,
8. användning av profilering,
9. om det är möjligt, tidsfrister för hur länge kategorierna av
personuppgifter får behandlas, och
10. om det är möjligt, en allmän beskrivning av vilka säkerhetsåtgärder som
har vidtagits.
Enligt 5 kap. 7 § brottsdatalagen får Datainspektionen använda de korrigerande befogenheterna om det konstateras att personuppgifter behandlas i strid
med lag eller annan författning eller att den personuppgiftsansvarige eller
personuppgiftsbiträdet på något annat sätt inte fullgör sina skyldigheter.
Tullverkets förteckning över behandlingar
Tullverket för en förteckning enligt 3 kap. 3 § brottsdataförordningen över de
kategorier av behandlingar av personuppgifter som myndigheten ansvarar för
enligt brottsdatalagen. För varje kategori av behandling ska det enligt
bestämmelsen anges vissa uppräknade uppgifter (punkterna 1-10). Tullverkets
förteckning över behandlingar innehåller i separata kolumner de i
bestämmelsen uppräknade punkterna. Datainspektionen har inte några
synpunkter avseende punkterna 1-2, 4-5, 8 och 10.
Samlingar av överföringar av personuppgifter till tredjeland eller
internationella organisationer (punkten 7) anges som en särskild kolumn i
Tullverkets förteckning över behandlingar. Enligt förarbetena till
brottsdatalagen tar 3 kap. 3 § 7 brottsdataförordningen sikte på vissa
överföringar som har gjorts till tredjeland eller internationella organisationer
(se SOU 2017:29 s. 323 och s. 621-624). Datainspektionen förutsätter att sådana
överföringar, om de inträffar, kommer att förtecknas i Tullverkets förteckning
över behandlingar.

4 (7)

Datainspektionen

DI-2019-5560

Punkten 3 – kategorier av tjänstemän
Datainspektionens bedömning
Datainspektionen konstaterar att Tullverkets förteckning över behandlingar,
för vissa kategorier av behandlingar, anger de kategorier av tjänstemän som
har tillgång till de personuppgifter som behandlas på ett otydligt sätt.
Skälen för Datainspektionens bedömning är följande
Enligt 3 kap. 3 § 3 brottsdataförordningen ska en förteckning över behandlingar, för varje kategori av behandling, innehålla uppgifter om de kategorier
av tjänstemän som har tillgång till de personuppgifter som behandlas.
Information om vilka kategorier av tjänstemän som har tillgång till de
personuppgifter som behandlas underlättar både den interna och externa
kontrollen (jfr SOU 2017:29 s. 323). I Tullverkets förteckning över
behandlingar anges, för vissa kategorier av behandlingar, ”Behörighetsstyrt
utifrån arbetsuppgifter”. Datainspektionen har inga synpunkter på
skrivningen, i det fall att kategorier av tjänstemän till exempel kan kopplas till
ett underliggande dokument eller att det på annat sätt går att koppla
skrivningen till de kategorier av tjänstemän som har tillgång till de
personuppgifter som behandlas. Uppgift om kategorier av tjänstemän har
utformats på varierande sätt för de kategorier av behandlingar som innehåller
skrivningen ”Behörighetsstyrt utifrån arbetsuppgifter”. Det framstår inte som
tydligt för Datainspektionen att skrivningen kan kopplas till de kategorier av
tjänstemän som har tillgång till de personuppgifter som behandlas.
Inspektionen konstaterar därför att Tullverkets förteckning över
behandlingar, för vissa kategorier av behandlingar, anger de kategorier av
tjänstemän som har tillgång till de personuppgifter som behandlas på ett
otydligt sätt. Inspektionen har med anledning av detta funnit skäl att använda
de korrigerande befogenheterna i 5 kap. 7 § brottsdatalagen.
Datainspektionen förelägger enligt 5 kap. 7 § 2 brottsdatalagen Tullverket att i
förteckningen över behandlingar, för varje kategori av behandling, förtydliga
de kategorier av tjänstemän som har tillgång till de personuppgifter som
behandlas.

5 (7)

Datainspektionen

DI-2019-5560

Punkterna 6, 7 och 9
Datainspektionens bedömning
Datainspektionen konstaterar att Tullverkets förteckning över behandlingar,
för vissa kategorier av behandlingar, saknar uppgifter om de kategorier av
personuppgifter som kan komma att behandlas och samlingar av överföringar
av personuppgifter till tredjeland eller internationella organisationer.
Skälen för Datainspektionens bedömning är följande
Kolumnerna för att ange de kategorier av personuppgifter som kan komma att
behandlas (punkten 6) och samlingar av överföringar av personuppgifter till
tredjeland eller internationella organisationer (punkten 7) saknar uppgifter
för vissa kategorier av behandlingar. Att ange ”?” eller lämna en kolumn tom
uppfyller inte kraven i 3 kap. 3 § brottsdataförordningen. Datainspektionen
konstaterar mot denna bakgrund att Tullverkets förteckning över
behandlingar, för vissa kategorier av behandlingar, saknar uppgifter enligt
3 kap. 3 § 6 och 7 brottsdataförordningen. Inspektionen har med anledning av
detta funnit skäl att använda de korrigerande befogenheterna i 5 kap. 7 §
brottsdatalagen.
Datainspektionen förelägger enligt 5 kap. 7 § 2 brottsdatalagen Tullverket att i
förteckningen över behandlingar, för varje kategori av behandling, ange de
kategorier av personuppgifter som kan komma att behandlas och uppgift om
samlingar av överföringar av personuppgifter till tredjeland eller
internationella organisationer.
Kolumnen för tidsfrister för hur länge kategorierna av personuppgifterna får
behandlas anges, för vissa kategorier av behandlingar, som ”?”. Enligt
3 kap. 3 § 9 brottsdataförordningen ska det, om det är möjligt, anges
tidsfrister. Tullverket har angett att ”?” innebär att uppföljning av det svar som
verksamheten lämnat ska ske.
Datainspektionen konstaterar att Tullverkets förteckning över behandlingar,
för vissa kategorier av behandlingar, saknar uppgifter om tidsfrister
enligt 3 kap. 3 § 9 brottsdataförordningen. Datainspektionen får
enligt 5 kap. 7 § 1 brottsdatalagen genom råd, rekommendationer eller
påpekanden (som anges i 5 kap. 6 § första stycket samma lag) försöka förmå
Tullverket att vidta åtgärder. Datainspektionen anser att det i nuläget är
tillräckligt att rekommendera Tullverket att göra en bedömning av om det är

6 (7)

Datainspektionen

DI-2019-5560

möjligt att ange tidsfrister i förteckningen över behandlingar för de kategorier
av behandlingar som ”?” anges för.

Detta beslut har fattats av enhetschefen Charlotte Waller Dahlberg efter
föredragning av juristen Max Blidberg.

Charlotte Waller Dahlberg

Max Blidberg

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

7 (7)

