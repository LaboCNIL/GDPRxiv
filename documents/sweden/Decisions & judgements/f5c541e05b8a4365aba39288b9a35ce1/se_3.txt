Beslut

Diarienr

2019-04-03

DI-2018-19919
Ert diarienr
2018-24874

Kriminalvården
Box 306
Slottsgatan 78
601 80 Norrköping

Tillsyn enligt brottsdatalagen (2018:1177) –
Kriminalvårdens förteckning över
behandlingar
Datainspektionens beslut
1.

Datainspektionen konstaterar att Kriminalvårdens förteckning över
behandlingar saknar namnet på och kontaktuppgifter till den personuppgiftsansvarige och dataskyddsombud enligt 3 kap. 3 § brottsdataförordningen (2018:1202).
Datainspektionen förelägger enligt 5 kap. 7 § 2 brottsdatalagen
Kriminalvården att i förteckningen över behandlingar ange namnet på
och kontaktuppgifter till den personuppgiftsansvarige och dataskyddsombud, senast den 31 oktober 2019.

2. Datainspektionen konstaterar att Kriminalvårdens förteckning över
behandlingar, för varje kategori av behandling, anger de kategorier av
tjänstemän som har tillgång till de personuppgifter som behandlas
och de kategorier av mottagare som uppgifterna kan komma att
lämnas ut till enligt 3 kap. 3 § 3 och 4 brottsdataförordningen på ett
otydligt sätt.
Datainspektionen förelägger enligt 5 kap. 7 § 2 brottsdatalagen
Kriminalvården att i förteckningen över behandlingar, för varje
kategori av behandling, ange de kategorier av tjänstemän som har
tillgång till de personuppgifter som behandlas och de kategorier av

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (9)

Datainspektionen

DI-2018-19919

mottagare som uppgifterna kan komma att lämnas ut till på så sätt
som anges i motiveringen till detta beslut, senast den 31 oktober 2019.
3. Datainspektionen konstaterar att Kriminalvårdens förteckning över
behandlingar, för varje kategori av behandling, saknar uppgifter om
användning av profilering enligt 3 kap. 3 § 8 brottsdataförordningen.
Datainspektionen förelägger enligt 5 kap. 7 § 2 brottsdatalagen
Kriminalvården att i förteckningen över behandlingar, för varje
kategori av behandling, ange om profilering används, senast
den 31 oktober 2019.
4. Kriminalvården föreläggs att senast den 31 oktober 2019 lämna en
skriftlig redovisning till Datainspektionen av de åtgärder som
Kriminalvården har vidtagit med anledning av föreläggandena i
punkterna 1-3.

Redogörelse för tillsynsärendet
Datainspektionen har den 17 oktober 2018 inlett tillsyn mot Kriminalvården i
syfte att granska om Kriminalvårdens förteckning över behandlingar av
personuppgifter överensstämmer med 3 kap. 3 § brottsdataförordningen.
Datainspektionen har inom ramen för tillsynsärendet besökt Kriminalvården
den 4 december 2018. Kriminalvården har vid inspektionen förevisat förteckningen över behandlingar (nedan Registerförteckningen) och Datainspektionen har ställt frågor om denna. Datainspektionen har vid inspektionen granskat vissa utvalda registreringar (nedan Registerbeskrivningar) i
Registerförteckningen. Urvalet bestod av de två centrala systemen i Kriminalvårdens verksamhet, Kriminalvårdsregistret (KVR) och LIFT administrativt
transportplaneringssystem samt ett antal slumpmässigt utvalda Registerbeskrivningar. Kriminalvården har yttrat sig över det inspektionsprotokoll
som upprättats i samband med inspektionstillfället.
Kriminalvården har i huvudsak uppgett följande. Förteckningen över behandlingar hanteras i ett egenutvecklat system som kallas Registerförteckningen.
Flera av Registerbeskrivningarna kommer att uppdateras med anledning av
kommande författningsändringar. Information om att det är Kriminalvården

2 (9)

Datainspektionen

DI-2018-19919

som är personuppgiftsansvarig samt kontaktuppgifter till myndigheten finns
förutom på intranätet även på myndighetens externa hemsida. Kriminalvården är inte gemensamt personuppgiftsansvarig för någon personuppgiftsbehandling. Fältet ”Till vilka mottagare uppgifterna lämnas” inkluderar både
interna och externa mottagare. Det förekommer ingen användning av profilering i Kriminalvårdens register.
Datainspektionen har vid sin granskning av Kriminalvårdens förteckning över
behandlingar iakttagit huvudsakligen följande. Varje Registerbeskrivning
innehåller ett antal fält som antingen är fritextfält, ja eller nej frågor alternativt innehåller ett antal kryssmöjligheter. Fälten är följande.
- Registrets/behandlingens namn,
- datum,
- tillhörighet,
- ansvarig chef,
- ändamål,
- kategorier (grupper) av personer som berörs av behandlingen,
- personuppgifter som behandlas,
- känsliga personuppgifter,
- personnummer,
- till vilka mottagare uppgifterna lämnas,
- rättslig grund enligt GDPR,
- rättslig grund enligt brottsdatalagen,
- rättslig grund enligt patientdatalagen,
- kontaktperson,
- uppgifterna lämnas till utlandet,
- lämnas till utlandet,
- gallring av uppgifter i registret,
- allmän beskrivning av vidtagna säkerhetsåtgärder,
- övriga upplysningar,
- beskrivningsstatus och
- unikt ID för beskrivning.

3 (9)

Datainspektionen

DI-2018-19919

Motivering av beslutet
Vad Datainspektionen har att ta ställning till
Datainspektionen har i tillsynsärendet att ta ställning till om Kriminalvårdens
förteckning över behandlingar, uppfyller kraven 3 kap. 3 § brottsdataförordningen. Inspektionen har valt att begränsa tillsynen genom att välja ut
vissa kategorier av behandlingar (Registerbeskrivningar) i förteckningen för
särskild granskning.
Tillämpliga bestämmelser
Den 1 augusti 2018 trädde brottsdatalagen i kraft med kompletterande
bestämmelser i brottsdataförordningen. Brottsdatalagen gäller
enligt 1 kap. 2 § för behandling av personuppgifter som utförs i syfte att
förebygga, förhindra eller upptäcka brottslig verksamhet, utreda eller lagföra
brott eller verkställa straffrättsliga påföljder. Den gäller också vid behandling
av personuppgifter som utförs i syfte att upprätthålla allmän ordning och
säkerhet. För Kriminalvården gäller utöver brottsdatalagen sedan
den 1 januari 2019 även lagen (2018:1699) om kriminalvårdens behandling av
personuppgifter inom brottsdatalagens område (kriminalvårdens
brottsdatalag) med kompletterande bestämmelser i förordningen (2018:1746)
om kriminalvårdens behandling av personuppgifter inom brottsdatalagens
område. I och med att kriminalvårdens brottsdatalag trädde ikraft så
upphörde lagen (2001:617) om behandling av personuppgifter inom
kriminalvården att gälla.
Enligt 3 kap. 3 § brottsdataförordningen ska den personuppgiftsansvarige föra
en förteckning över de kategorier av behandlingar av personuppgifter som
denne ansvarar för. Förteckningen ska innehålla namnet på och kontaktuppgifter till den personuppgiftsansvarige, gemensamt personuppgiftsansvariga
och dataskyddsombud. Förteckningen ska dessutom, för varje kategori av
behandling, innehålla följande uppgifter:
1. den rättsliga grunden för behandlingen,
2. ändamålen med behandlingen,
3. de kategorier av tjänstemän som har tillgång till de personuppgifter som
behandlas,
4. de kategorier av mottagare som uppgifterna kan komma att lämnas ut till,
även i tredjeland eller internationella organisationer,
5. de kategorier av registrerade som berörs av behandlingen,

4 (9)

Datainspektionen

DI-2018-19919

6. de kategorier av personuppgifter som kan komma att behandlas,
7. samlingar av överföringar av personuppgifter till tredjeland eller
internationella organisationer,
8. användning av profilering,
9. om det är möjligt, tidsfrister för hur länge kategorierna av
personuppgifter får behandlas, och
10. om det är möjligt, en allmän beskrivning av vilka säkerhetsåtgärder som
har vidtagits.
Enligt 5 kap. 7 § brottsdatalagen får Datainspektionen använda de korrigerande befogenheterna om det konstateras att personuppgifter behandlas i strid
med lag eller annan författning eller att den personuppgiftsansvarige eller
personuppgiftsbiträdet på något annat sätt inte fullgör sina skyldigheter.
Kriminalvårdens förteckning över behandlingar
Kriminalvården för en förteckning enligt 3 kap. 3 § brottsdataförordningen
över de kategorier av behandlingar av personuppgifter som myndigheten
ansvarar för enligt brottsdatalagen. För varje kategori av behandling ska det
enligt bestämmelsen anges vissa uppräknade uppgifter (punkterna 1-10).
Kriminalvårdens förteckning över behandlingar innehåller för varje kategori
av behandling punkterna 1-7 och 9-10. Datainspektionen har inte några
synpunkter avseende punkterna 1-2, 5-7 samt 9-10.
Kontaktuppgifter
Datainspektionens bedömning
Datainspektionen konstaterar att Kriminalvårdens förteckning över behandlingar saknar namnet på och kontaktuppgifter till den personuppgiftsansvarige och dataskyddsombud enligt 3 kap. 3 § brottsdataförordningen.
Skälen för Datainspektionens bedömning är följande
En förteckning över behandlingar ska enligt 3 kap. 3 § brottsdataförordningen
innehålla namnet på och kontaktuppgifter till den personuppgiftsansvarige,
gemensamt personuppgiftsansvariga och dataskyddsombud. Kriminalvården
har uppgett att kontaktuppgifter till myndigheten finns på intranätet och på
myndighetens externa hemsida. Kriminalvården har vidare uppgett att för det
fall någon begär ut Registerförteckningen, så skickas kontaktuppgifterna med
som ett missiv.

5 (9)

Datainspektionen

DI-2018-19919

Enligt brottsdataförordningen ska förteckningen över behandlingar i sig innehålla ovan angivna uppgifter. Datainspektionen konstaterar därför att
Kriminalvårdens förteckning över behandlingar saknar namnet på och
kontaktuppgifter till den personuppgiftsansvarige och dataskyddsombud.
Inspektionen har med anledning av detta funnit skäl att använda de
korrigerande befogenheterna i 5 kap. 7 § brottsdatalagen.
Datainspektionen förelägger enligt 5 kap. 7 § 2 brottsdatalagen Kriminalvården att i förteckningen över behandlingar ange namnet på och kontaktuppgifter till den personuppgiftsansvarige och dataskyddsombud.
Punkterna 3 och 4 – kategorier av tjänstemän och kategorier av mottagare
Datainspektionens bedömning
Datainspektionen konstaterar att Kriminalvårdens förteckning över
behandlingar, för varje kategori av behandling, anger de kategorier av
tjänstemän som har tillgång till de personuppgifter som behandlas och de
kategorier av mottagare som uppgifterna kan komma att lämnas ut till på ett
otydligt sätt.
Skälen för Datainspektionens bedömning är följande
En förteckning över behandlingar ska, för varje kategori av behandling,
innehålla uppgifter om de kategorier av tjänstemän som har tillgång till de
personuppgifter som behandlas och de kategorier av mottagare som
uppgifterna kan komma att lämnas ut till, även i tredjeland eller internationella organisationer. Detta framgår av 3 kap. 3 § 3 och 4 brottsdataförordningen.
Av förarbetena till brottsdatalagen framgår att när det gäller kategorier av
mottagare kan det räcka att ange vilken typ av myndighet som personuppgifterna kan komma att lämnas till, till exempel åklagare eller domstol
(se SOU 2017:29 s. 322).
Kriminalvården har ett fält i sina Registerbeskrivningar som kallas ”Till vilka
mottagare uppgifterna lämnas”. Under fältet anges i Registerbeskrivningarna
texten ”De roller/funktioner som har tillgång till uppgifterna samt de som
uppgifterna eventuellt lämnas ut till”. Enligt Kriminalvården ska uppgifter i
detta fält innehålla både interna och externa mottagare.

6 (9)

Datainspektionen

DI-2018-19919

Av de Registerbeskrivningar som Datainspektionen granskat framgår avseende beskrivningarna för LIFT, Pilot Utsikt, Intagnas IT, Spelkonsoller,
Beläggning 6:3, Klintkoll och Hund endast kategorier av tjänstemän. Datainspektionen anser att de angivna Registerbeskrivningarna saknar uppgifter
om kategorier av mottagare som uppgifterna kan komma att lämnas ut till.
Avseende Registerbeskrivningen för KVR anges att uppgifter lämnas
enligt 37 § och 46-48 § förordningen till angivna myndigheter. Det innebär att
mottagarna som uppgifterna kan komma att lämnas ut till anges. Datainspektionen anser dock att det saknas uppgifter om de kategorier av tjänstemän
som har tillgång till de personuppgifter som behandlas.
Datainspektionen anser, utifrån de Registerbeskrivningar som granskats, att
på det sätt som Kriminalvården har valt att utforma fältet ”Till vilka mottagare
uppgifterna lämnas”, innebär att de kategorier av tjänstemän som har tillgång
till uppgifterna (punkten 3) sammanblandas med de kategorier av mottagare
som uppgifterna kan komma att lämnas ut till (punkten 4). Datainspektionen
konstaterar därför att Kriminalvårdens förteckning över behandlingar, för
varje kategori av behandling, anger de kategorier av tjänstemän som har
tillgång till de personuppgifter som behandlas och de kategorier av mottagare
som uppgifterna kan komma att lämnas ut till på ett otydligt sätt. Inspektionen har med anledning av detta funnit skäl att använda de korrigerande
befogenheterna i 5 kap. 7 § brottsdatalagen.
Datainspektionen förelägger enligt 5 kap. 7 § 2 brottsdatalagen Kriminalvården att i förteckningen över behandlingar, för varje kategori av behandling,
förtydliga de kategorier av tjänstemän som har tillgång till de personuppgifter
som behandlas och de kategorier av mottagare som uppgifterna kan komma
att lämnas ut till. Exempel på hur mottagare kan anges framgår av förarbetena
som återges ovan.
Det finns även två fält i Registerbeskrivningarna som kallas ”uppgifterna
lämnas till utlandet” och ”lämnas till utlandet”. Datainspektionen har inte
några synpunkter avseende hur kategorier av mottagare i tredjeland eller
internationella organisationer anges.

7 (9)

Datainspektionen

DI-2018-19919

Punkten 8 – användning av profilering
Datainspektionens bedömning
Datainspektionen konstaterar att Kriminalvårdens förteckning över behandlingar, för varje kategori av behandling, saknar uppgifter om användning av
profilering.
Skälen för Datainspektionens bedömning är följande
En förteckning över behandlingar ska, för varje kategori av behandling,
enligt 3 kap. 3 § 8 brottsdataförordningen, innehålla uppgifter om användning av profilering. Kriminalvården har uppgett att det inte förekommer
någon användning av profilering i myndighetens register.
Enligt brottsdataförordningen ska förteckningen över behandlingar innehålla
uppgifter om användning av profilering även när det inte förekommer. Datainspektionen konstaterar därför att Kriminalvårdens förteckning över behandlingar, för varje kategori av behandling, saknar uppgifter om användning
av profilering. Datainspektionen har med anledning av detta funnit skäl att
använda de korrigerande befogenheterna i 5 kap. 7 § brottsdatalagen.
Datainspektionen förelägger enligt 5 kap. 7 § 2 brottsdatalagen Kriminalvården att i förteckningen över behandlingar, för varje kategori av behandling,
ange om profilering används.

Detta beslut har fattats av enhetschefen Charlotte Waller Dahlberg efter
föredragning av juristen Maria Andersson.

Charlotte Waller Dahlberg

Maria Andersson

8 (9)

Datainspektionen

DI-2018-19919

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

9 (9)

