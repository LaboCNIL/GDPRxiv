Datum
2019-11-07

Resultat från granskningen av
brottsbekämpande myndigheters förteckning
över behandlingar enligt brottsdatalagen
Sammanfattning av resultatet
Datainspektionen har granskat sju myndigheter som är skyldiga att föra en
förteckning över de kategorier av behandlingar av personuppgifter som de
ansvarar för enligt brottsdatalagen.
Resultatet från granskningen är på det hela taget positivt. Samtidigt har det
funnits vissa brister hos samtliga granskade myndigheter. Bristerna har lett till
att Datainspektionen förelagt eller rekommenderat myndigheterna att vidta
åtgärder.
Bakgrund till granskningen
Brottsbekämpande myndigheter ska enligt 3 kap. 3 § brottsdataförordningen
föra en förteckning över de kategorier av behandlingar av personuppgifter
som de ansvarar för enligt brottsdatalagen.
Datainspektionen har granskat den förteckningen hos sju brottsbekämpande
myndigheter: Polismyndigheten, Kriminalvården, Kustbevakningen,
Ekobrottsmyndigheten, Åklagarmyndigheten, Skatteverket och Tullverket.
En komplett och väl utformad förteckning är viktig för den
brottsbekämpande myndighetens interna arbete med att säkerställa att man
följer reglerna i brottsdatalagen.

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (3)

2 (3)

En förteckning över behandlingar behöver löpande ses över allteftersom
förutsättningarna hos en verksamhet förändras.
Det finns även en skyldighet att föra ett register över behandling enligt artikel
30 dataskyddsförordningen (GDPR). Denna skyldighet har inte varit en del av
granskningen.
Redogörelse av resultatet
De myndigheter som ingått i granskningen för en förteckning enligt
brottsdataförordningen. För samtliga granskade myndigheter har
Datainspektionen konstaterat att vissa uppgifter som ska framgå i
förteckningen antingen saknats eller angetts på ett otydligt sätt.
Då uppgifter saknats har Datainspektionen antingen förelagt myndigheten att
i sin förteckning över behandlingar ange de uppgifter som saknats eller
rekommenderat myndigheten att göra en bedömning av om det är möjligt att
ange uppgifterna. Rekommendationerna har avsett uppgift om tidsfrister för
hur länge kategorierna av personuppgifter får behandlas.
Då uppgifter har angetts på ett otydligt sätt har Datainspektionen förelagt
myndigheten att tydliggöra eller precisera uppgiften. Uppgifterna har
antingen sammanblandats i förteckningen över behandlingar eller varit för
oprecisa.
Resultatet från granskningen


Polismyndigheten
o Förelägganden att ange saknade uppgifter
o Rekommendation att ange saknad uppgift



Kriminalvården
o Förelägganden att ange saknade uppgifter
o Förelägganden att förtydliga uppgifter



Kustbevakningen
o Föreläggande att ange saknad uppgift
o Föreläggande att förtydliga uppgift

3 (3)



Ekobrottsmyndigheten
o Förelägganden att förtydliga uppgifter



Åklagarmyndigheten
o Föreläggande att ange saknad uppgift
o Föreläggande att precisera uppgift



Skatteverket
o Förelägganden att precisera uppgifter



Tullverket
o Föreläggande att förtydliga uppgift
o Förelägganden att ange saknade uppgifter
o Rekommendation att ange saknad uppgift

De närmare bedömningarna framgår av respektive tillsynsbeslut som har
publicerats på Datainspektionens webbplats.

