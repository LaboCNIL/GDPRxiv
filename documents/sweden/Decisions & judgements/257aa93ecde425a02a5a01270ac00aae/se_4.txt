Beslut

Diarienr

2020-12-17

DI-2019-7057
Ert diarienr
A325.192/2019

Polismyndigheten
Box 12256
102 26 Stockholm

Tillsyn enligt brottsdatalagen (2018:1177) –
Polismyndighetens rutiner för hantering av
personuppgiftsincidenter
Innehållsförteckning
Datainspektionens beslut..................................................................................... 2
Redogörelse för tillsynsärendet............................................................................ 3
Tillämpliga bestämmelser.................................................................................... 4
Motivering av beslutet.......................................................................................... 6
Datainspektionens granskning......................................................................... 6
Rutiner för att upptäcka personuppgiftsincidenter........................................ 7
Datainspektionens bedömning.................................................................... 8
Rutiner för hantering av personuppgiftsincidenter........................................ 9
Datainspektionens bedömning.................................................................... 9
Rutiner för dokumentation av personuppgiftsincidenter............................. 10
Datainspektionens bedömning.................................................................... 11
Information och utbildning kring personuppgiftsincidenter....................... 12
Datainspektionens bedömning................................................................... 12
Hur man överklagar............................................................................................. 14

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (14)

Datainspektionen

DI-2019-7057

Datainspektionens beslut
Datainspektionen meddelar följande rekommendationer med stöd av 5 kap.
6 § brottsdatalagen (2018:1177):
1.

Polismyndigheten bör regelbundet utvärdera effektiviteten hos de
vidtagna säkerhetsåtgärderna för att upptäcka
personuppgiftsincidenter och vid behov revidera dessa för att
upprätthålla tillräckligt skydd av personuppgifter.

2. Polismyndigheten bör regelbundet kontrollera att rutinerna för
hantering av personuppgiftsincidenter följs.
3. Polismyndigheten bör, i myndighetens rutiner för dokumentation av
personuppgiftincidenter, komplettera med vilka effekter som följer
med en incident och vilka korrigerande åtgärder som vidtagits med
anledning av den. Därutöver bör Polismyndigheten regelbundet
kontrollera att rutinerna för dokumentation av
personuppgiftsincidenter följs.
4. Polismyndigheten bör ge sina anställda löpande information och
återkommande utbildning i hanteringen av personuppgiftsincidenter
och om rapporteringsskyldigheten.
Datainspektionen avslutar ärendet.

2 (14)

Datainspektionen

DI-2019-7057

Redogörelse för tillsynsärendet
Skyldigheten för den personuppgiftsansvarige – dvs. privata och offentliga
aktörer – att anmäla vissa personuppgiftsincidenter till Datainspektionen
infördes den 25 maj 2018 genom dataskyddsförordningen1 (GDPR).
Motsvarande anmälningsskyldighet infördes den 1 augusti 2018 i
brottsdatalagen (BDL) för s.k. behöriga myndigheter.2 Skyldigheten att
anmäla personuppgiftsincidenter (nedan kallad incident) syftar till att stärka
integritetsskyddet genom att Datainspektionen får information om
händelsen och kan välja att vidta åtgärder när inspektionen bedömer att det
behövs för att den personuppgiftsansvarige ska hantera incidenten på ett
tillfredställande sätt och vidta åtgärder för att förhindra att något liknande
inträffar igen.
En personuppgiftsincident är enligt 1 kap. 6 § BDL en säkerhetsincident som
leder till oavsiktlig eller olaglig förstöring, förlust eller ändring, eller
obehörigt röjande av eller obehörig åtkomst till personuppgifter. I
förarbetena till lagen anges att det som regel är fråga om en oplanerad
händelse som påverkar säkerheten för personuppgifterna på ett negativt sätt
och som medför allvarliga konsekvenser för skyddet av uppgifterna.3 En
personuppgiftsincident kan till exempel vara att personuppgifter har skickats
till fel mottagare, att tillgången till personuppgifterna har förlorats, att
datautrustning som lagrar personuppgifter har tappats bort eller stulits, att
någon inom eller utanför organisationen tar del av information som den
saknar behörighet till.
En personuppgiftsincident som inte snabbt åtgärdas på lämpligt sätt kan
medföra risker för den registrerades rättigheter eller friheter. En incident kan
leda till fysisk, materiell eller immateriell skada genom exempelvis

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).
2 En behörig myndighet är enligt i 1 kap. 6 § BDL en myndighet som behandlar
personuppgifter i syfte att förebygga, förhindra eller upptäcka brottslig verksamhet, utreda
eller lagföra brott, verkställa straffrättsliga påföljder eller upprätthålla allmän ordning och
säkerhet.
3 Prop.2017/18:232 s. 438
1

3 (14)

Datainspektionen

DI-2019-7057

diskriminering, identitetsstöld, identitetsbedrägeri, skadat anseende,
finansiell förlust samt brott mot sekretess eller tystnadsplikt.
Det kan finnas många orsaker till att en personuppgiftincident uppstår. Av
Datainspektionens rapportserie Anmälda personuppgiftsincidenter under
perioden maj 2018 - december 2019 framgår att de vanligaste orsakerna
bakom de anmälda incidenterna var bl.a. den mänskliga faktorn, tekniska fel,
antagonistiska angrepp samt brister i organisatoriska rutiner eller processer.4
Datainspektionen har inlett detta tillsynsärende mot Polismyndigheten i
syfte att kontrollera om myndigheten har rutiner på plats för att upptäcka
personuppgiftsincidenter och om myndigheten har och har haft rutiner för
att hantera personuppgiftsincidenter enligt brottsdatalagen. I granskningen
ingår även att kontrollera om Polismyndigheten har rutiner för
dokumentation av incidenter som svarar mot kraven i
brottsdataförordningen (BDF) samt om myndigheten har genomfört
informations- och utbildningsinsatser kring personuppgiftsincidenter.
Tillsynen inleddes med en skrivelse till Polismyndigheten den 19 juni 2019
och följdes upp med begäran om komplettering den 28 januari 2020 samt
den 12 maj 2020. Myndighetens svar på tillsynsskrivelsen kom in den 19
september 2019 och kompletteringarna inkom den 6 mars 2020 respektive
den 28 maj 2020.

Tillämpliga bestämmelser
Den personuppgiftsansvarige ska enligt 3 kap. 2 § BDL, genom lämpliga
tekniska och organisatoriska åtgärder, säkerställa och kunna visa att
behandlingen av personuppgifter är författningsenlig och att den
registrerades rättigheter skyddas. Det innebär att behöriga myndigheter,
med hjälp av dessa åtgärder, inte bara ska säkerställa att
dataskyddsregelverket följs utan också ska kunna visa att så är fallet. Vilka

Se Datainspektionens rapportserie om Anmälda personuppgiftsincidenter 2018
(Datainspektionens rapport 2019:1) s 7 f; Anmälda personuppgiftsincidenter januariseptember 2019 (Datainspektionens rapport 2019:3) s.10 f. och Anmälda
personuppgiftsincidenter 2019 (Datainspektionens rapport 2020:2) s. 12 f.
4

4 (14)

Datainspektionen

DI-2019-7057

tekniska och organisatoriska åtgärder som krävs för att skydda
personuppgifterna regleras i 3 kap. 8 § BDL.
I förarbetena till lagen anges att organisatoriska åtgärder som avses i 2 § är
bl.a. att ha interna strategier för dataskydd, att informera och utbilda
personalen och att säkerställa en tydlig ansvarsfördelning. Åtgärder som
vidtas för att visa att behandlingen är författningsenlig kan t.ex. vara
dokumentation av IT-system, behandlingar och vidtagna åtgärder och
teknisk spårbarhet genom loggning och logguppföljning. Vilka åtgärder som
ska vidtas får avgöras efter en bedömning i varje enskilt fall.5 Åtgärderna ska
ses över och uppdateras vid behov. De åtgärder som den
personuppgiftsansvarige ska vidta enligt denna bestämmelse ska enligt 3 kap.
1 § BDF vara rimliga med beaktande av behandlingens art, omfattning,
sammanhang och ändamål och de särskilda riskerna med behandlingen.
Av 3 kap. 8 § BDL framgår att den personuppgiftsansvarige ska vidta
lämpliga tekniska och organisatoriska åtgärder för att skydda de
personuppgifter som behandlas, särskilt mot obehörig eller otillåten
behandling och mot förlust, förstöring eller annan oavsiktlig skada. I
förarbetena till brottsdatalagen anges att säkerheten ska omfatta
åtkomstskydd för utrustning, kontroll av datamedier, lagringskontroll,
användarkontroll, åtkomstkontroll, kommunikationskontroll, indatakontroll,
transportkontroll, återställande, driftsäkerhet och dataintegritet. Denna
uppräkning är dock inte uttömmande. Som exempel på organisatoriska
säkerhetsåtgärder kan nämnas fastställandet av en säkerhetspolicy,
kontroller och uppföljning av säkerheten, utbildning i datasäkerhet och
information om vikten av att följa gällande säkerhetsrutiner. Rutiner för
anmälan och uppföljning av personuppgiftsincidenter utgör också sådana
åtgärder.6
Vilka omständigheter som bör beaktas för att uppnå en lämplig skyddsnivå
är reglerat i 3 kap. 11 § BDF. Åtgärderna ska åstadkomma en säkerhetsnivå
som är lämplig med beaktande av de tekniska möjligheterna, kostnaderna för
åtgärderna, behandlingens art, omfattning, sammanhang och ändamål, samt
de särskilda riskerna med behandlingen. Särskild hänsyn bör tas till i vilken

5
6

Prop. 2017/18:232 s. 453
Prop. 2017/18:232 s. 457

5 (14)

Datainspektionen

DI-2019-7057

utsträckning känsliga personuppgifter behandlas och hur integritetskänsliga
övriga personuppgifter som behandlas är.7 Överträdelse av bestämmelser i
3 kap. 2 och 8 §§ BDL kan leda till sanktionsavgifter enligt 6 kap. 1 § 2 BDL.
Den personuppgiftsansvarige ska enligt 3 kap. 14 § BDF dokumentera alla
personuppgiftsincidenter. Dokumentationen ska redovisa omständigheterna
kring incidenten, dess effekter och de åtgärder som vidtagits med anledning
av den. Den personuppgiftsansvarige ska dokumentera alla inträffade
incidenter oavsett om den måste anmälas till Datainspektionen eller inte.8
Dokumentationen ska göra det möjligt för tillsynsmyndigheten att
kontrollera efterlevnaden av den aktuella bestämmelsen. Underlåtenhet att
dokumentera personuppgiftsincidenter kan föranleda sanktionsavgifter
enligt 6 kap. 1 § BDL.
En personuppgiftsincident ska också, enligt 3 kap. 9 § BDL, anmälas till
Datainspektionen senast 72 timmar efter det att den personuppgiftsansvarige
fått kännedom om incidenten. En anmälan behöver inte göras om det är
osannolikt att incidenten har medfört eller kommer att medföra någon risk
för otillbörligt intrång i den registrerades personliga integritet. Av 3 kap. 10 §
BDL framgår att den personuppgiftsansvarige i vissa fall ska informera den
registrerade som berörs av incidenten. Underlåtenhet att anmäla en
personuppgiftsincident till Datainspektionen kan leda till administrativa
sanktionsavgifter enligt 6 kap. 1 § BDL.9

Motivering av beslutet
Datainspektionens granskning
Datainspektionen har i detta tillsynsärende att ta ställning till om
Polismyndigheten har dokumenterade rutiner för att upptäcka
personuppgiftsincidenter enligt brottsdatalagen och om myndigheten har
och har haft rutiner för att hantera incidenter sedan BDL trädde ikraft.
Granskningen omfattar även frågan om efterlevnaden av kravet på
dokumentation av incidenter i 3 kap. 14 § BDF. Därutöver ska
Datainspektionen ta ställning till om Polismyndigheten har genomfört

Prop. 2017/18:232 s. 189 f.
Prop. 2017/18:232 s. 198
9 Ansvaret för överträdelser är strikt. Det krävs alltså varken uppsåt eller oaktsamhet för att
sanktionsavgift ska kunna tas ut, se prop. 2017/18:232 s. 481.
7
8

6 (14)

Datainspektionen

DI-2019-7057

informations- och utbildningsinsatser för sina anställda med fokus på
hantering av personuppgiftsincidenter enligt BDL.
Granskningen omfattar inte innehållet i rutinerna eller utbildningsinsatserna
utan är fokuserad på att kontrollera att den granskande myndigheten har
rutiner på plats och att den har genomfört utbildningsinsatser för
medarbetarna avseende personuppgiftsincidenter. Granskningen omfattar
dock om myndighetens rutiner innehåller anvisningar att dokumentera de
uppgifter som krävs enligt brottsdataförordningen.
Rutiner för att upptäcka personuppgiftsincidenter
De personuppgifter som behöriga myndigheter hanterar inom ramen för sin
brottsbekämpande och brottsutredande verksamhet är i stor utsträckning av
känslig och integritetskänslig natur. Verksamhetens karaktär ställer höga
krav på de brottsbekämpande myndigheternas förmåga att skydda de
registrerades uppgifter genom nödvändiga skyddsåtgärder för att bl.a.
förhindra att en incident uppstår.
Skyldigheten att rapportera personuppgiftsincidenter enligt 3 kap. 9 § BDL
ska tolkas i ljuset av de generella kraven att vidta lämpliga tekniska och
organisatoriska åtgärder, för att säkerställa lämplig säkerhet för
personuppgifter, som föreskrivs i 3 kap. 2 och 8 §§. En förmåga att snabbt
upptäcka och rapportera en incident är en nyckelfaktor. För att de
brottsbekämpande myndigheterna ska kunna leva upp till
rapporteringskravet måste de ha interna rutiner och tekniska möjligheter för
att upptäcka en incident.
Utifrån verksamhetens behov och med stöd av risk- och sårbarhetsanalyser
kan behöriga myndigheter identifiera de områden där det finns en större risk
att en incident kan uppstå. Utifrån analyserna kan myndigheterna sedan
använda olika instrument för att upptäcka ett säkerhetshot. Dessa kan vara
både tekniska och organisatoriska åtgärder. Utgångspunkten är att de
vidtagna säkerhetsåtgärderna ska ge tillräckligt skydd och att incidenter inte
ska inträffa.
Exempel på tekniska åtgärder är bl.a. intrångsdetektorer som automatiskt
analyserar och upptäcker dataintrång och användning av
logganalysinstrument för att kunna detektera obehörig åtkomst
(loggavvikelser). En ökad insikt om verksamhetens ”normala” nätverks

7 (14)

Datainspektionen

DI-2019-7057

trafikmönster hjälper till att identifiera sådant som avviker från den normala
trafikbilden gentemot exempelvis servrar, applikationer eller datafiler.
Organisatoriska åtgärder kan exempelvis vara antagande av interna strategier
för dataskydd som avser interna regler, riktlinjer, rutiner och olika typer av
styrdokument och policydokument.10 Riktlinjer och regler för hantering av
personuppgifter, rutiner för incidenthantering och logguppföljning11 utgör
exempel på sådana strategier. Periodisk uppföljning av tilldelade
behörigheter är ett annat exempel på organisatoriska åtgärder. I en behörig
myndighet ska det finnas rutiner för tilldelning, förändring, borttagning och
regelbunden kontroll av behörigheter.12 Information till och utbildning av
personal om de regler och rutiner för incidenthantering som ska följas är
också exempel på sådana åtgärder.
Datainspektionens bedömning
Polismyndigheten har i huvudsak uppgett följande. Myndighetens IT-miljö
säkerhetsövervakas kontinuerligt, dygnet runt, i syfte att förebygga, upptäcka
och förhindra exempelvis it-attacker, driftstörningar och spridning av skadlig
kod. Därigenom kan allvarligare personuppgiftsincidenter upptäckas i ett
tidigt skede. Om det finns anledning till närmare utredning av
användaraktiviteter kan loggutdrag användas. Utöver detta har varje enskild
medarbetare ett eget ansvar att rapportera alla händelser där risk finns att
information har skadats, ändrats, förstörts, röjts eller någon kan ha givits
obehörig åtkomst till information. Angående organisatoriska åtgärder
framgår av utredningen att Polismyndigheten har rutiner för att rapportera
personuppgiftsincidenter internt och att det på myndighetens intranät finns
information om hur och när rapporteringen ska göras. Polismyndigheten har
dessutom tagit fram en generell informationssäkerhetsutbildning, som under
våren 2019 gjorts tillgänglig för samtliga medarbetare på myndigheten. I
utbildningen ingår ett avsnitt om incidenter, vilket även inbegriper
personuppgiftsincidenter. Myndigheten ställer numera ett krav på att
samtliga medarbetare ska genomföra utbildningen för att få tillgång till
myndighetens IT-system.

Brottsdatalag – Delbetänkande av Utredningen om 2016 års dataskyddsdirektiv Stockholm
2017, SOU 2017:29 s. 302
11 Behöriga myndigheter ska se till att det finns rutiner för logguppföljning, se prop.
2017/18:232 s. 455 f.
12 3 kap. 6 § BDL och kompletterande bestämmelser i 3 kap. 6 § BDF
10

8 (14)

Datainspektionen

DI-2019-7057

Datainspektionen kan konstatera att Polismyndigheten har rutiner för att
upptäcka personuppgiftsincidenter på plats.
Skyldigheten att vidta säkerhetsåtgärder för att upptäcka
personuppgiftsincidenter är inte knuten till en viss tidpunkt utan åtgärderna
ska kontinuerligt ses över och vid behov förändras. För att Polismyndigheten
ska kunna upprätthålla tillräcklig skyddsnivå av personuppgifter över tid
rekommenderar Datainspektionen, med stöd av 5 kap. 6 § BDL, att
myndigheten regelbundet utvärderar effektiviteten hos de vidtagna
säkerhetsåtgärderna för att upptäcka personuppgiftsincidenter och att
myndigheten vid behov uppdaterar dessa.
Rutiner för hantering av personuppgiftsincidenter
För att kunna leva upp till kraven på organisatoriska åtgärder i 3 kap. 8 §
BDL ska den personuppgiftsansvarige ha dokumenterade interna rutiner som
beskriver vilken process som ska följas när en incident har upptäckts eller
inträffat, inbegripet hur incidenten ska begränsas, hanteras och återställas,
samt hur riskbedömningen ska gå till och hur incidenten ska anmälas internt
och till Datainspektionen. Av rutinerna ska framgå bl.a. vad en
personuppgiftsincident är/kan vara, när en incident behöver anmälas, och
till vem, vad som ska dokumenteras, ansvarsfördelningen samt vilken
information som bör tillhandahållas inom ramen för anmälan till
Datainspektionen.
Datainspektionens kontroll av rutiner för att hantera
personuppgiftsincidenter avser tiden från brottsdatalagens ikraftträdande
dvs. den 1 augusti 2018.
Datainspektionens bedömning
Polismyndigheten har i huvudsak uppgett följande. Av information på
Polismyndighetens intranät framgår hur en rapportering av en
personuppgiftsincident ska hanteras. Personuppgiftsincidenter hanteras som
andra typer av incidenter och rapporteras i myndighetens
incidenthanteringssystem POINT. I ett kompletterande svar tydliggör
Polismyndigheten att det stämmer att det inte fanns några nationella
riktlinjer för hantering av personuppgiftsincidenter när BDL trädde i kraft
men detta innebär inte att rutiner saknades. Rutinerna har tagits fram av
rättsavdelningen och dataskyddsombudet i samråd med IT-avdelningen, de
har dokumenterats inom rättsavdelningen och har därmed varit tillgängliga

9 (14)

Datainspektionen

DI-2019-7057

för de personer som arbetar med att hantera och bedöma
personuppgiftsincidenter. Information om vad som kan vara en
personuppgiftsincident och vad en medarbetare ska göra om han eller hon
misstänker att en sådan inträffat har bland annat funnits på polisens intranät
och i grundläggande dataskyddsutbildningar.
Det framgår vidare att myndigheten inför brottsdatalagens införande gjorde
en bedömning att befintliga strukturer och system för incidentrapportering
kunde användas även för att upptäcka, anmäla och hantera
personuppgiftsincidenter. Vid den tidpunkten ansåg Polismyndigheten att de
rutindokument som fanns var tillräckliga även för att hantera
personuppgiftsincidenter. Med anledning av detta utarbetades inledningsvis
inga nya nationella riktlinjer utan det gjordes enbart en intern
ansvarsfördelning samt enhetsspecifika rutiner för åtgärder vid hanteringen.
Polismyndigheten har dock uppmärksammat ett ökat behov av att i riktlinjer
formalisera de rutiner som tidigare arbetats fram. Detta för att tydliggöra
ansvars- och rollfördelningen mellan olika organisatoriska enheter och skapa
en större medvetenhet om vikten av att identifiera och anmäla
personuppgiftsincidenter i hela myndigheten. Polismyndigheten uppger
vidare att myndigheten kontinuerligt har utvärderat och uppdaterat sina
skriftliga rutiner om hur personuppgiftsincidenter ska hanteras sedan de nya
dataskyddsreglerna började tillämpas under sommaren 2018. Rutiner för att
hantera personuppgiftsincidenter har alltså funnits sedan sommaren 2018.
Senaste versionen Rutin för personuppgiftsincident daterad 2020-05-28 har
myndigheten lämnat in. Polismyndigheten har även lämnat in den
information från myndighetens intranät som har varit tillgänglig för alla
medarbetare sedan juli 2018.
Med beaktande av de inlämnande handlingarna och vad som framkommit i
ärendet konstaterar Datainspektionen att Polismyndigheten från tidpunkten
då brottsdatalagen trädde ikraft har haft och har rutiner för att hantera
personuppgiftsincidenter på plats.
Att kunna hantera upptäckta personuppgiftsincidenter på ett korrekt sätt
och motverka dess effekter och risker för de registrerades personliga
integritet är viktigt. Datainspektionen rekommenderar därför, med stöd av
5 kap. 6 § BDL, att Polismyndigheten regelbundet kontrollerar att rutinerna
för hantering av personuppgiftsincidenter följs.

1 0 (14)

Datainspektionen

DI-2019-7057

Rutiner för dokumentation av personuppgiftsincidenter
En förutsättning för att Datainspektionen ska kunna kontrollera
efterlevnaden av dokumentationskravet av incidenter i 3 kap. 14 § BDF är att
dokumentationen omfattar vissa uppgifter som alltid bör ingå.
Dokumentationen ska omfatta alla detaljer kring incidenten, inbegripet dess
orsaker, vad som skedde och de personuppgifter som berördes. Den ska även
innehålla incidentens konsekvenser och de korrigerande åtgärder som den
personuppgiftsansvarige vidtagit.
Datainspektionens bedömning
Polismyndigheten har huvudsakligen uppgett följande. Myndigheten
använder sig av incidenthanteringssystemet POINT för rapportering av bl.a.
personuppgiftsincidenter. Rättsavdelningen dokumenterar de händelser som
bedöms vara en personuppgiftsincident i särskild ordning. Av
rättsavdelningens dokumentation framgår information om bl.a. datum då
incidenten upptäcktes, datum då incidenten bedömdes vara en
personuppgiftsincident, en kort beskrivning av personuppgiftsincidenten,
aktuell lagstiftning (dataskyddsförordningen eller brottsdatalagen). Vidare
framgår även om incidenten har anmälts till Datainspektionen,
ärendenummer i POINT och eventuellt ärendenummer i Polisens allmänna
diarium (PÄR) som används om ärendet anmälts till Datainspektionen samt
en rättslig bedömning med eventuellt underlag och eventuella synpunkter
från dataskyddsombudet.
Datainspektionen konstaterar att Polismyndigheten har ett internt IT-system
för att bl.a. rapportera personuppgiftsincidenter. Därutöver framgår av
rättsavdelningens dokumentation till viss del vilka uppgifter som ska
dokumenteras. Datainspektionen konstaterar dock att det av beskrivningen
inte framgår vilka effekter som följer med en incident och vilka korrigerande
åtgärder som vidtagits med anledning av den.
Att kunna dokumentera inträffade personuppgiftsincidenter på ett korrekt
sätt och därmed motverka risken av att dokumentationen blir bristfällig eller
ofullständig är viktigt. Bristfällig dokumentation kan leda till att
incidenterna inte hanteras och åtgärdas på ett korrekt sätt, vilket kan få
påverkan på integritetsskyddet. Datainspektionen rekommenderar därför,
med stöd av 5 kap. 6 § BDL, att Polismyndighetens rutiner för
dokumentation av personuppgiftsincidenter kompletteras med de uppgifter
som angetts i stycket ovan. Därutöver bör Polismyndigheten genomföra

1 1 (14)

Datainspektionen

DI-2019-7057

regelbundna kontroller av den interna dokumentationen av
personuppgiftsincidenter.
Information och utbildning kring personuppgiftsincidenter
Personalen är en viktig resurs i säkerhetsarbetet. Det räcker inte bara med
interna rutiner, regler eller styrdokument om användarna inte följer dem.
Alla användare måste förstå att hantering av personuppgifter ska ske på ett
rättssäkert sätt samt att det är allvarligare att inte rapportera en incident än
att rapportera t.ex. ett misstag eller ett fel. Det krävs därför att alla
användare får en adekvat utbildning och tydlig information om dataskydd.
Den personuppgiftsansvarige ska informera och utbilda sin personal i frågor
om dataskydd inbegripet hantering av personuppgiftsincidenter. Av
Datainspektionens rapportserie Anmälda Personuppgiftsincidenter under
perioden 2018-2019 framgår att den mänskliga faktorn utgör den vanligaste
orsaken till anmälda personuppgiftsincidenter. 13 Dessa består i huvudsak av
individer som, medvetet eller omedvetet, inte följer interna rutiner vid
behandling av personuppgifter eller begått ett misstag vid hantering av
personuppgifter. Omkring hälften av de incidenter som beror på den
mänskliga faktorn handlar om felskickade brev och e-postmeddelanden.
Detta understryker enligt Datainspektionens mening betydelsen av att
interna rutiner och tekniska säkerhetsåtgärder behöver kompletteras med
löpande utbildning, information och andra åtgärder för att öka kunskap och
medvetenhet hos medarbetarna.
Datainspektionens bedömning
På frågan om på vilket sätt information och utbildning om incidenter ges till
anställda har Polismyndigheten uppgett bl.a. följande. På myndighetens
intranät finns information om rapportering av personuppgiftsincidenter. Alla
nyanställda på IT-avdelningen genomgår under sin introduktion en
utbildning kring informationssäkerhetsincident och incidenthantering.
Myndigheten har dessutom tagit fram en generell utbildning i
informationssäkerhet som under våren 2019 gjorts tillgänglig för samtliga
medarbetare. Polismyndigheten ställer numera krav på att alla medarbetare
Rapport 2019:1, rapport 2019:3 och rapport 2020:2. Liknande slutsatser har MSB dragit i
sin årsrapport för allvarliga IT-incidenter, dvs. att de flesta av incidenterna beror på
mänskliga misstag, se https://www.msb.se/sv/aktuellt/nyheter/2020/april/arsrapporten-forallvarliga-it-incidenter-2019-ar-slappt/
13

1 2 (14)

Datainspektionen

DI-2019-7057

ska genomföra utbildningen för att få tillgång till myndighetens IT-system. I
utbildningen ingår ett avsnitt om incidenter, vilket även inbegriper
personuppgiftsincidenter. Avsnittet innehåller bland annat exempel på vilka
incidenter som ska anmälas i POINT. Utöver denna utbildning finns ett
flertal dataskyddsutbildningar i myndighetens läroplattform där bl.a.
personuppgiftsincidenter beskrivs samt vikten att anmäla dessa påtalas.
Polismyndigheten har lämnat in myndighetens manual avseende
”Grundläggande dataskyddsutbildning” och ”Utbildning i EU:s
dataskyddsförordning”. Av manualerna framgår ett avsnitt om hantering av
personuppgiftsincidenter. Den grundläggande dataskyddsutbildningen riktar
sig till samtliga anställda inom Polismyndigheten med tillgång till polisens
datorsystem. Utbildningen riktar sig också till konsulter och andra
uppdragstagare som behandlar information automatiserat inom ramen för
sitt uppdrag. Utbildningen i EU:s dataskyddsförordning riktar sig främst till
de som i sitt arbete på olika sätt behandlar personuppgifter inom polisens
icke brottsbekämpande verksamhet. En motsvarande utbildning finns för
personuppgiftsbehandling inom brottsdatalagens område.
Mot bakgrund av vad som framgår av utredningen anser Datainspektionen
att Polismyndigheten har visat att myndigheten har gett information och
utbildning om hantering av personuppgiftsincidenter till sina medarbetare.
För att upprätthålla kompetensen och säkerställa att ny personal får
utbildning är det viktigt med återkommande information och utbildning till
de anställda och inhyrd personal. Datainspektionen rekommenderar, med
stöd av 5 kap. 6 § BDL, att Polismyndigheten ger de anställda löpande
information och återkommande utbildningar i hanteringen av
personuppgiftsincidenter och skyldigheten att rapportera dessa.

Detta beslut har fattats av enhetschefen Charlotte Waller Dahlberg efter
föredragning av juristen Maria Angelica Westerberg. Vid den slutliga
handläggningen av ärendet har även IT-säkerhetsspecialisten Ulrika
Sundling och juristen Jonas Agnvall medverkat.

Charlotte Waller Dahlberg, 2020-12-17 (Det här är en elektronisk signatur)

1 3 (14)

Datainspektionen

DI-2019-7057

Kopia för kännedom till:
Polismyndighetens dataskyddsombud

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

1 4 (14)

