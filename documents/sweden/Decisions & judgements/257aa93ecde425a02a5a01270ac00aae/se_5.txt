Beslut

Diarienr

2020-12-17

DI-2019-13114
Ert diarienr
8-3407

Skatteverket
Enhet 6800
171 94 Solna

Tillsyn enligt brottsdatalagen (2018:1177) –
Skatteverkets rutiner för hantering av
personuppgiftsincidenter
Innehållsförteckning
Datainspektionens beslut..................................................................................... 2
Redogörelse för tillsynsärendet............................................................................ 3
Tillämpliga bestämmelser.................................................................................... 4
Motivering av beslutet.......................................................................................... 6
Datainspektionens granskning......................................................................... 6
Rutiner för att upptäcka personuppgiftsincidenter........................................ 7
Datainspektionens bedömning.................................................................... 8
Rutiner för hantering av personuppgiftsincidenter........................................ 9
Datainspektionens bedömning.................................................................... 9
Rutiner för dokumentation av personuppgiftsincidenter............................. 10
Datainspektionens bedömning.................................................................... 11
Information och utbildning kring personuppgiftsincidenter........................ 11
Datainspektionens bedömning................................................................... 12
Hur man överklagar............................................................................................. 14

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (14)

Datainspektionen

DI-2019-13114

Datainspektionens beslut
Datainspektionen meddelar följande rekommendationer med stöd av 5 kap.
6 § brottsdatalagen (2018:1177):
1.

Skatteverket bör regelbundet utvärdera effektiviteten hos de vidtagna
säkerhetsåtgärderna för att upptäcka personuppgiftsincidenter och
vid behov revidera dessa för att upprätthålla tillräckligt skydd av
personuppgifter.

2. Skatteverket bör regelbundet kontrollera att rutinerna för hantering
av personuppgiftsincidenter följs.
3. Skatteverket bör regelbundet kontrollera att de interna rutinerna för
dokumentation av personuppgiftsincidenter följs.
4. Skatteverket bör ge sina anställda löpande information och
återkommande utbildning i hanteringen av personuppgiftsincidenter
och om rapporteringsskyldigheten.
Datainspektionen avslutar ärendet.

2 (14)

Datainspektionen

DI-2019-13114

Redogörelse för tillsynsärendet
Skyldigheten för den personuppgiftsansvarige – dvs. privata och offentliga
aktörer – att anmäla vissa personuppgiftsincidenter till Datainspektionen
infördes den 25 maj 2018 genom dataskyddsförordningen1 (GDPR).
Motsvarande anmälningsskyldighet infördes den 1 augusti 2018 i
brottsdatalagen (BDL) för s.k. behöriga myndigheter.2 Skyldigheten att
anmäla personuppgiftsincidenter (nedan kallad incident) syftar till att stärka
integritetsskyddet genom att Datainspektionen får information om
händelsen och kan välja att vidta åtgärder när inspektionen bedömer att det
behövs för att den personuppgiftsansvarige ska hantera incidenten på ett
tillfredställande sätt och vidta åtgärder för att förhindra att något liknande
inträffar igen.
En personuppgiftsincident är enligt 1 kap. 6 § BDL en säkerhetsincident som
leder till oavsiktlig eller olaglig förstöring, förlust eller ändring, eller
obehörigt röjande av eller obehörig åtkomst till personuppgifter. I
förarbetena till lagen anges att det som regel är fråga om en oplanerad
händelse som påverkar säkerheten för personuppgifterna på ett negativt sätt
och som medför allvarliga konsekvenser för skyddet av uppgifterna.3 En
personuppgiftsincident kan till exempel vara att personuppgifter har skickats
till fel mottagare, att tillgången till personuppgifterna har förlorats, att
datautrustning som lagrar personuppgifter har tappats bort eller stulits, att
någon inom eller utanför organisationen tar del av information som den
saknar behörighet till.
En personuppgiftsincident som inte snabbt åtgärdas på lämpligt sätt kan
medföra risker för den registrerades rättigheter eller friheter. En incident kan
leda till fysisk, materiell eller immateriell skada genom exempelvis

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).
2 En behörig myndighet är enligt i 1 kap. 6 § BDL en myndighet som behandlar
personuppgifter i syfte att förebygga, förhindra eller upptäcka brottslig verksamhet, utreda
eller lagföra brott, verkställa straffrättsliga påföljder eller upprätthålla allmän ordning och
säkerhet.
3 Prop.2017/18:232 s. 438
1

3 (14)

Datainspektionen

DI-2019-13114

diskriminering, identitetsstöld, identitetsbedrägeri, skadat anseende,
finansiell förlust samt brott mot sekretess eller tystnadsplikt.
Det kan finnas många orsaker till att en personuppgiftincident uppstår. Av
Datainspektionens rapportserie Anmälda personuppgiftsincidenter under
perioden maj 2018 - december 2019 framgår att de vanligaste orsakerna
bakom de anmälda incidenterna var bl.a. den mänskliga faktorn, tekniska fel,
antagonistiska angrepp samt brister i organisatoriska rutiner eller processer.4
Datainspektionen har inlett detta tillsynsärende mot Skatteverket i syfte att
kontrollera om myndigheten har rutiner på plats för att upptäcka
personuppgiftsincidenter och om myndigheten har och har haft rutiner för
att hantera incidenter enligt brottsdatalagen. I granskningen ingår även att
kontrollera om Skatteverket har rutiner för dokumentation av incidenter
som svarar mot kraven i brottsdataförordningen (BDF) samt om
myndigheten har genomfört informations- och utbildningsinsatser kring
personuppgiftsincidenter.
Tillsynen inleddes med en skrivelse till Skatteverket den 4 december 2019
och följdes upp med begäran om komplettering den 4 mars 2020.
Myndighetens svar på tillsynsskrivelsen kom in den 27 januari 2020 och
kompletteringen inkom den 25 mars 2020.

Tillämpliga bestämmelser
Den personuppgiftsansvarige ska enligt 3 kap. 2 § BDL, genom lämpliga
tekniska och organisatoriska åtgärder, säkerställa och kunna visa att
behandlingen av personuppgifter är författningsenlig och att den
registrerades rättigheter skyddas. Det innebär att behöriga myndigheter,
med hjälp av dessa åtgärder, inte bara ska säkerställa att
dataskyddsregelverket följs utan också ska kunna visa att så är fallet. Vilka
tekniska och organisatoriska åtgärder som krävs för att skydda
personuppgifterna regleras i 3 kap. 8 § BDL.
Se Datainspektionens rapportserie om Anmälda personuppgiftsincidenter 2018
(Datainspektionens rapport 2019:1) s 7 f; Anmälda personuppgiftsincidenter januariseptember 2019 (Datainspektionens rapport 2019:3) s.10 f. och Anmälda
personuppgiftsincidenter 2019 (Datainspektionens rapport 2020:2) s. 12 f.
4

4 (14)

Datainspektionen

DI-2019-13114

I förarbetena till lagen anges att organisatoriska åtgärder som avses i 2 § är
bl.a. att ha interna strategier för dataskydd, att informera och utbilda
personalen och att säkerställa en tydlig ansvarsfördelning. Åtgärder som
vidtas för att visa att behandlingen är författningsenlig kan t.ex. vara
dokumentation av IT-system, behandlingar och vidtagna åtgärder och
teknisk spårbarhet genom loggning och logguppföljning. Vilka åtgärder som
ska vidtas får avgöras efter en bedömning i varje enskilt fall.5 Åtgärderna ska
ses över och uppdateras vid behov. De åtgärder som den
personuppgiftsansvarige ska vidta enligt denna bestämmelse ska enligt 3 kap.
1 § BDF vara rimliga med beaktande av behandlingens art, omfattning,
sammanhang och ändamål och de särskilda riskerna med behandlingen.
Av 3 kap. 8 § BDL framgår att den personuppgiftsansvarige ska vidta
lämpliga tekniska och organisatoriska åtgärder för att skydda de
personuppgifter som behandlas, särskilt mot obehörig eller otillåten
behandling och mot förlust, förstöring eller annan oavsiktlig skada. I
förarbetena till brottsdatalagen anges att säkerheten ska omfatta
åtkomstskydd för utrustning, kontroll av datamedier, lagringskontroll,
användarkontroll, åtkomstkontroll, kommunikationskontroll, indatakontroll,
transportkontroll, återställande, driftsäkerhet och dataintegritet. Denna
uppräkning är dock inte uttömmande. Som exempel på organisatoriska
säkerhetsåtgärder kan nämnas fastställandet av en säkerhetspolicy,
kontroller och uppföljning av säkerheten, utbildning i datasäkerhet och
information om vikten av att följa gällande säkerhetsrutiner. Rutiner för
anmälan och uppföljning av personuppgiftsincidenter utgör också sådana
åtgärder.6
Vilka omständigheter som bör beaktas för att uppnå en lämplig skyddsnivå
är reglerat i 3 kap. 11 § BDF. Åtgärderna ska åstadkomma en säkerhetsnivå
som är lämplig med beaktande av de tekniska möjligheterna, kostnaderna för
åtgärderna, behandlingens art, omfattning, sammanhang och ändamål, samt
de särskilda riskerna med behandlingen. Särskild hänsyn bör tas till i vilken
utsträckning känsliga personuppgifter behandlas och hur integritetskänsliga
övriga personuppgifter som behandlas är.7 Överträdelse av bestämmelser i

5
6
7

Prop. 2017/18:232 s. 453
Prop. 2017/18:232 s. 457
Prop. 2017/18:232 s. 189 f.

5 (14)

Datainspektionen

DI-2019-13114

3 kap. 2 och 8 §§ BDL kan leda till sanktionsavgifter enligt 6 kap. 1 § 2 BDL.
Den personuppgiftsansvarige ska enligt 3 kap. 14 § BDF dokumentera alla
personuppgiftsincidenter. Dokumentationen ska redovisa omständigheterna
kring incidenten, dess effekter och de åtgärder som vidtagits med anledning
av den. Den personuppgiftsansvarige ska dokumentera alla inträffade
incidenter oavsett om den måste anmälas till Datainspektionen eller inte.8
Dokumentationen ska göra det möjligt för tillsynsmyndigheten att
kontrollera efterlevnaden av den aktuella bestämmelsen. Underlåtenhet att
dokumentera personuppgiftsincidenter kan föranleda sanktionsavgifter
enligt 6 kap. 1 § BDL.
En personuppgiftsincident ska också, enligt 3 kap. 9 § BDL, anmälas till
Datainspektionen senast 72 timmar efter det att den personuppgiftsansvarige
fått kännedom om incidenten. En anmälan behöver inte göras om det är
osannolikt att incidenten har medfört eller kommer att medföra någon risk
för otillbörligt intrång i den registrerades personliga integritet. Av 3 kap. 10 §
BDL framgår att den personuppgiftsansvarige i vissa fall ska informera den
registrerade som berörs av incidenten. Underlåtenhet att anmäla en
personuppgiftsincident till Datainspektionen kan leda till administrativa
sanktionsavgifter enligt 6 kap. 1 § BDL.9

Motivering av beslutet
Datainspektionens granskning
Datainspektionen har i detta tillsynsärende att ta ställning till om
Skatteverket har dokumenterade rutiner för att upptäcka
personuppgiftsincidenter enligt brottsdatalagen och om myndigheten har
och har haft rutiner för att hantera incidenter sedan BDL trädde ikraft.
Granskningen omfattar även frågan om efterlevnaden av kravet på
dokumentation av incidenter i 3 kap. 14 § BDF. Därutöver ska
Datainspektionen ta ställning till om Skatteverket har genomfört

Prop. 2017/18:232 s. 198
Ansvaret för överträdelser är strikt. Det krävs alltså varken uppsåt eller oaktsamhet för att
sanktionsavgift ska kunna tas ut, se prop. 2017/18:232 s. 481.
8
9

6 (14)

Datainspektionen

DI-2019-13114

informations- och utbildningsinsatser för sina anställda med fokus på
hantering av personuppgiftsincidenter enligt BDL.
Granskningen omfattar inte innehållet i rutinerna eller utbildningsinsatserna
utan är fokuserad på att kontrollera att den granskande myndigheten har
rutiner på plats och att den har genomfört utbildningsinsatser för
medarbetarna avseende personuppgiftsincidenter. Granskningen omfattar
dock om myndighetens rutiner innehåller anvisningar att dokumentera de
uppgifter som krävs enligt brottsdataförordningen.
Rutiner för att upptäcka personuppgiftsincidenter
De personuppgifter som behöriga myndigheter hanterar inom ramen för sin
brottsbekämpande och brottsutredande verksamhet är i stor utsträckning av
känslig och integritetskänslig natur. Verksamhetens karaktär ställer höga
krav på de brottsbekämpande myndigheternas förmåga att skydda de
registrerades uppgifter genom nödvändiga skyddsåtgärder för att bl.a.
förhindra att en incident uppstår.
Skyldigheten att rapportera personuppgiftsincidenter enligt 3 kap. 9 § BDL
ska tolkas i ljuset av de generella kraven att vidta lämpliga tekniska och
organisatoriska åtgärder, för att säkerställa lämplig säkerhet för
personuppgifter, som föreskrivs i 3 kap. 2 och 8 §§. En förmåga att snabbt
upptäcka och rapportera en incident är en nyckelfaktor. För att de
brottsbekämpande myndigheterna ska kunna leva upp till
rapporteringskravet måste de ha interna rutiner och tekniska möjligheter för
att upptäcka en incident.
Utifrån verksamhetens behov och med stöd av risk- och sårbarhetsanalyser
kan behöriga myndigheter identifiera de områden där det finns en större risk
att en incident kan uppstå. Utifrån analyserna kan myndigheterna sedan
använda olika instrument för att upptäcka ett säkerhetshot. Dessa kan vara
både tekniska och organisatoriska åtgärder. Utgångspunkten är att de
vidtagna säkerhetsåtgärderna ska ge tillräckligt skydd och att incidenter inte
ska inträffa.
Exempel på tekniska åtgärder är bl.a. intrångsdetektorer som automatiskt
analyserar och upptäcker dataintrång och användning av
logganalysinstrument för att kunna detektera obehörig åtkomst
(loggavvikelser). En ökad insikt om verksamhetens ”normala” nätverks

7 (14)

Datainspektionen

DI-2019-13114

trafikmönster hjälper till att identifiera sådant som avviker från den normala
trafikbilden gentemot exempelvis servrar, applikationer eller datafiler.
Organisatoriska åtgärder kan exempelvis vara antagande av interna strategier
för dataskydd som avser interna regler, riktlinjer, rutiner och olika typer av
styrdokument och policydokument.10 Riktlinjer och regler för hantering av
personuppgifter, rutiner för incidenthantering och logguppföljning11 utgör
exempel på sådana strategier. Periodisk uppföljning av tilldelade
behörigheter är ett annat exempel på organisatoriska åtgärder. I en behörig
myndighet ska det finnas rutiner för tilldelning, förändring, borttagning och
regelbunden kontroll av behörigheter.12 Information till och utbildning av
personal om de regler och rutiner för incidenthantering som ska följas är
också exempel på sådana åtgärder.
Datainspektionens bedömning
Skatteverket har i huvudsak uppgett följande. De personuppgiftsincidenter
som upptäcks och rapporteras bygger på att den enskilde chefen och
medarbetaren är observanta och har förmåga och kunskap för att kunna
identifiera en misstänkt personuppgiftsincident. Samtliga chefer och
medarbetare har ett ansvar att rapportera misstänka
personuppgiftsincidenter. Information om vad som kan vara en misstänkt
personuppgiftsincident har kommunicerats till samtliga chefer och
medarbetare på skattebrottsenheten (SBE). Skatteverket uppger vidare att
myndigheten har implementerat organisatoriska och tekniska rutiner såsom
logguppföljning och behörighetstilldelning. Vad avser tekniska lösningar
anges att de centrala datasystemen för handläggarna på skattebrottsenheten
är Skatteverkets brottsutredningsstöd (RIF BU) för den brottsutredande
verksamheten (förundersökningsverksamheten) och Skatteverkets
underrättelseregister (SKUR) för underrättelseverksamheten. RIF BU är
byggt och utformat på ett sådant sätt att det har ett flertal tekniska rutiner
för att motverka personuppgiftsincidenter. Angående organisatoriska
åtgärder framgår att åtkomsten till information och behörigheter styrs
genom användning av olika behörighetskontrollsystem och behörighetskort.
Behörighetskontrollsystemet har register över samtliga användare och deras
behörigheter och transaktioner mot att systemet kontrolleras löpande mot
Brottsdatalag – Delbetänkande av Utredningen om 2016 års dataskyddsdirektiv Stockholm
2017, SOU 2017:29 s. 302
11 Behöriga myndigheter ska se till att det finns rutiner för logguppföljning, se prop.
2017/18:232 s. 455 f.
12 3 kap. 6 § BDL och kompletterande bestämmelser i 3 kap. 6 § BDF
10

8 (14)

Datainspektionen

DI-2019-13114

registret. Dessutom har Skatteverket under 2018-2019 utbildat och
informerat medarbetare och chefer inom skattebrottsenheten i
dataskyddsfrågor. Samtliga medarbetare har fått information särskilt om bl.a.
hur en personuppgiftsincident ska rapporteras och vilket stöd som finns för
att rapportera och bedöma personuppgiftsincidenter.
Datainspektionen kan konstatera att Skatteverket har rutiner för att
upptäcka personuppgiftsincidenter på plats.
Skyldigheten att vidta säkerhetsåtgärder för att upptäcka
personuppgiftsincidenter är inte knuten till en viss tidpunkt utan åtgärderna
ska kontinuerligt ses över och vid behov förändras. För att Skatteverket ska
kunna upprätthålla tillräcklig skyddsnivå av personuppgifter över tid
rekommenderar Datainspektionen, med stöd av 5 kap. 6 § BDL, att
myndigheten regelbundet utvärderar effektiviteten hos de vidtagna
säkerhetsåtgärderna för att upptäcka personuppgiftsincidenter och att
myndigheten vid behov uppdaterar dessa.
Rutiner för hantering av personuppgiftsincidenter
För att kunna leva upp till kraven på organisatoriska åtgärder i 3 kap. 8 §
BDL ska den personuppgiftsansvarige ha dokumenterade interna rutiner som
beskriver vilken process som ska följas när en incident har upptäckts eller
inträffat, inbegripet hur incidenten ska begränsas, hanteras och återställas,
samt hur riskbedömningen ska gå till och hur incidenten ska anmälas internt
och till Datainspektionen. Av rutinerna ska framgå bl.a. vad en
personuppgiftsincident är/kan vara, när en incident behöver anmälas, och
till vem, vad som ska dokumenteras, ansvarsfördelningen samt vilken
information som bör tillhandahållas inom ramen för anmälan till
Datainspektionen.
Datainspektionens kontroll av rutiner för att hantera
personuppgiftsincidenter avser tiden från brottsdatalagens ikraftträdande
dvs. den 1 augusti 2018.
Datainspektionens bedömning
Skatteverket har bl.a. uppgett följande. Myndigheten har rutiner/riktlinjer
för att rapportera och hantera upptäckta personuppgiftsincidenter. Den chef
eller medarbetare som upptäcker en misstänkt personuppgiftincident inom

9 (14)

Datainspektionen

DI-2019-13114

SBE ska rapportera detta i Skatteverkets Användarstöd eller IT-portalen via
en
e-tjänst. SBE har en egen ingång i Användarstöd och IT-portalen som heter
”Personuppgiftsincident enligt brottsdatalagen (SBE)”. Skatteverket har bl.a.
lämnat in Rutin personuppgiftsincidenter daterad 2019-05-09 samt
Kompletterande intern rutin på SBE för rapportering av
personuppgiftsincidenter daterad 2019-08-13 som kompletterar den
förstnämnda rutinen. Skatteverket anger att myndighetens Rutin
personuppgiftsincidenter främst är framtagen för dataskyddsförordningen,
men tar även hänsyn till BDL och BDF. Skatteverket uppger vidare att
myndigheten i maj 2018 fastställde ett stöd för att identifiera, rapportera,
bedöma och hantera personuppgiftsincidenter (Rapport 2018-05-18
Dataskyddsförordningen Hantera Personuppgiftsincidenter). Rapporten
avsåg att stödja Skatteverkets verksamhet vid personuppgiftsincidenter
enligt dataskyddsförordningen samt att stödja verksamheten vid
skattebrottsenheten vid personuppgiftsincidenter enligt brottsdatalagen.
Skatteverket antog den 26 november 2018 dokumentet Rutin
personuppgiftsincidenter (uppdaterat den 9 maj 2019 respektive den 30
december 2019). Skatteverket uppger att det fanns särskilda rutiner/riktlinjer
för hantering av personuppgiftsincidenter och ett digitalt hanteringssystem
för rapporterade personuppgiftsincidenter på plats när BDL började gälla den
1 augusti 2018.
Med beaktande av de inlämnande handlingarna och vad som framkommit i
ärendet konstaterar Datainspektionen att Skatteverket från tidpunkten då
brottsdatalagen trädde ikraft har haft och har rutiner för att hantera
personuppgiftsincidenter på plats.
Att kunna hantera upptäckta personuppgiftsincidenter på ett korrekt sätt
och motverka dess effekter och risker för de registrerades personliga
integritet är viktigt. Datainspektionen rekommenderar därför, med stöd av
5 kap. 6 § BDL, att Skatteverket regelbundet kontrollerar att rutinerna för
hantering av personuppgiftsincidenter följs.
Rutiner för dokumentation av personuppgiftsincidenter
En förutsättning för att Datainspektionen ska kunna kontrollera
efterlevnaden av dokumentationskravet av incidenter i 3 kap. 14 § BDF är att
dokumentationen omfattar vissa uppgifter som alltid bör ingå.
Dokumentationen ska omfatta alla detaljer kring incidenten, inbegripet dess

1 0 (14)

Datainspektionen

DI-2019-13114

orsaker, vad som skedde och de personuppgifter som berördes. Den ska även
innehålla incidentens konsekvenser och de korrigerande åtgärder som den
personuppgiftsansvarige vidtagit.
Datainspektionens bedömning
Skatteverket har huvudsakligen uppgett följande. Det är
personuppgiftskoordinatorernas (PU-IK) ansvar att rapporteringarna blir
diarieförda, handlagda och dokumenterade. Vidare anges att som stöd för
handläggning och dokumentation av rapporterade personuppgiftsincidenter
finns ett digitalt hanteringssystem där samtliga vidtagna åtgärder
dokumenteras. Det finns även stöddokument för diarieföring av
personuppgiftsincidenter. Av myndighetens Rutin personuppgiftsincidenter
samt av deras Kompletterande interna rutin på SBE för rapportering av
personuppgiftsincidenter framgår att alla personuppgiftsincidenter ska
dokumenteras. Av dokumentationen ska framgå omständigheterna kring
personuppgiftsincidenten, dess effekter och de åtgärder som vidtagits med
anledning av den.
Datainspektionen konstaterar att Skatteverket har ett internt IT-system för
att rapportera personuppgiftsincidenter. Därutöver framgår av de inlämnade
rutinerna att alla personuppgiftsincidenter ska dokumenteras samt att det
har preciserats vilka uppgifter som dokumentation ska omfatta.
Datainspektionen konstaterar att Skatteverkets rutiner för dokumentation
svarar mot kraven i den aktuella bestämmelsen.
Att kunna dokumentera inträffade personuppgiftsincidenter på ett korrekt
sätt och därmed motverka risken av att dokumentationen blir bristfällig eller
ofullständig är viktigt. Bristfällig dokumentation kan leda till att
incidenterna inte hanteras och åtgärdas på ett korrekt sätt, vilket kan få
påverkan på integritetsskyddet. Datainspektionen rekommenderar därför,
med stöd av 5 kap. 6 § BDL, att Skatteverket genomför regelbundna
kontroller av den interna dokumentationen av personuppgiftsincidenter.
Information och utbildning kring personuppgiftsincidenter
Personalen är en viktig resurs i säkerhetsarbetet. Det räcker inte bara med
interna rutiner, regler eller styrdokument om användarna inte följer dem.
Alla användare måste förstå att hantering av personuppgifter ska ske på ett
rättssäkert sätt samt att det är allvarligare att inte rapportera en incident än

1 1 (14)

Datainspektionen

DI-2019-13114

att rapportera t.ex. ett misstag eller ett fel. Det krävs därför att alla
användare får en adekvat utbildning och tydlig information om dataskydd.
Den personuppgiftsansvarige ska informera och utbilda sin personal i frågor
om dataskydd inbegripet hantering av personuppgiftsincidenter. Av
Datainspektionens rapportserie Anmälda Personuppgiftsincidenter under
perioden 2018-2019 framgår att den mänskliga faktorn utgör den vanligaste
orsaken till anmälda personuppgiftsincidenter. 13 Dessa består i huvudsak av
individer som, medvetet eller omedvetet, inte följer interna rutiner vid
behandling av personuppgifter eller begått ett misstag vid hantering av
personuppgifter. Omkring hälften av de incidenter som beror på den
mänskliga faktorn handlar om felskickade brev och e-postmeddelanden.
Detta understryker enligt Datainspektionens mening betydelsen av att
interna rutiner och tekniska säkerhetsåtgärder behöver kompletteras med
löpande utbildning, information och andra åtgärder för att öka kunskap och
medvetenhet hos medarbetarna.
Datainspektionens bedömning
På frågan om på vilket sätt information och utbildning om incidenter ges till
anställda har Skatteverket uppgett bl.a. följande. Skatteverket har interna
utbildningar i dataskydd för medarbetare och chefer. Skatteverket har
utbildat och informerat samtliga medarbetare och chefer inom SBE genom
att de under 2018-2019 har genomgått Skatteverkets utbildning i
dataskyddsfrågor. Under våren/sommaren 2018 har medarbetarna tagit del
av utbildningsfilmer producerade av Ekobrottsmyndigheten om
dataskyddsreformen inklusive brottsdatalagen. Dessutom har de fått
information om dataskyddsförordningen och brottsdatalagen, särskilt kring
rapportering av personuppgiftsincidenter. Sektionschefer har även lämnat
information till samtliga medarbetare om att personuppgiftsincidenter ska
rapporteras, hur man går tillväga för att rapportera samt vad som kan vara en
personuppgiftsincident. Samtliga chefer på SBE har fått information från
Skatteverkets dataskyddsombud. Varje chef och medarbetare har genomfört
en digital grundkurs om dataskyddsförordningen, som omfattar cirka två
timmar självstudier.
Rapport 2019:1, rapport 2019:3 och rapport 2020:2. Liknande slutsatser har MSB dragit i
sin årsrapport för allvarliga IT-incidenter, dvs. att de flesta av incidenterna beror på
mänskliga misstag, se https://www.msb.se/sv/aktuellt/nyheter/2020/april/arsrapporten-forallvarliga-it-incidenter-2019-ar-slappt/
13

1 2 (14)

Datainspektionen

DI-2019-13114

Mot bakgrund av vad som framgår av utredningen anser Datainspektionen
att Skatteverket har visat att myndigheten har gett information och
utbildning om hantering av personuppgiftsincidenter till sina medarbetare
För att upprätthålla kompetensen och säkerställa att ny personal får
utbildning är det viktigt med återkommande information och utbildning till
de anställda och inhyrd personal. Datainspektionen rekommenderar, med
stöd av 5 kap. 6 § BDL, att Skatteverket ger de anställda löpande information
och återkommande utbildningar i hanteringen av personuppgiftsincidenter
och skyldigheten att rapportera dessa.

Detta beslut har fattats av enhetschefen Charlotte Waller Dahlberg efter
föredragning av juristen Maria Angelica Westerberg. Vid den slutliga
handläggningen av ärendet har även IT-säkerhetsspecialisten Ulrika
Sundling och juristen Jonas Agnvall medverkat.

Charlotte Waller Dahlberg, 2020-12-17 (Det här är en elektronisk signatur)

Kopia för kännedom till:
Skatteverkets dataskyddsombud

1 3 (14)

Datainspektionen

DI-2019-13114

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

1 4 (14)

