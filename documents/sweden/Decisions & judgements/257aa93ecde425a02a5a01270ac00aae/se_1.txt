Beslut

Diarienr

2020-12-17

DI-2019-7058
Ert diarienr
EBM2019-572

Ekobrottsmyndigheten
Rättsenheten
Box 22098
101 36 STOCKHOLM

Tillsyn brottsdatalagen (2018:1177) –
Ekobrottsmyndighetens rutiner för hantering
av personuppgiftsincidenter
Innehållsförteckning
Datainspektionens beslut..................................................................................... 2
Redogörelse för tillsynsärendet............................................................................ 3
Tillämpliga bestämmelser.................................................................................... 4
Motivering av beslut............................................................................................. 6
Datainspektionens granskning......................................................................... 6
Rutiner för att upptäcka personuppgiftsincidenter........................................ 7
Datainspektionens bedömning.................................................................... 8
Rutiner för hantering av personuppgiftsincidenter........................................ 9
Datainspektionens bedömning................................................................... 10
Rutiner för dokumentation av personuppgiftsincidenter............................. 10
Datainspektionens bedömning.................................................................... 11
Information och utbildning kring personuppgiftsincidenter........................ 11
Datainspektionens bedömning................................................................... 12
Övrigt................................................................................................................ 13
Hur man överklagar............................................................................................. 14

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (14)

Datainspektionen

DI-2019-7058

Datainspektionens beslut
Datainspektionen meddelar följande rekommendationer med stöd av 5 kap.
6 § brottsdatalagen (2018:1177):
1.

Ekobrottsmyndigheten bör regelbundet utvärdera effektiviteten hos
de vidtagna säkerhetsåtgärderna för att upptäcka
personuppgiftsincidenter och vid behov revidera dessa för att
upprätthålla tillräckligt skydd av personuppgifter.

2. Ekobrottsmyndigheten bör regelbundet kontrollera att rutinerna för
hantering av personuppgiftsincidenter följs.
3. Ekobrottsmyndigheten bör regelbundet kontrollera att de interna
rutinerna för dokumentation av personuppgiftsincidenter följs.
4. Ekobrottsmyndigheten bör ge sina anställda löpande information och
återkommande utbildning i hanteringen av personuppgiftsincidenter
och om rapporteringsskyldigheten.
Datainspektionen avslutar ärendet.

2 (14)

Datainspektionen

DI-2019-7058

Redogörelse för tillsynsärendet
Skyldigheten för den personuppgiftsansvarige – dvs. privata och offentliga
aktörer – att anmäla vissa personuppgiftsincidenter till Datainspektionen
infördes den 25 maj 2018 genom dataskyddsförordningen1 (GDPR).
Motsvarande anmälningsskyldighet infördes den 1 augusti 2018 i
brottsdatalagen (BDL) för s.k. behöriga myndigheter.2 Skyldigheten att
anmäla personuppgiftsincidenter (nedan kallad incident) syftar till att stärka
integritetsskyddet genom att Datainspektionen får information om
händelsen och kan välja att vidta åtgärder när inspektionen bedömer att det
behövs för att den personuppgiftsansvarige ska hantera incidenten på ett
tillfredställande sätt och vidta åtgärder för att förhindra att något liknande
inträffar igen.
En personuppgiftsincident är enligt 1 kap. 6 § BDL en säkerhetsincident som
leder till oavsiktlig eller olaglig förstöring, förlust eller ändring, eller
obehörigt röjande av eller obehörig åtkomst till personuppgifter. I
förarbetena till lagen anges att det som regel är fråga om en oplanerad
händelse som påverkar säkerheten för personuppgifterna på ett negativt sätt
och som medför allvarliga konsekvenser för skyddet av uppgifterna.3 En
personuppgiftsincident kan till exempel vara att personuppgifter har skickats
till fel mottagare, att tillgången till personuppgifterna har förlorats, att
datautrustning som lagrar personuppgifter har tappats bort eller stulits, att
någon inom eller utanför organisationen tar del av information som den
saknar behörighet till.
En personuppgiftsincident som inte snabbt åtgärdas på lämpligt sätt kan
medföra risker för den registrerades rättigheter eller friheter. En incident kan
leda till fysisk, materiell eller immateriell skada genom exempelvis

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).
2 En behörig myndighet är enligt i 1 kap. 6 § BDL en myndighet som behandlar
personuppgifter i syfte att förebygga, förhindra eller upptäcka brottslig verksamhet, utreda
eller lagföra brott, verkställa straffrättsliga påföljder eller upprätthålla allmän ordning och
säkerhet.
3 Prop.2017/18:232 s. 438
1

3 (14)

Datainspektionen

DI-2019-7058

diskriminering, identitetsstöld, identitetsbedrägeri, skadat anseende,
finansiell förlust samt brott mot sekretess eller tystnadsplikt.
Det kan finnas många orsaker till att en personuppgiftincident uppstår. Av
Datainspektionens rapportserie Anmälda personuppgiftsincidenter under
perioden maj 2018 - december 2019 framgår att de vanligaste orsakerna
bakom de anmälda incidenterna var bl.a. den mänskliga faktorn, tekniska fel,
antagonistiska angrepp samt brister i organisatoriska rutiner eller processer.4
Datainspektionen har inlett detta tillsynsärende mot Ekobrottsmyndigheten
i syfte att kontrollera om myndigheten har rutiner på plats för att upptäcka
personuppgiftsincidenter och om myndigheten har och har haft rutiner för
att hantera personuppgiftsincidenter enligt brottsdatalagen. I granskningen
ingår även att kontrollera om Ekobrottsmyndigheten har rutiner för
dokumentation av incidenter som svarar mot kraven i
brottsdataförordningen (BDF) samt om myndigheten har genomfört
informations- och utbildningsinsatser kring personuppgiftsincidenter.
Tillsynen inleddes med en skrivelse till Ekobrottsmyndigheten den 19 juni
2019 och följdes upp med begäran om komplettering den 28 januari 2020.
Myndighetens svar på tillsynsskrivelsen kom in den 25 september 2019 och
kompletteringen inkom den 18 februari 2020.

Tillämpliga bestämmelser
Den personuppgiftsansvarige ska enligt 3 kap. 2 § BDL, genom lämpliga
tekniska och organisatoriska åtgärder, säkerställa och kunna visa att
behandlingen av personuppgifter är författningsenlig och att den
registrerades rättigheter skyddas. Det innebär att behöriga myndigheter,
med hjälp av dessa åtgärder, inte bara ska säkerställa att
dataskyddsregelverket följs utan också ska kunna visa att så är fallet. Vilka
tekniska och organisatoriska åtgärder som krävs för att skydda
personuppgifterna regleras i 3 kap. 8 § BDL.
Se Datainspektionens rapportserie om Anmälda personuppgiftsincidenter 2018
(Datainspektionens rapport 2019:1) s 7 f; Anmälda personuppgiftsincidenter
januari-september 2019 (Datainspektionens rapport 2019:3) s.10 f. och Anmälda
personuppgiftsincidenter 2019 (Datainspektionens rapport 2020:2) s. 12 f.
4

4 (14)

Datainspektionen

DI-2019-7058

I förarbetena till lagen anges att organisatoriska åtgärder som avses i 2 § är
bl.a. att ha interna strategier för dataskydd, att informera och utbilda
personalen och att säkerställa en tydlig ansvarsfördelning. Åtgärder som
vidtas för att visa att behandlingen är författningsenlig kan t.ex. vara
dokumentation av IT-system, behandlingar och vidtagna åtgärder och
teknisk spårbarhet genom loggning och logguppföljning. Vilka åtgärder som
ska vidtas får avgöras efter en bedömning i varje enskilt fall.5 Åtgärderna ska
ses över och uppdateras vid behov. De åtgärder som den
personuppgiftsansvarige ska vidta enligt denna bestämmelse ska enligt 3 kap.
1 § BDF vara rimliga med beaktande av behandlingens art, omfattning,
sammanhang och ändamål och de särskilda riskerna med behandlingen.
Av 3 kap. 8 § BDL framgår att den personuppgiftsansvarige ska vidta
lämpliga tekniska och organisatoriska åtgärder för att skydda de
personuppgifter som behandlas, särskilt mot obehörig eller otillåten
behandling och mot förlust, förstöring eller annan oavsiktlig skada. I
förarbetena till brottsdatalagen anges att säkerheten ska omfatta
åtkomstskydd för utrustning, kontroll av datamedier, lagringskontroll,
användarkontroll, åtkomstkontroll, kommunikationskontroll, indatakontroll,
transportkontroll, återställande, driftsäkerhet och dataintegritet. Denna
uppräkning är dock inte uttömmande. Som exempel på organisatoriska
säkerhetsåtgärder kan nämnas fastställandet av en säkerhetspolicy,
kontroller och uppföljning av säkerheten, utbildning i datasäkerhet och
information om vikten av att följa gällande säkerhetsrutiner. Rutiner för
anmälan och uppföljning av personuppgiftsincidenter utgör också sådana
åtgärder.6
Vilka omständigheter som bör beaktas för att uppnå en lämplig skyddsnivå
är reglerat i 3 kap. 11 § BDF. Åtgärderna ska åstadkomma en säkerhetsnivå
som är lämplig med beaktande av de tekniska möjligheterna, kostnaderna för
åtgärderna, behandlingens art, omfattning, sammanhang och ändamål, samt
de särskilda riskerna med behandlingen. Särskild hänsyn bör tas till i vilken
utsträckning känsliga personuppgifter behandlas och hur integritetskänsliga
övriga personuppgifter som behandlas är.7 Överträdelse av bestämmelser i

5
6
7

Prop. 2017/18:232 s. 453
Prop. 2017/18:232 s. 457
Prop. 2017/18:232 s. 189 f.

5 (14)

Datainspektionen

DI-2019-7058

3 kap. 2 och 8 §§ BDL kan leda till sanktionsavgifter enligt 6 kap. 1 § 2 BDL.
Den personuppgiftsansvarige ska enligt 3 kap. 14 § BDF dokumentera alla
personuppgiftsincidenter. Dokumentationen ska redovisa omständigheterna
kring incidenten, dess effekter och de åtgärder som vidtagits med anledning
av den. Den personuppgiftsansvarige ska dokumentera alla inträffade
incidenter oavsett om den måste anmälas till Datainspektionen eller inte.8
Dokumentationen ska göra det möjligt för tillsynsmyndigheten att
kontrollera efterlevnaden av den aktuella bestämmelsen. Underlåtenhet att
dokumentera personuppgiftsincidenter kan föranleda sanktionsavgifter
enligt 6 kap. 1 § BDL.
En personuppgiftsincident ska också, enligt 3 kap. 9 § BDL, anmälas till
Datainspektionen senast 72 timmar efter det att den personuppgiftsansvarige
fått kännedom om incidenten. En anmälan behöver inte göras om det är
osannolikt att incidenten har medfört eller kommer att medföra någon risk
för otillbörligt intrång i den registrerades personliga integritet. Av 3 kap. 10 §
BDL framgår att den personuppgiftsansvarige i vissa fall ska informera den
registrerade som berörs av incidenten. Underlåtenhet att anmäla en
personuppgiftsincident till Datainspektionen kan leda till administrativa
sanktionsavgifter enligt 6 kap. 1 § BDL.9

Motivering av beslut
Datainspektionens granskning
Datainspektionen har i detta tillsynsärende att ta ställning till om
Ekobrottsmyndigheten har rutiner för att upptäcka personuppgiftsincidenter
enligt brottsdatalagen och om myndigheten har och har haft rutiner för att
hantera incidenter sedan BDL trädde ikraft. Granskningen omfattar även
frågan om efterlevnaden av kravet på dokumentation av incidenter i 3 kap. 14
§ BDF. Därutöver ska Datainspektionen ta ställning till om
Ekobrottsmyndigheten har genomfört informations- och utbildningsinsatser

Prop. 2017/18:232 s. 198
Ansvaret för överträdelser är strikt. Det krävs alltså varken uppsåt eller oaktsamhet för att
sanktionsavgift ska kunna tas ut, se prop. 2017/18:232 s. 481.
8
9

6 (14)

Datainspektionen

DI-2019-7058

för sina anställda med fokus på hantering av personuppgiftsincidenter enligt
BDL.
Granskningen omfattar inte innehållet i rutinerna eller utbildningsinsatserna
utan är fokuserad på att kontrollera att den granskande myndigheten har
rutiner på plats och att den har genomfört utbildningsinsatser för
medarbetarna avseende personuppgiftsincidenter. Granskningen omfattar
dock om myndighetens rutiner innehåller anvisningar att dokumentera de
uppgifter som krävs enligt brottsdataförordningen.
Rutiner för att upptäcka personuppgiftsincidenter
De personuppgifter som behöriga myndigheter hanterar inom ramen för sin
brottsbekämpande och brottsutredande verksamhet är i stor utsträckning av
känslig och integritetskänslig natur. Verksamhetens karaktär ställer höga
krav på de brottsbekämpande myndigheternas förmåga att skydda de
registrerades uppgifter genom nödvändiga skyddsåtgärder för att bl.a.
förhindra att en incident uppstår.
Skyldigheten att rapportera personuppgiftsincidenter enligt 3 kap. 9 § BDL
ska tolkas i ljuset av de generella kraven att vidta lämpliga tekniska och
organisatoriska åtgärder, för att säkerställa lämplig säkerhet för
personuppgifter, som föreskrivs i 3 kap. 2 och 8 §§. En förmåga att snabbt
upptäcka och rapportera en incident är en nyckelfaktor. För att de
brottsbekämpande myndigheterna ska kunna leva upp till
rapporteringskravet måste de ha interna rutiner och tekniska möjligheter för
att upptäcka en incident.
Utifrån verksamhetens behov och med stöd av risk- och sårbarhetsanalyser
kan behöriga myndigheter identifiera de områden där det finns en större risk
att en incident kan uppstå. Utifrån analyserna kan myndigheterna sedan
använda olika instrument för att upptäcka ett säkerhetshot. Dessa kan vara
både tekniska och organisatoriska åtgärder. Utgångspunkten är att de
vidtagna säkerhetsåtgärderna ska ge tillräckligt skydd och att incidenter inte
ska inträffa.
Exempel på tekniska åtgärder är bl.a. intrångsdetektorer som automatiskt
analyserar och upptäcker dataintrång och användning av
logganalysinstrument för att kunna detektera obehörig åtkomst
(loggavvikelser). En ökad insikt om verksamhetens ”normala” nätverks

7 (14)

Datainspektionen

DI-2019-7058

trafikmönster hjälper till att identifiera sådant som avviker från den normala
trafikbilden gentemot exempelvis servrar, applikationer eller datafiler.
Organisatoriska åtgärder kan exempelvis vara antagande av interna strategier
för dataskydd som avser interna regler, riktlinjer, rutiner och olika typer av
styrdokument och policydokument.10 Riktlinjer och regler för hantering av
personuppgifter, rutiner för incidenthantering och logguppföljning11 utgör
exempel på sådana strategier. Periodisk uppföljning av tilldelade
behörigheter är ett annat exempel på organisatoriska åtgärder. I en behörig
myndighet ska det finnas rutiner för tilldelning, förändring, borttagning och
regelbunden kontroll av behörigheter.12 Information till och utbildning av
personal om de regler och rutiner för incidenthantering som ska följas är
också exempel på sådana åtgärder.
Datainspektionens bedömning
Ekobrottsmyndigheten har i huvudsak uppgett följande. Myndigheten
behandlar personuppgifter i brottsbekämpande syfte främst i
verksamhetssystem, programvaror och lagringsytor som tillhandahålls av
Polismyndigheten och Åklagarmyndigheten. I Ekobrottsmyndighetens
brottsutredande verksamhet används Polismyndighetens verksamhetsstöd
Durtvå13 och i deras åklagarverksamhet används Åklagarmyndighetens
verksamhetsstöd Cåbra.14 Detta innebär att dessa två myndigheter är
personuppgiftsbiträden till Ekobrottsmyndigheten. Ekobrottsmyndigheten
har i personuppgiftsbiträdesavtal med Åklagarmyndigheten säkerställt att
rutiner för att upptäcka incidenter finns på plats. Det har vidare framkommit
att biträdesavtalet med Polismyndigheten avseende IT-systemet Durtvå vid
tidpunkten för Ekobrottsmyndighetens svar ännu inte var färdigställt.
Vidare har Ekobrottsmyndigheten angett att Åklagarmyndigheten
regelbundet utför loggningar i sina system samt att Polismyndighetens
IT-miljö kontinuerligt säkerhetsövervakas i syfte att förebygga, upptäcka och
förhindra exempelvis it-attacker, driftstörningar och spridning av skadlig
kod. Därigenom kan allvarligare personuppgiftsincidenter upptäckas. Om

Brottsdatalag – Delbetänkande av Utredningen om 2016 års dataskyddsdirektiv Stockholm
2017, SOU 2017:29 s. 302
11 Behöriga myndigheter ska se till att det finns rutiner för logguppföljning, se prop.
2017/18:232 s. 455 f.
12 3 kap. 6 § BDL och kompletterande bestämmelser i 3 kap. 6 § BDF
13 Datoriserad utredningsrutin med tvångsmedelshantering
14 Centralt system för åklagarväsendets brottmålshantering
10

8 (14)

Datainspektionen

DI-2019-7058

det finns anledning till närmare utredning av användaraktiviteter kan
loggutdrag användas. Beträffande Ekobrottsmyndighetens egen
IT-infrastruktur uppges att den övervakas och loggas regelbundet bl.a. för att
personuppgiftsincidenter ska kunna upptäckas. Därutöver har myndigheten
en policy för hantering av säkerhetsloggar i IT-system vid
Ekobrottsmyndigheten (EBM A-2012/0135). Angående organisatoriska
åtgärder har Ekobrottsmyndigheten tagit fram rutiner för
behörighetstilldelning gällande Åklagarmyndigheten, och behörigheter följs
upp och rensas löpande. Ekobrottsmyndigheten har även genomfört
utbildnings- och informationsinsatser om den nya dataskyddsregleringen för
sin personal. I dessa har ingått information om personuppgiftsincidenter och
om rapporteringsskyldighet. Syftet har varit att medvetandegöra personalen
och i och med det öka benägenheten att anmäla incidenter.
Som framgår av utredningen är Polismyndigheten och Åklagarmyndigheten
personuppgiftsbiträde till Ekobrottsmyndigheten avseende IT-systemen
Durtvå respektive Cåbra. Datainspektionen vill understryka att det åligger
Ekobrottsmyndigheten, i egenskap av personuppgiftsansvarige, att försäkra
sig att personuppgiftsbiträdena vidtar lämpliga säkerhetsåtgärder för att
skydda de personuppgifter som Ekobrottsmyndigheten ansvarar för.
Datainspektionen kan konstatera att Ekobrottsmyndigheten har rutiner för
att upptäcka personuppgiftsincidenter på plats.
Skyldigheten att vidta säkerhetsåtgärder för att upptäcka
personuppgiftsincidenter är inte knuten till en viss tidpunkt utan åtgärderna
ska kontinuerligt ses över och vid behov förändras. För att
Ekobrottsmyndigheten ska kunna upprätthålla tillräcklig skyddsnivå av
personuppgifter över tid rekommenderar Datainspektionen, med stöd av
5 kap. 6 § BDL, att myndigheten regelbundet utvärderar effektiviteten hos de
vidtagna säkerhetsåtgärderna för att upptäcka personuppgiftsincidenter och
att myndigheten vid behov uppdaterar dessa.
Rutiner för hantering av personuppgiftsincidenter
För att kunna leva upp till kraven på organisatoriska åtgärder i 3 kap. 8 §
BDL ska den personuppgiftsansvarige ha dokumenterade interna rutiner som
beskriver vilken process som ska följas när en incident har upptäckts eller
inträffat, inbegripet hur incidenten ska begränsas, hanteras och återställas,
samt hur riskbedömningen ska gå till och hur incidenten ska anmälas internt

9 (14)

Datainspektionen

DI-2019-7058

och till Datainspektionen. Av rutinerna ska framgå bl.a. vad en
personuppgiftsincident är/kan vara, när en incident behöver anmälas, och
till vem, vad som ska dokumenteras, ansvarsfördelningen samt vilken
information som bör tillhandahållas inom ramen för anmälan till
Datainspektionen.
Datainspektionens kontroll av rutiner för att hantera
personuppgiftsincidenter avser tiden från brottsdatalagens ikraftträdande
dvs. den 1 augusti 2018.
Datainspektionens bedömning
Ekobrottsmyndigheten har bl.a. uppgett följande. Myndigheten har, sedan
ett antal år tillbaka, dokumenterade rutiner för incidenthantering. Vidare
har myndigheten uppgett att den under hösten 2018 identifierade ett behov
av att tydliggöra vad som gäller för hantering av personuppgiftsincidenter,
varför ett arbete med att ta fram riktlinjer för detta påbörjades. Arbetet
slutfördes genom att myndigheten den 18 september 2019 beslutade om nya
riktlinjer för hantering av personuppgiftsincidenter - EBMR-A 2019:3. Till
riktlinjen hör även Rutin vid förlust av fysisk datamedia samt felskickad epost, steg för steg samt Rutin vid IT-incidenter som omfattar personuppgifter,
steg för steg. Ekobrottsmyndigheten har även lämnat in dokumentation
gällande myndighetens tidigare rutiner och om incidentrapporteringssystem
(Key Concept), som visar att dessa också omfattade rapportering av
personuppgiftsincidenter.
Med beaktande av de inlämnande handlingarna och vad som framkommit i
ärendet konstaterar Datainspektionen att Ekobrottsmyndigheten från
tidpunkten då brottsdatalagen trädde ikraft har haft och har rutiner för att
hantera personuppgiftsincidenter på plats.
Att kunna hantera upptäckta personuppgiftsincidenter på ett korrekt sätt
och motverka dess effekter och risker för de registrerades personliga
integritet är viktigt. Datainspektionen rekommenderar därför, med stöd av
5 kap. 6 § BDL, att Ekobrottsmyndigheten regelbundet kontrollerar att
rutinerna för hantering av personuppgiftsincidenter följs.
Rutiner för dokumentation av personuppgiftsincidenter
En förutsättning för att Datainspektionen ska kunna kontrollera
efterlevnaden av dokumentationskravet av incidenter i 3 kap. 14 § BDF är att

1 0 (14)

Datainspektionen

DI-2019-7058

dokumentationen omfattar vissa uppgifter som alltid bör ingå.
Dokumentationen ska omfatta alla detaljer kring incidenten, inbegripet dess
orsaker, vad som skedde och de personuppgifter som berördes. Den ska även
innehålla incidentens konsekvenser och de korrigerande åtgärder som den
personuppgiftsansvarige vidtagit.
Datainspektionens bedömning
Ekobrottsmyndigheten har huvudsakligen uppgett följande. Myndigheten
använder incidenthanteringssystemet Key Concept för intern rapportering av
bl.a. personuppgiftsincidenter. Myndighetens dataskyddsombud är
mottagare av de interna anmälningarna av incidenter i systemet och är den
som avgör om incidenterna ska anmälas till Datainspektionen. En incident
som anmäls till Datainspektionen diarieförs även i diarieföringssystemet
Cårall. Ekobrottsmyndigheten har tagit fram en riktlinje för hantering av
personuppgiftsincidenter samt ett frågeformulär för detta ändamål.
Datainspektionen konstaterar att Ekobrottsmyndigheten har ett IT-system
för att bl.a. rapportera incidenter som rör personuppgifter. Därutöver
framgår av myndighetens nya riktlinjer för hantering av
personuppgiftsincidenter att alla incidenter ska dokumenteras samt vilka
uppgifter som dokumentationen ska omfatta. Datainspektionen konstaterar
att Ekobrottsmyndighetens rutiner för dokumentation svarar mot kraven i
den aktuella bestämmelsen.
Datainspektionen noterar dock att myndigheten i sitt svarsyttrande framfört
att det under 2018-2019 har identifierats 15 incidenter internt samt att
dokumentationen av dessa i vissa fall har varit bristfällig. Detta kan enligt
Datainspektionens mening tyda på att det finns en okunskap hos anställda
om vad som ska dokumenteras. Datainspektionen rekommenderar därför,
med stöd av 5 kap. 6 § BDL, att Ekobrottsmyndigheten genomför
regelbundna kontroller av den interna dokumentationen av
personuppgiftsincidenter.
Information och utbildning kring personuppgiftsincidenter
Personalen är en viktig resurs i säkerhetsarbetet. Det räcker inte bara med
interna rutiner, regler eller styrdokument om användarna inte följer dem.
Alla användare måste förstå att hantering av personuppgifter ska ske på ett
rättssäkert sätt samt att det är allvarligare att inte rapportera en incident än

1 1 (14)

Datainspektionen

DI-2019-7058

att rapportera t.ex. ett misstag eller ett fel. Det krävs därför att alla
användare får en adekvat utbildning och tydlig information om dataskydd.
Den personuppgiftsansvarige ska informera och utbilda sin personal i frågor
om dataskydd inbegripet hantering av personuppgiftsincidenter. Av
Datainspektionens rapportserie Anmälda Personuppgiftsincidenter under
perioden 2018-2019 framgår att den mänskliga faktorn utgör den vanligaste
orsaken till anmälda personuppgiftsincidenter. 15 Dessa består i huvudsak av
individer som, medvetet eller omedvetet, inte följer interna rutiner vid
behandling av personuppgifter eller begått ett misstag vid hantering av
personuppgifter. Omkring hälften av de incidenter som beror på den
mänskliga faktorn handlar om felskickade brev och e-postmeddelanden.
Detta understryker enligt Datainspektionens mening betydelsen av att
interna rutiner och tekniska säkerhetsåtgärder behöver kompletteras med
löpande utbildning, information och andra åtgärder för att öka kunskap och
medvetenhet hos medarbetarna.
Datainspektionens bedömning
På frågan om på vilket sätt information och utbildning om incidenter ges till
anställda har Ekobrottsmyndigheten uppgett bl.a. följande. Information och
utbildning har getts i form av e-utbildning, information på intranät och
informationsinsatser i samband med att den nya dataskyddsregleringen
trädde ikraft. De nya riktlinjerna för hantering av personuppgiftsincidenter
har implementerats och informationsinsatser om detta har genomförts.
Rutiner och regler för hantering av e-post och för andra informationsbärare
har tagits fram. Därutöver har myndigheten reviderat Riktlinjen
Ekobrottsmyndighetens informationssäkerhet – policy och ansvar (EBMR-A
2015-3) för att tydliggöra varje medarbetarens ansvar för att rapportera
brister och incidenter. I riktlinjen anges vilket ansvar medarbetare och
befattningshavare har för myndighetens informationssäkerhet. Vidare har
olika vägledande dokument som har bäring på hanteringen av
personuppgiftsincidenter tagits fram, t.ex. Ekobrottsmyndighetens
vägledning för säker hantering av information. Dessa finns publicerade på
myndighetens intranät.
Rapport 2019:1, rapport 2019:3 och rapport 2020:2. Liknande slutsatser har MSB dragit i
sin årsrapport för allvarliga IT-incidenter, dvs. att de flesta av incidenterna beror på
mänskliga misstag, se https://www.msb.se/sv/aktuellt/nyheter/2020/april/arsrapporten-forallvarliga-it-incidenter-2019-ar-slappt/
15

1 2 (14)

Datainspektionen

DI-2019-7058

Mot bakgrund av vad som framgår av utredningen anser Datainspektionen
att Ekobrottsmyndigheten har visat att myndigheten har gett information
och utbildning om hantering av personuppgiftsincidenter till sina
medarbetare.
För att upprätthålla kompetensen och säkerställa att ny personal får
utbildning är det viktigt med återkommande information och utbildning till
de anställda och inhyrd personal. Datainspektionen rekommenderar, med
stöd av 5 kap. 6 § BDL, att Ekobrottsmyndigheten ger de anställda löpande
information och återkommande utbildningar i hanteringen av
personuppgiftsincidenter och skyldigheten att rapportera dessa.
Övrigt
Av utredningen i ärendet har det framkommit att det vid tidpunkten för
Ekobrottsmyndighetens svar pågick en förhandling med Polismyndigheten i
syfte att upprätta ett personuppgiftsbiträdesavtal avseende IT-systemet
Durtvå. Förekomsten av ett sådant biträdesavtal omfattas inte av denna
tillsyn och därför vidtar Datainspektionen inte någon åtgärd i detta
avseende.

Detta beslut har fattats av enhetschefen Charlotte Waller Dahlberg efter
föredragning av Maria Angelica Westerberg. Vid den slutliga handläggningen
av ärendet har även IT-säkerhetsspecialisten Ulrika Sundling och juristen
Jonas Agnvall medverkat.

Charlotte Waller Dahlberg, 2020-12-17 (Det här är en elektronisk signatur)

Kopia för kännedom till:
Ekobrottsmyndighetens dataskyddsombud

1 3 (14)

Datainspektionen

DI-2019-7058

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

1 4 (14)

