Beslut

Diarienr

2020-12-17

DI-2019-13112
Ert diarienr
VER 2019-3463

Tullverket
Box 12854
112 98 Stockholm

Tillsyn enligt brottsdatalagen (2018:1177) –
Tullverkets rutiner för hantering av
personuppgiftsincidenter
Innehållsförteckning
Datainspektionens beslut..................................................................................... 2
Redogörelse för tillsynsärendet............................................................................ 3
Tillämpliga bestämmelser.................................................................................... 4
Motivering av beslutet.......................................................................................... 6
Datainspektionens granskning......................................................................... 6
Rutiner för att upptäcka personuppgiftsincidenter........................................ 7
Datainspektionens bedömning.................................................................... 8
Rutiner för hantering av personuppgiftsincidenter........................................ 9
Datainspektionens bedömning................................................................... 10
Rutiner för dokumentation av personuppgiftsincidenter............................. 11
Datainspektionens bedömning.................................................................... 11
Information och utbildning kring personuppgiftsincidenter....................... 12
Datainspektionens bedömning................................................................... 13
Hur man överklagar............................................................................................. 15

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (15)

Datainspektionen

DI-2019-13112

Datainspektionens beslut
Datainspektionen meddelar följande rekommendationer med stöd av 5 kap.
6 § brottsdatalagen (2018:1177):
1.

Tullverket bör regelbundet utvärdera effektiviteten hos de vidtagna
säkerhetsåtgärderna för att upptäcka personuppgiftsincidenter och
vid behov revidera dessa för att upprätthålla tillräckligt skydd av
personuppgifter.

2. Tullverket bör se över myndighetens rutiner för loggning och
logguppföljning och uppdatera dessa i enlighet med gällande
brottsdatalagstiftning.
3. Tullverket bör upprätta ett samlat dokument med skriftliga riktlinjer
eller rutiner för hantering av personuppgiftsincidenter.
4. Tullverket bör regelbundet kontrollera att rutinerna för hantering av
personuppgiftsincidenter följs.
5. Tullverket bör i myndighetens rutiner för hantering av
personuppgiftincidenter precisera vilka uppgifter av en inträffad
incident som ska dokumenteras samt regelbundet kontrollera att
rutinerna för dokumentation av personuppgiftsincidenter följs.
6. Tullverket bör ge sina anställda löpande information och
återkommande utbildning i hanteringen av personuppgiftsincidenter
och om rapporteringsskyldigheten.
Datainspektionen avslutar ärendet.

2 (15)

Datainspektionen

DI-2019-13112

Redogörelse för tillsynsärendet
Skyldigheten för den personuppgiftsansvarige – dvs. privata och offentliga
aktörer – att anmäla vissa personuppgiftsincidenter till Datainspektionen
infördes den 25 maj 2018 genom dataskyddsförordningen1 (GDPR).
Motsvarande anmälningsskyldighet infördes den 1 augusti 2018 i
brottsdatalagen (BDL) för s.k. behöriga myndigheter.2 Skyldigheten att
anmäla personuppgiftsincidenter (nedan kallad incident) syftar till att stärka
integritetsskyddet genom att Datainspektionen får information om
händelsen och kan välja att vidta åtgärder när inspektionen bedömer att det
behövs för att den personuppgiftsansvarige ska hantera incidenten på ett
tillfredställande sätt och vidta åtgärder för att förhindra att något liknande
inträffar igen.
En personuppgiftsincident är enligt 1 kap. 6 § BDL en säkerhetsincident som
leder till oavsiktlig eller olaglig förstöring, förlust eller ändring, eller
obehörigt röjande av eller obehörig åtkomst till personuppgifter. I
förarbetena till lagen anges att det som regel är fråga om en oplanerad
händelse som påverkar säkerheten för personuppgifterna på ett negativt sätt
och som medför allvarliga konsekvenser för skyddet av uppgifterna.3 En
personuppgiftsincident kan till exempel vara att personuppgifter har skickats
till fel mottagare, att tillgången till personuppgifterna har förlorats, att
datautrustning som lagrar personuppgifter har tappats bort eller stulits, att
någon inom eller utanför organisationen tar del av information som den
saknar behörighet till.
En personuppgiftsincident som inte snabbt åtgärdas på lämpligt sätt kan
medföra risker för den registrerades rättigheter eller friheter. En incident kan
leda till fysisk, materiell eller immateriell skada genom exempelvis

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).
2 En behörig myndighet är enligt i 1 kap. 6 § BDL en myndighet som behandlar
personuppgifter i syfte att förebygga, förhindra eller upptäcka brottslig verksamhet, utreda
eller lagföra brott, verkställa straffrättsliga påföljder eller upprätthålla allmän ordning och
säkerhet.
3 Prop.2017/18:232 s. 438
1

3 (15)

Datainspektionen

DI-2019-13112

diskriminering, identitetsstöld, identitetsbedrägeri, skadat anseende,
finansiell förlust samt brott mot sekretess eller tystnadsplikt.
Det kan finnas många orsaker till att en personuppgiftincident uppstår. Av
Datainspektionens rapportserie Anmälda personuppgiftsincidenter under
perioden maj 2018 - december 2019 framgår att de vanligaste orsakerna
bakom de anmälda incidenterna var bl.a. den mänskliga faktorn, tekniska fel,
antagonistiska angrepp samt brister i organisatoriska rutiner eller processer.4
Datainspektionen har inlett detta tillsynsärende mot Tullverket i syfte att
kontrollera om myndigheten har rutiner på plats för att upptäcka
personuppgiftsincidenter och om myndigheten har och har haft rutiner för
att hantera personuppgiftsincidenter enligt brottsdatalagen (BDL). I
granskningen ingår även att kontrollera om Tullverket har rutiner för
dokumentation av incidenter som svarar mot kraven i
brottsdataförordningen (BDF) samt om myndigheten har genomfört
informations- och utbildningsinsatser kring personuppgiftsincidenter.
Tillsynen inleddes med en skrivelse till Tullverket den 4 december 2019 och
följdes upp med begäran om komplettering den 4 mars 2020. Myndighetens
svar på tillsynsskrivelsen kom in den 17 januari 2020 och kompletteringen
inkom den 19 mars 2020.

Tillämpliga bestämmelser
Den personuppgiftsansvarige ska enligt 3 kap. 2 § BDL, genom lämpliga
tekniska och organisatoriska åtgärder, säkerställa och kunna visa att
behandlingen av personuppgifter är författningsenlig och att den
registrerades rättigheter skyddas. Det innebär att behöriga myndigheter,
med hjälp av dessa åtgärder, inte bara ska säkerställa att
dataskyddsregelverket följs utan också ska kunna visa att så är fallet. Vilka
tekniska och organisatoriska åtgärder som krävs för att skydda
personuppgifterna regleras i 3 kap. 8 § BDL.
Se Datainspektionens rapportserie om Anmälda personuppgiftsincidenter 2018
(Datainspektionens rapport 2019:1) s 7 f; Anmälda personuppgiftsincidenter januariseptember 2019 (Datainspektionens rapport 2019:3) s.10 f. och Anmälda
personuppgiftsincidenter 2019 (Datainspektionens rapport 2020:2) s. 12 f.
4

4 (15)

Datainspektionen

DI-2019-13112

I förarbetena till lagen anges att organisatoriska åtgärder som avses i 2 § är
bl.a. att ha interna strategier för dataskydd, att informera och utbilda
personalen och att säkerställa en tydlig ansvarsfördelning. Åtgärder som
vidtas för att visa att behandlingen är författningsenlig kan t.ex. vara
dokumentation av IT-system, behandlingar och vidtagna åtgärder och
teknisk spårbarhet genom loggning och logguppföljning. Vilka åtgärder som
ska vidtas får avgöras efter en bedömning i varje enskilt fall.5 Åtgärderna ska
ses över och uppdateras vid behov. De åtgärder som den
personuppgiftsansvarige ska vidta enligt denna bestämmelse ska enligt 3 kap.
1 § BDF vara rimliga med beaktande av behandlingens art, omfattning,
sammanhang och ändamål och de särskilda riskerna med behandlingen.
Av 3 kap. 8 § BDL framgår att den personuppgiftsansvarige ska vidta
lämpliga tekniska och organisatoriska åtgärder för att skydda de
personuppgifter som behandlas, särskilt mot obehörig eller otillåten
behandling och mot förlust, förstöring eller annan oavsiktlig skada. I
förarbetena till brottsdatalagen anges att säkerheten ska omfatta
åtkomstskydd för utrustning, kontroll av datamedier, lagringskontroll,
användarkontroll, åtkomstkontroll, kommunikationskontroll, indatakontroll,
transportkontroll, återställande, driftsäkerhet och dataintegritet. Denna
uppräkning är dock inte uttömmande. Som exempel på organisatoriska
säkerhetsåtgärder kan nämnas fastställandet av en säkerhetspolicy,
kontroller och uppföljning av säkerheten, utbildning i datasäkerhet och
information om vikten av att följa gällande säkerhetsrutiner. Rutiner för
anmälan och uppföljning av personuppgiftsincidenter utgör också sådana
åtgärder.6
Vilka omständigheter som bör beaktas för att uppnå en lämplig skyddsnivå
är reglerat i 3 kap. 11 § BDF. Åtgärderna ska åstadkomma en säkerhetsnivå
som är lämplig med beaktande av de tekniska möjligheterna, kostnaderna för
åtgärderna, behandlingens art, omfattning, sammanhang och ändamål, samt
de särskilda riskerna med behandlingen. Särskild hänsyn bör tas till i vilken
utsträckning känsliga personuppgifter behandlas och hur integritetskänsliga
övriga personuppgifter som behandlas är.7 Överträdelse av bestämmelser i

5
6
7

Prop. 2017/18:232 s. 453
Prop. 2017/18:232 s. 457
Prop. 2017/18:232 s. 189 f.

5 (15)

Datainspektionen

DI-2019-13112

3 kap. 2 och 8 §§ BDL kan leda till sanktionsavgifter enligt 6 kap. 1 § 2 BDL.
Den personuppgiftsansvarige ska enligt 3 kap. 14 § BDF dokumentera alla
personuppgiftsincidenter. Dokumentationen ska redovisa omständigheterna
kring incidenten, dess effekter och de åtgärder som vidtagits med anledning
av den. Den personuppgiftsansvarige ska dokumentera alla inträffade
incidenter oavsett om den måste anmälas till Datainspektionen eller inte.8
Dokumentationen ska göra det möjligt för tillsynsmyndigheten att
kontrollera efterlevnaden av den aktuella bestämmelsen. Underlåtenhet att
dokumentera personuppgiftsincidenter kan föranleda sanktionsavgifter
enligt 6 kap. 1 § BDL.
En personuppgiftsincident ska också, enligt 3 kap. 9 § BDL, anmälas till
Datainspektionen senast 72 timmar efter det att den personuppgiftsansvarige
fått kännedom om incidenten. En anmälan behöver inte göras om det är
osannolikt att incidenten har medfört eller kommer att medföra någon risk
för otillbörligt intrång i den registrerades personliga integritet. Av 3 kap. 10 §
BDL framgår att den personuppgiftsansvarige i vissa fall ska informera den
registrerade som berörs av incidenten. Underlåtenhet att anmäla en
personuppgiftsincident till Datainspektionen kan leda till administrativa
sanktionsavgifter enligt 6 kap. 1 § BDL.9

Motivering av beslutet
Datainspektionens granskning
Datainspektionen har i detta tillsynsärende att ta ställning till om Tullverket
har dokumenterade rutiner för att upptäcka personuppgiftsincidenter enligt
brottsdatalagen och om myndigheten har och har haft rutiner för att hantera
incidenter sedan BDL trädde ikraft. Granskningen omfattar även frågan om
efterlevnaden av kravet på dokumentation av incidenter i 3 kap. 14 § BDF
Därutöver ska Datainspektionen ta ställning till om Tullverket har genomfört
informations- och utbildningsinsatser för sina anställda med fokus på
hantering av personuppgiftsincidenter enligt BDL.

Prop. 2017/18:232 s. 198
Ansvaret för överträdelser är strikt. Det krävs alltså varken uppsåt eller oaktsamhet för att
sanktionsavgift ska kunna tas ut, se prop. 2017/18:232 s. 481.
8
9

6 (15)

Datainspektionen

DI-2019-13112

Granskningen omfattar inte innehållet i rutinerna eller utbildningsinsatserna
utan är fokuserad på att kontrollera att den granskande myndigheten har
rutiner på plats och att den har genomfört utbildningsinsatser för
medarbetarna avseende personuppgiftsincidenter. Granskningen omfattar
dock om myndighetens rutiner innehåller anvisningar att dokumentera de
uppgifter som krävs enligt brottsdataförordningen.
Rutiner för att upptäcka personuppgiftsincidenter
De personuppgifter som behöriga myndigheter hanterar inom ramen för sin
brottsbekämpande och brottsutredande verksamhet är i stor utsträckning av
känslig och integritetskänslig natur. Verksamhetens karaktär ställer höga
krav på de brottsbekämpande myndigheternas förmåga att skydda de
registrerades uppgifter genom nödvändiga skyddsåtgärder för att bl.a.
förhindra att en incident uppstår.
Skyldigheten att rapportera personuppgiftsincidenter enligt 3 kap. 9 § BDL
ska tolkas i ljuset av de generella kraven att vidta lämpliga tekniska och
organisatoriska åtgärder, för att säkerställa lämplig säkerhet för
personuppgifter, som föreskrivs i 3 kap. 2 och 8 §§. En förmåga att snabbt
upptäcka och rapportera en incident är en nyckelfaktor. För att de
brottsbekämpande myndigheterna ska kunna leva upp till
rapporteringskravet måste de ha interna rutiner och tekniska möjligheter för
att upptäcka en incident.
Utifrån verksamhetens behov och med stöd av risk- och sårbarhetsanalyser
kan behöriga myndigheter identifiera de områden där det finns en större risk
att en incident kan uppstå. Utifrån analyserna kan myndigheterna sedan
använda olika instrument för att upptäcka ett säkerhetshot. Dessa kan vara
både tekniska och organisatoriska åtgärder. Utgångspunkten är att de
vidtagna säkerhetsåtgärderna ska ge tillräckligt skydd och att incidenter inte
ska inträffa.
Exempel på tekniska åtgärder är bl.a. intrångsdetektorer som automatiskt
analyserar och upptäcker dataintrång och användning av
logganalysinstrument för att kunna detektera obehörig åtkomst
(loggavvikelser). En ökad insikt om verksamhetens ”normala” nätverks
trafikmönster hjälper till att identifiera sådant som avviker från den normala
trafikbilden gentemot exempelvis servrar, applikationer eller datafiler.

7 (15)

Datainspektionen

DI-2019-13112

Organisatoriska åtgärder kan exempelvis vara antagande av interna strategier
för dataskydd som avser interna regler, riktlinjer, rutiner och olika typer av
styrdokument och policydokument.10 Riktlinjer och regler för hantering av
personuppgifter, rutiner för incidenthantering och logguppföljning11 utgör
exempel på sådana strategier. Periodisk uppföljning av tilldelade
behörigheter är ett annat exempel på organisatoriska åtgärder. I en behörig
myndighet ska det finnas rutiner för tilldelning, förändring, borttagning och
regelbunden kontroll av behörigheter.12 Information till och utbildning av
personal om de regler och rutiner för incidenthantering som ska följas är
också exempel på sådana åtgärder.
Datainspektionens bedömning
Tullverket har i huvudsak uppgett följande. Myndigheten har utförliga
rutiner och riktlinjer för uppföljning av behandling av personuppgifter i
Tullverkets IT-system för den brottsbekämpande verksamheten. Genom
loggning och systematisk logguppföljning kan Tullverket upptäcka obehörig
aktivitet i sina IT-system. På myndighetens intranät finns information om
bl.a. säkerhetsloggningen och hur uppföljningen av säkerhetsloggningen går
till. I Tullverkets kompletterande svar hänvisas till myndighetens interna
regel om uppföljning av behandling av personuppgifter i Tullverkets IT-system
för brottsbekämpande verksamhet (STY 2015-99) samt till myndighetens
stödjande dokument för Handledning om uppföljning av behandling av
personuppgifter i Tullverkets IT-system för brottsbekämpande verksamhet
(VER 2015-489) som lämnats in. Det framgår vidare att tekniska lösningar för
att motverka och upptäcka IT- och informationssäkerhetsincidenter,
inklusive personuppgiftsincidenter, är skydd mot skadlig kod på klienter
(servrar och arbetsdatorer), nästa-generationsbrandväggar för att upptäcka
hot i nätverket samt SIEM-lösning13 för att analysera hot i nätverk och ITsystem.

Brottsdatalag – Delbetänkande av Utredningen om 2016 års dataskyddsdirektiv Stockholm
2017, SOU 2017:29 s. 302
11 Behöriga myndigheter ska se till att det finns rutiner för logguppföljning, se prop.
2017/18:232 s. 455 f.
12 3 kap. 6 § BDL och kompletterande bestämmelser i 3 kap. 6 § BDF
13 En SIEM-lösning samlar loggdata från nätverket, extraherar meningsfull information från
loggarna, jämför olika händelser för att upptäcka angreppsmönster och hjälper till att söka
loggdata för orsaksanalys, något som ger en fördjupad insyn i vad som händer i nätverket.
10

8 (15)

Datainspektionen

DI-2019-13112

Vad avser mobiltelefoner hanteras dessa av säkerhetsprogram som uppfyller
Tullverkets krav för hantering av information av högt skyddsvärde.
Säkerhetsprogram kan exempelvis identifiera skadliga beteenden på
mobiltelefoner såsom otillbörlig åtkomst till data och vidta olika åtgärder
beroende på felaktighetens dignitet. Exempel på åtgärder kan vara utelåsning
från interna applikationer, selektiv radering av intern data eller
fabriksåterställning. Angående organisatoriska åtgärder hänvisar Tullverket
till myndighetens styrdokument STY 2019-273, Intern regel för
verksamhetsskydd, i vilket bl.a. anges att om ett tjänstekort eller ITutrustning förlorats eller har utnyttjats av någon annan, ska detta anmälas
skyndsamt till IT-support. Därefter ska IT-säkerhetsfunktionen omgående
informeras. Av utredningen framgår att Tullverket har genomfört utbildningoch informationsinsatser. Alla anställda ska genomgå en obligatorisk
nätbaserad introduktionskurs om personuppgiftsbehandling vilken omfattar
information om personuppgiftsincidenter och om rapporteringsskyldighet.
Datainspektionen kan konstatera att Tullverket har rutiner för att upptäcka
personuppgiftsincidenter på plats. Datainspektionen noterar dock att de
handlingar avseende loggning och logguppföljning som Tullverket hänvisar
till, dvs. myndighetens intranät, STY 2015-99 och VER 2015-489, grundar sig i
personuppgiftlagen (1998:204) och har inte uppdaterats enligt gällande
dataskyddslagstiftning för brottsbekämpande verksamhet. Datainspektionen
anser att detta motiverar en översyn av dessa rutiner.
Datainspektionen rekommenderar därför, med stöd av 5 kap. 6 § BDL, att
Tullverket ser över myndighetens rutiner för loggning och logguppföljning
och uppdaterar dessa i enlighet med gällande dataskyddslagstiftning för
brottsbekämpande verksamhet.
Skyldigheten att vidta säkerhetsåtgärder för att upptäcka
personuppgiftsincidenter är inte knuten till en viss tidpunkt utan åtgärderna
ska kontinuerligt ses över och vid behov förändras. För att Tullverket ska
kunna upprätthålla tillräcklig skyddsnivå av personuppgifter över tid
rekommenderar Datainspektionen, med stöd av 5 kap. 6 § BDL, att
myndigheten regelbundet utvärderar effektiviteten hos de vidtagna
säkerhetsåtgärderna för att upptäcka personuppgiftsincidenter och att
myndigheten vid behov uppdaterar dessa.

9 (15)

Datainspektionen

DI-2019-13112

Rutiner för hantering av personuppgiftsincidenter
För att kunna leva upp till kraven på organisatoriska åtgärder i 3 kap. 8 §
BDL ska den personuppgiftsansvarige ha dokumenterade interna rutiner som
beskriver vilken process som ska följas när en incident har upptäckts eller
inträffat, inbegripet hur incidenten ska begränsas, hanteras och återställas,
samt hur riskbedömningen ska gå till och hur incidenten ska anmälas internt
och till Datainspektionen. Av rutinerna ska framgå bl.a. vad en
personuppgiftsincident är/kan vara, när en incident behöver anmälas, och
till vem, vad som ska dokumenteras, ansvarsfördelningen samt vilken
information som bör tillhandahållas inom ramen för anmälan till
Datainspektionen.
Datainspektionens kontroll av rutiner för att hantera
personuppgiftsincidenter avser tiden från brottsdatalagens ikraftträdande
dvs. den 1 augusti 2018.
Datainspektionens bedömning
Tullverket har bl.a. uppgett följande. Myndigheten har rutiner/riktlinjer för
att rapportera personuppgiftsincidenter och information om detta finns på
myndighetens intranät. Av information på intranätet framgår att
personuppgiftsincidenter kategoriseras som en
informationssäkerhetsincident vilka ska rapporteras till IT-support för
bedömning och vidare hantering. Tullverket har även lämnat in
myndighetens temporära rutin för Hantering av personuppgiftsincident
daterad 2019-04-29 samt en beskrivning om hur IT-support ska registrera
rapporterade personuppgiftsincidenter. I Tullverkets kompletterande svar
har myndigheten tydliggjort att liknande temporära rutiner för hantering av
personuppgiftsincidenter fanns på plats redan i april 2018 och att dessa
uppdaterades i april 2019. Någon ytterligare uppdatering av rutinerna har
inte skett sedan dess. Tullverket uppger dessutom att det inte finns något
framtaget styrdokument som specifikt adresserar personuppgiftsincidenter
samt hänvisar till myndighetens styrdokument STY 2019-785 som innehåller
en rutin för hantering av informations- och it-säkerhetsrelaterade incidenter
och problem. I de fall personuppgifter är påverkade i en incident ska
incidenten enligt styrdokumentet rapporteras via IT-support.
Med beaktande av de inlämnande handlingarna och vad som framkommit i
ärendet konstaterar Datainspektionen inledningsvis att Tullverket från
tidpunkten då brottsdatalagen trädde ikraft har haft och har rutiner för att

1 0 (15)

Datainspektionen

DI-2019-13112

hantera personuppgiftsincidenter på plats. Av granskningen har det dock
framkommit att Tullverkets rutiner finns i olika dokument och innehåller
olika delar av rutinerna. Exempelvis av Tullverkets intranät framgår
information om vad en personuppgiftsincident är och hur en incident ska
rapporteras och i myndighetens tillfälliga rutiner för hantering av
personuppgiftsincidenter går det att läsa om ansvarsfördelningen och
processen för hantering av personuppgiftsincidenter. Datainspektionen
konstaterar dessutom att Tullverket saknar ett framtaget styrdokument
specifikt för hantering av personuppgiftsincidenter. Det kan enligt
Datainspektionens mening innebära ett problem med spridd information
och risk för en långsam incidenthantering.
Datainspektionen rekommenderar därför, med stöd av 5 kap. 6 § BDL, att
Tullverket upprättar ett samlat dokument med skriftliga riktlinjer eller
rutiner för hantering av personuppgiftsincidenter.
Att kunna hantera upptäckta personuppgiftsincidenter på ett korrekt sätt
och motverka dess effekter och risker för de registrerades personliga
integritet är viktigt. Datainspektionen rekommenderar därför, med stöd av
5 kap. 6 § BDL, att Tullverket regelbundet kontrollerar att rutinerna för
hantering av personuppgiftsincidenter följs.
Rutiner för dokumentation av personuppgiftsincidenter
En förutsättning för att Datainspektionen ska kunna kontrollera
efterlevnaden av dokumentationskravet av incidenter i 3 kap. 14 § BDF är att
dokumentationen omfattar vissa uppgifter som alltid bör ingå.
Dokumentationen ska omfatta alla detaljer kring incidenten, inbegripet dess
orsaker, vad som skedde och de personuppgifter som berördes. Den ska även
innehålla incidentens konsekvenser och de korrigerande åtgärder som den
personuppgiftsansvarige vidtagit.
Datainspektionens bedömning
Tullverket har i huvudsak uppgett följande. Ett ärende, såsom en
personuppgiftsincident, dokumenteras i JIRA Service desk. Rapporten om
utredningen av personuppgiftsincident sparas. Extern kommunikation med
Datainspektionen sparas i diariet under diarieserie VER. Av myndighetens
intranät framgår att Tullverket ska dokumentera alla
personuppgiftsincidenter och samtidigt framgår en beskrivning av vilka
uppgifter och omständigheter av en personuppgiftsincident som

1 1 (15)

Datainspektionen

DI-2019-13112

dokumentationen ska omfatta. Tullverket har även tagit fram en mall för
rapportering och utredning av personuppgiftsincidenter där det framgår en
detaljerad beskrivning av en inträffad incident och vad som ska
dokumenteras. Mallen är avsedd att fungera som ett stöd vid utredningen
och som en intern dokumentation när utredningen är avslutad.
Datainspektionen konstaterar att Tullverket har ett internt IT-system för att
bl.a. rapportera incidenter som rör personuppgifter. Därutöver framgår av
myndighetens intranät att alla personuppgiftsincidenter ska dokumenteras
samt vilka uppgifter som dokumentation ska omfatta. Dessutom har
myndigheten tagit fram en mall för rapportering och utredning av
personuppgiftsincidenter som svarar mot kraven i den aktuella
bestämmelsen. Datainspektionen konstaterar dock att Tullverkets rutiner för
hantering av personuppgiftsincidenter saknar en beskrivning av vilka
uppgifter som dokumentationen ska omfatta.
Att kunna dokumentera inträffade personuppgiftsincidenter på ett korrekt
sätt och därmed motverka risken av att dokumentationen blir bristfällig eller
ofullständig är viktigt. Bristfällig dokumentation kan leda till att
incidenterna inte hanteras och åtgärdas på ett korrekt sätt, vilket kan få
påverkan på integritetsskyddet. Datainspektionen rekommenderar därför,
med stöd av 5 kap. 6 § BDL, att Tullverkets rutiner för hantering av
personuppgiftincidenter kompletteras med en beskrivning av vilka uppgifter
av en inträffad incident som ska dokumenteras. Därutöver bör Tullverket
genomföra regelbundna kontroller av den interna dokumentationen av
personuppgiftsincidenter
Information och utbildning kring personuppgiftsincidenter
Personalen är en viktig resurs i säkerhetsarbetet. Det räcker inte bara med
interna rutiner, regler eller styrdokument om användarna inte följer dem.
Alla användare måste förstå att hantering av personuppgifter ska ske på ett
rättssäkert sätt samt att det är allvarligare att inte rapportera en incident än
att rapportera t.ex. ett misstag eller ett fel. Det krävs därför att alla
användare får en adekvat utbildning och tydlig information om dataskydd.
Den personuppgiftsansvarige ska informera och utbilda sin personal i frågor
om dataskydd inbegripet hantering av personuppgiftsincidenter. Av
Datainspektionens rapportserie Anmälda Personuppgiftsincidenter under
perioden 2018-2019 framgår att den mänskliga faktorn utgör den vanligaste

1 2 (15)

Datainspektionen

DI-2019-13112

orsaken till anmälda personuppgiftsincidenter. 14 Dessa består i huvudsak av
individer som, medvetet eller omedvetet, inte följer interna rutiner vid
behandling av personuppgifter eller begått ett misstag vid hantering av
personuppgifter. Omkring hälften av de incidenter som beror på den
mänskliga faktorn handlar om felskickade brev och e-postmeddelanden.
Detta understryker enligt Datainspektionens mening betydelsen av att
interna rutiner och tekniska säkerhetsåtgärder behöver kompletteras med
löpande utbildning, information och andra åtgärder för att öka kunskap och
medvetenhet hos medarbetarna.
Datainspektionens bedömning
På frågan om på vilket sätt information och utbildning om incidenter ges till
anställda har Tullverket uppgett bl.a. följande. Tullverket använder verktyget
Lärarplattform där medarbetare kan genomföra nätbaserade kurser. Alla
anställda ska genomgå en obligatorisk nätbaserad introduktionskurs om
personuppgiftsbehandling. I kursmomentet ingår bland annat utbildning om
vad som utgör en personuppgiftsincident och hur den ska rapporteras
internt. Information om vad som utgör personuppgiftsincidenter och om
vikten av att rapportera dessa ingår dessutom som en del i den
grundutbildning som tullaspiranter inom brottsbekämpningen genomgår.
Vidare har Tullverket planer för ytterligare informationsinsatser som ska
vara riktade till specifika verksamhetsområden.
Mot bakgrund av vad som framgår av utredningen anser Datainspektionen
att Tullverket har visat att myndigheten har gett information och utbildning
om hantering av personuppgiftsincidenter till sina medarbetare.
För att upprätthålla kompetensen och säkerställa att ny personal får
utbildning är det viktigt med återkommande information och utbildning till
de anställda och inhyrd personal. Datainspektionen rekommenderar, med
stöd av 5 kap. 6 § BDL, att Tullverket ger de anställda löpande information
och återkommande utbildningar i hanteringen av personuppgiftsincidenter
och skyldigheten att rapportera dessa.

Rapport 2019:1, rapport 2019:3 och rapport 2020:2. Liknande slutsatser har MSB dragit i
sin årsrapport för allvarliga IT-incidenter, dvs. att de flesta av incidenterna beror på
mänskliga misstag, se https://www.msb.se/sv/aktuellt/nyheter/2020/april/arsrapporten-forallvarliga-it-incidenter-2019-ar-slappt/
14

1 3 (15)

Datainspektionen

DI-2019-13112

Detta beslut har fattats av enhetschefen Charlotte Waller Dahlberg efter
föredragning av juristen Maria Angelica Westerberg. Vid den slutliga
handläggningen av ärendet har även IT-säkerhetsspecialisten Ulrika
Sundling och juristen Jonas Agnvall medverkat.

Charlotte Waller Dahlberg, 2020-12-17 (Det här är en elektronisk signatur)

Kopia för kännedom till:
Tullverkets dataskyddsombud

1 4 (15)

Datainspektionen

DI-2019-13112

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

1 5 (15)

