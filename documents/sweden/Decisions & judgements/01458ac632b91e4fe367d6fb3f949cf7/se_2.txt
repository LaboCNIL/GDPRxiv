1(3)

Apotea AB

 
<e-postadress>

Tillsyn enligt dataskyddsförordningen

Integritetsskyddsmyndigheten (IMY), tidigare Datainspektionen har beslutat att 
granska er personuppgiftsbehandling och har inlett ett tillsynsärende. Ni behöver 
därför svara på våra frågor.
Varför granskar IMY er verksamhet?

IMY är tillsynsmyndighet och ansvarar för att övervaka tillämpningen av 
dataskyddsförordningen (GDPR)1 och kamerabevakningslagen (2018:1200). Det 
innebär bland annat att vi har till uppgift att kontrollera om kamerabevakning som 
bedrivs i Sverige utförs på ett korrekt sätt.

Vi har tagit del av uppgifter i media som gör gällande att ni bedriver kamerabevakning 
på ert logistikcenter vid Tjusarvägen 40, Morgongåva (se bilaga 1). Det framgår bland 
annat att det sker kontinuerlig bevakning med bildinspelning av era arbetstagare under 
arbetstid och att kamerorna även används för arbetsledning.

Kamerabevakning är en form av personuppgiftsbehandling. Den som bedriver 
kamerabevakning måste följa bestämmelserna i GDPR och kamerabevakningslagen. 
IMY har beslutat att inleda tillsyn mot er för att utreda om er kamerabevakning följer 
dessa lagar. 
Våra frågor 

IMY vill att ni svarar på följande frågor:

1. Bedriver eller har ni vid något tillfälle bedrivit kamerabevakning2 vid ert 

verksamhetsställe vid Tjusarvägen 40, Morgongåva? 

2. Är Apotea AB personuppgiftsansvarig3 för bevakningen?

Allmänt om kamerabevakningen

3. Hur många kameror använder ni? Bifoga en ritning där respektive kameras 

placering och upptagningsområde framgår tydligt. Bifoga skärmbild från 
samtliga kameror.

4. När började ni bedriva kamerabevakning?

1 Europaparlamentets och rådets förordning (EU) 2016/79 av den 27 april 2016 om skydd för fysiska personer med 
avseende på behandling av personuppgifter och om det fria flödet av sådana uppgifter och om upphävande av 
direktiv 95/46/EG
2 Se 3 § kamerabevakningslagen (2018:1200) för den legala definitionen av begreppet kamerabevakning.
3 Se artikel 4.7 GDPR för den legala definitionen av begreppet personuppgiftsansvarig.

Diarienummer:
DI-2021-774

Datum:
2021-02-10

Postadress:
Box 8114
104 20 Stockholm
Webbplats:
www.imy.se
E-post:
imy@imy.se
Telefon:
08-657 61 00

Integritetsskyddsmyndigheten

Diarienummer: DI-2021-774
Datum: 2021-02-10

2(3)

5. Beskriv området eller områdena ni bevakar. Ange till exempel vilken typ av 
verksamhet ni bedriver på platserna som bevakas eller vilka personer eller 
personalkategorier som uppehåller sig inom de bevakade områdena.

6. Vilken typ av kameror är uppsatta? 

Hur kamerabevakningen bedrivs

7. Under vilka tider är kamerorna igång? 
8. Varför har ni valt just dessa tider för bevakning?

9. Bedriver ni bevakning i realtid?

a. Om ja, ange med vilka kameror. 
b. Beskriv hur realtidsbevakningen bedrivs, t.ex. under vilka tider 
realtidsbevakning sker, var monitor för realtidsbevakningen är 
placerad samt vilka personer som har behörighet att titta på 
bevakningen i realtid.

10. Sker bildinspelning? 

a. Om ja, ange med vilka kameror. 
b. Ange hur lång tid bildmaterial sparas samt hur ni motiverat den valda 

lagringstiden.

c. Hur många och vilka personer/befattningshavare har tillgång till det 

inspelade bildmaterialet? Beskriv hur ni har valt att begränsa kretsen 
av personer med denna behörighet.

11. Avlyssnar ni eller spelar ni in ljud med kamerorna? 

a. Om ja, ange med vilka kameror.
b. Ange syftet med ljudavlyssning och/eller ljudupptagningen.

Ändamål och rättslig grund

12. För vilket eller vilka ändamål bedriver ni kamerabevakning? Sker bevakningen 

för flera syften, redogör för varje syfte separat.

13. Vilken rättslig grund enligt artikel 6.1 GDPR stödjer ni kamerabevakningen 

på? Förklara hur ni har resonerat och motivera ert val av rättslig grund.

14. Har ni vidtagit några alternativa åtgärder för att uppnå syftet med 

bevakningen? Om ja, beskriv vilka åtgärder ni vidtagit och varför dessa 
åtgärder inte har varit tillräckliga för att uppnå syftet.

Upplysningsplikt och rätt till information

15. Enligt artikel 13 GDPR är den personuppgiftsansvarige skyldig att 

tillhandahålla information till registrerade personer om den behandling av 
personuppgifter som pågår, inklusive vid kamerabevakning. Vilken information 
har ni tillhandahållit till de som har blivit föremål för kamerabevakning? 

16. Hur har informationen tillhandahållits? När och av vem? Inkom med eventuellt 
skriftligt informationsmaterial som har tillhandahållits till de som blivit föremål 
för bevakningen.

17. Enligt 15 § kamerabevakningslagen ska upplysning om kamerabevakning 

lämnas genom tydlig skyltning eller på något annat verksamt sätt. Hur lämnar 
ni upplysning om er bevakning? Om ni använder skyltar, bifoga en bild eller 
kopia av skylten.

Andra omständigheter av betydelse

som framgår av bilaga 1?

18. Har ni något övrigt att tillägga gällande er kamerabevakning eller de uppgifter 

Integritetsskyddsmyndigheten

Diarienummer: DI-2021-774
Datum: 2021-02-10

3(3)

Era svar
Svara skriftligt till IMY senast den 24 februari 2021. 

Förutsatt att svaret inte innehåller några integritetskänsliga personuppgifter eller 
uppgifter som kan omfattas av sekretess, kan ni e-posta det till imy@imy.se och 
referera till vårt diarienummer DI-2021-774.
Måste ni svara IMY?

Ja, IMY är tillsynsmyndighet enligt dataskyddsförordningen, GDPR4. Det innebär att vi 
får begära att ni lämnar all information som vi behöver för att kunna fullgöra våra 
uppgifter som tillsynsmyndighet.5 
Vad händer sen?

När IMY är färdig med granskningen kommer ni att få ett beslut. Där kommer ni att få 
besked om eventuella brister i ert dataskydd och om ni måste vidta några korrigerande 
åtgärder. IMY kan exempelvis påföra administrativa sanktionsavgifter enligt 
dataskyddsförordningen.6  

Om ni har frågor kontakta Gustav Linder på tfn. 08-657 61 57.

Med vänlig hälsning

Gustav Linder, 2021-02-10   (Det här är en elektronisk signatur)

Information om IMY:s behandling av personuppgifter
https://www.imy.se/om-oss/information-om-hur-datainspektionen-behandlar-
personuppgifter/

4 Europaparlamentets och rådets förordning (EU) 2016/79 av den 27 april 2016 om skydd för fysiska personer med 
avseende på behandling av personuppgifter och om det fria flödet av sådana uppgifter och om upphävande av 
direktiv 95/46/EG.
5 Artikel 58.1 i dataskyddsförordningen. 

6 Artikel 58.2 och artikel 83-84 i dataskyddsförordningen.

