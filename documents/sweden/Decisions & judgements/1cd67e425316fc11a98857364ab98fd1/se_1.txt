Beslut

Diarienr

2020-12-02

DI-2019-3843

Region Östergötland
Att: Regionstyrelsen
581 91 Linköping

Tillsyn enligt dataskyddsförordning och
patientdatalagen – behovs- och riskanalys och
frågor om åtkomst i journalsystem

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (31)

Datainspektionen

DI-2019-3843

Innehåll
Datainspektionens beslut..................................................................................... 3
Redogörelse för tillsynsärendet....................................................................... 4
Tidigare granskning av behovs- och riskanalyser........................................ 4
Vad som framkommit i ärendet.................................................................... 5
Regionstyrelsen har i huvudsak uppgett följande....................................... 5
Personuppgiftsansvarig................................................................................. 5
Journalsystem................................................................................................. 5
Inre sekretess................................................................................................... 5
Behovs- och riskanalys................................................................................... 5
Behörighetstilldelning för åtkomst till personuppgifter............................... 8
Sammanhållen journalföring........................................................................ 12
Behovs- och riskanalys................................................................................. 12
Behörighetstilldelning................................................................................... 12
Dokumentation av åtkomsten (loggar)....................................................... 12
Motivering av beslutet...................................................................................... 13
Gällande regler............................................................................................... 13
Dataskyddsförordningen den primära rättskällan...................................... 13
Krav på att göra behovs- och riskanalys...................................................... 16
Datainspektionens bedömning.................................................................... 18
Personuppgiftsansvariges ansvar för säkerheten........................................ 18
Region Östergötlands process för behovs- och riskanalys.......................... 21
Dokumentation av åtkomsten (loggar)...................................................... 26
Val av ingripande........................................................................................... 26
Rättslig reglering.......................................................................................... 26
Föreläggande................................................................................................ 27
Sanktionsavgift............................................................................................ 28
Bilaga 1 – Hur man betalar sanktionsavgift................................................... 30
Hur man överklagar............................................................................................ 30

2 (31)

Datainspektionen

DI-2019-3843

Datainspektionens beslut
Datainspektionen har vid granskning den 10 april 2019 konstaterat att
Regionstyrelsen, Region Östergötland (Regionstyrelsen) behandlar
personuppgifter i strid med artikel 5.1 f och 5.2, artikel 24.1 och artikel 32.1
0ch 32.2 i dataskyddsförordningen1 genom att
1.

Regionstyrelsen inte har genomfört behovs- och riskanalys innan
tilldelning av behörigheter sker i journalsystemet Cosmic, i enlighet
med 4 kap. 2 § och 6 kap. 7 § patientdatalagen (2008:355) och 4 kap.
2 § Socialstyrelsens föreskrifter och allmänna råd (HSLF-FS 2016:40)
om journalföring och behandling av personuppgifter i hälso- och
sjukvården. Detta innebär att Hälso- och sjukvårdsnämnden inte har
vidtagit lämpliga organisatoriska åtgärder för att kunna säkerställa
och kunna visa att behandlingen av personuppgifterna har en
säkerhet som är lämplig i förhållande till riskerna.

2. Regionstyrelsen inte begränsar användarnas behörigheter för åtkomst
till journalsystemet Cosmic till vad som enbart behövs för att
användaren ska kunna fullgöra sina arbetsuppgifter inom hälso- och
sjukvården i enlighet med 4 kap. 2 § och 6 kap. 7 § patientdatalagen
och 4 kap. 2 § HSLF-FS 2016:40. Detta innebär att Regionstyrelsen
inte har vidtagit åtgärder för att kunna säkerställa och kunna visa en
lämplig säkerhet för personuppgifterna.
Datainspektionen beslutar med stöd av artiklarna 58.2 och 83 i
dataskyddsförordningen och 6 kap. 2 § lagen (2018:218) med
kompletterande bestämmelser till EU:s dataskyddsförordning att
Regionstyrelsen, för överträdelse av artikel 5.1 f och 5.2 samt artikel 32.1
och 32.2 i dataskyddsförordningen, ska betala en administrativ
sanktionsavgift på 2 500 000 (två miljoner femhundra tusen) kronor.
Datainspektionen förelägger enligt artikel 58.2 d i dataskyddsförordningen
Regionstyrelsen att genomföra och dokumentera erforderlig behovs- och
riskanalys för journalsystemet Cosmic och att därefter, med stöd av behovsoch riskanalysen, tilldela varje användare individuell behörighet för åtkomst
till personuppgifter till enbart vad som behövs för att den enskilde ska kunna
Europaparlamentets och rådets förordning (EU) 2016/679 av den 27 april 2016 om skydd
för fysiska personer med avseende på behandling av personuppgifter och om det fria flödet
av sådana uppgifter och om upphävande av direktiv 95/46/EG (allmän
dataskyddsförordning).
1

3 (31)

Datainspektionen

DI-2019-3843

fullgöra sina arbetsuppgifter inom hälso- och sjukvården, i enlighet med
artikel 5.1 f och artikel 24.1 och artikel 32.1 och 32.2 i dataskyddsförordningen,
4 kap. 2 § och 6 kap. 7 § patientdatalagen och 4 kap. 2 § HSLF-FS 2016:40.

Redogörelse för tillsynsärendet
Datainspektionen inledde tillsyn genom en skrivelse den 22 mars 2019 och
har på plats den 10 april 2019 granskat om Regionstyrelsens beslut om
tilldelning av behörigheter, som rör Universitetssjukhuset i Linköping, har
föregåtts av en behovs- och riskanalys. Granskningen har även omfattat hur
Regionstyrelsen tilldelat behörigheter för åtkomst till huvudjournalsystemet
Cambio Cosmic (Cosmic), och vilka åtkomstmöjligheter de tilldelade
behörigheterna ger inom såväl ramen för den inre sekretessen enligt 4 kap.
patientdatalagen, som den sammanhållna journalföringen enligt 6 kap.
patientdatalagen. Utöver detta har Datainspektionen även granskat vilken
dokumentation av åtkomst (loggar) som finns i journalsystemet.
Datainspektionen har endast granskat användares åtkomstmöjligheter till
journalsystemet, dvs. vilken vårddokumentation användaren faktiskt kan ta
del av och läsa. Granskningen omfattar inte vilka funktioner som ingår i
behörigheten, dvs. vad användaren faktiskt kan göra i journalsystemet
(exempelvis signera, utfärda recept, skriva remisser etc.).
Tidigare granskning av behovs- och riskanalyser
Datainspektionen har tidigare genomfört en tillsyn avseende om
Landstingsstyrelsen hade genomfört en dokumenterad behovs- och
riskanalys enligt 2 kap. 6 § andra stycket andra meningen Socialstyrelsens
föreskrifter Informationshantering och journalföring i hälso- och sjukvården
(SOSFS 2008:14). Av Datainspektionens beslut med diarienummer 1600-2013,
meddelat den 27 mars 2015, framgår att Landstingsstyrelsen inte uppfyllde
kravet på att genomföra en behovs- och riskanalys enligt nämnda
föreskrifter. Landstingsstyrelsen förelades därför att genomföra en
dokumenterad behovs- och riskanalys för huvudjournalsystemet.

4 (31)

Datainspektionen

DI-2019-3843

Vad som framkommit i ärendet
Regionstyrelsen har i huvudsak uppgett följande.
Personuppgiftsansvarig
Regionstyrelsen är vårdgivare och personuppgiftsansvarig.
Journalsystem
Region Östergötland (regionen) använder Cosmic som huvudjournalsystem
inom ramen för den inre sekretessen och deltar i Cosmics system för
sammanhållen journalföring tillsammans med 20 privata vårdgivare. Cosmic
består av ett antal moduler. Införandet av Cosmic påbörjades under februari
2007 och slutfördes i december 2008, och de privata vårdgivarna och
sammanhållen journalföring lades till 2009. Cambio är leverantör av detta
system.
Regionen ingår i en kundgrupp, ”Kundgrupp Cosmic”, som består av åtta
regioner och en privat vårdgivare. Dessa vårdgivare samarbetar när det gäller
utveckling och kravställning gentemot leverantören Cambio, men var och en
av dessa vårdgivare sköter driften av sin egen installation av systemet.
Antalet patienter och anställda
Den 8 april 2019 fanns det 838 093 unika patienter registrerade i Cosmic.
Siffran är en totalsumma för samtliga patienter som finns i Cosmic, dvs. den
inkluderar även de patienter som ingår i systemet för sammanhållen
journalföring.
Under maj 2019 fanns det 516 416 unika patienter registrerade i Cosmic vid
Universitetssjukhuset i Linköping. Den 7 september 2019 hade totalt 7 014
befattningshavare vid Universitetssjukhuset i Linköping åtkomst till Cosmic.
Inre sekretess
Behovs- och riskanalys
Regionstyrelsen har i huvudsak uppgett följande.
Det finns tre dokument som är hänförliga till behovs- och riskanalys;
Bedömning av behörighetstilldelning efter utförd behovs- och riskanalys
(instruktioner och en övergripande riktlinje), Behovs- och riskanalys av
behörigheter (dokumentet avser tilldelningen av behörigheter för
medarbetare inom 12 centrum) och Styrning av behörigheter (riktlinjer för

5 (31)

Datainspektionen

DI-2019-3843

tilldelning, förändring, borttagning och uppföljning av behörigheter i
regionens IT-stöd).
Från 2013 fram till 2015 fördes diskussioner hos regionen avseende behovsoch riskanalys. En skriftlig behovs- och riskanalys fanns per centrum från
hösten 2015, vilken senare mynnade ut i den gemensamma behovs- och
riskanalysen för alla centrum 2018. Dokumentet Bedömning av
behörighetstilldelning efter utförd behovs- och riskanalys fastställdes genom
beslut av Regionstyrelsen.
Syftet med dokumentet Bedömning av behörighetstilldelning efter utförd
behovs- och riskanalys är att ge tydliga instruktioner till de som har ansvar
inom respektive verksamhet så att bedömningarna inför
behörighetstilldelningar sker enhetligt inom Region Östergötland. Det
framkommer bl.a. av dokumentet att ”vårdgivaren, dvs. Regionstyrelsen,
ansvarar för att varje användare tilldelas en individuell behörighet för
åtkomst till patientuppgifter och att tilldelningen ska föregås av en behovoch riskanalys. Varje verksamhetschef eller motsvarande ska utifrån detta
dokument och riktlinjen ”Styrning av behörigheter” genomföra en behovsoch riskanalys för användarna inom den egna enheten och för de som
arbetar på uppdrag av verksamhetschefen. För att behörigheterna i varje
enskild verksamhet varken ska bli för vida eller för snäva behöver
verksamhetschefen ha möjlighet att utforma behörigheterna så att de
verkligen motsvarar den enskilda verksamhetens förutsättningar”.
När det gäller riskanalysen framgår följande. ”Behovs- och riskanalysen ska
identifiera och förteckna verksamhetens uppdrag, de olika yrkeskategorierna
som finns i verksamheten samt de uppdrag som medarbetaren har i
verksamheten. Risker som uppstår om medarbetaren inom verksamheten
inte har tillgång till relevant patientinformation ska identifieras och
förtecknas i behovs- och riskanalysen och värderas enligt gällande rutin för
riskanalys. Vidare ska även risker relaterade till för bred eller generös tillgång
till vårdinformation identifieras och förtecknas i behovs- och riskanalysen på
samma sätt som risker enligt ovan. Behovs- och riskanalysen används för att
se till att de behörighetsprofiler som finns för respektive verksamhet är
korrekta.”
Vidare uppges att ”det finns patientuppgifter och patientgrupper inom
regionen som är särskilt skyddsvärda t.ex. personer med skyddade
personuppgifter. Det kan inom respektive vårdenhet eller motsvarande
finnas ytterligare patientuppgifter och patientgrupper som är särskilt

6 (31)

Datainspektionen

DI-2019-3843

skyddsvärda t.ex. utifrån vård/diagnos. Riskerna med åtkomst till dessa
uppgifter behöver belysas i behovs- och riskanalysen”.
Dokumentet Behovs- och riskanalys av behörigheter är giltigt från och med
april 2019, och är version sex av detta dokument. I dokumentet finns bl.a.
information om att samtliga behörigheter ska bygga på en behovs- och
riskanalys där behörigheterna begränsas till vad som är nödvändigt för att
medarbetarna ska kunna utföra sina arbetsuppgifter. Detta för att undvika en
otillbörlig informationsspridning men också för att medarbetarna ska ha rätt
förutsättningar för att kunna genomföra sitt arbete. Det framgår även att en
avvägning av behov och risk ska ske och att en för vid behörighet kan leda
till:


en obefogad spridning av patientuppgifter/personuppgifter



en ekonomisk risk



förlorad riktighet i form av felaktig radering eller förändrad
information, samt att



en för snäv behörighet kan innebära att användaren inte kan utföra
sina arbetsuppgifter.

Följande nämns specifikt om Cosmic. ”För behörigheter i Cosmic har
behovet grupperats i användar- och yrkesroller. Risken för obehörig
informationsspridning har för varje roll vägts upp av behovet av
information”.
I dokumentet Styrning av behörigheter finns riktlinjer för styrning av
behörigheter till regionens IT-stöd.
Under inspektionen uppgav Regionstyrelsen att det inte fanns någon
dokumenterad behovs- och riskanalys, utan ansåg att den ifyllda blanketten
som rör beställning av behörigheter är resultatet av en behovs- och
riskanalys. Regionstyrelsen har därefter kommit in med en synpunkt över
detta och anfört att dokumentet Bedömning av behörighetstilldelning efter
utförd behovs- och riskanalys utgör ett ”underlag för den riskanalys som är
genomförd. Ifylld blankett som rör beställning av behörigheter baseras på
det uppdrag som den anställde har och behörigheten ges utifrån behov och
risk”.
Tidigare granskning av behovs- och riskanalyser
För att visa hur Regionstyrelsen har agerat efter Datainspektionens tidigare
beslut mot Landstingsstyrelsen presenterade Regionstyrelsen dokumentet

7 (31)

Datainspektionen

DI-2019-3843

Bedömning av behörighetstilldelning efter utförd behovs- och riskanalys,
beslutat den 26 september 2016.
Behörighetstilldelning för åtkomst till personuppgifter
Regionstyrelsen har i huvudsak uppgett följande.
Samtliga tilldelade behörigheter till Cosmic är individuella och det finns inga
grupp-konton.
Utifrån en befattningshavares uppdrag samt aktuell vårdenhet och
vårdgivare görs en beställning av behörighet av den lokala administratören
på uppdrag av verksamhetschefen. Verksamhetschefens uppgifter i detta
avseende kan delegeras till vårdenhetschefen, men verksamhetschefen har
det yttersta ansvaret för beställningen. Denna ges till de som arbetar på
supporten och administreras centralt.
Det finns olika behörighetsprofiler för olika roller. En behörighetsprofil
består av ett antal rättighetsnycklar som sätts per modul i Cosmic. Med
rättighetsnycklar menas ”nycklar i systemet” som kan användas för att slå på
eller av en behörighetsprofil eller att fördela en specifik behörighetsprofil.
Behörighetsprofilerna kopplas i sin tur till olika yrkesroller, som utgår från
befattningshavarens uppdrag.
En användares behörighetsprofil avgör vilka åtkomstmöjligheter och vilka
befogenheter denne har i Cosmic. Det går inte att styra om exempelvis en
läkare kan se en viss rad i Cosmic, detta sker genom tilldelningen av
rättighetsnycklar. Rättighetsnycklarna innebär att det finns en teknisk
funktion för att detaljstyra individuella behörigheter, men det är generellt
sett så att olika yrkesroller tilldelas behörighetsprofiler utifrån en matris.
Matrisen är rådgivande och ger förslag på olika behörighetsprofiler i Cosmic
som kan vara lämpliga för olika yrkesroller. Av matrisen framgår att det finns
22 behörighetsprofiler utifrån användarroll och yrkesroll. Två av dessa
behörighetsprofiler benämns ”valfri yrkesroll”. Det framgår vidare av
matrisen att i praktiken samtliga behörighetsprofiler, frånsett ”Valfri
yrkesroll” i två avseenden, bör tilldelas åtkomst till Cosmicmodulerna
”Vårddokumentation – Bas”, ”Läkemedel – Bas”, ”Remiss – Bas” och
”Vårdadministration – Bas”.
Grundläggande behörighetsprofiler i Cosmic

8 (31)

Datainspektionen

DI-2019-3843



Vårddokumentation – Bas: ger läs- och skrivrättigheter till sju olika
fönster, läsrätt i fönstret Journal, samt tillåtelse ”att läsa
Vitalparametrar i Patientöversikten”.
Remiss – Bas: ger läs- och skrivrättigheter till fem olika fönster, och
omfattar även läsbehörighet för medicinsk information på remiss.
Behörigheten ska ges till alla användare av Remissmodulen.
Läkemedel – Bas: ger behörighet att öppna och läsa information i
läkemedelsmodulen och det ger även behörighet att öppna och läsa
information från ”gamla” läkemedel; dvs. läkemedelslistan,
inskrivningsbeslut, ordinationslistan och recept.





Tilldelade behörigheter vid Universitetssjukhuset i Linköping per den 7
september 2019


modulen Vårddokumentation: 6 221 användare



modulen Läkemedel: 6 102 användare



modulen Remiss: 5 848 användare



modulen Vårdadministration: 5 956 användare

Under inspektionen uppgavs att vårdpersonal – exempelvis läkare,
sjuksköterskor och undersköterskor, tilldelas behörighetsprofilen
”Vårddokumentation – Bas”, vilket innebär att de kan öppna journaler och
har läsbehörighet. Det uppgavs även att det inte görs någon behovs- och
riskanalys utifrån varje tilldelning av behörighetsprofil. Regionstyrelsen har
därefter kommit in med synpunkter över detta och anför följande.
”Vårdpersonal kan tilldelas behörighetsprofilen ”Vårddokumentation – Bas”,
men det görs inte per automatik”. Vidare anförs att ”baserat på de riktlinjer
som finns framtagna inom Region Östergötland avseende
behörighetsstyrning m.m. sker en tilldelning av behörigheter baserat på
behov samt en underliggande riskbedömning.”
Åtkomst till personuppgifter om patienter i Cosmic
Läkemedelslistan i Cosmic är gemensam. Det innebär att alla med
behörighet har åtkomst till läkemedelslistan samt till alla uppgifter som finns
där. Det finns dock möjlighet att begränsa åtkomsten till uppgifter i
läkemedelslistan.
Under rubriken ”Alla anteckningar” i Cosmic finns alla journalanteckningar
som har skrivits om patienten inom regionen. Vid inspektionstillfället
uppgavs att informationen under ”Alla anteckningar” är åtkomlig för i
princip all vårdpersonal. Regionstyrelsen har därefter kommit in med en
synpunkt över detta och anför att åtkomsten till ”Alla anteckningar” kräver

9 (31)

Datainspektionen

DI-2019-3843

att användaren har tilldelats behörighet ”läsa journalanteckningar” och att
det även krävs ett aktivt val för att få upp ”Alla anteckningar”.
Begränsningar i åtkomsten till Cosmic beträffande ”Alla anteckningar” (Aktiva
val)
När det gäller val av anteckningar i Cosmic går det till på följande sätt.
Fönstret Journal öppnas och användaren hamnar först på ”Enhetens
anteckningar”, som visar anteckningar från Medicinskt ansvarig enhet och
dess underenheter. Vill användaren läsa anteckningar från andra enheter
inom Region Östergötland eller privata vårdgivare som arbetar på uppdrag
av regionen görs ett aktivt val, dvs. användaren klickar på rubriken ”Alla
anteckningar”.
Följande visas under ”Alla anteckningar”:


Vårdgivarens anteckningar.



Vissa enheter som bedöms ha extra känslig information, dvs.
sekretess runt enheten, visas som Sekretessklassad information.



Anteckningar med extra känslig information visas som
Sekretessklassad information.



Annan vårdgivare visas som Sekretessklassad information.



Privat vårdgivare visas som Sekretessklassad information och
sekretessen bryts genom att användaren klickar på anteckningen och
svarar Ja i meddelanderutan som visas. Det framgår av informationen
i meddelanderutan att informationen är sekretessklassad och för att
få tillgång till informationen behöver sekretessgränsen brytas. Om
informationen är skriven av en annan vårdgivare behövs samtycke
från patienten om det inte är nödläge. Användaren får därefter frågan
– Vill du fortsätta att få tillgång till informationen Ja/Nej/Avbryt.

Reglerna kring sekretessklassad information styr hur en anteckning ska
presenteras och vilken åtgärd som krävs för att få tillgång till informationen,
beroende på vilken enhet som har skrivit den och vilken enhet användaren
som läser är inloggad mot. Användaren bestämmer vid dokumentationen
vilken sekretessklass anteckningen ska tillhöra genom att välja olika
sökordsmallar. Särskilt känslig information har sekretessklass 4.1.
Sekretessklass på en mall ska stå i parentes efter mallnamnet, ex Kurator (3)
och Kurator (4.1). I reglerna kring sekretessklassad information anges sedan
vilken åtgärd som krävs för att bryta sekretessen. I Region Östergötland
används tre nivåer:


Ingen åtkomst med loggning



Skapa journalreferens med loggning

1 0 (31)

Datainspektionen

DI-2019-3843



Varning med loggning

Sekretessklassen ”Ingen åtkomst med loggning” innebär att
journalanteckningar skrivna på vissa enheter inte kan läsas i Cosmic av den
egna vårdgivaren (förutom den specifika enheten som den tillhör) eller av
annan vårdgivare. För att läsa anteckningar från enheter med denna typ av
sekretessklassning behöver användaren få verksamhetsuppdrag till enheten,
vilket beslutas av verksamhetschef. Under inspektionen uppgavs att det
fanns tre enheter inom Universitetssjukhuset i Linköping som hade denna
sekretessklass: LSS Linköping, BUP Traumaenheterna Linköping och Barn
och ungdomspsykiatriska kliniken US. Efter inspektionen har det inkommit
kompletterande uppgifter från Regionstyrelsen där det framkommer att det
har skett en sänkning av sekretessklassen hos flertalet av enheterna inom
BUP, men efter ett beslut från verksamhetschef har det bedömts att Traumaenheterna fortsatt ska ha hög sekretess utan extern åtkomst.
När det har skett en sekretessänkning på en enhet som haft Ingen åtkomst
till att få ”normal” sekretess (Varning med loggning) blir informationen
läsbar. Om det är en klinik inom Region Östergötland som sänkt sin
sekretess så kan användaren läsa dessa anteckningar via vyn Alla
anteckningar. För annan vårdgivare innebär det att anteckningen fortfarande
visas som sekretessklassad information, men om de klickar på anteckningen
så får de upp informationsrutan ”Visa sekretessklassad information”, vilket
kan brytas genom att klicka Ja efter att ett samtycke är inhämtat.
Sekretessklassen Skapa journalreferens med loggning innebär att om en
användare från en annan verksamhet ska läsa anteckningen så måste denne
skriva en motivering till varför de bryter sekretessen. Detta gäller oavsett om
användaren arbetar hos vårdgivaren som upprättat journalanteckningen eller
hos en vårdgivare som kan ta del av anteckningen inom ramen för den
sammanhållna journalföringen. Om anteckningen har upprättats av en
annan vårdgivare ska även samtycke inhämtas och dokumenteras innan
sekretessen får brytas och anteckningen får läsas. Det är dock inte tvingande
utan sekretessen kan brytas även om detta inte är gjort.
Datainspektionen har efter inspektionen mottagit kompletterande uppgifter
från Regionstyrelsen rörande vilka enheter inom Universitetssjukhuset i
Linköping som har sekretessklassen Skapa journalreferens med loggning, och
det är två vårdenheter: Psykiatriska kliniken i Linköping och
Psykiatripartners Barn och Ungdom.

1 1 (31)

Datainspektionen

DI-2019-3843

Sekretessregeln ”Varning med loggning” innebär att om en användare på en
annan verksamhet ska läsa anteckningen krävs att användaren klickar på Ja i
en meddelanderuta. Detta Ja betyder olika saker beroende på om
anteckningen är skriven på enhet inom samma vårdgivare (inre sekretess)
eller av annan vårdgivare (sammanhållen journalföring).
Sammanhållen journalföring
Regionstyrelsen har i huvudsak uppgett följande.
Behovs- och riskanalys
Under inspektionen uppgavs att det inte har gjorts en särskild behovs- och
riskanalys inom ramen för den sammanhållna journalföringen.
Regionstyrelsen ansåg att behovs- och riskanalysen som gjorts inom ramen
för den inre sekretessen även innefattade den sammanhållna
journalföringen.
Regionstyrelsen har därefter kommit in med en synpunkt över detta och
anför att ”dokumentet Bedömning av behörighetstilldelning efter utförd
behovs- och riskanalys utgör ett underlag för den riskanalys som är
genomförd och även avser sammanhållen journalföring.
Behörighetstilldelning
Sker på samma sätt som inom ramen för den inre sekretessen.
Åtkomst till Cosmic
Inom ramen för den sammanhållna journalföringen måste användaren först
göra ett aktivt val innan användaren kan ta del av anteckningar hos andra
vårdgivare. Det innebär att en dialogruta kommer upp där det står ”visa
sekretessklassad data”. Om användaren klickar i denna ruta kommer
anteckningarna att visas. Användaren ska ha ett samtycke från patienten
dessförinnan och det samtycket ska enligt instruktioner dokumenteras av
användaren i Cosmic.
Begränsningar i åtkomsten till Cosmic (Aktiva val)
Vissa enheter står utanför sammanhållen journalföring, antingen helt eller
delvis. Det går inte att bryta sekretessen när åtgärden ”Ingen åtkomst” har
använts.
Dokumentation av åtkomsten (loggar)
Regionstyrelsen har uppgett följande.

1 2 (31)

Datainspektionen

DI-2019-3843

Dokumentation i åtkomstloggarna från Cosmic:







uppgifter om patienten,
vilken användare som har öppnat journalen (HSA-ID och
användarroll),
vilken tidsperiod någon varit inne i journalen,
klockslag och datum för det senaste öppnandet,
vilka åtgärder som har vidtagits,
från vilken vårdenhet användaren har varit inne.

Motivering av beslutet
Gällande regler
Dataskyddsförordningen den primära rättskällan
Dataskyddsförordningen, ofta förkortad GDPR, infördes den 25 maj 2018 och
är den primära rättskällan vid behandling av personuppgifter. Detta gäller
även inom hälso- och sjukvården.
De grundläggande principerna för att behandla personuppgifter anges i
artikel 5 i dataskyddsförordningen. En grundläggande princip är kravet på
säkerhet enligt artikel 5.1 f, som anger att personuppgifterna ska behandlas
på ett sätt som säkerställer lämplig säkerhet för personuppgifterna,
inbegripet skydd mot obehörig eller otillåten behandling och mot förlust,
förstöring eller skada genom olyckshändelse, med användning av lämpliga
tekniska eller organisatoriska åtgärder.
Av artikel 5.2 framgår den s.k. ansvarsskyldigheten, dvs. att den
personuppgiftsansvarige ska ansvara för och kunna visa att de grundläggande
principerna i punkt 1 efterlevs.
Artikel 24 handlar om den personuppgiftsansvariges ansvar. Av artikel 24.1
framgår att den personuppgiftsansvarige ansvarar för att, genomföra
lämpliga tekniska och organisatoriska åtgärder för att säkerställa och kunna
visa att behandlingen utförs i enlighet med dataskyddsförordningen.
Åtgärderna ska genomföras med beaktande av behandlingens art,
omfattning, sammanhang och ändamål samt riskerna, av varierande
sannolikhetsgrad och allvar, för fysiska personers fri-och rättigheter,
Åtgärderna ska ses över och uppdateras vid behov.

1 3 (31)

Datainspektionen

DI-2019-3843

Artikel 32 reglerar säkerheten i samband med behandlingen. Enligt punkt 1
ska den personuppgiftsansvarige och personuppgiftsbiträdet med beaktande
av den senaste utvecklingen, genomförandekostnaderna och behandlingens
art, omfattning, sammanhang och ändamål samt riskerna, av varierande
sannolikhetsgrad och allvar, för fysiska personers rättigheter och friheter
vidta lämpliga tekniska och organisatoriska åtgärder för att säkerställa en
säkerhetsnivå som är lämplig i förhållande till risken (…). Enligt punkt 2 ska
vid bedömningen av lämplig säkerhetsnivå särskild hänsyn tas till de risker
som behandlingen medför, i synnerhet för oavsiktlig eller olaglig förstöring,
förlust eller ändring eller till obehörigt röjande av eller obehörig åtkomst till
de personuppgifter som överförts, lagrats eller på annat sätt behandlats.
I skäl 75 anges att vid bedömningen av risken för fysiska personers
rättigheter och friheter ska olika faktorer beaktas. Bland annat nämns
personuppgifter som omfattas av tystnadsplikt, uppgifter om hälsa eller
sexualliv, om det sker behandling av personuppgifter rörande sårbara fysiska
personer, framförallt barn, eller om behandlingen inbegriper ett stort antal
personuppgifter och gäller ett stort antal registrerade.
Vidare följer av skäl 76 att hur sannolik och allvarlig risken för den
registrerades rättigheter och friheter är bör fastställas utifrån behandlingens
art, omfattning, sammanhang och ändamål. Risken bör utvärderas på
grundval av en objektiv bedömning, genom vilken det fastställs huruvida
uppgiftsbehandlingen inbegriper en risk eller en hög risk.
Även skälen 39 och 83 innehåller skrivningar som ger vägledning om den
närmare innebörden av dataskyddsförordningens krav på säkerhet vid
behandling av personuppgifter.
Dataskyddsförordningen och förhållandet till kompletterande nationella
bestämmelser
Enligt artikel 5.1. a dataskyddsförordningen ska personuppgifterna behandlas
på ett lagligt sätt. För att behandlingen ska anses vara laglig krävs rättslig
grund genom att åtminstone ett av villkoren i artikel 6.1 är uppfyllda.
Tillhandahållande av hälso- och sjukvård är en sådan uppgift av allmänt
intresse som avses i artikel 6.1. e.
Inom hälso- och sjukvården kan även de rättsliga grunderna rättslig
förpliktelse i artikel 6.1 c och myndighetsutövning enligt artikel 6.1 e
aktualiseras.

1 4 (31)

Datainspektionen

DI-2019-3843

När det är frågan om de rättsliga grunderna rättslig förpliktelse, allmänt
intresse respektive myndighetsutövning får medlemsstaterna, enligt artikel
6.2, behålla eller införa mer specifika bestämmelser för att anpassa
tillämpningen av bestämmelserna i förordningen till nationella förhållanden.
Nationell rätt kan närmare fastställa specifika krav för uppgiftsbehandlingen
och andra åtgärder för att säkerställa en laglig och rättvis behandling. Men
det finns inte bara en möjlighet att införa nationella regler utan också en
skyldighet; artikel 6.3 anger att den grund för behandlingen som avses i
punkt 1 c och e ska fastställas i enlighet med unionsrätten eller
medlemsstaternas nationella rätt. Den rättsliga grunden kan även innehålla
särskilda bestämmelse för att anpassa tillämpningen av bestämmelserna i
dataskyddsförordningen. Unionsrätten eller medlemsstaternas nationella
rätt ska uppfylla ett mål av allmänt intresse och vara proportionell mot det
legitima mål som eftersträvas.
Av artikel 9 framgår att behandling av särskilda kategorier av
personuppgifter (s.k. känsliga personuppgifter) som huvudregel är förbjuden.
Känsliga personuppgifter är bland annat uppgifter om hälsa. I artikel 9.2
anges undantagen då känsliga personuppgifter ändå får behandlas.
Artikel 9.2 h anger att behandling av känsliga personuppgifter får ske om
behandlingen är nödvändig av skäl som hör samman med bland annat
tillhandahållande av hälso- och sjukvård på grundval av unionsrätten eller
medlemsstaternas nationella rätt eller enligt avtal med yrkesverksamma på
hälsoområdet och under förutsättning att de villkor och skyddsåtgärder som
avses i punkt 3 är uppfyllda. Artikel 9.3 ställer krav på reglerad tystnadsplikt.
Det innebär att såväl de rättsliga grunderna allmänt intresse,
myndighetsutövning och rättslig förpliktelse som behandling av känsliga
personuppgifter med stöd av undantaget i artikel 9.2. h behöver
kompletterande regler.
Kompletterande nationella bestämmelser
För svenskt vidkommande är såväl grunden för behandlingen som de
särskilda villkoren för att behandla personuppgifter inom hälso- och
sjukvården reglerade i patientdatalagen (2008:355), och
patientdataförordningen (2008:360). I 1 kap. 4 § patientdatalagen anges att
lagen kompletterar dataskyddsförordningen.
Patientdatalagens syfte är att informationshanteringen inom hälso- och
sjukvården ska vara organiserad så att den tillgodoser patientsäkerhet och

1 5 (31)

Datainspektionen

DI-2019-3843

god kvalitet samt främjar kostnadseffektivitet. Dess syfte är även att
personuppgifter ska utformas och i övrigt behandlas så att patienters och
övriga registrerades integritet respekteras. Dessutom ska dokumenterade
personuppgifter hanteras och förvaras så att obehöriga inte får tillgång till
dem (1 kap. 2 § patientdatalagen).
De kompletterande bestämmelserna i patientdatalagen syftar till att
omhänderta både integritetsskydd och patientsäkerhet. Lagstiftaren har
således genom regleringen gjort en avvägning när det gäller hur
informationen ska behandlas för att uppfylla såväl kraven på patientsäkerhet
som rätten till personlig integritet vid behandlingen av personuppgifter.
Socialstyrelsen har med stöd av patientdataförordningen utfärdat föreskrifter
och allmänna råd om journalföring och behandling av personuppgifter i
hälso- och sjukvården (HSLF-FS 2016:40). Föreskrifterna utgör sådana
kompletterande regler, som ska tillämpas vid vårdgivares behandling av
personuppgifter inom hälso- och sjukvården.
Nationella bestämmelser som kompletterar dataskyddsförordningens krav på
säkerhet återfinns i 4 och 6 kap. patientdatalagen samt 4 kap. HSLF-FS
2016:40.
Krav på att göra behovs- och riskanalys
Vårdgivaren ska enligt 4 kap. 2 § HSLF-FS 2016:40 göra en behovs-och
riskanalys, innan tilldelning av behörigheter i systemet sker.
Att det krävs såväl analys av behoven som riskerna framgår av förarbetena
till patientdatalagen, prop. 2007/08:126 s. 148-149, enligt följande.
Behörighet för personalens elektroniska åtkomst till uppgifter om patienter ska begränsas till
vad befattningshavaren behöver för att kunna utföra sina arbetsuppgifter inom hälso- och
sjukvården. Däri ligger bl.a. att behörigheter ska följas upp och förändras eller inskränkas efter
hand som ändringar i den enskilde befattningshavarens arbetsuppgifter ger anledning till det.
Bestämmelsen motsvarar i princip 8 § vårdregisterlagen. Syftet med bestämmelsen är att
inpränta skyldigheten för den ansvariga vårdgivaren att göra aktiva och individuella
behörighetstilldelningar utifrån analyser av vilken närmare information olika
personalkategorier och olika slags verksamheter behöver. Men det behövs inte bara
behovsanalyser. Även riskanalyser måste göras där man tar hänsyn till olika slags risker som
kan vara förknippade med en alltför vid tillgänglighet avseende vissa slags uppgifter.
Skyddade personuppgifter som är sekretessmarkerade, uppgifter om allmänt kända personer,
uppgifter från vissa mottagningar eller medicinska specialiteter är exempel på kategorier som
kan kräva särskilda riskbedömningar.

1 6 (31)

Datainspektionen

DI-2019-3843

Generellt sett kan sägas att ju mer omfattande ett informationssystem är, desto större mängd
olika behörighetsnivåer måste det finnas. Avgörande för beslut om behörighet för t.ex. olika
kategorier av hälso- och sjukvårdspersonal till elektronisk åtkomst till uppgifter i
patientjournaler bör vara att behörigheten ska begränsas till vad befattningshavaren behöver
för ändamålet en god och säker patientvård. En mer vidsträckt eller grovmaskig
behörighetstilldelning bör – även om den skulle ha poänger utifrån effektivitetssynpunkt anses som en obefogad spridning av journaluppgifter inom en verksamhet och bör som sådan
inte accepteras.
Vidare bör uppgifter lagras i olika skikt så att mer känsliga uppgifter kräver aktiva val eller
annars inte är lika enkelt åtkomliga för personalen som mindre känsliga uppgifter. När det
gäller personal som arbetar med verksamhetsuppföljning, statistikframställning, central
ekonomiadministration och liknande verksamhet som inte är individorienterad torde det för
flertalet befattningshavare räcka med tillgång till uppgifter som endast indirekt kan härledas
till enskilda patienter. Elektronisk åtkomst till kodnycklar, personnummer och andra
uppgifter som direkt pekar ut enskilda patienter bör på detta område kunna vara starkt
begränsad till enstaka personer.

Inre sekretess
Bestämmelserna i 4 kap. patientdatalagen rör den inre sekretessen, dvs.
reglerar hur integritetsskyddet ska hanteras inom en vårdgivares verksamhet
och särskilt medarbetares möjligheter att bereda sig tillgång till
personuppgifter som finns elektroniskt tillgängliga i en vårdgivares
organisation.
Det framgår av 4 kap. 2 § patientdatalagen, att vårdgivaren ska bestämma
villkor för tilldelning av behörighet för åtkomst till sådana uppgifter om
patienter som förs helt eller delvis automatiserat. Sådan behörighet ska
begränsas till vad som behövs för att den enskilde ska kunna fullgöra sina
arbetsuppgifter inom hälso- och sjukvården.
Enligt 4 kap. 2 § HSLF-FS 2016:40 ska vårdgivaren ansvara för att varje
användare tilldelas en individuell behörighet för åtkomst till
personuppgifter. Vårdgivarens beslut om tilldelning av behörighet ska
föregås av en behovs- 0ch riskanalys.
Sammanhållen journalföring
Bestämmelserna i 6 kap. patientdatalagen rör sammanhållen journalföring,
vilket innebär att en vårdgivare – under de villkor som anges i 2 § i samma
kapitel – får ha direktåtkomst till personuppgifter som behandlas av andra
vårdgivare för ändamål som rör vårddokumentation. Tillgången till
information sker genom att en vårdgivare gör de uppgifter om en patient
som vårdgivaren registrerar om patienten tillgängliga för andra vårdgivare
som deltar i den sammanhållna journalföringen (se prop. 2007/08:126 s. 247).

1 7 (31)

Datainspektionen

DI-2019-3843

Av 6 kap. 7 § patientdatalagen följer att bestämmelserna i 4 kap. 2 § även
gäller för behörighetstilldelning vid sammanhållen journalföring. Kravet på
att vårdgivaren ska utföra en behovs- och riskanalys innan tilldelning av
behörigheter i systemet sker, gäller även i system för sammanhållen
journalföring.

Dokumentation av åtkomst (loggar)
Av 4 kap. 3 § patientdatalagen framgår att en vårdgivare ska se till att
åtkomst till sådana uppgifter om patienter som förs helt eller delvis
automatiserat dokumenteras och systematiskt kontrolleras.
Enligt 4 kap. 9 § HSLF-FS 2016:40 ska vårdgivaren ansvara för att
1. det av dokumentationen av åtkomsten (loggar) framgår vilka
åtgärder som har vidtagits med uppgifter om en patient,
2. det av loggarna framgår vid vilken vårdenhet eller vårdprocess
åtgärderna vidtagits,
3. det av loggarna framgår vid vilken tidpunkt åtgärderna vidtagits,
4. användarens och patientens identitet framgår av loggarna.
Datainspektionens bedömning
Personuppgiftsansvariges ansvar för säkerheten
Som tidigare beskrivits ställs det i artikel 24.1 dataskyddsförordningen ett
generellt krav på den personuppgiftsansvarige att vidta lämpliga tekniska
och organisatoriska åtgärder. Kravet avser dels att säkerställa att
behandlingen av personuppgifterna utförs i enlighet med
dataskyddsförordningen, dels att den personuppgiftsansvarige ska kunna
visa att behandlingen av personuppgifterna utförs i enlighet med
dataskyddsförordningen.
Säkerheten i samband med behandlingen regleras mer specifikt i artiklarna
5.1 f och artikel 32 i dataskyddsförordningen.
I artikel 32.1 anges det att de lämpliga åtgärderna ska vara såväl tekniska som
organisatoriska och de ska säkerställa en säkerhetsnivå som är lämplig i
förhållande till de risker för fysiska personers rättigheter och friheter som
behandlingen medför. Det krävs därför att man identifierar de möjliga
riskerna för de registrerades rättigheter och friheter och bedömer

1 8 (31)

Datainspektionen

DI-2019-3843

sannolikheten för att riskerna inträffar och allvarligheten om de inträffar.
Vad som är lämpligt varierar inte bara i förhållande till riskerna utan även
utifrån behandlingens art, omfattning, sammanhang och ändamål. Det har
således betydelse vad det är för personuppgifter som behandlas, hur många
uppgifter det är frågan om, hur många som behandlar uppgifterna osv.
Hälso- och sjukvården har stort behov av information i sin verksamhet. Det
är därför naturligt att digitaliseringens möjligheter tillvaratas så mycket som
möjligt inom vården. Sedan patientdatalagen skrevs har en mycket
omfattande digitalisering skett inom vården. Såväl uppgiftssamlingarna
storlek som hur många som delar information med varandra har ökat
väsentligt. Denna ökning innebär samtidigt att kraven ökar på den
personuppgiftsansvarige, eftersom bedömningen vad som är en lämplig
säkerhet påverkas av behandlingens omfattning.
Det är dessutom frågan om känsliga personuppgifter. Uppgifterna rör
personer som befinner sig i en beroendesituation då de är i behov av vård.
Det är också ofta fråga om många personuppgifter om var och en av dessa
personer och uppgifterna kan över tid komma att behandlas av väldigt
många personer inom vården. Detta sammantaget ställer stora krav på den
personuppgiftsansvarige.
Uppgifterna som behandlas måste skyddas såväl mot aktörer utanför
verksamheten som mot obefogad åtkomst inifrån verksamheten. Det framgår
av artikel 32.2 att den personuppgiftsansvarige, vid bedömning av lämplig
säkerhetsnivå, i synnerhet ska beakta riskerna för oavsiktlig eller olaglig
förstöring, förlust eller för obehörigt röjande eller obehörig åtkomst. För att
kunna veta vad som är en obehörig åtkomst måste den
personuppgiftsansvarige ha klart för sig vad som är en behörig åtkomst.
Behovs- och riskanalys
I 4 kap. 2 § Socialstyrelsens föreskrifter (HSLF-FS 2016:40) som kompletterar
patientdatalagen finns det angivet, att vårdgivaren ska göra en behovs-och
riskanalys innan tilldelning av behörigheter i systemet sker. Det innebär att
nationell rätt föreskriver krav på en lämplig organisatorisk åtgärd som ska
vidtas innan tilldelning av behörigheter till journalsystem sker.
En behovs- och riskanalys ska dels innehålla en analys av behoven, dels en
analys av de risker utifrån ett integritetsperspektiv som kan vara förknippade
med en alltför vid tilldelning av behörighet till åtkomst av personuppgifter
om patienter. Såväl behoven som riskerna måste bedömas utifrån de

1 9 (31)

Datainspektionen

DI-2019-3843

uppgifter som behöver behandlas i verksamheten, vilka processer det är
frågan om och vilka risker för den enskildes integritet som föreligger.
Bedömningarna av riskerna behöver ske utifrån organisationsnivå, där
exempelvis en viss verksamhetsdel eller arbetsuppgift kan vara mer
integritetskänslig än en annan, men också utifrån individnivå, om det är
frågan om särskilda omständigheter som behöver beaktas, såsom exempelvis
att det är frågan om skyddade personuppgifter, allmänt kända personer eller
på annat sätt särskilt utsatta personer. Även storleken på systemet påverkar
riskbedömningen. Av förarbetena till patientdatalagen framgår att ju mer
omfattande ett informationssystem är, desto större mängd olika
behörighetsnivåer måste det finnas. (prop. 2007/08:126 s. 149). Det är således
frågan om en strategisk analys på strategisk nivå, som ska ge en
behörighetsstruktur som är anpassad till verksamheten och denna ska hållas
uppdaterad.
Det är således fråga om en strategisk analys på strategisk nivå, som ska ge en
behörighetsstruktur som är anpassad till verksamheten och denna ska hållas
uppdaterad.
Regleringen ställer sammanfattningsvis krav på att riskanalysen identifierar


olika kategorier av uppgifter (exempelvis uppgifter om hälsa),



kategorier av registrerade (exempelvis sårbara fysiska personer och
barn), eller



omfattningen (exempelvis antalet personuppgifter och registrerade)



negativa konsekvenser för registrerade (exempelvis skador,
betydande social eller ekonomisk nackdel, berövande av rättigheter
och friheter),

och hur de påverkar risken för fysiska personers rättigheter och friheter vid
behandling av personuppgifter. Det gäller såväl inom den inre sekretessen
som vid sammanhållen journalföring.
Riskanalysen ska även innefatta särskilda riskbedömningar exempelvis
utifrån om det förekommer skyddade personuppgifter som är
sekretessmarkerade, uppgifter om allmänt kända personer, uppgifter från
vissa mottagningar eller medicinska specialiteter (prop. 2007/08:126 s. 148149).

2 0 (31)

Datainspektionen

DI-2019-3843

Riskanalysen ska också omfatta en bedömning av hur sannolik och allvarlig
risken för de registrerades rättigheter och friheter är och i vart fall fastställa
om det är frågan om en risk eller en hög risk (skäl 76).
Det är således genom behovs- och riskanalysen som den
personuppgiftsansvarige tar reda på vem som behöver åtkomst, vilka
uppgifter åtkomstmöjligheten ska omfatta, vid vilka tidpunkter och i vilka
sammanhang åtkomsten behövs, och samtidigt analyserar vilka risker för den
enskildes fri- och rättigheter som behandlingen kan leda till. Resultatet ska
sedan leda till de tekniska och organisatoriska åtgärder som behövs för att
säkerställa att inte någon annan åtkomst än den som behovs- och
riskanalysen visar är befogad ska kunna ske.
När en behovs- och riskanalys saknas inför tilldelning av behörighet i
systemet, saknas grunden för att den personuppgiftsansvarige på ett lagligt
sätt ska kunna tilldela sina användare en korrekt behörighet. Den
personuppgiftsansvarige är ansvarig för, och ska ha kontroll över, den
personuppgiftsbehandling som sker inom ramen för verksamheten. Att
tilldela användare en vid åtkomst till journalsystem, utan att denna grundas
på en utförd behovs- och riskanalys, innebär att den personuppgiftsansvarige
inte har tillräcklig kontroll över den personuppgiftsbehandling som sker i
journalsystemet och heller inte kan visa att denne har den kontroll som
krävs.
Region Östergötlands process för behovs- och riskanalys
När Datainspektionen har efterfrågat en dokumenterad behovs- och
riskanalys har Regionstyrelsen hänvisat till tre dokument; Bedömning av
behörighetstilldelning efter utförd behovs- och riskanalys, Behovs- och
riskanalys av behörigheter och Styrning av behörigheter. Datainspektionen
kan konstatera att det finns instruktioner och riktlinjer som berör behovsoch riskanalysen på användarnivå, som till viss del talar om hur man ska gå
tillväga inför utförandet av en behovs- och riskanalys på användarnivå och
att en behovs- och riskanalys på användarnivå ska göras innan tilldelning av
behörigheter sker i systemet. Datainspektionen kan dock vidare konstatera
att informationen i dessa dokument endast på en övergripande nivå redogör
för hur man ska gå tillväga inför utförandet av denna analys och att det
saknas väsentlig information för att en behovs- och riskanalys ska kunna
utföras på ett korrekt sätt. Det saknas t.ex. en analys över vilket behov av
uppgifter olika användare har och en analys över vilka risker som finns med
åtkomst till exempelvis vissa kategorier av uppgifter eller olika typer av
verksamheter som innehåller känsliga uppgifter. Vidare saknas den slutliga

2 1 (31)

Datainspektionen

DI-2019-3843

analys som framkommer när behovet av uppgifter viktas mot den risk som
åtkomsten till uppgifterna kan medföra. Det saknas även analyser av
verksamheten, processerna och ett identifierat behov av uppgifter hos olika
personalkategorier som finns hos Regionstyrelsen.
Regionstyrelsen har haft möjlighet att visa upp en dokumenterad behovsoch riskanalys för Datainspektionen, men har inte kunnat göra detta - vare
sig inom ramen för den inre sekretessen eller inom ramen för den
sammanhållna journalföringen. Regionstyrelsen anser att dokumentet
Bedömning av behörighetstilldelning efter utförd behovs- och riskanalys är en
behovs- och riskanalys och ”utgör ett underlag för den riskanalys som är
genomförd och att ifylld blankett som rör beställning av behörigheter
baseras på det uppdrag som den anställde har och behörigheten ges utifrån
behov och risk vilken även avser sammanhållen journalföring”.
Datainspektionen kan konstatera att detta dokument inte utgör en faktisk
behovs- och riskanalys.
Behörighetstilldelning är i och för sig viktiga organisatoriska åtgärder för att
säkerställa korrekt åtkomst till personuppgifter. En behovsinventering utgör
ett led i arbetet med en behovs- och riskanalys men den behöver
kompletteras med en bedömning av riskerna för patienternas integritet och
därvid bedöma och säkerställa åtgärder för att hantera riskerna för obefogad
spridning.
Datainspektionen kan med anledning av ovanstående konstatera att det
saknas en dokumenterad behovs- och riskanalys som visar att
Regionstyrelsen har genomfört en behovs- och riskanalys i den mening som
avses i 4 kap. 2 § HSLF-FS 2016:40, dels inom ramen för den inre sekretessen,
dels inom ramen för den sammanhållna journalföringen enligt 4 resp. 6 kap.
patientdatalagen. De dokument som har redovisats uppfyller inte de krav
som ställs på en behovs- och riskanalys. Därigenom har Regionstyrelsen inte
heller kunnat visa att tilldelade behörigheter är korrekta. Detta innebär en
beaktansvärd risk för obefogad åtkomst till vård- och patientuppgifter.
Den personuppgiftsansvarige är ansvarig för att följa de grundläggande
principerna om uppgiftsminimering och lämplig säkerhet enligt artikel 5, 24
och 32 i dataskyddsförordningen och har att visa att behandlingen av
personuppgifterna utförs i enlighet med dataskyddsförordningen.
Regionstyrelsen har såsom personuppgiftsansvarig inte uppfyllt
ansvarsskyldigheten enligt artikel 5.2 dataskyddsförordningen genom att
kunna visa att bestämmelserna efterlevs.

2 2 (31)

Datainspektionen

DI-2019-3843

Datainspektionen kan mot bakgrund av ovanstående konstatera att
Regionstyrelsen vid granskning den 10 april 2019 har behandlat
personuppgifter i strid med artikel 5.1 f och 5.2, artikel 24.1 och artikel 32.1
0ch 32.2 i dataskyddsförordningen genom att inte ha uppfyllt kravet på att
genomföra en behovs- och riskanalys innan tilldelning av behörigheter sker i
journalsystemet Cosmic i enlighet med 4 kap. 2 § och 6 kap. 7 §
patientdatalagen och 4 kap. 2 § HSLF-FS 2016:40. Detta innebär att
Regionstyrelsen inte har vidtagit lämpliga organisatoriska åtgärder för att
kunna säkerställa och kunna visa att behandlingen av personuppgifterna har
en säkerhet som är lämplig i förhållande till riskerna.
Behörighetstilldelning avseende åtkomst till personuppgifter om patienter
Som har redovisats kan en vårdgivare ha ett berättigat intresse av att ha en
omfattande behandling av uppgifter om enskildas hälsa. Oaktat detta ska
åtkomstmöjligheter till personuppgifter om patienter vara begränsade till
vad som behövs för att den enskilde ska kunna fullgöra sina arbetsuppgifter.
När det gäller tilldelning av behörighet för elektronisk åtkomst enligt 4 kap.
2 § och 6 kap. 7 § patientdatalagen framgår det av förarbetena, prop.
2007/08:126 s. 148-149, bl.a. att det ska finnas olika behörighetskategorier i
journalsystemet och att behörigheterna ska begränsas till vad användaren
behöver för att ge patienten en god och säker vård. Det framgår även att ”en
mer vidsträckt eller grovmaskig behörighetstilldelning bör anses som en
obefogad spridning av journaluppgifter inom en verksamhet och bör som
sådan inte accepteras.”
Inom hälso- och sjukvården är det den som behöver uppgifterna i sitt arbete
som kan vara behörig att få åtkomst till dem. Det gäller såväl inom en
vårdgivare som mellan vårdgivare. Det är, som förut nämnts, genom behovsoch riskanalysen som den personuppgiftsansvarige tar reda på vem som
behöver åtkomst, vilka uppgifter åtkomsten ska omfatta, vid vilka tidpunkter
och i vilka sammanhang åtkomsten behövs, och samtidigt analyserar vilka
risker för den enskildes fri- och rättigheter som behandlingen kan leda till.
Resultatet ska sedan leda till de tekniska och organisatoriska åtgärder som
behövs för att säkerställa att tilldelningen inte ger vidare åtkomstmöjligheter
än den som behovs- och riskanalysen visar är befogad. En viktig
organisatorisk åtgärd är att ge anvisning till de som har befogenhet att
tilldela behörigheter om hur detta ska gå till och vad som ska beaktas så att
det, med behovs- och riskanalysen som grund, blir en korrekt
behörighetstilldelning i varje enskilt fall.

2 3 (31)

Datainspektionen

DI-2019-3843

Det framgår att det i Cosmic finns fyra moduler som innehåller
personuppgifter: ”Vårddokumentation – Bas”, ”Läkemedel – Bas”,
”Vårdadministration – Bas” och ”Remiss – Bas”. Regionstyrelsen har uppgett
att av 7 014 användare vid Universitetssjukhuset i Linköping har 6 221
användare tilldelats basåtkomst till modulen Vårddokumentation, 6 102
användare har tilldelats basåtkomst till modulen Läkemedel, 5 956
användare har tilldelats basåtkomst till modulen Vårdadministration och 5
848 användare har tilldelats basåtkomst till modulen Remiss. Detta innebär
att en majoritet av användarna har tilldelats åtkomstmöjlighet till de fyra
modulerna i Cosmic.
När det gäller begränsningar i Cosmic har Regionstyrelsen uteslutande
redogjort för de personuppgifter som finns under ”Alla anteckningar” i
modulen ”Vårddokumentation”. Regionstyrelsen har anfört att det finns tre
typer av sekretessklassad information och att användarna har möjlighet att
sekretessklassa information beträffande två av dessa tre sekretessklasser.
Beträffande sekretessklassen ”Ingen åtkomst med loggning”, sker denna
klassning av vårdgivaren. Det finns två enheter vid Universitetssjukhuset i
Linköping vars uppgifter har fått denna sekretessklass. Datainspektionen
konstaterar att en reell begränsning av användarnas åtkomst har skett i dessa
fall.
När det gäller de två andra sekretessklasserna, ”Skapa journalreferens med
loggning” och ”Varning med loggning”, är personuppgifterna som har belagts
med denna ”sekretess” fortfarande elektroniskt åtkomliga genom aktiva val.
Genom att användaren klickar i rutan för samtycke eller nödåtkomst kan
denne fortfarande ta del av alla personuppgifter, vilket innebär att alla
användare som gör dessa aktiva val kan ta del av patienternas uppgifter och
inte enbart de användare som har ett behov.
Av förarbetena till patientdatalagen, prop. 2007/08:126, s. 149, framgår att
syftet med bestämmelsen om åtkomstbegränsning i 4 kap. 2 §
patientdatalagen är att inpränta skyldigheten för den ansvarige vårdgivaren
att göra aktiva och individuella behörighetstilldelningar utifrån analyser av
vilken närmare information olika personalkategorier och olika slags
verksamheter behöver. Av förarbetena framgår att uppgifter dessutom bör
lagras i olika skikt så att mer känsliga uppgifter kräver aktiva val eller annars
inte är lika enkelt åtkomliga för personalen som mindre känsliga uppgifter.

2 4 (31)

Datainspektionen

DI-2019-3843

Att Regionstyrelsen använder sig av ovanstående aktiva val är en
integritetshöjande åtgärd, men innebär inte att dessa aktiva val utgör en
sådan åtkomstbegränsning som avses i 4 kap. 2 § patientdatalagen. Denna
bestämmelse kräver att behörigheten ska begränsas till vad som behövs för
att den enskilde ska kunna fullgöra sina arbetsuppgifter inom hälso- och
sjukvården, dvs. endast de som har behov av uppgifterna ska ha åtkomst, och
någon sådan begränsning har inte skett. Datainspektionen ifrågasätter även
Regionstyrelsens tillvägagångsätt när det gäller att användarna själva ska
sekretessklassa informationen, och inte Regionstyrelsen själv.
Regionstyrelsen har uteslutande redogjort för de personuppgifter som finns
under ”Alla anteckningar” i modulen ”Vårddokumentation” vad gäller
möjligheten för användaren att sekretessklassa information. I övrigt har
Regionstyrelsen inte anfört att det finns några begränsningar eller
sekretessklasser när det gäller övriga personuppgifter eller i övriga moduler.
Tvärtom har Regionstyrelsen t.ex. uppgett att alla som har åtkomst till
Cosmic har åtkomst till modulen ”Läkemedel – Bas”, även om det finns
möjlighet att begränsa åtkomsten till uppgifterna i denna modul.
Eftersom olika användare har olika arbetsuppgifter inom olika
arbetsområden, behöver användarnas åtkomst till uppgifterna i Cosmic
begränsas för att återspegla detta. Regionstyrelsen har, bortsett från de
uppgifter som har fått sekretessklassen ”Ingen åtkomst med loggning”, inte
begränsat användarnas behörigheter för åtkomst till patienternas
personuppgifter i journalsystemet, vare sig inom ramen för den inre
sekretessen eller inom ramen för den sammanhållna journalföringen i
systemet Cosmic. Detta innebär att en majoritet av användarna vid
Universitetssjukhuset i Linköping som har åtkomst till Cosmic, även har
åtkomst till en majoritet av personuppgifterna som finns i de fyra modulerna.
Användarnas behörigheter har således inte begränsats på så sätt som
bestämmelserna i patientdatalagen kräver och Regionstyrelsen har inte, i
enlighet med artikel 32, använt sig av tillräckliga tekniska åtgärder för att
begränsa användarnas åtkomstmöjligheter till personuppgifter i
journalsystemen till enbart vad som behövs för att användaren ska kunna
fullgöra sina arbetsuppgifter. Detta innebär att tilldelningen av behörigheter
har varit för omfattande, generell och genomförts för ett för den personliga
integriteten för ingripande sätt och därigenom varit oproportionerlig i
förhållande till ändamålet.

2 5 (31)

Datainspektionen

DI-2019-3843

Detta har i sin tur inneburit att det funnits en risk för obehörig åtkomst och
obefogad spridning av personuppgifter dels inom ramen för den inre
sekretessen, som omfattar 516 416 patienter, dels inom ramen för den
sammanhållna journalföringen, som omfattar 838 093 patienter. Antalet
användare är 7 014 stycken och antalet användare som har fått åtkomst till
uppgifterna i de olika modulerna ligger mellan 5 848 – 6 221.
Det framgår att Regionstyrelsen inte har begränsat hälso- och
sjukvårdspersonals och medicinska sekreterares åtkomstmöjligheter till
uppgifter om patienter vare sig inom ramen för den inre sekretessen eller
inom ramen för sammanhållen journalföring i journalsystemet Cosmic.
Mot bakgrund av ovanstående kan Datainspektionen konstatera att
Regionstyrelsen vid granskning den 10 april 2019 har behandlat
personuppgifter i strid med artikel 5.1 f och 5.2, artikel 24.1 och artikel 32.1
0ch 32.2 i dataskyddsförordningen genom att Regionstyrelsen inte har
begränsat användarnas behörigheter för åtkomst till journalsystemet Cosmic
till enbart vad som behövs för att användaren ska kunna fullgöra sina
arbetsuppgifter inom hälso- och sjukvården enligt 4 kap. 2 § och 6 kap. 7 §
patientdatalagen och 4 kap. 2 § HSLF-FS 2016:40. Detta innebär att
Regionstyrelsen inte har vidtagit åtgärder för att kunna säkerställa och
kunna visa en lämplig säkerhet för personuppgifterna.
Dokumentation av åtkomsten (loggar)
Datainspektionen kan konstatera att det av loggarna i Cosmic framgår
uppgifter om den specifika patienten, vilken användare som har öppnat
journalen, åtgärder som har vidtagits, vilken journalanteckning som har
öppnats, vilken tidsperiod användaren har varit inne, alla öppningar av
journalen som gjorts på den patienten under den valda tidsrymden och
klockslag och datum för det senaste öppnandet.
Datainspektionen har inte något att erinra i denna del, eftersom
Regionstyrelsen uppfyller kraven på innehållet i dokumentation i loggarna
vilket framgår av 4 kap. 9 § HSLF-FS 2016:40 och har därmed vidtagit
lämpliga tekniska åtgärder enligt artikel 32 i dataskyddsförordningen,

Val av ingripande
Rättslig reglering
Om det skett en överträdelse av dataskyddsförordningen har
Datainspektionen ett antal korrigerande befogenheter att tillgå enligt artikel

2 6 (31)

Datainspektionen

DI-2019-3843

58.2 a - j i dataskyddsförordningen. Tillsynsmyndigheten kan bland annat
förelägga den personuppgiftsansvarige att se till att behandlingen sker i
enlighet med förordningen och om så krävs på ett specifikt sätt och inom en
specifik period.
Av artikel 58.2.i och artikel 83.2 i dataskyddskyddsförordningen framgår att
Datainspektionen har befogenhet att påföra administrativa sanktionsavgifter
i enlighet med artikel 83. Vidare framgår att beroende på omständigheterna i
det enskilda fallet ska administrativa sanktionsavgifter påföras utöver eller i
stället för de övriga åtgärderna i artikel 58.2.
För myndigheter får enligt artikel 83.7 dataskyddsförordningen nationella
regler ange att myndigheter kan påföras administrativa sanktionsavgifter.
Enligt 6 kap. 2 § dataskyddslagen kan sanktionsavgifter beslutas för
myndigheter, men till högst 5 000 000 kronor alternativt 10 000 000 kronor
beroende på om överträdelsen avser artiklar som omfattas av artikel 83.4
eller 83.5 i dataskyddsförordningen.
I artikel 83.2 anges de faktorer som ska beaktas för att bestämma om en
administrativ sanktionsavgift ska påföras, men också vad som ska påverka
sanktionsavgiftens storlek. Av central betydelse för bedömningen av
överträdelsens allvar är dess karaktär, svårighetsgrad och varaktighet. Om
det är fråga om en mindre överträdelse får tillsynsmyndigheten, enligt skäl
148 i dataskyddsförordningen, utfärda en reprimand i stället för att påföra en
sanktionsavgift.
Föreläggande
Hälso- och sjukvården har stort behov av information i sin verksamhet. Det
är därför naturligt att digitaliseringens möjligheter tillvaratas så mycket som
möjligt inom vården. Sedan patientdatalagen skrevs har en mycket
omfattande digitalisering skett inom vården. Såväl uppgiftssamlingarna
storlek som hur många som delar information med varandra har ökat
väsentligt. Denna ökning innebär samtidigt att kraven ökar på den
personuppgiftsansvarige, eftersom bedömningen vad som är en lämplig
säkerhet påverkas av behandlingens omfattning.
Inom hälso- och sjukvården innebär det ett stort ansvar för den
personuppgiftsansvarige att skydda uppgifterna från obehörig åtkomst,
bland annat genom att ha en behörighetstilldelning som är än mer
finfördelad. Det är därför väsentligt att det sker en reell analys av behoven
utifrån olika verksamheter och olika befattningshavare. Lika viktigt är det att

2 7 (31)

Datainspektionen

DI-2019-3843

det sker en faktisk analys av de risker som utifrån ett integritetsperspektiv
kan uppstå vid en alltför vid tilldelning av behörighet till åtkomst. Utifrån
denna analys ska sedan den enskilde befattningshavarens åtkomst begränsas.
Denna behörighet ska sedan följas upp och förändras eller inskränkas efter
hand som ändringar i den enskilde befattningshavarens arbetsuppgifter ger
anledning till det.
Regionstyrelsen har i detta fall underlåtit att genomföra en behovs- och
riskanalys, något som direkt föreskrivs i 4 kap. 2 § HLSF-FS 2016:40. Det
innebär att Regionstyrelsen inte har haft någon grund för att bedöma vare
sig behovet eller risken vid behörighetstilldelning. Det har också lett till att
åtkomsten för medarbetarna inte har begränsats till vad som behövs för att
den enskilde ska kunna fullgöra sina arbetsuppgifter inom hälso- och
sjukvården. Det gäller såväl åtkomst inom den inre sekretessen enligt 4 kap.
patientdatalagen som den sammanhållna journalföringen enligt 6 kap.
patientdatalagen.
Datainspektionen förelägger därför enligt artikel 58.2 d i
dataskyddsförordningen Regionstyrelsen att genomföra och dokumentera
erforderlig behovs- och riskanalys för journalsystemet Cosmic och att
därefter, med stöd av behovs- och riskanalysen, tilldela varje användare
individuell behörighet för åtkomst till personuppgifter till enbart vad som
behövs för att den enskilde ska kunna fullgöra sina arbetsuppgifter inom
hälso- och sjukvården, i enlighet med artikel 5.1 f och artikel 24.1 och artikel
32.1 och 32.2 i dataskyddsförordningen, 4 kap. 2 § och 6 kap. 7 §
patientdatalagen och 4 kap. 2 § HSLF-FS 2016:40.

Sanktionsavgift
Datainspektionen kan konstatera att överträdelserna avser Regionstyrelsens
skyldighet att med lämpliga säkerhetsåtgärder ge skydd till personuppgifter
enligt artikel 32 i dataskyddsförordningen.
I detta fall är det fråga om stora uppgiftssamlingar med känsliga
personuppgifter och vidsträckta behörigheter. Vårdgivaren behöver med
nödvändighet ha en omfattande behandling av uppgifter om enskildas hälsa.
Den får dock inte vara oinskränkt utan ska baseras på vad enskilda
medarbetare behöver för att kunna utföra sina uppgifter. Datainspektionen
konstaterar att det är fråga om uppgifter som omfattar direkt identifiering av
den enskilde genom såväl namn, kontaktuppgifter som personnummer,
uppgifter om hälsa, men det kan även röra sig om andra privata uppgifter om

2 8 (31)

Datainspektionen

DI-2019-3843

exempelvis familjeförhållanden, sexualliv och livsstil. Patienten är beroende
av att få vård och är därmed i en utsatt situation. Uppgifternas karaktär,
omfattning och patienternas beroendeställning ger vårdgivare ett särskilt
ansvar att säkerställa patienternas rätt till adekvat skydd för deras
personuppgifter.
Ytterligare försvårande omständigheter är att behandlingen av
patientuppgifter i huvudjournalsystemet hör till kärnan i en vårdgivares
verksamhet och behandlingen omfattar många patienter och möjligheten till
åtkomst avser en stor andel av de anställda. I detta fall rör det sig om 516 416
unika patienter inom ramen för den inre sekretessen, och 794 626 unika
patienter inom ramen för den sammanhållna journalföringen. Det finns
endast två enheter där uppgifterna inte är åtkomlig för användarna utanför
dessa enheter.
Det har vidare framkommit att Regionstyrelsen inte har åtgärdat det tidigare
föreläggandet från Datainspektionen, daterat den 27 mars 2015, där
Regionstyrelsen förelades att ta fram en dokumenterad behovs- och
riskanalys som uppfyllde det dåvarande kravet 2 kap. 6 § § andra stycket
andra meningen SOSFS 2008:14, vilket motsvarar nuvarande bestämmelse i 4
kap. 2 § HSLF-FS 2016:40. Detta är, enligt artikel 83.2 e
dataskyddsförordningen, att anse som ytterligare en försvårande
omständighet.
Datainspektionen konstaterar att de brister som nu konstaterats har varit
kända för Regionstyrelsen under flera års tid, vilket innebär att agerandet
skett uppsåtligt och därmed bedöms som allvarligare.
Vid bestämmande av överträdelsernas allvar kan också konstateras att
överträdelserna även avser artikel 5 som anges tillhöra de allvarligare
överträdelserna som kan ge en högre sanktionsavgift enligt artikel 83.5.
Dessa faktorer innebär sammantaget att de aktuella överträdelserna inte är
att bedöma som mindre överträdelser utan överträdelserna ska leda till en
administrativ sanktionsavgift.
Datainspektionen anser att dessa överträdelser har en nära anknytning till
varandra. Den bedömningen grundar sig på att behovs- och riskanalysen ska
ligga till grund för tilldelningen av behörigheterna. Datainspektionen
bedömer därför att dessa överträdelser har så nära anknytning till varandra
att de utgör sammankopplade uppgiftsbehandlingar enligt artikel 83.3 i

2 9 (31)

Datainspektionen

DI-2019-3843

dataskyddsförordningen. Datainspektionen bestämmer därför en gemensam
sanktionsavgift för dessa överträdelser.
Den administrativa sanktionsavgiften ska vara effektivt, proportionerligt och
avskräckande. Det innebär att beloppet ska bestämmas så att den
administrativa sanktionsavgiften leder till rättelse, att den ger en preventiv
effekt och att den dessutom är proportionerlig i förhållande till såväl aktuella
överträdelser som till tillsynsobjektets betalningsförmåga.
Det maximala beloppet för sanktionsavgiften i detta fall är 10 miljoner kronor
enligt 6 kap. 2 § lagen (2018:218) med kompletterande bestämmelser till EU:s
dataskyddsförordning.
Utifrån överträdelsernas allvar och att den administrativa sanktionsavgiften
ska vara effektiv, proportionerlig och avskräckande bestämmer
Datainspektionen den administrativa sanktionsavgiften för Regionstyrelsen
till 2 500 000 (två miljoner femhundra tusen) kronor.
_____________________________________
Detta beslut har fattats av generaldirektören Lena Lindgren Schelin efter
föredragning av it-säkerhetsspecialisten Magnus Bergström. Vid den slutliga
handläggningen har chefsjuristen Hans-Olof Lindblom, enhetscheferna
Katarina Tullstedt och Malin Blixt samt juristen Maja Savic medverkat.

Lena Lindgren Schelin, 2020-12-02 (Det här är en elektronisk signatur)

Bilaga 1 – Hur man betalar sanktionsavgift
Kopia för kännedom till:
Dataskyddsombud

3 0 (31)

Datainspektionen

DI-2019-3843

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

3 1 (31)

