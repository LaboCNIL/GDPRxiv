Beslut

Diarienr

2020-12-10

DI-2019-9432

Umeå universitet
901 87 Umeå

Tillsyn enligt dataskyddsförordningen - Umeå
universitets behandling av personuppgifter
Innehållsförteckning
Datainspektionens beslut..................................................................................... 2
Redogörelse för tillsynsärendet............................................................................ 3
Bakgrund............................................................................................................ 3
Vad som framkommit i ärendet....................................................................... 3
Polismyndighetens skrivelse......................................................................... 3
Uppgifter från Umeå universitet.................................................................. 4
Motivering av beslut.............................................................................................. 7
Gällande regler................................................................................................... 7
Den personuppgiftsansvariges ansvar.......................................................... 7
Rättslig grund................................................................................................ 8
Kravet på säkerhet vid behandling av personuppgifter.............................. 9
Skyldighet att anmäla och dokumentera personuppgiftsincidenter....... 10
Överföring av personuppgifter till tredje land........................................... 12
Datainspektionens bedömning....................................................................... 12
Personuppgiftsansvar................................................................................... 12
Behandling av personuppgifter i okrypterad e-post och öppet nät.......... 12
Personuppgiftsincidenten borde ha dokumenterats och anmälts........... 14
Lagring av känsliga personuppgifter i en molntjänst i tredje land........... 15
Val av ingripande............................................................................................. 20
Rättslig reglering......................................................................................... 20
Sanktionsavgiftens storlek.......................................................................... 20

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

Page 1 of 23

1 (23)

Datainspektionen

DI-2019-9432

Hur man överklagar............................................................................................ 23

Datainspektionens beslut
Datainspektionen konstaterar att Umeå universitet


har skickat känsliga och integritetskänsliga personuppgifter genom
okrypterad e-post och via öppet nät till Polismyndigheten den 5
februari 2019. Universitetet har därför behandlat personuppgifter i
strid med artikel 5.1 f samt artikel 32.1 och 32.2 i
dataskyddsförordningen1 genom att inte ha vidtagit lämpliga tekniska
åtgärder för att säkerställa en säkerhetsnivå som är lämplig i
förhållande till risken.



inte har anmält personuppgiftsincidenten till Datainspektionen och
inte dokumenterat omständigheterna kring incidenten då
universitetet blev uppmärksammat på den. Universitetet har därför
agerat i strid med artikel 33.1 och 33.5 i dataskyddsförordningen.



vid behandlingen av känsliga och integritetskänsliga personuppgifter
i molntjänsten Box, under tiden den 25 maj 2018 till våren 2019, inte
har vidtagit lämpliga tekniska och organisatoriska åtgärder för att
förhindra obehörigt röjande av eller obehörig åtkomst till
personuppgifterna. Universitetet har därför behandlat
personuppgifter i strid med artikel 5.1 f samt artikel 32.1 och 32.2 i
dataskyddsförordningen.

Administrativ sanktionsavgift
Datainspektionen beslutar med stöd av artiklarna 58.2 och 83 i
dataskyddsförordningen och 6 kap. 2 § dataskyddslagen (2018:218) att Umeå
universitet ska betala en administrativ sanktionsavgift på 550 000 kronor.

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).
1

Page 2 of 23

2 (23)

Datainspektionen

DI-2019-9432

Redogörelse för tillsynsärendet
Bakgrund
Datainspektionen inledde tillsyn mot Umeå universitet den 29 augusti 2019.
Inspektionen hade fått information om att universitetet skickat känsliga
personuppgifter till Polismyndigheten via okrypterad e-post. Till
informationen bifogades Polismyndighetens skrivelse; Information om
brister av hantering av handlingar.
Syftet med tillsynen är att undersöka om personuppgiftsbehandlingarna som
beskrivs i Polismyndighetens skrivelse uppfyller kraven på säkerhet som
ställs i artiklarna 5.1.f och 32 i dataskyddsförordningen.
Datainspektionen har dessutom granskat om Umeå universitet har följt
bestämmelsen i artikel 33 i dataskyddsförordningen, som bland annat
handlar om den personuppgiftsansvariges anmälningsskyldighet vid en
personuppgiftsincident.
Vidare har Datainspektionen undersökt om hanteringen av känsliga
personuppgifter i molntjänsten Box gjorts i enlighet med
dataskyddsbestämmelserna.
Datainspektionens tillsyn utgår från den 25 maj 2018 då
dataskyddsförordningen började tillämpas. Inspektionen har därför inte
granskat den incident som inträffade före detta datum.
Tillsynen har utförts genom skriftlig kommunikation.
Vad som framkommit i ärendet
Polismyndighetens skrivelse
Av Polismyndighetens skrivelse framgår bland annat följande.
En forskargrupp vid Umeå universitet begärde ut samtliga
förundersökningsprotokoll rörande våldtäkt mot män i Sverige från 2014.
Den 18 juli 2016 lämnade Polismyndigheten ut handlingarna via bud.

Page 3 of 23

3 (23)

Datainspektionen

DI-2019-9432

I samband med en begäran om komplettering via mejl bifogade
forskargruppen, den 19 november 2017, oavsiktligt ett av de
förundersökningsprotokoll som tidigare lämnats ut av Polismyndigheten. Polismyndigheten kontaktade då forskargruppen och påpekade det olämpliga i
att skicka känsligt material över oskyddade e-postkanaler. Forskargruppen
beklagade det inträffade och hänvisade till den mänskliga faktorn.
I samband med ytterligare en begäran om komplettering bifogade
forskargruppen, den 5 februari 2019, åter igen samma
förundersökningsprotokoll. När Polismyndigheten ännu en gång kontaktade
forskargruppen om detta medgavs att man även denna gång oavsiktligt
bifogat det känsliga materialet i ett mejl.
Uppgifter från Umeå universitet
Umeå universitet var personuppgiftsansvarig när mejlen skickades till
Polismyndigheten.
Den huvudansvarige forskaren lämnade sin anställning vid Umeå universitet
den 31 augusti 2018 för anställning vid Uppsala universitet. I och med att den
huvudansvarige forskaren bytte arbetsgivare och arbetsplats har projektet
också bytt hemvist. Detta skedde dock efter de aktuella händelserna.
Finansiären Forte2 fattade beslut om byte av huvudman den 13 mars 2019 och
Etikprövningsmyndigheten godkände ändringen som innebar byte av
forskningshuvudman till Uppsala universitet den 10 maj 2019.
Forskningsprojektet vid Umeå universitet har godkänts av
Etikprövningsmyndigheten och förundersökningsprotokollen har mottagits
och lagrats utifrån ett allmänt intresse som tillåter
personuppgiftsbehandling.
Händelseförloppet
I augusti 2016 fick forskargruppen de förundersökningsprotokoll som
begärts. Handlingarna skickades i pappersform till Umeå universitet.
Samtliga polisanmälningar och förundersökningsprotokoll från 2014
skannades in och förvarades på en lösenordsskyddad filyta. En fysisk version
låstes in i ett arkivrum. Förundersökningsprotokollen innehåller uppgifter
2

Forskningsrådet för hälsa, arbetsliv och välfärd.

Page 4 of 23

4 (23)

Datainspektionen

DI-2019-9432

om bland annat misstanke om brott, namn, personnummer och
kontaktuppgifter. Dessutom innehåller dessa protokoll uppgifter om
sexualliv och hälsa, det vill säga känsliga personuppgifter.
Vid en begäran om komplettering som gjordes 2017 var inte avsikten att
bifoga protokollet bland de andra handlingar som skickades till
Polismyndigheten. Efter det inträffade har forskargruppen bland annat infört
en rutin om att skanna känsligt material separat.
Forskargruppen har inte kunnat förklara varför gruppen, den 5 februari 2019,
åter igen bifogat protokollet i ett mejl till Polismyndigheten.
Säkerhet vid utskick av förundersökningsprotokollen
Den felaktiga hanteringen har inskränkt sig till två tillfällen. I övrigt har
projektets rutiner att låsa in fysiska dokument, att avskilja administrativa
dokument från forskningsdata och att lösenordsskydda digitala dokument
följts. Endast två forskare från universitetet har haft tillgång till det aktuella
materialet.
Universitetet har bland annat regelverk och instruktioner för att säkerställa
att behandling av personuppgifter vid universitet följer kraven som ställs i
artikel 32 i dataskyddsförordningen. Universitetet har sedan 2014 en tydlig
regel om att känsliga personuppgifter inte får skickas med e-post, i enlighet
med dokumentet E-posttjänst vid Umeå universitet. Anställda får
kontinuerlig utbildning och information i ämnet. Universitetet planerar även
att rikta en särskild informationsinsats om behandling av personuppgifter i
e-post till samtliga anställa vid universitetet.
Universitetet har begått ett misstag genom att skicka känsliga
personuppgifter via e-post till Polismyndigheten.
Personuppgiftsbehandlingarna i fråga kan därför inte sägas uppfylla de krav
som ställs om lämpliga säkerhetsåtgärder enligt artikel 32 i
dataskyddsförordningen.
Personuppgiftsincidenten
Umeå universitet fick kännedom om att känsliga personuppgifter skickats
med e-post i samband med att myndigheten mottog Datainspektionens
tillsynsskrivelse, den 30 augusti 2019.

Page 5 of 23

5 (23)

Datainspektionen

DI-2019-9432

Den 2 september 2019 utförde universitetet en analys av händelserna och
kom då fram till att det var osannolikt att personuppgiftsincidenten skulle
komma att medföra en risk för de registrerade. Universitetet har
dokumenterat händelserna i Datainspektionens blankett för anmälan av
personuppgiftsincident. Universitetet har i blanketten angett bland annat
följande.
Universitetet har bedömt att ingen anmälan ska skickas in till Datainspektionen. (…) Den 2
september inkom rekommenderat brev från Datainspektionen innehållande information om
incidenterna. Umeå universitets bedömning är att det är osannolikt att incidenten medfört
hög risk för enskildas fri- och rättigheter. Det finns inget som tyder på att det uppstått någon
faktisk skada eller att någon obehörig tagit del av uppgifterna då protokollet i fråga har
skickats till den myndighet som upprättat detsamma och till handläggare som haft till uppgift
att hantera och till universitetet lämna ut samma typ av uppgifter.

Lagring och åtkomst i molntjänsten Box
Universitetet har skannat in 108 förundersökningsprotokoll från 2014 som
sparats lokalt på en persondator för att sedan laddas upp hos
molntjänstleverantören Box.
Användaren kan få tillgång till de lagrade uppgifterna i Box genom att logga
in via ett webbgränssnitt internt via universitetets nätverk med
singelfaktorsautentisering (det vill säga användarnamn och lösenord).
Det går även att logga in externt via internet på universitetets webbplats
umu.se. Inloggningen sker då via valfri utrustning/nät. Användaren uppger
först sin e-postadress och därefter sitt högskole-ID (användarnamn) och
lösenord.
Användarkonton i Box är integrerade och kopplade mot högskole-ID som i
sin tur är integrerade mot SWAMID. Med SWAMID erhålls en säker
identifiering eftersom lösenord varken sparas eller skickas in till Box.
Autentiseringen sker innan, genom att en ”ticket” skickas in till Box som
bekräftar behörigheten.
All kommunikation är krypterad med 256 bitars SSL-kryptering (https).
All information lagras med 256-bitars kryptering. Det innebär att
informationen inte är tillgänglig om någon utan behörighet skulle få åtkomst

Page 6 of 23

6 (23)

Datainspektionen

DI-2019-9432

till den. Även backuper krypteras. Box lagrar krypteringsnycklarna separat
från data.
I forskningsprojektet ingår två forskare och det är endast de två som har haft
behörighet och åtkomst till filytan som tillhandahålls av Box. Eftersom
åtkomsten varit begränsad har inga särskilda rutiner upprättats.
Universitetet har ett personuppgiftsbiträdesavtal med SUNET (Swedish
University computer Network) som bland annat gäller lagring av
förundersökningsprotokollen. SUNET har i sin tur anlitat underbiträdet Box.
Box lagrar informationen i USA och är ansluten till Privacy Shield samt har
tecknat bindande företagsbestämmelser.
Förundersökningsprotokollen omfattas av sekretess enligt 35 kap. 1 § och 11
kap. 3 § offentlighets- och sekretesslagen (2009:400), OSL. Utgångspunkten
är således att sekretess gäller för uppgifterna.
Information om att känsliga personuppgifter inte bör lagras i Box har
publicerats på universitets intranät i september 2016.
Universitet har gjort bedömningen att det finns rättsliga och
säkerhetsmässiga förutsättningar för att lagra såväl känsliga som
sekretesskyddade uppgifter i Box. Universitetet har dock i samband med sin
risk- och sårbarhetsanalys av försiktighetsskäl bedömt att så inte bör ske.
Universitetet har bedömt att filytan håller en tillfredsställande säkerhetsnivå.
Bedömningen har utgått ifrån säkerhetsåtgärder såsom åtkomst, access och
behörighetstilldelning samt säkerhet i kommunikation.

Motivering av beslut
Gällande regler
Den personuppgiftsansvariges ansvar
Dataskyddsförordningen är den primära rättsliga regleringen vid behandling
av personuppgifter.

Page 7 of 23

7 (23)

Datainspektionen

DI-2019-9432

Den personuppgiftsansvarige ansvarar för att kunna visa att de
grundläggande principerna i artikel 5 i dataskyddsförordningen följs (artikel
5.2).
Den personuppgiftsansvarige ansvarar för att genomföra lämpliga tekniska
och organisatoriska åtgärder för att säkerställa och kunna visa att
behandlingen utförs i enlighet med dataskyddsförordningen. Åtgärderna ska
genomföras med beaktande av behandlingens art, omfattning, sammanhang
och ändamål samt riskerna, av varierande sannolikhetsgrad och allvar, för
fysiska personers fri-och rättigheter. Åtgärderna ska ses över och uppdateras
vid behov. Det framgår av artikel 24.1 i dataskyddsförordningen.
Rättslig grund
Av artikel 6 i dataskyddsförordningen framgår följande.
En behandling är endast laglig om ett av de angivna villkoren i artikeln är
uppfyllt (punkt 1).
En behandling är laglig om den är nödvändig för att utföra en uppgift av
allmänt intresse (punkt 1 e). Forskningsändamål anses vara en uppgift av
allmänt intresse.
Uppgiften av allmänt intresse ska vara fastställd i enlighet med unionsrätten
eller nationell rätt (punkt 3). För statliga universitet och högskolor är
forskningsuppgiften fastställd i 1 kap. högskolelagen (1992: 1434).
Som huvudregel är det förbjudet att behandla känsliga personuppgifter, till
exempel personuppgifter om hälsa och sexualliv. Det finns dock ett antal
undantag från förbudet i artikel 9.2 i dataskyddsförordningen. Av artikel 9.2 j
i dataskyddsförordningen följer att behandlingen ska vara nödvändig för
forskningsändamål och ska omfattas av lämpliga skyddsåtgärder för den
registrerades rättigheter och friheter i enlighet med artikel 89.1 i
dataskyddsförordningen.
Dessutom kräver undantaget från detta förbud att nationell rätt innehåller
bestämmelser om lämpliga och särskilda åtgärder för att säkerställa den
registrerades personliga integritet. I etikprövningslagen3 fastställs en sådan
3

Lagen (2003:460) om etikprövning.

Page 8 of 23

8 (23)

Datainspektionen

DI-2019-9432

lämplig och särskild åtgärd som krävs vid behandling av känsliga
personuppgifter för forskningsändamål. Även bestämmelser om sekretess i
OSL är exempel på sådan lämplig och särskild åtgärd.
I artikel 89.1 i dataskyddsförordningen anges särskilda villkor för behandling
av personuppgifter för forskningsändamål. Där anges att
behandlingen ska omfattas av lämpliga skyddsåtgärder i enlighet med
förordningen.
Kravet på säkerhet vid behandling av personuppgifter
En grundläggande princip för behandling av personuppgifter är kravet på
säkerhet enligt artikel 5.1 f i dataskyddsförordningen, som anger att
personuppgifterna ska behandlas på ett sätt som säkerställer lämplig
säkerhet för personuppgifterna, inbegripet skydd mot obehörig eller otillåten
behandling och mot förlust, förstöring eller skada genom olyckshändelse,
med användning av lämpliga tekniska eller organisatoriska åtgärder.
Av artikel 32.1 i dataskyddsförordningen följer att den
personuppgiftsansvarige och personuppgiftsbiträdet ska vidta lämpliga
tekniska och organisatoriska åtgärder för att säkerställa en säkerhetsnivå
som är lämplig i förhållande till risken med behandlingen. Det med
beaktande av den senaste utvecklingen, genomförandekostnaderna och
behandlingens art, omfattning, sammanhang och ändamål samt riskerna, av
varierande sannolikhetsgrad och allvar, för fysiska personers rättigheter och
friheter.
Vid bedömningen av lämplig säkerhetsnivå ska särskild hänsyn tas till de
risker som behandlingen medför, i synnerhet från oavsiktlig eller olaglig
förstöring, förlust eller ändring eller till obehörigt röjande av eller obehörig
åtkomst till de personuppgifter som överförts, lagrats eller på annat sätt
behandlats. Det framgår av artikel 32.2 i dataskyddsförordningen.
I skäl 75 i dataskyddsförordningen anges att olika faktorer ska beaktas vid
bedömningen av risken för fysiska personers rättigheter och friheter. Bland
annat nämns personuppgifter som omfattas av tystnadsplikt, uppgifter om
hälsa eller sexualliv. Vidare ska beaktas om behandlingen gäller
personuppgifter om sårbara fysiska personer, framförallt barn, eller om
behandlingen inbegriper ett stort antal personuppgifter och gäller ett stort
antal registrerade.

Page 9 of 23

9 (23)

Datainspektionen

DI-2019-9432

Även skäl 39 och 83 ger vägledning om den närmare innebörden av
dataskyddsförordningens krav på säkerhet vid behandling av
personuppgifter.
Om den personuppgiftsansvarige anlitar ett personuppgiftsbiträde för att
genomföra en behandling ska den personuppgiftsansvarige endast anlita
personuppgiftsbiträden som ger tillräckliga garantier för att genomföra
lämpliga tekniska och organisatoriska åtgärder. Det ska ske på ett sådant sätt
att behandlingen uppfyller kraven i dataskyddsförordningen och att den
registrerades rättigheter skyddas. Det framgår av artikel 28.1 och skäl 81 i
dataskyddsförordningen. Dessa bestämmelser anger också hur förhållandet
mellan den personuppgiftsansvarige och personuppgiftsbiträdet ska regleras.
Skyldighet att anmäla och dokumentera personuppgiftsincidenter
Enligt artikel 4.12 i dataskyddsförordningen är en personuppgiftsincident en
säkerhetsincident som leder till oavsiktlig eller olaglig förstöring, förlust eller
ändring eller till obehörigt röjande av eller obehörig åtkomst till de
personuppgifter som överförts, lagrats eller på annat sätt behandlats. Enligt
Artikel 29-gruppens vägledning WP2504 kan obehörig eller olaglig
behandling innefatta utlämnandet av personuppgifter (eller åtkomst till
dessa) till mottagare som inte är behöriga att motta (eller få åtkomst till)
uppgifterna, eller någon annan form av behandling som strider mot
dataskyddsförordningen.
Av artikel 33.1 i dataskyddsförordningen framgår att den
personuppgiftsansvarige, vid en personuppgiftsincident, ska anmäla
incidenten till tillsynsmyndigheten utan onödigt dröjsmål, och om så är
möjligt inte senare än 72 timmar efter att ha fått vetskap om den. Om det är
osannolikt att personuppgiftsincidenten medför en risk för fysiska personers
rättigheter och friheter behöver den inte anmälas. Om en
personuppgiftsansvarig inte agerar snabbt och det blir uppenbart att en

Artikel 29 – Arbetsgruppen för uppgiftsskydd, WP250rev.01; Riktlinjer om anmälan av
personuppgiftsincidenter enligt förordning (EU) 2016/679; antagna den 3 oktober 2017; senast
granskade och antagna den 6 februari 2018; antagna av Europeiska dataskyddsstyrelsen, EDPB,
under det första plenarsammanträdet den 25 maj 2018; s. 11–12. Arbetsgruppen inrättades
enligt artikel 29 i direktiv 95/46/EG och var ett oberoende rådgivande EU-organ i frågor
rörande dataskydd och integritet.
4

Page 10 of 23

1 0 (23)

Datainspektionen

DI-2019-9432

incident har ägt rum kan detta betraktas som en underlåtelse att agera i
enlighet med artikel 335.
Följande anges i skäl 85.
En personuppgiftsincident som inte snabbt åtgärdas på lämpligt sätt kan för fysiska personer
leda till fysisk, materiell eller immateriell skada, såsom förlust av kontrollen över de egna
personuppgifterna eller till begränsning av deras rättigheter, diskriminering, identitetsstöld
eller bedrägeri, ekonomisk förlust, obehörigt hävande av pseudonymisering, skadat anseende,
förlust av konfidentialitet när det gäller personuppgifter som omfattas av tystnadsplikt, eller
till annan ekonomisk eller social nackdel för den berörda fysiska personen. Så snart en
personuppgiftsansvarig blir medveten om att en personuppgiftsincident har inträffat, bör den
personuppgiftsansvarige därför anmäla personuppgiftsincidenten till tillsynsmyndigheten
utan onödigt dröjsmål och, om så är möjligt, inom 72 timmar efter att ha blivit medveten om
denna, om inte den personuppgiftsansvarige, i enlighet med ansvarsprincipen, kan påvisa att
det är osannolikt att personuppgiftsincidenten kommer att medföra en risk för fysiska
personers rättigheter och friheter.

Enligt Artikel 29-arbetsgruppen ska en personuppgiftsansvarig anses ha fått
vetskap om incidenten när den personuppgiftsansvarige är rimligt säker på
att en säkerhetsincident har ägt rum som har medfört att personuppgifter
äventyrats. Den personuppgiftsansvarige ska, enligt dataskyddsförordningen,
vidta alla lämpliga tekniska skyddsåtgärder och alla lämpliga organisatoriska
åtgärder för att omedelbart fastställa om en personuppgiftsincident har ägt
rum och skyndsamt informera tillsynsmyndigheten och de registrerade.
I skäl 87 i dataskyddsförordningen anges vikten av att kunna fastställa en
incident, bedöma risken för enskilda och sedan anmäla incidenten om så
krävs.
I artikel 33.5 i dataskyddsförordningen regleras skyldigheten att
dokumentera personuppgiftsincidenter. Den personuppgiftsansvarige ska
dokumentera alla personuppgiftsincidenter, oavsett om incidenten ska
anmälas till Datainspektionen eller inte. Dokumentationen ska innehålla
information om omständigheterna kring personuppgiftsincidenten, dess
effekter och de korrigerande åtgärder som vidtagits. Dokumentationen ska
göra det möjligt för tillsynsmyndigheten att kontrollera efterlevnaden av
artikel 33 i dataskyddsförordningen.

5

WP250, rev01, s. 13.

Page 11 of 23

1 1 (23)

Datainspektionen

DI-2019-9432

Dokumentationsskyldigheten i artikel 33.5 är även kopplad till
ansvarsskyldigheten i artikel 5.2 i dataskyddsförordningen, det vill säga att
den personuppgiftsansvarige ska ansvara för och kunna visa att de
grundläggande principerna för dataskydd efterlevs. Det finns även en
koppling mellan artikel 33.5 och bestämmelsen om ansvaret för
personuppgiftsansvarige enligt artikel 24 i dataskyddsförordningen.6
Det kan tilläggas att det av Artikel 29- gruppens riktlinjer framgår att den
personuppgiftsansvarige behöver ha rutiner för att upptäcka och åtgärda
incidenter som rör personuppgifter, vilket är innebörden av artikel 33.5.
Dessutom framgår att förmågan att snabbt upptäcka, åtgärda och rapportera
en incident bör ses som viktiga inslag i de lämpliga tekniska och
organisatoriska åtgärder som anges i artikel 32 i dataskyddsförordningen.
Överföring av personuppgifter till tredje land
I kapitel V i dataskyddsförordningen anges de möjligheter som finns för att
föra över personuppgifter till ett tredjeland (ett land utanför EES).
Personuppgifter får föras över om EU-kommissionen har beslutat att det
finns en adekvat skyddsnivå i mottagarlandet eller om det annars finns
lämpliga skyddsåtgärder till exempel genom avtalsklausuler eller bindande
företagsbestämmelser.7
Av skäl 101 och 116 i dataskyddsförordningen framhålls risken när
personuppgifter överförs till länder utanför unionen och vikten av att
skyddsnivån inte blir lägre vid sådana överföringar. Det gäller i synnerhet i
fråga om skyddet för otillåten användning eller otillåtet utlämnande av
denna information. Vidare framhålls den personuppgiftsansvariges och
personuppgiftsbiträdets ansvar att se till att förordningen följs.
Datainspektionens bedömning
Personuppgiftsansvar
Datainspektionen konstaterar att Umeå universitet är
personuppgiftsansvarig för de behandlingar av personuppgifter som

6
7

WP250, rev01, s. 28.
Se artiklarna 44—50 i dataskyddsförordningen.

Page 12 of 23

1 2 (23)

Datainspektionen

DI-2019-9432

aktualiserats i ärendet fram till dess projektet överflyttades till Uppsala
universitet under våren 2019.
Behandling av personuppgifter i okrypterad e-post och öppet nät
Datainspektionen konstaterar att Umeå universitet, inom ramen för
forskningsprojektet, har skickat ett förundersökningsprotokoll rörande
våldtäkter mot män i ett okrypterat e-postmeddelande via ett öppet nät till
Polismyndigheten. Något som också universitetet har medgett.
Förundersökningsprotokollet innehåller uppgifter om hälsa och sexualliv
som är känsliga personuppgifter. Behandling av känsliga personuppgifter kan
innebära betydande risker för den personliga integriteten och därför krävs
ett starkt skydd vid behandling av sådana uppgifter.
Förundersökningsprotokollet innehåller dessutom uppgifter om misstanke
om brott och personnummer som är så kallade integritetskänsliga
personuppgifter. Behandlingen av denna typ av personuppgifter är därför av
sådan art att uppgifterna måste ha ett starkt skydd. Det innebär att om dessa
personuppgifter skickas via e-post måste de skyddas på ett sådant sätt att
obehöriga inte kan ta del av dem. Personuppgifterna kan till exempel
skyddas genom kryptering.
Att skicka information med okrypterad e-post innebär att även andra än den
avsedda mottagaren kan ta del av uppgifterna i e-postmeddelandet. Därmed
säkerställs inte att bara den avsedda mottagaren tar del av
personuppgifterna.
Universitetet har dessutom skickat personuppgifterna via ett öppet nät. Ett
öppet nät, exempelvis internet, karaktäriseras av att andra kan ta del av
uppgifter som kommuniceras i nätet. Det innebär att obehöriga har kunnat
få åtkomst till de personuppgifter som universitetet överfört.
Som personuppgiftsansvarig ska Umeå universitet se till att de tekniska och
organisatoriska åtgärderna säkerställer en säkerhetsnivå som är lämplig i
förhållande till de risker för fysiska personers rättigheter och friheter som
behandlingen medför (artikel 32.1). Personuppgifterna som behandlas måste
till exempel skyddas mot obehörigt röjande eller obehörig åtkomst.
Vad som är lämplig säkerhetsnivå varierar i förhållande till riskerna,
behandlingens art, omfattning, sammanhang och ändamål. Vid

Page 13 of 23

1 3 (23)

Datainspektionen

DI-2019-9432

bedömningen måste därför exempelvis beaktas vad det är för typ av
personuppgifter som behandlas.8
Universitetet måste identifiera de möjliga riskerna för de registrerades
rättigheter och friheter och bedöma sannolikheten för att riskerna inträffar
och konsekvenserna i sådana fall.
I detta fall är det frågan om såväl känsliga som integritetskänsliga
personuppgifter. Behandling av denna typ av uppgifterna kräver ett starkt
skydd utifrån behandlingens art.
Sammantaget finner Datainspektionen att Umeå universitet har behandlat
personuppgifter i strid med dataskyddsförordningen genom att universitetet
inte har vidtagit lämpliga tekniska säkerhetsåtgärder för att skydda
personuppgifterna i e-postmeddelandet utifrån uppgifternas känslighet och
hur de kommunicerats okrypterat över öppet nät. Behandlingen har därför
skett i strid med artikel 5.1 f samt artikel 32.1 och 32.2 i
dataskyddsförordningen.
Personuppgiftsincidenten borde ha dokumenterats och anmälts
Enligt Umeå universitet fick universitetet kännedom om att känsliga
personuppgifter skickats via okrypterad e-post i och med att universitetet
fick Datainspektionens tillsynsskrivelse den 30 augusti 2019. Enligt
universitetet dokumenterades också incidenten, den 2 september 2019, i
Datainspektionens blankett för anmälan av personuppgiftsincident.
Vad gäller vetskapen om incidenten konstaterar Datainspektionen att det av
Polismyndighetens skrivelse daterad den 3 april 2019, framgår att
Polismyndigheten vid kontakt med universitetet påpekat det olämpliga i att
skicka känsliga personuppgifter via okrypterad e-post. Datainspektionen
bedömer därför att universitetet måste ha fått vetskap om den aktuella
incidenten före den 30 augusti 2019 och åtminstone senast den 3 april 2019.
Avseende dokumentationen finner Datainspektionen således att
universitetet inte dokumenterade omständigheterna kring
personuppgiftsincidenten direkt efter att ha fått vetskap om den. Detta
försvårar möjligheten att kontrollera efterlevnaden av artikel 33 i
8

Se skäl 75 och 76 i dataskyddsförordningen.

Page 14 of 23

1 4 (23)

Datainspektionen

DI-2019-9432

dataskyddsförordningen. Att universitetet i efterhand har fyllt i
Datainspektionens blankett om anmälan om personuppgiftsincident ändrar
inte bedömningen att universitetet borde ha dokumenterat incidenten redan
när Polismyndigheten kontaktade universitetet.
Vidare konstaterar Datainspektionen att universitetet inte har kommit in
med en anmälan om personuppgiftsincident till Datainspektionen. Enligt
universitetet berodde det på att det var osannolikt att incidenten skulle
medföra hög risk för enskildas fri- och rättigheter. Datainspektionen vill
understryka att det alltid finns en risk för att obehöriga kan ta del av
personuppgifterna om de skickas okrypterat via öppet nät. Som
Datainspektionen tidigare konstaterat gäller utskicket såväl känsliga som
integritetskänsliga personuppgifter. Risken för de registrerades fri- och
rättigheter är därför hög om denna typ av personuppgifter behandlas på ett
sådant sätt så att de till exempel kommer obehöriga till del.
Sammantaget finner Datainspektionen att Umeå universitet har underlåtit
att agera i enlighet med artikel 33.1 och 33.5 i dataskyddsförordningen.
Lagring av känsliga personuppgifter i en molntjänst i tredje land
Umeå universitet har använt sig av molntjänsten Box för att lagra 108
förundersökningsprotokoll rörande våldtäkt mot män.
En molntjänst är en internetbaserad it-tjänst som tillhandahålls av en extern
leverantör. Tjänsten kan innefatta lagring men även andra funktioner, där
dessa helt eller till vissa delar finns utanför den egna verksamhetens interna
it-miljö9. I det här fallet ligger lagringen utanför universitetets interna itmiljö. Via personuppgiftsbiträdet SUNET anlitar Umeå universitet
underbiträdet Box.
Dataskyddsförordningen ställer inte bara krav på att den
personuppgiftsansvarige ska säkerställa lämplig säkerhet för
personuppgifterna. Förordningen ställer även krav på att den
personuppgiftsansvarige ser till att personuppgiftsbiträdet uppfyller en sådan
säkerhetsnivå vid behandling av personuppgifter för den
personuppgiftsansvariges räkning.

För ytterligare definitioner se Article 29 Data Protection Working Party, 01037/12/EN WP
196, Opinion 05/2012 on Cloud Computing.
9

Page 15 of 23

1 5 (23)

Datainspektionen

DI-2019-9432

Den personuppgiftsansvarige ansvarar också för att den som
personuppgiftsbiträdet i sin tur anlitar uppfyller kraven i
dataskyddsförordningen.
Box levereras av ett amerikanskt företag som lagrar informationen i USA.
Enligt universitetet var Box ansluten till Privacy Shield och hade tecknat
bindande företagsbestämmelser.
Personuppgifter får föras över till tredje land endast om villkoren i kapitel V i
dataskyddsförordningen är uppfyllda. Det gäller under förutsättning att den
personuppgiftsansvarige och personuppgiftsbiträdet kan säkerställa att den
skyddsnivå som förordningen ger fysiska personer inte undergrävs.
Enligt ett beslut från EU-kommissionen10 har det varit tillåtet för
personuppgiftsansvariga i EU att överföra personuppgifter till mottagare som
har anslutit sig till Privacy Shield.
I det så kallade Schrems II-målet11 från den 16 juli 2020 bedömde emellertid
EU-domstolen att Privacy Shield-avtalet mellan EU och USA inte ger
tillräckligt skydd för personuppgifter när dessa förs över till USA. Det
innebär att det inte längre är tillåtet för personuppgiftsansvariga i EU att
med stöd av Privacy Shield föra över personuppgifter till USA.
Schrems II- målet kan även komma att påverka överföringar av
personuppgifter som sker med hjälp av bindande företagsbestämmelser. Det
då ett tredje lands lagstiftning kan komma att påverka skyddet som ges
genom dessa bestämmelser. EU-domstolen har fastslagit att det är den
personuppgiftsansvarige som ska bedöma om skyddsnivån som krävs enligt
EU-lagstiftningen följs i det berörda tredje landet.
Datainspektionen konstaterar att Umeå universitet upphörde att behandla
de aktuella personuppgifterna i molntjänsten Box våren 2019. Då var det
enligt EU-kommissionens beslut tillåtet att överföra personuppgifter till USA
med stöd av Privacy Shield. Datainspektionen stannar därför i aktuellt
Kommissionens genomförandebeslut (EU) 2016/1250 av den 12 juli 2016 enligt
Europaparlamentets och rådets direktiv 95/46/EG om huruvida ett adekvat skydd säkerställs
genom skölden för skydd av privatlivet i EU och Förenta staterna.
11 Mål C-311/18 – Data Protection Commissioner mot Facebook Ireland och Maximillian
Schrems.
10

Page 16 of 23

1 6 (23)

Datainspektionen

DI-2019-9432

ärende med att konstatera att Box uppges ha varit ansluten till Privacy Shield
vid den tidpunkten och att behandlingen vid universitetet upphört före
Schrems II-målet.
Förutom att den personuppgiftsansvarige ska ha stöd för att föra över
personuppgifter till tredjeland, ansvarar den personuppgiftsansvarige också
för att personuppsgiftsbiträdet behandlar uppgifterna på ett sätt som
säkerställer lämplig säkerhet.
Att personuppgifter, liksom personuppgiftsbiträdet, befinner sig i tredje land
kan öka risken för att fysiska personer inte kan utöva sina
dataskyddsrättigheter, i synnerhet för att skydda sig från otillåten
användning eller otillåtet utlämnande av denna information.12
I detta fall är det frågan om uppgifter som är skyddade av sekretess.
För att få behandla känsliga personuppgifter ställer dataskyddsförordningen
krav på att den nationella rätten ska innehålla bestämmelser om lämpliga
och särskilda åtgärder. Bestämmelserna om sekretess till skydd för den
enskilde är sådan reglering som skyddar enskildas integritet vid hanteringen
av allmänna handlingar.13 Det innebär att sekretessen är en
integritetsskyddande åtgärd som den personuppgiftsansvarige och
personuppgiftsbiträdet har att följa. När personuppgifterna lagras hos en
aktör som inte omfattas av sekretess, innebär det ett svagare integritetsskydd
för uppgifterna, eftersom en lagreglerad tystnadsplikt som är
straffsanktionerad ger ett starkare skydd än en avtalad tystnadsplikt.14
Eftersom Box är en aktör som inte omfattas av OSL får personuppgifterna ett
svagare integritetsskydd.
Det finns även tekniska svagheter i den valda lagringen.
För att få åtkomst till förundersökningsprotokollen i Box, har universitetet
använt sig av en så kallad singelfaktorsautentisering. I detta fall högskole-ID
(användarnamn) och lösenord.

12
13
14

Jfr skäl 101 och 116 i dataskyddsförordningen.
Se propositionen Ny dataskyddslag (prop. 2017/18:105 s. 116).
JO:s beslut den 9 september 2014, dnr 3032-2011.

Page 17 of 23

1 7 (23)

Datainspektionen

DI-2019-9432

Autentiseringen används för att den personuppgiftsansvarige ska kunna se
till att endast behöriga användare får åtkomst till personuppgifter.
Singelfaktorsautentisering är en svag form av autentisering. Risken att någon
kan få del av användarnamn och lösenord är stor. Dessutom är det inte
säkert att den som har blivit bestulen kommer att upptäcka att så har skett
om någon kommer över användarnamn och lösenord genom till exempel så
kallad phishing (nätfiske).
En starkare autentisering ska försvåra för obehöriga att komma över de
nödvändiga inloggningsuppgifter som behövs för att kunna autentisera sig.
Starkare autentisering kan uppnås genom att man använder sig av mer än en
faktor (något man vet, något man har och något man är). Exempelvis kan
”något man vet” vara ett användarnamn eller lösenord, ”något man har” kan
vara ett smartkort eller mobiltelefon och ”något man är” kan vara ett
fingeravtryck eller ansiktsdrag.
Användaren kan få tillgång till de lagrade uppgifterna i Box genom att logga
in via ett webbgränssnitt internt via universitetets nätverk med
singelfaktorsautentisering (det vill säga användarnamn och lösenord). Det
går även att logga in externt via internet på universitetets webbplats umu.se.
Inloggningen sker då via valfri utrustning och valfritt nät och användaren
uppger först sin e-postadress och därefter sitt högskole-ID (användarnamn)
och lösenord (det vill säga med singelfaktorsautentisering).
Eftersom åtkomst till de aktuella uppgifterna kan ske via det öppna nätet är
exponeringsytan mot obehöriga mycket stor, vilket medför att risken för att
uppgifterna kommer obehöriga till del ökar.
Umeå universitet har anfört att kommunikationen och lagringen av
uppgifterna i förundersökningsprotokollen har krypterats i Box.
Datainspektionen anser dock inte att det innebär att uppgifterna är
tillräckligt skyddade mot obehörig åtkomst. Exempelvis kan den som olovligt
kommit över användarnamn och lösenord utge sig som behörig och därmed
ta del av uppgifterna i klartext.
Som tidigare angetts ska den personuppgiftsansvarige säkerställa en lämplig
säkerhet i förhållande till risken med behandlingen. Det gäller även när

Page 18 of 23

1 8 (23)

Datainspektionen

DI-2019-9432

personuppgifterna behandlas av ett personuppgiftsbiträde. Den
personuppgiftsansvarige måste därför göra en bedömning av de risker som
kan uppstå i samband med behandlingen. När den personuppgiftsansvarige
behandlar personuppgifter i en molntjänst behöver den ansvarige genomföra
en lämplighetsbedömning som innefattar en riskanalys. På så sätt får den
personuppgiftsansvarige ett underlag för att kunna fatta beslut om vilka
lämpliga tekniska och organisatoriska åtgärder som behövs eller som bör
krävas av personuppgiftsbiträdet. Det ger också den personuppgiftsansvarige
en möjlighet att säkerställa en säkerhetsnivå som är lämplig.
Vid bedömning av säkerhetsnivån vid lagring och överföring av
personuppgifter ska särskild hänsyn tas till om behandlingen medför risk för
obehörigt röjande eller obehörig åtkomst.
Umeå universitet har uppgett att universitetet i samband med sin risk- och
sårbarhetsanalys bedömde att känsliga personuppgifter inte bör lagras i Box
av försiktighetsskäl. Denna information publicerades på universitetets
intranät i september 2016. Trots det skannade universitetet in
förundersökningsprotokollen och lagrade dem i Box.
Förundersökningsprotokollen rör våldtäkter mot män och personuppgifterna
i dem är såväl känsliga, som integritetskänsliga. Uppgifterna omfattas
dessutom av sekretess. Datainspektionens bedömning är att behandlingen av
denna typ av personuppgifter innebär en hög risk för de enskildas integritet
om personuppgifterna röjs eller om någon obehörig får åtkomst till dem.
Behandlingen är därför av sådan art att den kräver en hög säkerhet.
Datainspektionen konstaterar att det har varit frågan om en behandling av
personuppgifter i en molntjänst i USA som inte omfattas av bestämmelserna
i OSL, och att säkerheten inte har varit tillräckligt hög för att förhindra
obehörig åtkomst till uppgifterna. Dessutom konstaterar Datainspektionen
att universitetet 2016 bedömde att behandlingen av känsliga personuppgifter
i Box inte var lämpligt.
Datainspektionen finner sammanfattningsvis att Umeå universitet inte har
vidtagit lämpliga tekniska och organisatoriska åtgärder för att förhindra
obehörigt röjande av eller obehörig åtkomst till de känsliga och
integritetskänsliga personuppgifterna som lagrats i Box. Universitetet har
därigenom inte säkerställt en säkerhetsnivå som är lämplig i förhållande till

Page 19 of 23

1 9 (23)

Datainspektionen

DI-2019-9432

risken med att behandla de personuppgifter som det är frågan om i ärendet.
Umeå universitet har därmed behandlat personuppgifterna i strid med
artikel 5.1 f samt artikel 32.1 och 32.2 i dataskyddsförordningen.
Val av ingripande
Rättslig reglering
Datainspektionen har vid överträdelser av dataskyddsförordningen ett antal
korrigerande befogenheter, bland annat reprimand, föreläggande och
sanktionsavgifter. Det följer av artikel 58.2 a–j i dataskyddsförordningen.
Datainspektionen ska påföra sanktionsavgifter utöver eller i stället för
andra korrigerande åtgärder som avses i artikel 58.2, beroende på
omständigheterna i varje enskilt fall.
Medlemsstaterna får fastställa regler för om och i vilken utsträckning
administrativa sanktionsavgifter kan påföras offentliga myndigheter.
Det framgår av artikel 83.7 i förordningen. Sverige har i enlighet med detta
beslutat att Datainspektionen ska få ta ut sanktionsavgifter av myndigheter.
För överträdelser av bland annat artiklarna 32 och 33 ska avgiften uppgå till
högst 5 000 000 kronor. För överträdelser av bland annat artikel 5 i
förordningen ska avgiften uppgå till högst 10 000 000 kronor. Det framgår av
6 kap. 2 § dataskyddslagen samt artikel 83.4 och 83.5 i
dataskyddsförordningen.
Om en personuppgiftsansvarig eller ett personuppgiftsbiträde, med avseende
på en och samma eller sammankopplade uppgiftsbehandlingar, uppsåtligen
eller av oaktsamhet överträder flera av bestämmelserna i denna förordning
får den administrativa sanktionsavgiftens totala belopp inte överstiga det
belopp som fastställs för den allvarligaste överträdelsen. Det framgår av
artikel 83.3 i dataskyddsförordningen.
Varje tillsynsmyndighet ska säkerställa att påförandet av administrativa
sanktionsavgifter i varje enskilt fall är effektivt, proportionellt och
avskräckande. Det anges i artikel 83.1 i dataskyddsförordningen.
I artikel 83.2 anges de faktorer som ska beaktas för att bestämma om en
administrativ sanktionsavgift ska påföras, men också vad som ska påverka
sanktionsavgiftens storlek.

Page 20 of 23

2 0 (23)

Datainspektionen

DI-2019-9432

Sanktionsavgiftens storlek
Universitetet har skickat ett förundersökningsprotokoll med personuppgifter
om bland annat hälsa, sexualliv och misstanke om brott via okrypterad epost och genom öppet nät. Personuppgifterna som behandlats är både
känsliga och integritetskänsliga samt omfattas av bestämmelser om
sekretess.
Polismyndigheten skickade uppgifterna till universitetet via bud, vilket borde
gjort universitetet uppmärksamt på uppgifternas skyddsvärde. Trots detta
underlät universitetet att vidta lämpliga tekniska säkerhetsåtgärder.
Personuppgifterna skyddades därmed inte från risken att utsättas för bland
annat obehörigt röjande och obehörig åtkomst. Datainspektionen finner att
ingen annan bedömning kan göras än att överträdelsen skett genom
oaktsamhet.
Dessutom har Umeå universitet lagrat ett stort antal, 108 stycken,
förundersökningsprotokoll med känsliga och integritetskänsliga
personuppgifter i molntjänsten Box. Detta utan att universitetet säkerställt
en lämplig säkerhetsnivå för att kunna lagra denna typ av personuppgifter i
Box. Universitetet underlät således även i denna del att vidta lämpliga
tekniska säkerhetsåtgärder. Universitetet säkerställde inte heller att
personuppgifterna omfattades av sådana lämpliga organisatoriska åtgärder
som krävs enligt dataskyddsbestämmelserna.
I strid mot sin egen risk- och sårbarhetsanalys lagrade universitetet de
känsliga personuppgifterna i Box. Datainspektionen anser att detta är en
faktor som måste beaktas vid bedömning av sanktionsavgiftens storlek.
Vidare har universitetet underlåtit att anmäla personuppgiftsincidenten som
uppstod vid utskicket i e-postmeddelandet till Datainspektionen. Inte heller
dokumenterades omständigheterna kring incidenten då universitetet blev
uppmärksammat på den.
Mot denna bakgrund finner Datainspektionen att Umeå universitet genom
de aktuella personuppgiftsbehandlingarna har överträtt artikel 5.1 f, artikel
32.1 och 32.2 samt artikel 33.1 och 33.5 i dataskyddsförordningen.
Datainspektionen anser därför att Umeå universitet ska påföras
administrativa sanktionsavgifter för nämnda överträdelser.

Page 21 of 23

2 1 (23)

Datainspektionen

DI-2019-9432

Datainspektionen konstaterar att behandlingarna via e-post och lagringen i
Box avser två sammankopplade uppgiftsbehandlingar enligt artikel 83.3 i
dataskyddsförordningen. Detta då behandlingarna rör samma
personuppgifter inom ett forskningsprojekt och avser överträdelse av samma
bestämmelser det vill säga artikel 5.1 f samt 32.1 och 32.2 i förordningen.
Vid bestämmande av sanktionsavgiftens storlek beaktar Datainspektionen
ovan angivna omständigheter och att den administrativa sanktionsavgiften
ska vara effektiv, proportionell och avskräckande. Att Umeå universitet inte
har uppfyllt säkerhetskraven är allvarligt då det är frågan om personuppgifter
av sådan typ att uppgifterna kräver ett starkt skydd utifrån behandlingens
art.
Datainspektionen bestämmer utifrån en samlad bedömning att Umeå
universitet ska betala en administrativ sanktionsavgift på totalt 550 000
kronor. För utskicket i e-postmeddelandet och lagringen i molntjänsten Box
ska universitetet betala en avgift på 450 000 kronor. För universitetets
underlåtenhet att anmäla personuppgiftsincidenten till Datainspektionen
och för att inte ha dokumenterat incidenten ska universitetet betala en avgift
på 100 000 kronor.
Detta beslut har fattats av generaldirektören Lena Lindgren Schelin efter
föredragning av juristen Linda Hamidi. Vid handläggning av ärendet har
juristen Caroline Cruz Julander medverkat. Vid den slutliga handläggningen
har enhetscheferna Katarina Tullstedt och Malin Blixt samt itsäkerhetsspecialisterna Johan Ma och Ulrika Sundling medverkat.

Lena Lindgren Schelin, 2020-12-10 (Det här är en elektronisk signatur)

Bilaga
Information om betalning av sanktionsavgift.
Kopia för kännedom till
Dataskyddsombudet.

Page 22 of 23

2 2 (23)

Datainspektionen

DI-2019-9432

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

Page 23 of 23

2 3 (23)

