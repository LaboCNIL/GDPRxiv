Beslut

Diarienr

2020-12-02

DI-2019-3844

Aleris Sjukvård AB
c/o Aleris Specialistvård Sabbatsberg
Box 6401
113 82 Stockholm
Stockholms län

Tillsyn enligt dataskyddsförordningen och
patientdatalagen- behovs- och riskanalys och
frågor om åtkomst i journalsystem
Innehållsförteckning
Datainspektionens beslut..................................................................................... 2
Redogörelse för tillsynsärendet............................................................................ 3
Vad som framkommit i ärendet....................................................................... 3
Inre sekretess..................................................................................................... 5
Sammanhållen journalföring............................................................................ 8
Dokumentation av åtkomsten (loggar)........................................................... 9
Aleris yttrande över Datainspektionens skrivelse.......................................... 9
Motivering av beslut............................................................................................ 10
Gällande regler................................................................................................. 10
Datainspektionens bedömning....................................................................... 15
Val av ingripande............................................................................................. 23
Bilaga................................................................................................................ 29
Kopia för kännedom till.................................................................................. 29
Hur man överklagar............................................................................................ 29

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

Page 1 of 30

1 (30)

Datainspektionen

DI-2019-3844

Datainspektionens beslut
Datainspektionen har vid granskning den 8 april 2019 konstaterat att Aleris
Sjukvård AB behandlar personuppgifter i strid med artikel 5.1 f och 5.2 samt
artikel 32.1 och 32.2 i dataskyddsförordningen1 genom att
1.

Aleris Sjukvård AB inte har genomfört en en behovs- och riskanalys
innan tilldelning av behörigheter sker i journalsystemet TakeCare, i
enlighet med 4 kap. 2 § och 6 kap. 7 § patientdatalagen (2008:355)
och 4 kap. 2 § Socialstyrelsens föreskrifter och allmänna råd om
journalföring och behandling av personuppgifter i hälso- och
sjukvården (HSLF-FS 2016:40). Det innebär att Aleris Sjukvård AB
inte har vidtagit lämpliga organisatoriska åtgärder för att kunna
säkerställa och kunna visa att behandlingen av personuppgifterna har
en säkerhet som är lämplig i förhållande till riskerna.

2. Aleris Sjukvård AB inte begränsar användarnas behörigheter för
åtkomst till journalsystemet TakeCare till vad som enbart behövs för
att användaren ska kunna fullgöra sina arbetsuppgifter inom hälsooch sjukvården enligt 4 kap. 2 § och 6 kap. 7 § patientdatalagen och 4
kap. 2 § HSLF-FS 2016:40. Det innebär att Aleris Sjukvård AB inte har
vidtagit åtgärder för att kunna säkerställa och kunna visa en lämplig
säkerhet för personuppgifterna.
Datainspektionen beslutar med stöd av artiklarna 58.2 och 83 i
dataskyddsförordningen att Aleris Sjukvård AB, för överträdelse av
artikel 5.1 f och 5.2 samt artikel 32.1 och 32.2 i dataskyddsförordningen,
ska betala en administrativ sanktionsavgift på 15 000 000 (femton
miljoner) kronor.
Datainspektionen förelägger med stöd av artikel 58.2 d i
dataskyddsförordningen Aleris Sjukvård AB att genomföra och dokumentera
erforderlig behovs- och riskanalys för journalsystemet TakeCare och att
därefter, med stöd av behovs- och riskanalysen, tilldela varje användare

1

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).

Page 2 of 30

2 (30)

Datainspektionen

DI-2019-3844

individuell behörighet för åtkomst till personuppgifter som begränsas till
enbart vad som behövs för att den enskilde ska kunna fullgöra sina
arbetsuppgifter inom hälso- och sjukvården, i enlighet med artikel 5.1 f och
artikel 32.1 och 32.2 i dataskyddsförordningen, 4 kap. 2 § och 6 kap. 7 §
patientdatalagen och 4 kap. 2 § HSLF-FS 2016:40.

Redogörelse för tillsynsärendet
Datainspektionens tillsyn inleddes genom en tillsynsskrivelse den 22 mars
2019 och har skett såväl skriftligen som genom inspektion på plats den 8 april
2019. Tillsynen har avsett kontroll av om Aleris Sjukvård AB:s (nedan kallat
Aleris) beslut om tilldelning av behörigheter har föregåtts av en behovs- och
riskanalys. Tillsynen har även omfattat hur Aleris har tilldelat behörigheter
för åtkomst till huvudjournalsystemet TakeCare, och vilka
åtkomstmöjligheter de tilldelade behörigheterna ger inom såväl ramen för
den inre sekretessen enligt 4 kap. patientdatalagen, som den sammanhållna
journalföringen enligt 6 kap. patientdatalagen. Utöver detta har
Datainspektionen granskat vilken dokumentation av åtkomst (loggar) som
finns i journalsystemet.
Datainspektionen har endast granskat användarens åtkomst till
journalsystemet, dvs. vilken vårddokumentation användaren faktiskt kan ta
del av och läsa. Tillsynen har inte omfattat vilka funktioner som ingått i
behörigheten, dvs. vad användaren faktiskt kan göra i journalsystemet
(exempelvis utfärda recept, skriva remisser, etc.).
Inspektionen är en av flera inspektioner inom ramen för ett egeninitierat
tillsynsprojekt hos Datainspektionen, där bl.a. Karolinska
Universitetssjukhuset har ingått. Med anledning av vad som framkommit om
Aleris uppfattning kring de tekniska möjligheterna att begränsa
läsbehörigheten för sina användare i TakeCare, ombads Aleris att särskilt
yttra sig över ett yttrande från Karolinska Universitetssjukhuset, som också
använder TakeCare, där de tekniska möjligheterna rörande TakeCare
beskrevs.
Vad som framkommit i ärendet
Aleris har i huvudsak uppgett följande.

Page 3 of 30

3 (30)

Datainspektionen

DI-2019-3844

Personuppgiftsansvaret
Aleris är vårdgivare och personuppgiftsansvarig.
Verksamheten
Aleris ägarstruktur har ändrats efter att Datainspektionens granskning
inleddes. Aleris nya ägarstruktur visas i Aleris komplettering från den 16
november 2020. Av kompletteringen framgår bland annat följande.
Aleris ingår, sedan den 1 oktober 2019, i det nybildade koncernmoderbolaget,
Aleris Group AB (org.nr. 559210-7550), och är ett dotterbolag till Aleris
Healthcare AB (org.nr. 556598–6782). Aleris Group AB ägs av Triton.
Koncernomsättningen för Aleris Group AB uppgick till 1 215 385 000 kronor
mellan den 1 oktober 2019 och den 31 december 2019. Eftersom Aleris Group
AB bildades i samband med ägarbytet då Aleris Healthcare AB med
dotterbolag förvärvades finns endast omsättningssiffror att tillgå denna
period.
Årsomsättningen för Aleris Healthcare AB uppgick till 30 223 866 kronor
under 2019.
Journalsystem
Aleris använder sedan den 28 maj 2012 TakeCare som huvudjournalsystem
för den inre sekretessen och inom ramen för den sammanhållna
journalföringen.
Federation Samverkan TakeCare (FSTC) är beställare av journalsystemet
TakeCare och CompuGroup Medical (CGM) är leverantör av journalsystemet
och ansvarar för de funktioner som systemet har för att styra behörigheter.
Alla funktioner i journalsystemet är skapade av CGM, men det är Aleris som
väljer vilka funktioner som en viss personalkategori ska ha tillgång till bland
de funktioner som finns inlagda. Aleris har inga tekniska möjligheter att göra
ändringar i TakeCare eftersom Aleris inte har någon rådighet över
journalsystemet. Aleris är endast användare av systemet.
Aleris har inte kunnat ställa några krav på CGM vid upphandlingen av
journalsystemet. Bolaget har till exempel påpekat att det funnits problem
med journalsystemet bestående i, såvitt avser behörighetstilldelningen, att

Page 4 of 30

4 (30)

Datainspektionen

DI-2019-3844

systemet inte kan separera läs- och utskriftbehörigheter för en läsfunktion.
CGM har inte varit intresserade av att ändra detta trots synpunkter från
Aleris.
Det är FSTC som kan beställa ändringar av funktionerna och det är sedan
upp till CGM om de vill utföra ändringarna eller inte. Aleris har en
representant i FSTC som kan framföra Aleris önskemål. Aleris har dock inte
fått något gehör för bolagets synpunkter.
Antal patienter och anställda
Aleris hade 796 350 unika patienter i TakeCare per den 20 maj 2019. Hur
många av dessa som var avlidna gick dock inte att ta fram.
Under maj 2019 fanns det 1 058 aktiva användare, 807 aktiva konton och 63
enheter i journalsystemet TakeCare. Antalet aktiva användare (dvs. anställda
och konsulter som kan ha tillgång till TakeCare) har beräknats genom att
räkna antalet aktiva AD-konton på relevanta kostnadsställen.
Inre sekretess
Aleris har i huvudsak uppgett följande.
Behovs- och riskanalys
Aleris har uppgett att behovs- och riskanalyser riktade mot TakeCare utförs
av ett utsett riskanalysteam i syfte att se över gällande behörighetstilldelning
och eventuellt bestämma nya villkor för behörighetstilldelning. Behörigheter
begränsas alltid till vad som behövs för att medarbetaren ska kunna utföra
sitt arbete och medverka till säker vård. Behovet kontra risken för otillbörlig
åtkomst avvägs alltid mot varandra innan behörigheter ges. Generella
behörighetsprofiler finns, vid behov tilldelas specifika behörigheter. De
senare granskas särskilt vid efterföljande analys av utsett riskanalysteam. Vad
som särskilt beaktas är vilka risker som kan uppstå om en medarbetare har
för bred behörighet kontra för låg behörighet och därmed inte tillgång till
relevant patientinformation. Resultatet från behovs- och riskanalysen ligger
sedan till grund för val av den behörighetsprofil som används vid tilldelning
av behörigheter inom Aleris.
Behörighet till TakeCare beställs av ansvarig chef vilket framgår av
dokumentet, ”Behörighetsstyrning TakeCare”. Av dokumentet framgår även
att behörigheten är personlig och att dess omfattning baseras på

Page 5 of 30

5 (30)

Datainspektionen

DI-2019-3844

användarens yrkesroll och organisatoriska hemvist. Vidare framgår att
vårdgivaren ska se till att behörigheten för åtkomst till patientuppgifter
begränsas till vad en användare behöver för att kunna utföra sina
arbetsuppgifter inom hälso- och sjukvården.
Aleris har ett dokument som benämns ”Behovs- och riskanalys-TakeCare”.
Dokumentet har sett ut som det gör i dag sedan den 28 maj 2012 då TakeCare
infördes och gäller både för den inre sekretessen och inom ramen för den
sammanhållna journalföringen. Av dokumentet framgår de olika profilerna,
så kallade behörighetsgrupper. Dokumentet visar bland annat
läsrättigheterna samt skrivrättigheterna för respektive behörighetsgrupp.
Alla profiler förutom tekniker har tilldelats läsbehörighet till uppgifterna i
TakeCare. Behörigheten för varje grupp har motiverats. Läkarna ska till
exempel kunna utföra sina arbetsuppgifter och ansvarar för
patientinformation, medan systemförvaltaren måste kunna felsöka,
administrera och lägga upp användare, system och lokala administratörer.
Under rubriken ”Risk vid begränsad åtkomst” anges att användaren ”inte kan
utföra sina arbetsuppgifter fullt ut”. Denna motivering anges för samtliga
profiler (förutom de lokala administratörerna där motiveringen är ”Kan ej
hantera behörigheter samt genomföra korrigeringsåtgärder”). Under
rubriken ”Risk vid omfattande åtkomst” anges bland annat att ”Det finns en
risk för röjande av patientinformation”. Liknande motivering anges för alla
profiler.
Behörighetstilldelning avseende åtkomst till personuppgifter om patienter
Aleris har uppgett att det är systemförvaltaren som har den högsta
behörighetsnivån, dvs. full behörighet, i TakeCare. Den lokala
administratören har behörighet till sin egen enhet och är den som tilldelar
behörigheterna inom enheten. Vilken behörighet en administratör lägger på
en användare beror på den verksamhet användaren tillhör och på
användarens arbetsuppgifter. Samtliga användare får det ”minsta de ska ha
för att klara sig” när det gäller åtkomstmöjligheter. Åtkomsten kan dock
utökas vid behov. Det finns grundprofiler för exempelvis undersköterskor,
som får den behörighet som behövs för att de ska kunna utföra sina
arbetsuppgifter. Om chefen bedömer att undersköterskorna behöver en
utökad behörighet ser de lokala administratörerna till att den behörigheten
”läggs på” grundprofilen. Behövs inte den utökade behörigheten kan den tas
bort från grundprofilen.

Page 6 of 30

6 (30)

Datainspektionen

DI-2019-3844

Aleris har uppgett att samtliga konton inom Aleris är individuella och att
behörigheterna tilldelas utifrån dokumentet, ”Behovs- och riskanalysTakeCare”. Som tidigare nämnts framgår det av dokumentet att alla
yrkesprofiler förutom tekniker har tilldelats läsbehörighet till uppgifterna i
TakeCare.
Aleris har emellertid uppgett att alla användare har olika läsbehörighet i
journalsystemet utifrån vilka systemfunktioner som de har tillgång till av
Aleris. Enligt Aleris går det att styra bort åtkomstmöjligheter till TakeCare
genom att ge olika personal behörighet till olika funktioner. Varje
personalkategori får endast behörighet till de funktioner som de behöver för
att kunna utföra sitt arbete. Tekniker har exempelvis begränsad behörighet
beroende på vad de ska göra i systemet. De får endast läsbehörighet om de
har behov av det i sitt arbete. Ett annat exempel gäller användare som bara
kommer att sitta i kassan och som därmed inte behöver ha en läsbehörighet.
Det finns ingen personal som bara har till uppgift att hantera kassan i
nuläget.
Genom att välja olika funktioner för olika användare görs det en skillnad i
vad olika användare kan göra i systemet, t.ex. såvitt avser vidimera, signera,
etc. Totalt finns det 640 olika systemfunktioner som det går att välja att ge
behörighet till. Bland dessa funktioner har Aleris valt ut de funktioner som
olika personalkategorier behöver ha tillgång till för att bedriva ett säkert
patientarbete. Av dokumentet ”Profiler och behörigheter” framgår de olika
behörigheter som respektive personalkategori har tilldelats i TakeCare, t.ex.
diktera ljudfiler, läsa aktiviteter, signera, läsa akutuppgifter, läsa journaltext,
vidimering, läsa remiss, administrera läkemedelsordination, läsa skannade
dokument och godkänna vårdtillfällen. Av dokumentet framgår bland annat
att samtliga profiler dvs. läkare, sjuksköterskor, undersköterskor,
paramedicinare, sekreterare, ”administrativt”, studerande och ”Receptionist
Rehab” har behörighet att ”läsa journaltext” och att alla förutom
”Receptionist Rehab” har behörighet att ”läsa skannade dokument” i
TakeCare. Det framgår även att endast läkare har behörighet att ”läsa
akutuppgifter” och att alla profiler förutom undersköterska och
”administrativt” kan ”läsa diagnoser” i TakeCare.
Aleris har uppgett att utgångspunkten är att en användare på en enhet bara
har läsbehörighet till de patientjournaler som finns på enheten. En
användare som behöver läsa journalanteckningar från en annan enhet måste

Page 7 of 30

7 (30)

Datainspektionen

DI-2019-3844

göra ett aktivt val i systemet. Med aktiva val menas att användaren får göra
ett antal ”klick” och välja aktuell enhet (denna funktion kallas för
journalfilter). Behörighet att kunna utnyttja journalfiltret ges till de
användare som har behov av detta för att kunna utföra sitt arbete.
Användaren kan aldrig av misstag läsa en patientjournal från en annan
enhet.
Aleris har uppgett att det finns funktioner i TakeCare för att en vårdgivare
ska kunna ”isolera” en vårdenhet och därigenom ”stänga ute” andra
vårdgivares och vårdenheters åtkomstmöjligheter till enhetens
vårddokumentation, så kallade skyddade enheter. Aleris bedriver dock inte
någon verksamhet som kräver skyddade enheter och har därför inte använt
sig av denna funktion.
Sammanhållen journalföring
Aleris har i huvudsak uppgett följande.
Behovs- och riskanalys
Dokumentet ”Behovs- och riskanalys- TakeCare” gäller även för systemet för
sammanhållen journalföring.
Behörighetstilldelning avseende åtkomst till personuppgifter om patienter
Behörighetstilldelningen sker på samma sätt som inom ramen för den inre
sekretessen.
Inom ramen för sammanhållen journalföring i TakeCare kan användarna ta
del av all vårddokumentation hos andra vårdgivare som ingår i systemet.
Användaren kan initialt se om en patient är aktuell hos andra vårdgivare,
men inte vilka. För att kunna se vilka dessa vårdgivare är måste användaren
klicka vidare i systemet, dvs. göra aktiva val. Användaren måste därefter
klicka i rutan ”samtycke” eller ”nödåtkomst” för att få åtkomst till den
specifika vårdgivarens journaler.
Aleris har anfört följande med anledning av att Karolinska
Universitetssjukhuset i ett yttrande har uppgett att det finns möjligheter att
begränsa åtkomsten i TakeCare.
Det finns en funktion för att ”isolera” en vårdenhet och därigenom stänga
ute andra vårdgivares och vårdenheters åtkomstmöjligheter (så kallade

Page 8 of 30

8 (30)

Datainspektionen

DI-2019-3844

skyddade enheter). En vårdgivare kan således ur ett tekniskt perspektiv
begränsa andra vårdgivares tillgång till den egna vårddokumentationen.
Aleris har dock bedömt att bolaget inte bedriver någon verksamhet som
behöver spärras och att det är mer patientsäkert att låta patientuppgifterna
vid Aleris enheter vara tillgängliga för andra vårdgivare. Enligt Aleris är det
dessutom inte tillåtet att implementera sådana begränsningar om en
vårdgivare använder journalsystemet TakeCare och samtidigt ingår i
sammanhållen journalföring. Detta efter beslut från Region Stockholm. Det
innebär att alla användare hos Aleris har åtkomst till alla patientuppgifter
hos de andra vårdgivarna i TakeCare, frånsett när patienterna har begärt att
få sina uppgifter spärrade (en så kallad vårdgivarspärr).
Enligt Aleris är det, ur ett patientsäkerhetsperspektiv, inte praktiskt möjligt
att välja bort enstaka vårdgivares tillgång till den egna vårddokumentationen
i TakeCare (med undantag för skyddade enheter). Antingen är vårdgivaren
med i systemet för sammanhållen journalföring eller inte. Det går inte att
begränsa tillgången för behöriga personer till andra vårdgivares information
och samtidigt på ett meningsfullt sätt delta i sammanhållen journalföring.
Enligt Aleris är det inte möjligt att i förväg avgöra vilka uppgifter som i ett
visst fall kan få betydelse för en patientsäker vård. Aleris har därför beslutat
att inte aktivt spärra andra vårdgivares journaler. Däremot kan, såsom
nämnts, en vårdgivare själv spärra andra vårdgivares tillgång i TakeCare där
dessa har gjort bedömningen att deras patienters journaler inte ska vara
tillgängliga för andra vårdgivare. Dessa enheter är i TakeCare markerade
med en asterisk. Det har på så vis redan gjorts ett urval av vårdenheter som
Aleris personal inte har tillgång till.
Dokumentation av åtkomsten (loggar)
Av Aleris loggdokumentation framgår bland annat följande: användarens och
patientens identitet, vårdenhet, datum, klockslag, uppgift om att användaren
har dokumenterat i journalen under de senaste 18 månaderna samt uppgift
om att patienten har haft kontakt med vårdenheten under de senaste 18
månaderna.
Aleris har möjlighet att göra riktade loggkontroller. Det innebär att Aleris
kan se exakt vad en användare har gjort i systemet. Om patienten eller Aleris
misstänker dataintrång kan Aleris även göra en fördjupad loggkontroll.

Page 9 of 30

9 (30)

Datainspektionen

DI-2019-3844

Även alla aktiviteter som sker inom ramen för sammanhållen journalföring
loggas i systemet. Det innebär också att alla aktiva val loggas i systemet. Om
användaren exempelvis valt ”samtycke” eller ”nödåtkomst”, för att kunna ta
del av en patients uppgifter hos en annan vårdgivare, kommer detta att
framgå av loggdokumentationen.
Aleris yttrande över Datainspektionens skrivelse
Aleris har i synpunkter på skrivelsen Slutlig kommunicering inför beslut som
inkom till Datainspektionen den 20 mars 2020 uppgett bland annat följande.
Datainspektionen bör beakta siffrorna för den ekonomiska enheten där de
påstådda bristerna ägt rum, det vill säga Aleris Sjukvård AB.
Aleris har aktivt verkat för att kontinuerligt stärka den inre och yttre
sekretessen, inbegripet funktionaliteten i TakeCare. Då Aleris vidtagit
adekvata åtgärder för att, genom FSTC, stärka integriteten inom TakeCare
bör faktiska brister i TakeCare inte bedömas ligga Aleris till last.

Motivering av beslut
Gällande regler
Dataskyddsförordningen den primära rättskällan
Dataskyddsförordningen, ofta förkortad GDPR, infördes den 25 maj 2018 och
är den primära rättsliga regleringen vid behandling av personuppgifter. Detta
gäller även inom hälso- och sjukvården.
De grundläggande principerna för behandling av personuppgifter anges i
artikel 5 i dataskyddsförordningen. En grundläggande princip är kravet på
säkerhet enligt artikel 5.1 f, som anger att personuppgifterna ska behandlas
på ett sätt som säkerställer lämplig säkerhet för personuppgifterna,
inbegripet skydd mot obehörig eller otillåten behandling och mot förlust,
förstöring eller skada genom olyckshändelse, med användning av lämpliga
tekniska eller organisatoriska åtgärder.
Av artikel 5.2 framgår den s.k. ansvarsskyldigheten, dvs. att den
”personuppgiftsansvarige ska ansvara för och kunna visa att de
grundläggande principerna i punkt 1 efterlevs”.

Page 10 of 30

1 0 (30)

Datainspektionen

DI-2019-3844

Artikel 24 handlar om den personuppgiftsansvariges ansvar. Av artikel 24.1
framgår att den personuppgiftsansvarige ansvarar för att genomföra lämpliga
tekniska och organisatoriska åtgärder för att säkerställa och kunna visa att
behandlingen utförs i enlighet med dataskyddsförordningen. Åtgärderna ska
genomföras med beaktande av behandlingens art, omfattning, sammanhang
och ändamål samt riskerna, av varierande sannolikhetsgrad och allvar, för
fysiska personers fri-och rättigheter. Åtgärderna ska ses över och uppdateras
vid behov.
Artikel 32 reglerar säkerheten i samband med behandlingen. Enligt punkt 1
ska den personuppgiftsansvarige och personuppgiftsbiträdet med beaktande
av den senaste utvecklingen, genomförandekostnaderna och behandlingens
art, omfattning, sammanhang och ändamål samt riskerna, av varierande
sannolikhetsgrad och allvar, för fysiska personers rättigheter och friheter ska
den personuppgiftsansvarige och personuppgiftsbiträdet vidta lämpliga
tekniska och organisatoriska åtgärder för att säkerställa en säkerhetsnivå
som är lämplig i förhållande till risken (…). Enligt punkt 2 ska vid
bedömningen av lämplig säkerhetsnivå särskild hänsyn tas till de risker som
behandlingen medför, i synnerhet från oavsiktlig eller olaglig förstöring,
förlust eller ändring eller till obehörigt röjande av eller obehörig åtkomst till
de personuppgifter som överförts, lagrats eller på annat sätt behandlats.
I skäl 75 anges att vid bedömningen av risken för fysiska personers
rättigheter och friheter ska olika faktorer beaktas. Bland annat nämns
personuppgifter som omfattas av tystnadsplikt, uppgifter om hälsa eller
sexualliv, om det sker behandling av personuppgifter rörande sårbara fysiska
personer, framförallt barn, eller om behandlingen inbegriper ett stort antal
personuppgifter och gäller ett stort antal registrerade.
Vidare följer av skäl 76 att hur sannolik och allvarlig risken för den
registrerades rättigheter och friheter är bör fastställas utifrån behandlingens
art, omfattning, sammanhang och ändamål. Risken bör utvärderas på
grundval av en objektiv bedömning, genom vilken det fastställs huruvida
uppgiftsbehandlingen inbegriper en risk eller en hög risk.
Även skälen 39 och 83 innehåller skrivningar som ger vägledning om den
närmare innebörden av dataskyddsförordningens krav på säkerhet vid
behandling av personuppgifter.

Page 11 of 30

1 1 (30)

Datainspektionen

DI-2019-3844

Dataskyddsförordningen och förhållandet till kompletterande nationella
bestämmelser
Enligt artikel 5.1. a i dataskyddsförordningen ska personuppgifterna
behandlas på ett lagligt sätt. För att behandlingen ska anses vara laglig krävs
rättslig grund genom att åtminstone ett av villkoren i artikel 6.1 är uppfyllda.
Tillhandahållande av hälso- och sjukvård är en sådan uppgift av allmänt
intresse som avses i artikel 6.1 e.
Inom hälso- och sjukvården kan även de rättsliga grunderna rättslig
förpliktelse enligt artikel 6.1 c och myndighetsutövning enligt artikel 6.1 e
aktualiseras.
När det är frågan om de rättsliga grunderna rättslig förpliktelse, allmänt
intresse respektive myndighetsutövning får medlemsstaterna, enligt artikel
6.2, behålla eller införa mer specifika bestämmelser för att anpassa
tillämpningen av bestämmelserna i förordningen till nationella förhållanden.
Nationell rätt kan närmare fastställa specifika krav för uppgiftsbehandlingen
och andra åtgärder för att säkerställa en laglig och rättvis behandling. Men
det finns inte bara en möjlighet att införa nationella regler utan också en
skyldighet; artikel 6.3 anger att den grund för behandlingen som avses i
punkt 1 c och e ska fastställas i enlighet med unionsrätten eller
medlemsstaternas nationella rätt. Den rättsliga grunden kan även innehålla
särskilda bestämmelser för att anpassa tillämpningen av bestämmelserna i
dataskyddsförordningen. Unionsrätten eller medlemsstaternas nationella
rätt ska uppfylla ett mål av allmänt intresse och vara proportionell mot det
legitima mål som eftersträvas.
Av artikel 9 framgår att behandling av särskilda kategorier av
personuppgifter (s.k. känsliga personuppgifter) är förbjuden. Känsliga
personuppgifter är bland annat uppgifter om hälsa. I artikel 9.2 anges
undantagen då känsliga personuppgifter ändå får behandlas.
Artikel 9.2 h anger att behandling av känsliga personuppgifter får ske om
behandlingen är nödvändig av skäl som hör samman med bland annat
tillhandahållande av hälso- och sjukvård på grundval av unionsrätten eller
medlemsstaternas nationella rätt eller enligt avtal med yrkesverksamma på
hälsoområdet och under förutsättning att de villkor och skyddsåtgärder som
avses i punkt 3 är uppfyllda. Artikel 9.3 ställer krav på reglerad tystnadsplikt.

Page 12 of 30

1 2 (30)

Datainspektionen

DI-2019-3844

Det innebär att såväl de rättsliga grunderna allmänt intresse,
myndighetsutövning och rättslig förpliktelse som behandling av känsliga
personuppgifter med stöd av undantaget i artikel 9.2 h behöver
kompletterande regler.
Kompletterande nationella bestämmelser
För svenskt vidkommande är såväl grunden för behandlingen som de
särskilda villkoren för att behandla personuppgifter inom hälso- och
sjukvården reglerade i patientdatalagen (2008:355) och
patientdataförordningen (2008:360). I 1 kap. 4 § patientdatalagen anges att
lagen kompletterar dataskyddsförordningen.
Patientdatalagens syfte är att informationshanteringen inom hälso- och
sjukvården ska vara organiserad så att den tillgodoser patientsäkerhet och
god kvalitet samt främjar kostnadseffektivitet. Dess syfte är även att
personuppgifter ska utformas och i övrigt behandlas så att patienters och
övriga registrerades integritet respekteras. Dessutom ska dokumenterade
personuppgifter hanteras och förvaras så att obehöriga inte får tillgång till
dem (1 kap. 2 § patientdatalagen).
De kompletterande bestämmelserna i patientdatalagen syftar till att
omhänderta både integritetsskydd och patientsäkerhet. Lagstiftaren har
således genom regleringen gjort en avvägning när det gäller hur
informationen ska behandlas för att uppfylla såväl kraven på patientsäkerhet
som rätten till personlig integritet vid behandlingen av personuppgifter.
Socialstyrelsen har med stöd av patientdataförordningen utfärdat föreskrifter
och allmänna råd om journalföring och behandling av personuppgifter i
hälso- och sjukvården (HSLF-FS 2016:40). Föreskrifterna utgör sådana
kompletterande regler, som ska tillämpas vid vårdgivares behandling av
personuppgifter inom hälso- och sjukvården, se 1 kap. 1 § patientdatalagen.
Nationella bestämmelser som kompletterar dataskyddsförordningens krav på
säkerhet återfinns i 4 och 6 kap. patientdatalagen samt 3 och 4 kap. HSLF-FS
2016:40.
Krav på att göra en behovs- och riskanalys

Page 13 of 30

1 3 (30)

Datainspektionen

DI-2019-3844

Vårdgivaren ska enligt 4 kap. 2 § HSLF-FS 2016:40 göra en behovs-och
riskanalys, innan tilldelning av behörigheter i systemet sker.
Att det krävs såväl analys av behoven som riskerna framgår av förarbetena
till patientdatalagen, prop. 2007/08:126 s. 148-149, enligt följande.
Behörighet för personalens elektroniska åtkomst till uppgifter om patienter ska begränsas till
vad befattningshavaren behöver för att kunna utföra sina arbetsuppgifter inom hälso- och
sjukvården. Däri ligger bl.a. att behörigheter ska följas upp och förändras eller inskränkas efter
hand som ändringar i den enskilde befattningshavarens arbetsuppgifter ger anledning till det.
Bestämmelsen motsvarar i princip 8 § vårdregisterlagen. Syftet med bestämmelsen är att
inpränta skyldigheten för den ansvariga vårdgivaren att göra aktiva och individuella
behörighetstilldelningar utifrån analyser av vilken närmare information olika
personalkategorier och olika slags verksamheter behöver. Men det behövs inte bara
behovsanalyser. Även riskanalyser måste göras där man tar hänsyn till olika slags risker som
kan vara förknippade med en alltför vid tillgänglighet avseende vissa slags uppgifter.
Skyddade personuppgifter som är sekretessmarkerade, uppgifter om allmänt kända personer,
uppgifter från vissa mottagningar eller medicinska specialiteter är exempel på kategorier som
kan kräva särskilda riskbedömningar.
Generellt sett kan sägas att ju mer omfattande ett informationssystem är, desto större mängd
olika behörighetsnivåer måste det finnas. Avgörande för beslut om behörighet för t.ex. olika
kategorier av hälso- och sjukvårdspersonal till elektronisk åtkomst till uppgifter i
patientjournaler bör vara att behörigheten ska begränsas till vad befattningshavaren behöver
för ändamålet en god och säker patientvård. En mer vidsträckt eller grovmaskig
behörighetstilldelning bör – även om den skulle ha poänger utifrån effektivitetssynpunkt anses som en obefogad spridning av journaluppgifter inom en verksamhet och bör som sådan
inte accepteras.
Vidare bör uppgifter lagras i olika skikt så att mer känsliga uppgifter kräver aktiva val eller
annars inte är lika enkelt åtkomliga för personalen som mindre känsliga uppgifter. När det
gäller personal som arbetar med verksamhetsuppföljning, statistikframställning, central
ekonomiadministration och liknande verksamhet som inte är individorienterad torde det för
flertalet befattningshavare räcka med tillgång till uppgifter som endast indirekt kan härledas
till enskilda patienter. Elektronisk åtkomst till kodnycklar, personnummer och andra
uppgifter som direkt pekar ut enskilda patienter bör på detta område kunna vara starkt
begränsad till enstaka personer.

Inre sekretess
Bestämmelserna i 4 kap. patientdatalagen rör den inre sekretessen, dvs.
reglerar hur integritetsskyddet ska hanteras inom en vårdgivares verksamhet
och särskilt medarbetares möjligheter att bereda sig till tillgång till
personuppgifter som finns elektroniskt tillgängliga i en vårdgivares
organisation.

Page 14 of 30

1 4 (30)

Datainspektionen

DI-2019-3844

Det framgår av 4 kap. 2 § patientdatalagen, att vårdgivaren ska bestämma
villkor för tilldelning av behörighet för åtkomst till sådana uppgifter om
patienter som förs helt eller delvis automatiserat. Sådan behörighet ska
begränsas till vad som behövs för att den enskilde ska kunna fullgöra sina
arbetsuppgifter inom hälso- och sjukvården.
Av 4 kap. 2 § HSLF-FS 2016:40 följer att vårdgivaren ska ansvara för att varje
användare tilldelas en individuell behörighet för åtkomst till
personuppgifter. Vårdgivarens beslut om tilldelning av behörighet ska
föregås av en behovs- 0ch riskanalys.
Sammanhållen journalföring
Bestämmelserna i 6 kap. patientdatalagen rör sammanhållen journalföring,
vilket innebär att en vårdgivare – under de villkor som anges i 2 § samma
kapitel i den lagen – får ha direktåtkomst till personuppgifter som behandlas
av andra vårdgivare för ändamål som rör vårddokumentation. Tillgången till
information sker genom att en vårdgivare gör de uppgifter om en patient
som vårdgivaren registrerar om patienten tillgängliga för andra vårdgivare
som deltar i det sammanhållna journalföringssystemet (se prop. 2007/08:126
s. 247).
Av 6 kap. 7 § patientdatalagen följer att bestämmelserna i 4 kap. 2 och 3 §§ även gäller för behörighetstilldelning och åtkomstkontroll vid sammanhållen
journalföring. Kravet på att vårdgivaren ska utföra en behovs- och riskanalys
innan tilldelning av behörigheter i systemet sker, gäller således även i system
för sammanhållen journalföring.
Dokumentation av åtkomst (loggar)
Av 4 kap. 3 § patientdatalagen framgår att en vårdgivare ska se till att
åtkomst till sådana uppgifter om patienter som förs helt eller delvis
automatiserat dokumenteras och systematiskt kontrolleras.
Enligt 4 kap. 9 § HSLF-FS 2016:40 ska vårdgivaren ansvara för att
1. det av dokumentationen av åtkomsten (loggar) framgår vilka
åtgärder som har vidtagits med uppgifter om en patient,
2. det av loggarna framgår vid vilken vårdenhet eller vårdprocess
åtgärderna vidtagits,
3. det av loggarna framgår vid vilken tidpunkt åtgärderna vidtagits,
4. användarens och patientens identitet framgår av loggarna.

Page 15 of 30

1 5 (30)

Datainspektionen

DI-2019-3844

Datainspektionens bedömning
Personuppgiftsansvariges ansvar för säkerheten
Som tidigare beskrivits ställs det i artikel 24.1 i dataskyddsförordningen ett
generellt krav på den personuppgiftsansvarige att vidta lämpliga tekniska
och organisatoriska åtgärder. Kravet avser dels att säkerställa att
behandlingen av personuppgifterna utförs i enlighet med
dataskyddsförordningen, dels att den personuppgiftsansvarige ska kunna
visa att behandlingen av personuppgifterna utförs i enlighet med
dataskyddsförordningen.
Säkerheten i samband med behandlingen regleras mer specifikt i artiklarna
5.1 f och 32 i dataskyddsförordningen.
I artikel 32.1 anges det att de lämpliga åtgärderna ska vara såväl tekniska som
organisatoriska och de ska säkerställa en säkerhetsnivå som är lämplig i
förhållande till de risker för fysiska personers rättigheter och friheter som
behandlingen medför. Det krävs därför att man identifierar de möjliga
riskerna för de registrerades rättigheter och friheter och bedömer
sannolikheten för att riskerna inträffar och allvarligheten om de inträffar.
Vad som är lämpligt varierar inte bara i förhållande till riskerna utan även
utifrån behandlingens art, omfattning, sammanhang och ändamål. Det har
således betydelse vad det är för personuppgifter som behandlas, hur många
uppgifter det är frågan om, hur många som behandlar uppgifterna osv.
Hälso- och sjukvården har ett stort behov av information i sin verksamhet.
Det är därför naturligt att digitaliseringens möjligheter tillvaratas så mycket
som möjligt inom vården. Sedan patientdatalagen skrevs har en mycket
omfattande digitalisering skett inom vården. Såväl uppgiftssamlingarnas
storlek som hur många som delar information med varandra har ökat
väsentligt. Denna ökning innebär samtidigt att kraven ökar på den
personuppgiftsansvarige, eftersom bedömningen av vad som är en lämplig
säkerhet påverkas av behandlingens omfattning.
Det är dessutom frågan om känsliga personuppgifter och uppgifterna rör
personer som befinner sig i en beroendesituation då de är i behov av vård.
Det är också ofta fråga om många personuppgifter om var och en av dessa
personer och att uppgifterna över tid kan komma att behandlas av väldigt

Page 16 of 30

1 6 (30)

Datainspektionen

DI-2019-3844

många personer inom vården. Detta sammantaget ställer stora krav på den
personuppgiftsansvarige.
Uppgifterna som behandlas måste skyddas såväl mot aktörer utanför
verksamheten som mot obefogad åtkomst inifrån verksamheten. Det kan
noteras att det i artikel 32.2 anges att den personuppgiftsansvarige, vid
bedömning av lämplig säkerhetsnivå, i synnerhet ska beakta riskerna för
oavsiktlig eller olaglig förstöring, förlust eller för obehörigt röjande eller
obehörig åtkomst. För att kunna veta vad som är en obehörig åtkomst måste
den personuppgiftsansvarige ha klart för sig vad som är en behörig åtkomst.
Behovs- och riskanalys
I 4 kap. 2 § Socialstyrelsens föreskrifter (HSLF-FS 2016:40), som kompletterar
patientdatalagen, finns det angivet att vårdgivaren ska göra en behovs-och
riskanalys innan tilldelning av behörigheter i systemet sker. Det innebär att
nationell rätt föreskriver krav på en lämplig organisatorisk åtgärd som ska
vidtas innan tilldelning av behörigheter till journalsystem sker.
En behovs- och riskanalys ska dels innehålla en analys av behoven, dels en
analys av de risker utifrån ett integritetsperspektiv som kan vara förknippade
med en alltför vid tilldelning av behörighet för åtkomst till personuppgifter
om patienter. Såväl behoven som riskerna måste bedömas utifrån de
uppgifter som behöver behandlas i verksamheten, vilka processer det är
frågan om och vilka risker för den enskildes integritet som föreligger.
Bedömningarna av riskerna behöver ske utifrån organisationsnivå, där
exempelvis en viss verksamhetsdel eller arbetsuppgift kan vara mer
integritetskänslig än en annan, men också utifrån individnivå, om det är
frågan om särskilda omständigheter som behöver beaktas, såsom exempelvis
att det är frågan om skyddade personuppgifter, allmänt kända personer eller
på annat sätt särskilt utsatta personer. Även storleken på systemet påverkar
riskbedömningen. Av förarbetena till patientdatalagen framgår att ju mer
omfattande ett informationssystem är, desto större mängd olika
behörighetsnivåer måste det finnas (prop. 2007/08:126 s. 149). Det är således
frågan om en strategisk analys på strategisk nivå, som ska ge en
behörighetsstruktur som är anpassad till verksamheten och denna ska hållas
uppdaterad.
Regleringen ställer sammanfattningsvis krav på att riskanalysen identifierar


olika kategorier av uppgifter,

Page 17 of 30

1 7 (30)

Datainspektionen

DI-2019-3844



kategorier av registrerade (exempelvis sårbara fysiska personer och
barn), eller



omfattningen (exempelvis antalet personuppgifter och registrerade)



negativa konsekvenser för registrerade (exempelvis skador,
betydande social eller ekonomisk nackdel, berövande av rättigheter
och friheter),

och hur de påverkar risken för fysiska personers rättigheter och friheter vid
behandling av personuppgifter. Det gäller såväl inom den inre sekretessen
som vid sammanhållen journalföring.
Riskanalysen ska även innefatta särskilda riskbedömningar exempelvis
utifrån om det förekommer skyddade personuppgifter som är
sekretessmarkerade, uppgifter om allmänt kända personer, uppgifter från
vissa mottagningar eller medicinska specialiteter (prop. 2007/08:126 s. 148149).
Riskanalysen ska också omfatta en bedömning av hur sannolik och allvarlig
risken för de registrerades rättigheter och friheter är med utgångspunkt i
behandlingens art, omfattning, sammanhang och ändamål (skäl 76).
Det är således genom behovs- och riskanalysen som den
personuppgiftsansvarige tar reda på vem som behöver åtkomst, vilka
uppgifter åtkomstmöjligheten ska omfatta, vid vilka tidpunkter och i vilka
sammanhang åtkomsten behövs, och samtidigt analyserar vilka risker för den
enskildes fri- och rättigheter som behandlingen kan leda till. Resultatet ska
sedan leda till de tekniska och organisatoriska åtgärder som behövs för att
säkerställa att inte någon annan åtkomst än den som behovs- och
riskanalysen visar är befogad ska kunna ske.
När en behovs- och riskanalys saknas inför tilldelning av behörighet i
systemet, saknas grunden för att den personuppgiftsansvarige på ett lagligt
sätt ska kunna tilldela sina användare en korrekt behörighet. Den
personuppgiftsansvarige är ansvarig för, och ska ha kontroll över, den
personuppgiftsbehandling som sker inom ramen för verksamheten. Att
tilldela användare en vid åtkomst till journalsystem, utan att denna grundas
på en utförd behovs- och riskanalys, innebär att den personuppgiftsansvarige
inte har tillräcklig kontroll över den personuppgiftsbehandling som sker i

Page 18 of 30

1 8 (30)

Datainspektionen

DI-2019-3844

journalsystemet och heller inte kan visa att denne har den kontroll som
krävs.
Aleris har uppgett att behörigheterna tilldelas utifrån dokumentet, ”Behovsoch riskanalys-TakeCare”. Av dokumentet framgår att alla
behörighetsprofiler förutom tekniker har tilldelats läsbehörighet i systemet,
och att risken vid begränsad åtkomst är att användaren inte kan utföra sina
arbetsuppgifter fullt ut. Denna motivering anges för samtliga användare.
Vidare anges att den enda risken vid omfattande åtkomst är att användaren
ser information som han/hon inte har rätt att se vilket kan innebära röjande
av patientinformation. Liknande motivering anges för alla profiler. Det
innebär att Aleris gör samma bedömning för alla profiler oavsett
användarens arbetsuppgift och behov.
Datainspektionen kan konstatera att dokumentet, ”Behovs- och riskanalysTakeCare” inte innehåller någon analys av de olika profilernas behov av
åtkomst till patienternas uppgifter. Aleris har endast uppgett vad respektive
profil ”måste kunna utföra” i journalsystemet och alltså inte analyserat vilken
information som det är frågan om eller hur behoven ser ut i de olika
verksamhetsdelarna och för olika yrkesroller. Dokumentet saknar även en
analys av riskerna för den enskildes fri- och rättigheter som en alltför vid
behörighet kan medföra. Behovs- och riskanalysen måste ske på en strategisk
nivå som ska ge en behörighetsstruktur som är anpassad till verksamheten.
Informationen i dokumentet ”Behovs- och riskanalys- TakeCare” är alltför
bristfällig i förhållande till den information som krävs för att en korrekt
behovs- och riskanalys ska kunna utföras. Såsom angivits ovan ska i en
behovs- och riskanalys såväl behoven som riskerna bedömas utifrån de
uppgifter som behöver behandlas i verksamheten, vilka processer det är
frågan om och vilka risker för den enskildes integritet som föreligger såväl på
organisatorisk som individuell nivå.
Aleris har i sin analys inte beaktat hur negativa konsekvenser för
registrerade, olika kategorier av uppgifter, kategorier av registrerade eller
omfattningen av antalet personuppgifter och registrerade påverkar risken för
fysiska personers rättigheter och friheter vid Aleris behandling av
personuppgifter i TakeCare. Det saknas också särskilda riskbedömningar
utifrån om det förekommer till exempel skyddade personuppgifter som är
sekretessmarkerade, uppgifter om allmänt kända personer, uppgifter från

Page 19 of 30

1 9 (30)

Datainspektionen

DI-2019-3844

vissa mottagningar eller medicinska specialiteter eller andra faktorer som
kräver särskilda skyddsåtgärder. Det saknas även en bedömning av hur
sannolik och allvarlig risken för de registrerades rättigheter och friheter
bedöms vara.
Datainspektionen kan mot bakgrund av ovanstående konstatera att
dokumentet ”Behovs- och riskanalys- TakeCare” inte uppfyller de krav som
ställs på en behovs- och riskanalys och att Aleris inte har kunnat visa att
bolaget har genomfört en behovs- och riskanalys i den mening som avses i 4
kap. 2 § HSLF-FS 2016:40, vare sig inom ramen för den inre sekretessen
enligt 4 kap. patientdatalagen eller inom ramen för den sammanhållna
journalföringen enligt 6 kap. 7 § patientdatalagen. Det innebär att Aleris inte
har vidtagit lämpliga organisatoriska åtgärder i enlighet med artikel 5.1 f och
artikel 32.1 och 32.2 för att kunna säkerställa och, i enlighet med artikel 5.2,
kunna visa att behandlingen av personuppgifterna har en säkerhet som är
lämplig i förhållande till riskerna.
Behörighetstilldelning avseende åtkomst till personuppgifter om patienter
Som har redovisats ovan kan en vårdgivare ha ett berättigat intresse av att ha
en omfattande behandling av uppgifter om enskildas hälsa. Oaktat detta ska
åtkomstmöjligheter till personuppgifter om patienter vara begränsade till
vad som behövs för att den enskilde ska kunna fullgöra sina arbetsuppgifter.
När det gäller tilldelning av behörighet för elektronisk åtkomst enligt 4 kap.
2 § och 6 kap. 7 § patientdatalagen framgår det av förarbetena, prop.
2007/08:126 s. 148-149, bl.a. att det ska finnas olika behörighetskategorier i
journalsystemet och att behörigheterna ska begränsas till vad användaren
behöver för att ge patienten en god och säker vård. Det framgår även att ”en
mer vidsträckt eller grovmaskig behörighetstilldelning bör anses som en
obefogad spridning av journaluppgifter inom en verksamhet och bör som
sådan inte accepteras.”
Inom hälso- och sjukvården är det den som behöver uppgifterna i sitt arbete
som kan vara behörig att få åtkomst till dem. Det gäller såväl inom en
vårdgivare som mellan vårdgivare. Det är, som redan nämnts, genom
behovs- och riskanalysen som den personuppgiftsansvarige tar reda på vem
som behöver åtkomst, vilka uppgifter åtkomsten ska omfatta, vid vilka
tidpunkter och i vilka sammanhang åtkomsten behövs, och samtidigt
analyserar vilka risker för den enskildes fri- och rättigheter som

Page 20 of 30

2 0 (30)

Datainspektionen

DI-2019-3844

behandlingen kan leda till. Resultatet ska sedan leda till de tekniska och
organisatoriska åtgärder som behövs för att säkerställa att ingen tilldelning
av behörighet ger vidare åtkomstmöjligheter än den som behovs- och
riskanalysen visar är befogad. En viktig organisatorisk åtgärd är att ge
anvisning till de som har befogenhet att tilldela behörigheter om hur detta
ska gå till och vad som ska beaktas så att det, med behovs- och riskanalysen
som grund, blir en korrekt behörighetstilldelning i varje enskilt fall.
Aleris har uppgett att det finns begränsningar vad gäller användarnas
åtkomstmöjligheter i TakeCare då bolaget genom att välja olika funktioner
för olika användare kan styra bort användarnas åtkomstmöjligheter i
journalsystemet.
Enligt Aleris har alla användare olika läsbehörighet i journalsystemet
beroende på vilka systemfunktioner som de har tillgång till. Av dokumentet
”Behovs- och riskanalys- TakeCare” framgår emellertid att alla yrkesprofiler
förutom tekniker har tilldelats läsbehörighet till uppgifterna i TakeCare.
Vidare framgår av dokumentet ”Profiler och Behörigheter” att samtliga
yrkesprofiler, dvs. läkare, sjuksköterskor, undersköterskor, paramedicinare,
sekreterare, administrativt, studerande och receptionist Rehab har
behörighet att ”läsa journaltext”. Det innebär att i stort sätt alla yrkesprofiler
har åtkomst till Aleris personuppgifter om patienter i TakeCare. Den
begränsning som har införts är att olika yrkesprofiler har olika
läsbehörigheter, till exempel kan läkare, sjuksköterska, paramedicinare ”läsa
diagnoser” eller ”läsa recept” medan andra yrkesprofiler, till exempel
”administrativt” inte har de behörigheterna. Det framgår även att läkare är
de enda som har behörighet att ”läsa akutuppgifter”.
Datainspektionen anser att det är positivt att Aleris har tilldelat olika
läsbehörigheter i systemet, men att det inte är tillräckligt eftersom samtliga
yrkesprofiler fortfarande har åtkomst till journaltexterna i TakeCare.
Dessutom är indelningen grov då det enbart är en indelning utifrån
yrkeskategorier och inte utifrån till exempel vilken organisatorisk
tillhörighet, vilka arbetsuppgifter användaren har eller vilka patienters
personuppgifter som användaren vid olika tidpunkter behöver ha åtkomst
till. Eftersom olika användare har olika arbetsuppgifter inom olika
arbetsområden, behöver användarnas åtkomst till personuppgifter om
patienter i TakeCare begränsas för att återspegla detta.

Page 21 of 30

2 1 (30)

Datainspektionen

DI-2019-3844

Mot denna bakgrund kan Datainspektionen konstatera att Aleris inte har
begränsat användarnas behörigheter för åtkomst till patienternas
personuppgifter i journalsystemet TakeCare. Det innebär i sin tur att en
majoritet av användarna har haft faktisk åtkomst till vårddokumentationen
om ett stort antal patienter i TakeCare.
Av granskningen framgår även att Aleris använder sig av så kallade aktiva val
för åtkomst till personuppgifter om patienter samt funktionen journalfilter.
Att Aleris använder aktiva val innebär inte att åtkomstmöjligheten till
personuppgifter i systemet har begränsats för användaren, utan uppgifterna
är fortfarande elektroniskt åtkomliga. Det innebär att de aktiva valen inte är
en sådan åtkomstbegränsning som avses i 4 kap. 2 § patientdatalagen,
eftersom denna bestämmelse kräver att behörigheten ska begränsas till vad
som behövs för att den enskilde ska kunna fullgöra sina arbetsuppgifter inom
hälso- och sjukvården och att endast de som har behov av uppgifterna ska ha
åtkomst. Datainspektionen anser därmed att Aleris användning av aktiva val
är en integritetshöjande åtgärd men att den inte påverkar de faktiska
åtkomstmöjligheterna.
Aleris har vidare uppgett att det finns funktioner i TakeCare för att en
vårdgivare ska kunna ”isolera” en vårdenhet och därigenom ”stänga ute”
andra vårdgivares och vårdenheters åtkomstmöjligheter till enhetens
vårddokumentation, så kallade skyddade enheter. Aleris anser dock att
bolaget inte bedriver någon verksamhet som kräver skyddade enheter och
har därför inte använt sig av denna funktion.
Vad gäller den sammanhållna journalföringen har alla användare hos Aleris
åtkomst till alla personuppgifter om patienter hos de andra vårdgivarna i
TakeCare, frånsett när patienterna har begärt att få sina uppgifter spärrade.
Det framgår av granskningen att vårdgivaren har en möjlighet att aktivt
spärra andras vårdgivares journaler, men att Aleris valt att inte göra det
eftersom bolaget inte bedriver någon verksamhet som behöver spärras. Aleris
anser att det är mer patientsäkert att låta uppgifterna vid Aleris enheter vara
tillgängliga för andra vårdgivare.
Att tilldelningen av behörigheter inte har föregåtts av en behovs- och
riskanalys innebär att Aleris inte har analyserat användarnas behov av
åtkomst till uppgifterna, riskerna som denna åtkomst kan medföra och

Page 22 of 30

2 2 (30)

Datainspektionen

DI-2019-3844

därmed inte heller identifierat vilken åtkomst som är befogad för användarna
utifrån en sådan analys. Aleris har därmed inte använt sig av lämpliga
åtgärder, i enlighet med artikel 32, för att begränsa användarnas åtkomst till
patienternas uppgifter i journalsystemet. Det har i sin tur inneburit att det
funnits en risk för obehörig åtkomst och obefogad spridning av
personuppgifter dels inom ramen för den inre sekretessen, dels inom ramen
för den sammanhållna journalföringen.
Aleris har vidare uppgett att bolaget inte har några tekniska möjligheter att
göra ändringar i TakeCare eftersom Aleris inte har någon rådighet över
journalsystemet. Det framgår även att Aleris, inom ramen för den
sammanhållna journalföringen, inte får implementera vissa begräsningar
med hänvisning till beslut från Region Stockholm.
Grunden i dataskyddsförordningen består i att den personuppgiftsansvarige
har ett ansvar att följa de skyldigheter som uppställs i förordningen för att
överhuvudtaget få behandla personuppgifter i sin verksamhet. Att vidta
lämpliga tekniska och organisatoriska åtgärder för att säkerställa en lämplig
säkerhet är en sådan skyldighet (se artiklarna 5, 24 och 32 i
dataskyddsförordningen). Datainspektionen anser därmed att Aleris i
egenskap av personuppgiftsansvarig inte kan frånsäga sig ansvaret för att
vidta de tekniska och organisatoriska åtgärder som krävs enligt ovannämnda
artiklar.
Mot bakgrund av ovanstående kan Datainspektionen konstatera att Aleris
har behandlat personuppgifter i strid med artikel 5.1 f och artikel 32.1 och
32.2 i dataskyddsförordningen genom att Aleris inte har begränsat
användarnas behörigheter för åtkomst till journalsystemet TakeCare till vad
som enbart behövs för att användaren ska kunna fullgöra sina
arbetsuppgifter inom hälso- och sjukvården enligt 4 kap. 2 § och 6 kap. 7 §
patientdatalagen och 4 kap. 2 § HSLF-FS 2016:40. Det innebär att Aleris inte
har vidtagit åtgärder för att kunna säkerställa och, i enlighet med artikel 5.2 i
dataskyddsförordningen, kunna visa en lämplig säkerhet för
personuppgifterna.
Dokumentation av åtkomst (loggar)
Av den dokumentation av åtkomst (loggar) som uppstod med anledning av
Datainspektionens granskning framgår följande: datum, klockslag,
användarens och patientens identitet, vilka åtgärder som vidtagits och

Page 23 of 30

2 3 (30)

Datainspektionen

DI-2019-3844

vårdenhet. Samma dokumentation framgår då användaren tar del av
uppgifter inom ramen för sammanhållen journalföring.
Datainspektionen har inte något att erinra i denna del, eftersom
dokumentationen av åtkomsten (loggarna) i TakeCare är i överensstämmelse
med de krav som framgår av 4 kap. 9 § HSLF-FS 2016:40. Aleris har därmed
vidtagit lämpliga tekniska åtgärder enligt artikel 32 i
dataskyddsförordningen.
Val av ingripande
Rättslig reglering
Om det skett en överträdelse av dataskyddsförordningen har
Datainspektionen ett antal korrigerande befogenheter att tillgå enligt artikel
58.2 a-j i dataskyddsförordningen. Tillsynsmyndigheten kan bland annat
förelägga den personuppgiftsansvarige att se till att behandlingen sker i
enlighet med förordningen och om så krävs på ett specifikt sätt och inom en
specifik period.
Av artikel 58.2 i dataskyddskyddsförordningen följer att Datainspektionen i
enlighet med artikel 83 ska påföra sanktionsavgifter utöver eller istället för
andra korrigerande åtgärder som avses i artikel 58.2, beroende på
omständigheterna i varje enskilt fall.
I artikel 83.2 anges de faktorer som ska beaktas för att bestämma om en
administrativ sanktionsavgift ska påföras, men också vad som ska påverka
sanktionsavgiftens storlek. Av central betydelse för bedömningen av
överträdelsens allvar är dess karaktär, svårighetsgrad och varaktighet. Om
det är fråga om en mindre överträdelse får tillsynsmyndigheten, enligt skäl
148 i dataskyddsförordningen, utfärda en reprimand i stället för att påföra en
sanktionsavgift.
Föreläggande
Hälso- och sjukvården har stort behov av information i sin verksamhet. Det
är därför naturligt att digitaliseringens möjligheter tillvaratas så mycket som
möjligt inom vården. Sedan patientdatalagen skrevs har en mycket
omfattande digitalisering skett inom vården. Såväl uppgiftssamlingarna
storlek som hur många som delar information med varandra har ökat
väsentligt. Denna ökning innebär samtidigt att kraven ökar på den

Page 24 of 30

2 4 (30)

Datainspektionen

DI-2019-3844

personuppgiftsansvarige, eftersom bedömningen av vad som är en lämplig
säkerhet påverkas av behandlingens omfattning.
I detta sammanhang innebär det att ett stort ansvar vilar på den
personuppgiftsansvarige att skydda uppgifterna från obehörig åtkomst,
bland annat genom att ha en behörighetstilldelning som är än mer
finfördelad. Det är därför väsentligt att det sker en reell analys av behoven
utifrån olika verksamheter och olika befattningshavare. Lika viktigt är det att
det sker en faktisk analys av de risker som utifrån ett integritetsperspektiv
kan uppstå vid en alltför vid tilldelning av behörighet till åtkomst. Utifrån
denna analys ska sedan den enskilde befattningshavaren åtkomst begränsas.
Denna behörighet ska sedan följas upp och förändras eller inskränkas efter
hand som ändringar i den enskilde befattningshavarens arbetsuppgifter ger
anledning till det.
Datainspektionens tillsyn har visat att Aleris har underlåtit att vidta lämpliga
säkerhetsåtgärder för att ge skydd till personuppgifterna i journalsystemet
TakeCare genom att inte följa de krav som ställs i patientdatalagen och
Socialstyrelsens föreskrifter avseende genomförande av behovs-och
riskanalys, innan tilldelning av behörigheter i systemet sker och att inte
begränsa behörigheten för åtkomst till vad som behövs för att den enskilde
ska kunna fullgöra sina arbetsuppgifter inom hälso- och sjukvården. Det
innebär att Aleris även har underlåtit att följa kraven i artikel 5.1 f och artikel
32.1 och 32.2 i dataskyddsförordningen. Underlåtenheten omfattar såväl den
inre sekretessen enligt 4 kap. patientdatalagen som den sammanhållna
journalföringen enligt 6 kap. patientdatalagen.
Datainspektionen förelägger därför med stöd av artikel 58.2 d i
dataskyddsförordningen Aleris Sjukvård AB att genomföra och dokumentera
erforderlig behovs- och riskanalys för journalsystemet TakeCare och att
därefter, med stöd av behovs- och riskanalysen, tilldela varje användare
individuell behörighet för åtkomst till personuppgifter som begränsas till
enbart vad som behövs för att den enskilde ska kunna fullgöra sina
arbetsuppgifter inom hälso- och sjukvården, i enlighet med artikel 5.1 f och
artikel 32.1 och 32.2 i dataskyddsförordningen, 4 kap. 2 § och 6 kap. 7 §
patientdatalagen och 4 kap. 2 § HSLF-FS 2016:40.
Sanktionsavgift

Page 25 of 30

2 5 (30)

Datainspektionen

DI-2019-3844

Datainspektionen kan konstatera att överträdelserna i grunden avser Aleris
skyldighet att vidta lämpliga säkerhetsåtgärder för att ge skydd till
personuppgifter enligt dataskyddsförordningen.
I detta fall är det frågan om stora uppgiftssamlingar med känsliga
personuppgifter och vidsträckta behörigheter. Vårdgivaren behöver med
nödvändighet ha en omfattande behandling av uppgifter om enskildas hälsa.
Den får dock inte vara oinskränkt utan ska baseras på vad enskilda
medarbetare behöver för att kunna utföra sina uppgifter. Datainspektionen
konstaterar att det är frågan om uppgifter som omfattar direkt identifiering
av den enskilde genom såväl namn, kontaktuppgifter som personnummer,
uppgifter om hälsa, men det kan även röra sig om andra privata uppgifter om
exempelvis familjeförhållanden, sexualliv och livsstil. Patienten är beroende
av att få vård och är därmed i en utsatt situation. Uppgifternas karaktär,
omfattning och patienternas beroendeställning ger vårdgivare ett särskilt
ansvar att säkerställa patienternas rätt till adekvat skydd för deras
personuppgifter.
Ytterligare försvårande omständigheter är att behandlingen av
personuppgifter om patienter i huvudjournalsystemet hör till kärnan i en
vårdgivares verksamhet, att behandlingen omfattar många patienter och
möjligheten till åtkomst avser en stor andel av de anställda. I detta fall rör
det sig om närmare 800 000 patienter och drygt 1 000 aktiva användare i
journalsystemet.
Det är en central uppgift för den personuppgiftsansvarige att vidta åtgärder
för att säkerställa en lämplig säkerhetsnivå i förhållande till risken. Vid
bedömningen av lämplig säkerhetsnivå ska särskild hänsyn tas till de risker
som behandlingen medför, i synnerhet från oavsiktlig eller olaglig förstöring,
förlust eller ändring eller till obehörigt röjande av eller obehörig åtkomst till
de personuppgifter som överförts, lagrats eller på annat sätt behandlats,
enligt artikel 32.2 i dataskyddsförordningen. Kraven för hälso- och
sjukvårdsområdet, gällande nu aktuella säkerhetsåtgärder, har specificerats i
patientdatalagen och i Socialstyrelsen föreskrifter. Av förarbetena till
patientdatalagen framgår tydligt att krav ställs på såväl strategisk analys som
att behörighetstilldelning sker individuellt och anpassas efter den aktuella
situationen. Att stora mängder känsliga personuppgifter behandlas utan att
grundläggande regelverk på området följs gör att förfarandet bedöms som
allvarligare.

Page 26 of 30

2 6 (30)

Datainspektionen

DI-2019-3844

Datainspektionen tar också hänsyn till att Aleris inte har valt att begränsa
åtkomsten inom ramen för den sammanhållna journalföringen. Enligt Aleris
är det mer patientsäkert att låta uppgifterna vid Aleris enheter vara
tillgängliga för andra vårdgivare. Det innebär att Aleris har prioriterat bort
integritetsskyddet inom den sammanhållna journalföringen till förmån för
patientsäkerheten, vilket är särskilt allvarligt.
Datainspektionen har även tagit hänsyn till att Aleris har använt sig av vissa
integritetshöjande åtgärder, utfört vissa begränsningar vad gäller
yrkeskategoriernas läsbehörighet samt dokumenterat åtkomsten på ett
korrekt sätt.
Vid bestämmande av överträdelsernas allvar kan också konstateras att
överträdelserna även omfattar de grundläggande principerna i artikel 5 i
dataskyddsförordningen, som tillhör de kategorier av allvarligare
överträdelser som kan ge en högre sanktionsavgift enligt artikel 83.5 i
dataskyddsförordningen.
Dessa faktorer innebär sammantaget att överträdelserna, att inte genomföra
en behovs- och riskanalys och att inte begränsa användarnas behörigheter
till enbart vad som behövs för att användaren ska kunna fullgöra sina
arbetsuppgifter inom hälso- och sjukvården, inte är att bedöma som mindre
överträdelser utan överträdelser som ska leda till en administrativ
sanktionsavgift.
Datainspektionen anser att dessa överträdelser har en nära anknytning till
varandra. Den bedömningen grundar sig på att behovs- och riskanalysen ska
ligga till grund för tilldelningen av behörigheterna. Datainspektionen
bedömer därför att dessa överträdelser har så nära anknytning till varandra
att de utgör sammankopplade uppgiftsbehandlingar enligt artikel 83.3 i
dataskyddsförordningen. Datainspektionen bestämmer därför en gemensam
sanktionsavgift för dessa överträdelser.
Den administrativa sanktionsavgiften får enligt artikel 83.3 inte överstiga
beloppet för den grövsta överträdelsen om det är frågan om en eller samma
uppgiftsbehandlingar eller sammankopplade uppgiftsbehandlingar.
Den administrativa sanktionsavgiften ska vara effektiv, proportionerlig och
avskräckande. Det innebär att beloppet ska bestämmas så att den

Page 27 of 30

2 7 (30)

Datainspektionen

DI-2019-3844

administrativa sanktionsavgiften leder till rättelse, att den ger en preventiv
effekt och att den dessutom är proportionerlig i förhållande till såväl aktuella
överträdelser som till tillsynsobjektets betalningsförmåga.
När det gäller beräkning av beloppet framgår av artikel 83.5 i
dataskyddsförordningen att företag som begår överträdelser som de aktuella
kan påföras sanktionsavgifter på upp till tjugo miljoner EUR eller fyra
procent av den totala globala årsomsättningen under föregående budgetår,
beroende på vilket värde som är högst.
Begreppet företag omfattar alla företag som bedriver en ekonomisk
verksamhet, oavsett enhetens juridiska status eller det sätt på vilket det
finansieras. Ett företag kan därför bestå av ett enskilt företag i meningen en
juridisk person, men också av flera fysiska personer eller företag. Således
finns det situationer där en hel grupp behandlas som ett företag och dess
totala årliga omsättning ska användas för att beräkna beloppet för en
överträdelse av dataskyddsförordningen från ett av dess företag.
Av beaktandeskäl 150 i dataskyddsförordningen framgår bland annat
följande. […] Om de administrativa sanktionsavgifterna åläggs ett företag,
bör ett företag i detta syfte anses vara ett företag i den mening som avses i
artiklarna 101 och 102 i EUF-fördraget[…]. Det innebär att bedömningen av
vad som utgör ett företag ska utgå från konkurrensrättens definitioner.
Reglerna för koncernansvar i EU:s konkurrenslagstiftning kretsar kring
begreppet ekonomisk enhet. Ett moderbolag och ett dotterbolag betraktas
som en del av samma ekonomiska enhet när moderbolaget utövar ett
avgörande inflytande över dotterbolaget. Datainspektionen lägger därför
som utgångspunkt omsättningen för Aleris Group AB till grund för
beräkningen av sanktionsavgiftens storlek.
Aleris Group AB bildades i slutet av 2019. Några omsättningssiffror för hela
2019 finns således inte att tillgå. Det saknas därför uppgifter om den årliga
omsättningen för bestämmandet av sanktionsavgiftens storlek. Aleris har
uppgett att koncernomsättningen för Aleris Group AB uppgick till drygt 1,2
miljarder kronor mellan den 1 oktober 2019 och den 31 december 2019.
Omräknat för ett helt år skulle det motsvara en omsättning på cirka 4,9
miljarder kronor.

Page 28 of 30

2 8 (30)

Datainspektionen

DI-2019-3844

Datainspektionen konstaterar att den faktiska årsomsättningen för Aleris
Group AB innevarande år kommer att bli väsentligt högre.
Datainspektionen tillämpar i aktuellt ärende en försiktighetsprincip och
uppskattar därför att bolagets årliga omsättning i vart fall motsvarar den för
perioden oktober – december 2019 omräknat för helår, det vill säga cirka 4,9
miljarder kronor. Det högsta sanktionsbelopp som kan fastställas i aktuellt
fall är 20 000 000 EUR vilket är drygt fyra procent av bolagets uppskattade
omsättning.
Mot bakgrund av överträdelsernas allvar och att den administrativa
sanktionsavgiften ska vara effektiv, proportionerlig och avskräckande
bestämmer Datainspektionen den administrativa sanktionsavgiften för
Aleris Sjukvård AB till 15 000 000 (femton miljoner) kronor.

Detta beslut har fattats av generaldirektören Lena Lindgren Schelin efter
föredragning av it-säkerhetsspecialisten Magnus Bergström. Vid den slutliga
handläggningen har även chefsjuristen Hans-Olof Lindblom, enhetscheferna
Katarina Tullstedt och Malin Blixt samt juristen Linda Hamidi medverkat.

Lena Lindgren Schelin, 2020-12-02 (Det här är en elektronisk signatur)

Bilaga
Hur man betalar sanktionsavgift
Kopia för kännedom till
Dataskyddsombudet

Page 29 of 30

2 9 (30)

Datainspektionen

DI-2019-3844

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag ni fick del av beslutet. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

Page 30 of 30

3 0 (30)

