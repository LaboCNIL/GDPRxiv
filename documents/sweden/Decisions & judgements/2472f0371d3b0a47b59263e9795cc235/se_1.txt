1(11) 

G Inkasso AB  
 

Diarienummer: 
DI-2021-7660 

Datum: 
2023-03-06 

Beslut efter tillsyn enligt inkassolagen 
– indrivning av tvivelaktiga fordringar 

Integritetsskyddsmyndighetens beslut 

G Inkasso AB  (556564-1106) har brutit mot  

- 

- 

4 § inkassolagen (1974:182) genom att  inte ha vidtagit tillräckliga åtgärder för 
att kontrollera giltigheten av de fordringar man driver in för uppdragsgivaren 
Svenskt Fordonsskydd Ltd och därigenom vållat gäldenärer onödig skada och 
olägenhet, samt mot  
8 § inkassolagen genom att ha vidtagit inkassoåtgärder avseende fodringar 
från denna uppdragsgivare när det förelegat sannolika skäl för att fordringar 
inte varit lagligen grundade eller annars framstått som obefogade.   

Integritetsskyddsmyndigheten förutsätter att G inkasso AB vidtar åtgärder för att 
ytterligare förbättra sina rutiner i syfte att undvika att medverka till indrivning av 
tvivelaktiga fordringar.   

Ärendet avslutas.  
Redogörelse för ärendet 

Integritetsskyddsmyndigheten (IMY) har uppmärksammats på att G Inkasso AB har 
drivit in fordringar för det Hongkong-registrerade bolaget Svenskt Fordonsskydd Ltd.  

IMY har inlett tillsyn mot G Inkasso AB  för att utreda om bolaget vidtagit rimliga 
åtgärder för att försäkra sig om att de fordringar som bolaget åtagit sig att driva in har 
haft laglig grund.  

Bakgrund 

G Inkasso har IMY:s tillstånd att bedriva inkassoverksamhet.  

Under 2021 fick IMY information från bland annat Konsumentverket rörande G Inkasso 
AB som inkassoombud för Svenskt Fordonsskydd Ltd. I huvudsak framkom följande i 
informationen från Konsumentverket och i den dom som meddelats av Patent- och 
marknadsdomstolen med anledning av Svensk Fordonsgarantis 
marknadsföringsutskick.  

 

 

Postadress:
Box 8114
104 20 Stockholm
Webbplats:
www.imy.se
E-post:
imy@imy.se
Telefon:
08-657 61 00

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

2(11) 

 

Svenskt Fordonsskydd Ltd. 

Under 2020 fick Konsumentverket kännedom om det Hongkong-registrerade bolaget 
Svenskt Fordonsskydd Ltd (nedan Svenskt Fordonsskydd). Bolaget gör utskick till 
privatpersoner i Sverige och erbjuder fabriksgarantier för fordon och förlängning av 
tidigare garantitid, trots att bolaget inte har någon koppling till försäljaren eller 
fordonstillverkaren. I vissa fall har utskicken sänts till personer vars garanti fortfarande 
gäller.  

Utskicken utgör erbjudanden som enligt Konsumentverket kan misstas för en faktura 
och vilseleda konsumenten till betalning. Den som tecknar tjänsten blir bunden under 
viss tid. 

Konsumentverket har sedan 2020 fått in över 800 anmälningar mot Svenskt 
Fordonsskydd och har försökt att få kontakt med bolaget, utan resultat. 

Den 4 juni 2021 beslutade Konsumentverket att föra upp Svenskt Fordonsskydd på sin 
varningslista. Av pressmeddelandet framgick följande.  

Efter ett stort antal anmälningar och klagomål har Konsumentverket valt att 
placera bolaget Svenskt Fordonsskydd Ltd på Varningslistan. 
Svenskt Fordonsskydd Ltd. är ett bolag registrerat i Hongkong som marknadsför 
fordonsgarantier genom direktmarknadsföring via brev. 
Konsumentverket har sedan 2020 mottagit över 800 anmälningar mot Svenskt 
Fordonsskydd Ltd. angående främst vilseledande marknadsföring. Även 
Konsumentverkets upplysningstjänst Hallå konsument har under denna period 
noterat ett stort antal klagomål mot bolaget. Anmälningarna och klagomålen har 
bland annat handlat om de erbjudanden som bolaget skickat ut och som många 
har uppfattat som fakturor. 
Konsumenter uppfattar marknadsföringen som vilseledande av tre orsaker: 
1.Det står att det är en förlängning av deras tidigare garanti trots att de inte har 
någon koppling till försäljaren eller tillverkaren. 
2.För vissa konsumenter är informationen felaktig då deras garanti fortfarande 
gäller. 
3. Vissa uppfattar ”erbjudandet” som en faktura då det inte tydligt framgår att 
det är ett erbjudande. 
Konsumentverket bedömer att Svenskt Fordonsskydd Ltd. har orsakat och 
fortfarande orsakar konsumenter betydande problem. Myndigheten finner också 
att problemen Innebär en överhängande risk för ekonomisk skada för 
konsumenter. 
Konsumentombudsmannen, KO, har tidigare agerat rättsligt mot ett annat bolag 
– Svensk Fordons Garanti AB (Garanti för bilar i Skandinavien AB i konkurs) – 
som marknadsförde fordonsgarantier på ett liknande sätt, men som inte ska 
sammanblandas med Svenskt Fordonsskydd Ltd. 
Eftersom Svenskt Fordonsskydd Ltd. är registrerat i Hongkong och inte har gått 
att nå har rättsliga åtgärder försvårats. Konsumentverket bedömer att det är 
angeläget att nå ut till konsumenter och informera om problemen och att det 
bästa sättet att göra det på är att placera bolaget på varningslistan. 

 

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

3(11) 

 

G Inkasso AB svarar för Svenskt Fordonsskydds inkassohantering. Även 
fakturaservice ingår i uppdraget. Konsumentverket var under september-november 
2020 i kontakt med G Inkasso för att få information om samarbetet med Svenskt 
Fordonsskydd. Av det brev som Konsumentverket sände till G inkasso framgick bland 
annat att myndigheten i tillsynsärendet mot Svenskt Fordonsskydd gjort bedömningen 
att marknadsföringen strider mot bestämmelserna i bland annat 8 och 10 §§ 
marknadsföringslagen (2008:486) då den är vilseledande och otillbörlig. 
Konsumentverket lämnade också följande information i brevet till G inkasso.  

Konsumentverket har i sitt tillsynsarbete genom anmälningar uppmärksammat 
bolaget Svenskt Fordonsskydd Ltd som marknadsför fordonsgarantier, bland 
annat genom direktmarknadsföring via brev till konsumenter. Brevet är utformat 
på så vis att det saknas reklamidentifiering samt att det inte klargörs på ett 
tydligt sätt att det rör sig om ett erbjudande och inte en faktura. Vidare påstår 
bolaget i brevutskicket att det rör sig om att förlänga konsumentens skydd i 
ytterligare tre år eftersom konsumentens fabriksgaranti har slutat gälla.    
Konsumenter vilseleds därför att betala för tjänsten i tron att det dels rör sig om 
en faktura avseende ett ingånget avtal, dels att det rör sig om en garanti från 
tillverkaren av fordonet. 

Enligt uppgift från Kronofogden har 20 ansökningar om betalningsföreläggande 
avseende Svenskt Fordonsskydd lämnats in. De flesta har bestridits eller återkallats. 
Inget utslag har meddelats. 

Svensk Fordonsgaranti 

Svensk Fordonsgaranti (efter namnbyte senare Garanti för bilar i Skandinavien AB) 
gjorde utskick till privatpersoner under åren 2017 och 2018, som påminner om de 
utskick som beskrivs ovan.  

Även i detta fall tog Konsumentverket emot över 800 anmälningar från konsumenter.  

Konsumentombudsmannen ansåg att marknadsföringen var vilseledande och 
otillbörlig och stämde bolaget vid Patent- och marknadsdomstolen. Domstolen delade 
Konsumentombudsmannens uppfattning. I dom från Patent- och marknadsdomstolen 
den 12 april 2019 i mål nr PMT 13814-18 förbjöds Garanti för bilar i Skandinavien AB 
vid vite att vid marknadsföring till konsumenter bland annat att, när så inte är fallet, 
påstå att konsumenten kan förlänga garantin i ytterligare tre år eller förlänga sitt skydd 
i ytterligare tre år genom en ny fordonsgaranti då marknadsföringen enligt domstolen 
var vilseledande. I domen, som även omfattade vissa andra vilseledande påståenden i 
sin marknadsföring till konsumenter dömdes bolaget att betala en 
marknadsstörningsavgift på 1,5 miljoner kronor.       

G Inkasso AB (då Auktoritet Inkasso AB) svarade för bolagets inkassohantering. 

Enligt uppgift från Kronofogden inkom, med Svensk Fordonsgaranti som borgenär, 
375 ansökningar om betalningsföreläggande. Av dessa bestreds 79 st., 237 st. 
återkallades och 31 st. avskrevs. 

Mot denna bakgrund har IMY inlett tillsyn mot G Inkasso AB i syfte att granska 
bolagets rutiner för att motverka fakturabedrägerier och liknande samt hur bolaget har 
tillämpat rutinerna i samband med samarbetet med Svenskt Fordonsskydd. 

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

4(11) 

 

Bolagets yttrande 

Bolaget har inkommit med yttrande och har i huvudsak uppgett följande. 

Rutiner inför tecknande av avtal om inkassotjänster 

–  Registreringsbevis från Bolagsverket 
–  Kreditupplysning från UC, Bisnode eller Creditsafe 
–  Kontroll mot Svensk Handels varningslista avseende juridiska personer 
–  Kontroll av identitetshandling 
–  Kontroll av verklig huvudman avseende juridiska personer 
–  Kontroll av firmatecknare avseende juridiska personer 
–  Fördjupad kundkännedom, KYC, (enligt särskild bedömning) 
–  Signering av avtal via BankID 

I syfte att ha en god kundkännedom inhämtar G Inkasso AB uppgifter och information 
från sina klienter i en blankett, innefattande bland annat frågor om företagets hemvist, 
verklig huvudman, ekonomisk situation och avsikten med transaktionerna.    

Bolagets rutiner för att upprätthålla god inkassosed 

–  Bedömning av om anspråket är befogat eller inte, enligt 8 § inkassolagen 
–  Bedömning att uppdragsgivarens rutiner är tillräckliga för att förhindra att 

ogrundade krav framförs  
Individuell prövning av omständigheterna rörande fordran  

– 
–  Kontroll av att namn, organisationsnummer/personnummer, adress är riktiga för att 

–  Att ingen inkassoåtgärd vidtas om det av gäldenärens invändning framgår att 

–  Att saklig invändning från gäldenären även medför ett avstående från att använda 

säkerställa gäldenärens identitet  

fordran saknar grund  

den summariska processen.  

G Inkasso AB:s rutiner för att motverka oseriösa uppdragsgivare är förutom att det 
görs en omfattande kontroll före det att avtal med nya kunder tecknas enligt ovan att 
det därutöver löpande;  

–  Det sker en bedömning att uppdragsgivarens rutiner är tillräckliga för att förhindra 

att ogrundade krav framförs.  

–  Det sker en individuell prövning av omständigheterna rörande fordringar.  
–  Det sker kontroll mot Svensk Handels varningslista.  

Avseende samarbetet med Svenskt Fordonsskydd Ltd uppger G inkasso i huvudsak 
följande. 

G Inkasso AB (då Auktoritet Inkasso AB) ingick 2020-03-06 avtal med Svenskt 
Fordonsskydd omfattande normal inkasso, provisions inkasso, efterbevakning, 
fakturaservice och juridiska tjänster. 

Vid kontakten med Konsumentverket den 23 september 2020 hade Konsumentverket 
erhållit 22 anmälningar mot Svenskt Fordonsskydd. Därmed inledde bolaget en ny 
individuell bedömning om Svenskt Fordonsskydds fordringar. Följande punkter 
undersöktes: 

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

5(11) 

 

–  Om erbjudandet innehöll oriktiga påståenden som omfattas av den så kallade 

–  Om erbjudandet var i strid mot marknadsföringslagen.  
–  Om företaget följer reglerna om ångerrätt enligt distansavtalslagen.  
–  Om företagets fordringar är lagligen grundade.  

svarta listan. 

 

Den individuella bedömningen gav bolaget uppfattningen att marknadsföringslagen 
och distansavtalslagen följdes/följs och att Svenskt Fordonsskydds fordringar var/är 
lagligen grundade.  

I en skrivelse från Kronofogdemyndigheten den 19 november 2020 underrättade 
Kronofogdemyndigheten G Inkasso AB om att Kronofogdemyndigheten med hänsyn 
till inlett tillsynsärende av Konsumentverket mot Svenskt Fordonsskydd inte ansåg sig 
kunna handlägga G Inkasso AB:s ansökningar om betalningsföreläggande inom 
ramen för den summariska processen då Kronofogdemyndigheten hade anledning att 
anta att ansökningarna var ogrundade eller obefogade. Kronofogdemyndigheten 
underrättade samtidigt G Inkasso AB om sökandens möjlighet att begära målen 
överlämnade till domstol för materiell prövning av Svenskt Fordonsskydds anspråk. 
Med anledning av Konsumentverkets pågående utredning valde G Inkasso AB den 26 
november 2020 att samtliga pågående ärenden skulle återkallas och att inga 
kommande inkassoärenden skulle skickas vidare till Kronofogdemyndigheten i 
avvaktan på utfallet av Konsumentverkets pågående utredning. G Inkasso skickar i 
allmänhet ingen information till gäldenärer när ärenden återkallas från 
Kronofogdemyndigheten, vilket inte heller gjordes i dessa fall. G Inkasso AB fortsatte 
efter denna tidpunkt att skicka inkassokrav i nya inkassouppdrag.  

Därutöver vill G Inkasso AB även hänvisa till bla SOU 2015;77 sid 329 ff om vad som i 
doktrin som skrivs om vad som bör gälla för att föra upp företag på varningslistor. 

Det finns inget föreläggande, pågående mål, eller domar registrerade på 
Konsumentombudsmannen eller Konsumentverkets webbplats rörande Svenskt 
Fordonsskydd. Svenskt Fordonsskydd är inte uppförda på Svensk Handels 
varningslista för oseriösa företag. 

Publiceringen av Svenskt Fordonsskydd på Konsumentverkets varningslista den 4 juni 
fick G Inkasso AB kännedom om i samband med IMY:s begäran om yttrande den 17 
september 2021.  

Samtliga inkassokrav stoppades då, dvs. den 17 september 2021, och har placerats 
på efterbevakning med status ”under utredning” tills vidare i avvaktan på att 
Konsumentverkets utredning avslutas eller slutligen fastställs i domstol. Inga tvistiga 
fordringar hanteras inom ramen för efterbevakning av G Inkasso AB.  

IMY begärde den 5 oktober yttrande och förtydligande av Svenskt Fordonsskydds 
rutiner och svar erhölls 7 oktober 2021. Avseende processbeskrivningen av 
verksamheten angav bolaget i huvudsak följande. Kunden får ett erbjudande via 
postförsändelse om möjlighet att förlänga sin garanti. Önskar kunden detta erbjudande 
görs en inbetalning. Efter att denna betalning registrerats skickas ett välkomstbrev 
samt ett garantibevis för det fordon kunden har förlängt sin garanti på. Nya fakturor 
skickas därefter ut till kunden, beroende på kundens val av premie. Svensk 
Fordonsskydd Ltd har vidare bland annat bifogat kopior på garantierbjudande, 
garantibevis, allmänna avtalsvillkor, exempel på tillfällen då ångerrätt utnyttjats eller 
ersättning utbetalats samt statistikuppgifter.     

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

6(11) 

 

Antal inkassoärenden med Svenskt Fordonsskydd som borgenär har totalt uppgått till 
3893, av dessa har 2556 reglerats, 230 bestridits och återstående 1096 kravstoppats 
och placerats på efterbevakning med status ”under utredning. En ärendemängd som 
inte på något onormalt sätt avviker från det normala varför G Inkasso AB inte haft 
någon särskild anledning att ifrågasätta det tjänstetillhandahållande som Svensk 
Fordonsskydd erbjuder. 

Inga inkassoärenden har dock hänskjutits till domstol för materiell prövning eftersom G 
Inkasso AB:s överenskommelse med Kronofogdemyndigheten den 26 november 2020 
ligger fast i avvaktan på att Konsumentverkets utredning avslutas eller slutligen 
fastställs i domstol.  

Vad gäller de kontroller som gjordes inför ingående av avtal med Svenskt 
Fordonsskydd så hänvisas till vad som framgår ovan vad gäller Rutiner inför 
tecknande av avtal samt rutiner för att upprätthålla god inkassosed. 

I samband med att Konsumentverket under hösten 2020 kontaktade Auktoritet Inkasso 
AB så inleddes ett arbete relaterat till Svenskt Fordonsskydd som bland annat har 
inneburit följande;  

1.  Dialog med KO 2020-09-23 – 2020-11-24  
2.  Individuell bedömning av SFS Erbjudande gentemot Marknadsföringslagen samt 

EU direktiv 2005/29/EG 2020-10-27 och Distansavtalslagen  

3.  Bevis om företrädare och ägare 2020-10-28  
4.  Åtgärdsstopp avseende rättsliga åtgärder KFM (2020-11-26)  
5.  Bevis om firmatecknare 2020-12-18  
6.  KYC genomförd (2021-03-05)  
7.  Kontroll med Patent- och Marknadsdomstolen 2021-05-05  
8.  Inhämtat yttrande SFS 2021-10-05  
9.  Svar yttrande från SFS 2021-10-07  
10.  Kravstopp efter påminnelsehantering av klientens fordringar (Ny)  
11.  Samtliga pågående inkassoärenden flyttade till Efterbevakning – Under utredning 

(Ny)  

12.  Automatisk bevakning av Varningslistan (KO) till info mailen. (Ny)  
13.  Kontroll av Konsumentombudsmannen och Konsumentverkets webbplats om 

föreläggande, pågående mål, eller domar registrerats mot Svensk Fordonsskydd 
Ltd.  

En ansökan om ett intermistiskt förbud enligt marknadsföringslagen, så som i ärendet 
avseende Svensk Fordonsgaranti, har vad G Inkasso AB känner till inte ingivits vad 
gäller Svenskt Fordonsskydd. 

Konsumentverket beslutade den 17 februari 2022 att avsluta ärendet mot Svenskt 
Fordonsskydd.  

G inkasso AB har sedermera sagt upp avtalet med Svenskt Fordonsskydd Ltd den 1 
februari 2022 med upphörande per den 30 april 2022. G Inkasso AB har i skrivelse till 
Svenskt Fordonsskydd Ltd motiverat uppsägningen med att G Inkasso AB efter en 
samlad bedömning ansett att de inte haft förutsättningar att uppnå tillräcklig 
kundkännedom om Svenskt Fordonsskydd Ltd som klient.  

G Inkasso AB har uppgett att de från 2021 och framåt vidtagit en mängd åtgärder för 
att förändra och förbättra bolagets processfunktioner.    

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

7(11) 

 

Motivering av beslutet 
Tillämpliga bestämmelser 

Inkassoverksamhet ska bedrivas enligt god inkassosed. Det innebär att en gäldenär 
inte får vållas onödig skada eller olägenhet eller utsättas för otillbörlig påtryckning eller 
annan otillbörlig inkassoåtgärd. (4 § inkassolagen). Vad som är god inkassosed 
preciseras av 5-11 §§ inkassolagen, av de allmänna råden ”Tillämpning av 
inkassolagen” och IMY:s praxis i inkassofrågor. 

En inkassoåtgärd bör inte vidtas om det finns sannolika skäl för att en fordran inte är 
lagligen grundad eller om fordran annars framstår som obefogad (8 § inkassolagen).  

Enligt förarbetena till inkassolagen ger bestämmelsen i 8 § inkassolagen uttryck för 
principen att inkassobolagen inte bör medverka vid indrivning av tvivelaktiga 
fordringar. Inkassobolagen ska så långt som möjligt försöka begränsa risken för 
obefogade krav. Inkassobolagen kan visserligen inte åläggas att ingående pröva 
grunden för varje fordran, men om det av inlämnade handlingar eller under 
handläggningens gång framgår att en fordran saknar laglig grund bör inkassobolaget 
inte längre befatta sig med ärendet. I en sådan situation bör bolaget alltså avvisa 
inkassouppdraget eller, om det på ett senare stadium visar sig att betalningsanspråket 
är obefogat, frånträda det (prop. 1974:42 s. 78 och 111).  

I IMY:s allmänna råd anges avseende kontroll av grunden för fordringar under ett 
pågående samarbete att det kan ske en förenklad granskning av kravunderlag vid ett 
stort inflöde av ärenden gällande en viss typ av fordringar, men att nya uppdragsgivare 
bör kontrolleras mer noggrant (s. 19).  

I de allmänna råden anges vidare att om flera gäldenärer riktar samma invändning mot 
en viss uppdragsgivares anspråk, till exempel att en vara eller tjänst inte har beställts, 
finns det ofta skäl för inkassoombudet att ifrågasätta om fordran har laglig grund. 
Ombudet bör under sådana förhållanden inte åta sig/avsäga sig uppdraget (s. 21).  

Vidare framgår att inkassobolag bör respektera en gäldenärs önskan om att få ett 
ärende som avser en i sak tvistig fordran slutgiltigt avgjort. I den situationen bör 
inkassobolaget inte efterbevaka fordran utan i stället skaffa sig en exekutionstitel eller 
avskriva ärendet. Om fordran är tvistig och exekutionstitel saknas är det motiverat att 
efterbevaka en fordran först om gäldenären uppenbarligen saknar betalningsförmåga 
(s. 40). 

Integritetsskyddsmyndigheten bedömning 

IMY anser att principen att inkassobolagen inte bör medverka vid indrivning av 
tvivelaktiga fordringar medför en skyldighet för inkassobolaget att vidta rimliga åtgärder 
för att försäkra sig om att de fordringar som bolaget åtar sig att driva in har laglig 
grund.  

Ett inkassobolag som står inför att inleda ett samarbete med en ny uppdragsgivare bör 
därför alltid sätta sig in i den presumtiva uppdragsgivarens verksamhet och rutiner. 
Utöver att hämta in information från uppdragsgivaren själv bör inkassobolaget göra 
egna kontroller för att bedöma karaktären av uppdragsgivarens verksamhet. Sådana 
kontroller kan till exempel visa om uppdragsgivaren förekommer på Konsumentverkets 
eller Svensk Handels varningslista, om den har varit föremål för åtgärder från någon 

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

8(11) 

 

myndighet och vad som skrivs om den på internet i allmänhet. Bolaget bör vidare i 
detta initiala skede göra en generell kontroll av grunden för den presumtive 
uppdragsgivarens fordringar. 

För det fall inkassobolaget vid den initiala kontrollen fattar misstanke om att 
uppdragsgivarens verksamhet inte är helt seriös men trots det överväger att inleda ett 
samarbete bör inkassobolaget vidta ytterligare kontrollåtgärder för att leva upp till vad 
IMY anser vara god inkassosed. Beroende på vad som har kommit fram vid den 
initiala kontrollen kan det till exempel bli aktuellt att föra en dialog med 
uppdragsgivaren om hur den ställer sig till det som kommit fram eller att kontakta 
någon myndighet.  

Kvarstår tveksamheter om uppdragsgivarens seriositet därefter bör inkassobolaget, för 
att leva upp till god inkassosed, inte inleda något samarbete med den 
uppdragsgivaren. Anser inkassobolaget i stället att det som kom fram vid den initiala 
kontrollen är tillräckligt utrett och att det generellt sett finns laglig grund för 
uppdragsgivarens fordringar kan samarbetet inledas. Även i det fallet bör dock 
inkassobolaget i högre grad än annars kontrollera grunden för den uppdragsgivarens 
fordringar innan inkassoåtgärder vidtas och vara extra lyhörd för reaktioner från 
kravmottagarna eller andra omständigheter som ger skäl att vidta ytterligare kontroller 
för att bedöma fordringarnas giltighet.  

I ärendet har framkommit att G Inkasso AB gör initiala kontroller av uppdragsgivare vid 
ett nytt samarbete. Dessa rutiner har såvitt framgår även tillämpats vid inledandet av 
samarbetet med Svenskt Fordonsskydd. I ärendet har det dock framkommit att det 
förelegat omständigheter gällande samarbetet med Svenskt Fordonsskydd som, mot 
bakgrund av de ovan redovisade kraven enligt god inkassosed, bör ha gett G Inkasso 
AB anledning att vidta ytterligare utredningsåtgärder för att bedöma uppdragsgivarens 
verksamhet samt fordringarnas giltighet utöver de sedvanliga kontrollerna. IMY anser 
särskilt att de kontakter som G Inkasso AB hade med Konsumentverket i september till 
november 2020, det stora antalet klagomål till Konsumentverket, kontakten med 
Kronofogdemyndigheten i november 2020 samt Konsumentverkets beslut den 4 juni 
2021 att föra upp Svenskt Fordonsskydd på sin varningslista bör ha föranlett ytterligare 
kontroller. 

Det framgår av ärendet att G Inkasso AB också har vidtagit vissa utredningsåtgärder 
med anledning av de uppgifter som framkommit i kontakten med myndigheterna. I 
samband med att Konsumentverket under hösten 2020 kontaktade bolaget och 
informerade om att myndigheten ansåg att det brev som Svenskt Fordonsskydd 
skickar strider mot bestämmelserna i bland annat 8 och 10 §§ marknadsföringslagen 
(2008:486) då den är vilseledande och otillbörlig gjorde G inkasso AB en egen 
bedömning att marknadsföringslagen och distansavtalslagen följts och att Svenskt 
Fordonsskydds fordringar var lagligen grundade. G inkasso AB har inte närmare 
motiverat sin juridiska analys i denna del.   

G inkasso AB har också gjort vissa fördjupade undersökningar under 2020 och 2021, 
både innan och efter det att IMY inlett aktuell tillsyn. I yttrande till IMY har bolaget 
bifogat handlingar som erhölls i samband med att de den 5 oktober 2021 begärde 
förtydligande av Svenskt Fordonsskydds rutiner. IMY kan konstatera att handlingarna 
bland annat innehöll exempel på de så kallade garantierbjudanden som Svenskt 
Fordonsskydd hade skickat ut. I dessa brev framgick bland annat följande 
formuleringar: 

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

9(11) 

 

”Nyteckning av garanti för personbil med reg.nr (…)” 

”Din fabriksgaranti har slutat att gälla för din (…) med reg.nr (…). Du kan förlänga 
ditt skydd i ytterligare fem år genom en ny garanti.” 

I breven angavs aktuell bilmodell och registreringsnummer.  

Brevens utformning kan jämföras med de brev som bedömdes utgöra vilseledande 
marknadsföring enligt Patent- och marknadsdomstolens dom den 12 april 2019 i mål 
nr PMT 13814-18. I det aktuella målet angavs bland annat följande: 

Att marknadsföringen förmedlar intrycket av en koppling till fordonstillverkare eller 
generalagent och de garantier dessa aktörer erbjuder vid köp av en ny bil stöds av 
de anmälningar till Konsumentverket som lagts fram av KO. I ett flertal av 
anmälningarna har anmälarna gett uttryck för att de trott att marknadsföringen haft 
en koppling till fordonstillverkaren eller dennes generalagent. I målet är dock 
ostridigt att bolaget saknar koppling till fordonstillverkare eller generalagenter och 
de garantier som utfärdas av dessa. 

Intrycket av en koppling till ett garantiåtagande från fordonstillverkaren eller 
generalagenten förstärks vidare av hur marknadsföringen som helhet är utformad. 
Särskilt kan framhållas förekomsten av påståendena överst till höger i utskicken där 
det anges ”Ansökan om förlängd garanti för din personbil med registreringsnummer 
(…)” (domsbilaga 1), ”Erbjudande att ansöka om ny garanti för din personbil med 
registreringsnummer (…)” (domsbilaga 2) och ”Erbjudande att ansöka om ny 
garanti” (domsbilaga 3). 

G Inkasso AB bör ha varit väl medvetna om den ovan nämnda domen då bolaget 
agerat inkassoombud även för Garanti för bilar i Skandinavien AB, det bolag vars 
marknadsföring var föremål för bedömning i målet. Den omständighet att G Inkasso 
AB tidigare varit inkassoombud för ett bolag med snarlikt affärsupplägg, där 
marknadsföringen ansetts vilseledande, bör vidare enligt IMY ytterligare ha förstärkt G 
Inkasso AB:s skäl till att vara särskilt noggranna i sin bedömning av 
fordringsunderlaget från Svenskt Fordonsskydd. IMY anser att G Inkasso AB mot 
denna bakgrund borde ha genomfört en fördjupad granskning i samband med 
inledande av samarbetet med Svenskt Fordonsskydd eller, i vart fall, senast i samband 
med att Konsumentverket kontaktade bolaget i september 2020. Denna undersökning 
borde vidare, mot bakgrund av Svenskt Fordonsskydds affärsuppläggs uppenbara 
likheter med det bolag som G Inkasso AB tidigare företrätt och utfallet i domen från 
Patent- och marknadsdomstolens åtminstone innehållit en granskning av de 
garantierbjudanden som bolaget skickade.  

IMY anser att de brev som Svenskt Fordonsskydd skickade har uppenbara likheter 
med de brev som bedömdes i Patent- och marknadsdomstolens dom och de lydelser 
som bedömdes strida mot marknadsföringslagen. Dessa brev borde G Inkasso AB, 
enligt vad som anges ovan, ha granskat senast i samband med Konsumentverkets 
kontakter med bolaget under hösten 2020.  

Det faktum att G Inkasso AB i oktober 2020 utan tydlig motivering gjort bedömningen 
att Svenskt Fordonsskydds marknadsföring inte var i strid med 
marknadsföringslagstiftningen, trots Konsumentverkets information och den ovan 
redovisade domen talar enligt IMY starkt för att G Inkasso AB inte i tillräcklig 
utsträckning agerat för att undvika att medverka till indrivningen av tvivelaktiga 

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

10(11) 

 

fordringar. Det är inkassobolaget som är självständigt ansvarig för att mot bakgrund av 
aktuell och relevant information ta ställning till huruvida ett samarbete med en 
uppdragsgivare ska ingås eller fortlöpa. Att det saknats föreläggande, pågående mål, 
eller domar registrerade på Konsumentombudsmannen eller Konsumentverkets 
webbplats rörande Svenskt Fordonsskydd kan vidare förklaras av att Svenskt 
Fordonsskydd är registrerat i Hongkong och inte har gått att nå, vilket också angavs i 
Konsumentverkets pressmeddelande med anledning av uppförandet av Svenskt 
Fordonsskydd på Konsumentverkets varningslista.  

IMY anser vid en samlad bedömning att de kravrutiner G Inkasso AB har tillämpat i 
samarbetet med Svenskt Fordonsskydd inneburit att G Inkasso AB har vidtagit 
inkassoåtgärder när det funnits sannolika skäl för att fordringar inte varit lagligen 
grundade eller där fordringar annars framstått som obefogade.  

Av G Inkasso AB:s yttrande framgår vidare att inga inkassoärenden har hänskjutits till 
domstol för materiell prövning eftersom G Inkasso AB:s överenskommelse med 
Kronofogdemyndigheten den 26 november 2020 låg fast i avvaktan på att 
Konsumentverkets utredning avslutas eller slutligen fastställs i domstol. IMY kan inte  
se att den överenskommelse som G Inkasso AB hänvisar till, som innebar att samtliga 
pågående ärenden skulle återkallas och att inga kommande inkassoärenden skulle 
skickas vidare till Kronofogdemyndigheten, även innebar att G Inkasso AB var 
förhindrade att verka för att Svenskt Fordonsskydds anspråk skulle bli föremål för 
materiell prövning i domstol genom att ansöka om stämning i tvistiga ärenden. Att G 
Inkasso AB underlåtit att medverka till att fordringarnas giltighet blir slutligt prövad i 
domstol, när det fanns omständigheter som gav anledning att ifrågasätta fordringarnas 
riktighet, har också inneburit men för gäldenärer då tvistiga fordringar rutinmässigt 
lagts vilande istället för att prövas slutligt i domstol. G Inkasso AB har inte heller tagit 
kontakt med IMY för att få vägledning om vad som är god inkassosed.     

Vid en sammantagen bedömning anser IMY att G Inkasso AB har brutit mot 4 § 
inkassolagen genom att inte ha vidtagit tillräckliga åtgärder för att kontrollera 
giltigheten av de fordringar man driver in för uppdragsgivaren Svenskt Fordonsskydd 
Ltd och därigenom vållat gäldenärer onödig skada och olägenhet samt mot 8 § 
inkassolagen genom att ha vidtagit inkassoåtgärder avseende fodringar från denna 
uppdragsgivare när det förelegat sannolika skäl för att fordringar inte varit lagligen 
grundade eller annars framstått som obefogade.   

G Inkasso AB har nu sagt upp avtalet med Svenskt Fordonsskydd Ltd och uppgett att 
de har vidtagit åtgärder för att förbättra sina processer. IMY anser bland annat mot den 
bakgrunden inte att det finns skäl att i nuläget vidta några ytterligare åtgärder mot 
bolaget än att påpeka de ovanstående bristerna. IMY förutsätter därvid att G Inkasso 
AB fortsätter att vidta åtgärder för att ytterligare förbättra sina rutiner i syfte att undvika 
att medverka till indrivning av tvivelaktiga fordringar.  

____________ 

Detta beslut har fattats av enhetschefen Catharina Fernquist efter föredragning av 
juristen Evelin Palmér. 

Catharina Fernquist, 2023-03-06   (Det här är en elektronisk signatur) 

Kopia till 
– Justitiekanslern 

 

Integritetsskyddsmyndigheten 
 

Diarienummer: DI-2021-7660 
Datum: 2023-03-06 
 

11(11) 

 

Hur man överklagar 

Om ni vill överklaga beslutet ska ni skriva till Integritetsskyddsmyndigheten. Ange i 
skrivelsen vilket beslut som överklagas och den ändring som ni begär. Överklagandet 
ska ha kommit in till Integritetsskyddsmyndigheten senast tre veckor från den dag ni 
fick del av beslutet. Integritetsskyddsmyndigheten sänder överklagandet vidare till 
Förvaltningsrätten i Stockholm för prövning, om myndigheten inte själv ändrar beslutet 
på det sätt ni har begärt. Även Justitiekanslern får överklaga beslutet för att tillvarata 
allmänna intressen. Tiden för överklagande för Justitiekanslern räknas dock från den 
dag beslutet meddelades. 

Ni kan e-posta överklagandet till Integritetsskyddsmyndigheten om det inte innehåller 
några integritetskänsliga personuppgifter eller uppgifter som kan omfattas av 
sekretess. Myndighetens kontaktuppgifter framgår av beslutets första sida. 

