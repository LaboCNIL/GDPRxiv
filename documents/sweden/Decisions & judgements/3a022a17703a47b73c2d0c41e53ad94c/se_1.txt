Beslut

Diarienr

2020-12-02

DI-2019-3841

Hälso- och sjukvårdsnämnden vid
Region Västerbotten
Köksvägen 11
901 89 Umeå

Tillsyn enligt dataskyddsförordningen och
patientdatalagen — behovs- och riskanalys
och frågor om åtkomst i journalsystem
Innehållsförteckning
Datainspektionens beslut..................................................................................... 3
Redogörelse för tillsynsärendet............................................................................ 4
Tidigare granskning av behovs- och riskanalyser........................................... 4
Vad som framkommit i ärendet....................................................................... 5
Personuppgiftsansvarig................................................................................. 5
Journalsystem................................................................................................. 5
Antalet patienter och anställda.................................................................... 6
Inre sekretess................................................................................................. 6
Behovs- och riskanalys.................................................................................. 6
Behörighetstilldelning avseende åtkomst till personuppgifter om
patienter......................................................................................................... 7
Åtkomstmöjligheter (läsbehörighet) till vårddokumentation i NCS Cross
........................................................................................................................ 8
Begränsningar i åtkomst till uppgifter i NCS Cross.................................... 9
Sammanhållen journalföring....................................................................... 10
Behovs- och riskanalys................................................................................. 10
Behörighetstilldelning avseende åtkomst till personuppgifter om
patienter........................................................................................................ 10
Åtkomstmöjligheter (läsbehörighet) till vårddokumentation i NCS Cross
....................................................................................................................... 10
Begränsningar i åtkomst till uppgifter i NCS Cross................................... 10

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

Page 1 of 29

1 (29)

Datainspektionen

DI-2019-3841

Dokumentation av åtkomsten (loggar).......................................................... 10
Motivering av beslutet.......................................................................................... 11
Gällande regler.................................................................................................. 11
Dataskyddsförordningen den primära rättskällan..................................... 11
Dataskyddsförordningen och förhållandet till kompletterande nationella
bestämmelser................................................................................................ 13
Kompletterande nationella bestämmelser................................................. 14
Krav på att göra behovs- och riskanalys..................................................... 15
Inre sekretess................................................................................................ 16
Sammanhållen journalföring....................................................................... 16
Dokumentation av åtkomst (loggar).............................................................. 17
Datainspektionens bedömning........................................................................... 17
Personuppgiftsansvariges ansvar för säkerheten........................................... 17
Behovs- och riskanalys..................................................................................... 18
Hälso- och sjukvårdsnämndens arbete med behovs- och riskanalys...... 20
En behovs- och riskanalys ska göras på strategisk nivå............................ 21
Datainspektionens sammanfattande bedömning...................................... 21
Behörighetstilldelning avseende åtkomst till personuppgifter om
patienter....................................................................................................... 22
Dokumentation av åtkomsten (loggar)......................................................... 24
Val av ingripande................................................................................................. 25
Rättslig reglering.............................................................................................. 25
Föreläggande.................................................................................................... 25
Sanktionsavgift................................................................................................ 26
Hur man överklagar............................................................................................ 29

Page 2 of 29

2 (29)

Datainspektionen

DI-2019-3841

Datainspektionens beslut
Datainspektionen har vid granskningen den 14 maj 2019 och den 12 december
2019 konstaterat att Hälso- och sjukvårdsnämnden vid Region Västerbotten
behandlar personuppgifter i strid med artikel 5.1 f och 5.2 samt artikel 32.1
0ch 32.2 i dataskyddsförordningen1 genom att
1.

Hälso- och sjukvårdsnämnden inte har genomfört behovs- och
riskanalys innan tilldelning av behörigheter sker i journalsystemet
NCS Cross, i enlighet med 4 kap. 2 § och 6 kap. 7 § patientdatalagen
(2008:355) och 4 kap. 2 § Socialstyrelsens föreskrifter och allmänna
råd (HSLF-FS 2016:40) om journalföring och behandling av
personuppgifter i hälso- och sjukvården. Detta innebär att Hälso- och
sjukvårdsnämnden inte har vidtagit lämpliga organisatoriska åtgärder
för att kunna säkerställa och kunna visa att behandlingen av
personuppgifterna har en säkerhet som är lämplig i förhållande till
riskerna.

2. Hälso- och sjukvårdsnämnden inte har begränsat användarnas
behörigheter för åtkomst till journalsystemet NCS Cross till vad som
enbart behövs för att användaren ska kunna fullgöra sina
arbetsuppgifter inom hälso- och sjukvården i enlighet med
4 kap. 2 § och 6 kap. 7 § patientdatalagen och 4 kap. 2 § HSLF-FS
2016:40. Detta innebär att Hälso- och sjukvårdsnämnden inte har
vidtagit åtgärder för att kunna säkerställa och kunna visa en lämplig
säkerhet för personuppgifterna.
Datainspektionen beslutar med stöd av artiklarna 58.2 och 83 i
dataskyddsförordningen och 6 kap. 2 § lagen (2018:218) med
kompletterande bestämmelser till EU:s dataskyddsförordning att Hälsooch sjukvårdsnämnden, för överträdelserna av artikel 5.1 f och 5.2 samt
artikel 32.1 0ch 32.2 i dataskyddsförordningen, ska betala en
administrativ sanktionsavgift på 2 500 000 (två miljoner
femhundratusen) kronor.

Europaparlamentets och rådets förordning (EU) 2016/679 av den 27 april 2016 om skydd
för fysiska personer med avseende på behandling av personuppgifter och om det fria flödet
av sådana uppgifter och om upphävande av direktiv 95/46/EG (allmän
dataskyddsförordning).
1

Page 3 of 29

3 (29)

Datainspektionen

DI-2019-3841

Datainspektionen förelägger med stöd av artikel 58.2 d i
dataskyddsförordningen Hälso- och sjukvårdsnämnden att genomföra och
dokumentera erforderlig behovs- och riskanalys för journalsystemet NCS
Cross och att därefter, med stöd av behovs- och riskanalysen, tilldela varje
användare individuell behörighet för åtkomst till personuppgifter till enbart
vad som behövs för att den enskilde ska kunna fullgöra sina arbetsuppgifter
inom hälso- och sjukvården, i enlighet med artikel 5.1 f och artikel 32.1 och
32.2 i dataskyddsförordningen, 4 kap. 2 § och 6 kap. 7 § patientdatalagen och
4 kap. 2 § HSLF-FS 2016:40.

Redogörelse för tillsynsärendet
Datainspektionen inledde tillsyn genom en skrivelse den 22 mars 2019 och
har på plats den 14 maj 2019 och den 12 december 2019 granskat om Hälsooch sjukvårdsnämndens beslut om tilldelning av behörigheter har föregåtts
av en behovs- och riskanalys. Granskningen har även omfattat hur Hälsooch sjukvårdsnämnden tilldelat behörigheter för åtkomst till
huvudjournalsystemet NCS Cross, och vilka åtkomstmöjligheter de tilldelade
behörigheterna ger inom såväl ramen för den inre sekretessen enligt 4 kap.
patientdatalagen, som den sammanhållna journalföringen enligt 6 kap.
patientdatalagen. Utöver detta har Datainspektionen även granskat vilken
dokumentation av åtkomst (loggar) som finns i journalsystemet.
Datainspektionen har endast granskat användarens åtkomstmöjligheter till
journalsystemet, dvs. vilken vårddokumentation användaren faktiskt kan ta
del av och läsa. Tillsynen omfattar inte vilka funktioner som ingår i
behörigheten, dvs. vad användaren faktiskt kan göra i journalsystemet
(exempelvis utfärda recept, skriva remisser etc.).
Tidigare granskning av behovs- och riskanalyser
Datainspektionen har tidigare genomfört en tillsyn avseende om dåvarande
Landstingsstyrelsen, Västerbottens läns landsting hade genomfört en
dokumenterad behovs- och riskanalys enligt 2 kap. 6 § andra stycket andra
meningen Socialstyrelsens föreskrifter (SOSFS 2008:14) om
informationshantering och journalföring i hälso- och sjukvården. Av
Datainspektionens beslut med diarienummer 1615-2013, meddelat den 27
mars 2015, framgår att Landstingsstyrelsen inte uppfyllde kravet på att

Page 4 of 29

4 (29)

Datainspektionen

DI-2019-3841

genomföra en behovs- och riskanalys enligt nämnda föreskrifter, och
förelades därför att genomföra en sådan för huvudjournalsystemet.
Vad som framkommit i ärendet
Hälso- och sjukvårdsnämnden har i huvudsak uppgett följande.
Personuppgiftsansvarig
Den 1 januari 2019 gjordes en omorganisation som innebar att Region
Västerbotten bildades. Det finns ingen myndighet under Hälso- och
sjukvårdsnämnden. Hälso- och sjukvårdsnämnden bedriver hälso- och
sjukvård inom regionen och är personuppgiftsansvarig för den behandling av
personuppgifter som verksamheten utför i huvudjournalsystemet NCS Cross.
Journalsystem
Huvudj0urnalsystemet som används kallas NCS Cross och står för Nordic
Clinical Suite. Det är möjligt att i NCS Cross ta del av vårddokumentation
från och med 1993 då systemet infördes. Vid den tidpunkten var
behörighetstilldelningen mer begränsad och användarna hade åtkomst till
färre uppgifter än i dagens system. De så kallade Medarbetaruppdragen
tillkom 2014–2015. Medarbetaruppdragen reglerar på vilken organisatorisk
nivå åtkomst kan ske i NCS Cross och krävs för att få åtkomst till systemet.
NCS Cross används inom ramen för sammanhållen journalföring
tillsammans med sju andra vårdgivare.
I samband med att dataskyddsförordningen började tillämpas gjorde
leverantören en generell genomgång av systemet och informerade om att
inga funktionella anpassningar behövde göras.
Det finns 101 databaser i NCS Cross utifrån att varje klinik i princip har en
egen databas. Inom Region Västerbotten är antalet enheter 84 (aktiva
databaser). Inom NCS Cross finns så kallade skyddade enheter.
I NCS Cross finns möjlighet att styra personalens åtkomstmöjligheter på
olika sätt vad gäller behörighetsstyrning bland annat genom
medarbetaruppdragen och funktioner för att spärra journal.
Skyddade uppgifter, om patienter med skyddad identitet hos Skatteverket, är
inte tillgängliga i NCS Cross.

Page 5 of 29

5 (29)

Datainspektionen

DI-2019-3841

Antalet patienter och anställda
Antalet unika registrerade patienter i NCS Cross inom ramen för den inre
sekretessen är 652 995. Antalet patienter som finns registrerade inom ramen
för sammanhållen journalföring är 665 564.
Det finns cirka 10 000 anställda inom Region Västerbotten. Inom regionen
har 9 139 användare ett giltigt medarbetaruppdrag och aktivt konto i NCS
Cross. Antalet aktiva användarkonton inom regionen är 12 366. Anledningen
till differensen i antalet användare är att verksamheterna inte har rapporterat
in till förvaltningen att behörigheten ska avslutas. Åtkomsten till NCS Cross
stoppas ändå eftersom de användare som inte har ett medarbetaruppdrag
inte kan logga in i applikationen. Processen är automatiserad så att ADkontot och därmed också medarbetaruppdraget stängs av automatiskt när
anställningen upphör.
Inre sekretess
Behovs- och riskanalys
Av Datainspektionens beslut från den 27 mars 2015 framgår att
Landstingsstyrelsen, Västerbottens läns landsting, förelades att ta fram en
dokumenterad behovs- och riskanalys för huvudjournalsystemet.
Mot denna bakgrund har Hälso- och sjukvårdsnämnden uppgett bland annat
följande.
Hälso- och sjukvårdsnämnden har följt Datainspektionens tidigare beslut
och tagit fram dokumenten Riktlinje för informationssäkerhet- och
förvaltning och drift samt Mall – Behovs- och riskanalys vid
behörighetstilldelning. Styrdokumentet och mallen har upprättats för att ge
verksamhetscheferna verktyg i samband med behörighetstilldelningen.
Dokumenten Användarprofiler är exempel som tydliggör att behörigheter
inte tilldelas generellt utan individuellt. Dokumenten är även exempel på
genomförda analyser vid faktiska behörighetstilldelningar inom olika
enheter.2 Behovs- och riskanalysen görs utifrån verksamhetsperspektivet och
inte från integritetsperspektivet.

2

Dokumenten har kommit in till Datainspektionen.

Page 6 of 29

6 (29)

Datainspektionen

DI-2019-3841

Nämnden vet inte i vilken utsträckning mallen Mall – Behovs- och riskanalys
vid behörighetstilldelning används ute i verksamheten, då man endast ser
resultatet av själva behörighetsbeställningen. Nämnden har utgått från att
verksamhetscheferna gör en behovs- och riskanalys före beställning av
behörigheter. Nämnden har dock inte sett någon dokumenterad behovs- och
riskanalys varken för den inre sekretessen eller för den sammanhållna
journalföringen.
Av riktlinjerna för informationssäkerhet framgår att behörighet ska tilldelas
efter en analys av vilken information olika personalkategorier i olika
verksamheter behöver. Av riktlinjerna framgår också att riskanalysen ska ta
hänsyn till vilka risker det kan innebära om personalen har för lite eller för
mycket tillgång till olika patientuppgifter. Då behoven varierar mellan olika
typer av verksamheter ansvarar verksamhetschefen för att behovs- och
riskanalys genomförs på enhetsnivå. Enligt riktlinjerna ska verksamheten
dokumentera behovs- och riskanalysen vid tilldelning av
medarbetaruppdraget.
Av riktlinjerna framgår också bland annat att förutom regelbunden kontroll
av användarnas behörighetsbehov ska översyn av behörigheterna ske efter
organisations- och systemförändring.
Behörighetstilldelning avseende åtkomst till personuppgifter om patienter
Hälso- och sjukvårdsnämnden har i huvudsak uppgett följande.
För att en befattningshavare ska kunna ta del av personuppgifter i NCS Cross
behöver flera förutsättningar vara uppfyllda. Befattningshavaren måste ha ett
aktivt användarkonto i regionens domän (AD). Det förutsätter i sin tur att
befattningshavaren finns registrerad i HR-systemet. För att kunna logga in i
domänen behöver befattningshavare ett SITHS-kort med ett eller flera giltiga
certifikat. För att därefter kunna logga in i NCS Cross behöver
befattningshavaren dels ha ett giltigt så kallat medarbetaruppdrag, dels blivit
tilldelad en behörighet i NCS Cross. Medarbetaruppdraget reglerar på vilken
organisatorisk nivå åtkomst kan ske i NCS Cross. Det är
verksamhetscheferna på de olika enheterna som beslutar om tilldelning av
medarbetaruppdraget till sin personal på vårdenheten.

Page 7 of 29

7 (29)

Datainspektionen

DI-2019-3841

Tvåstegsautentisering ”att du verkligen är den du är” och att åtkomsten
stängs för användaren när hen slutar är exempel på faktiska åtgärder som
vidtagits för att förhindra onödig spridning av personuppgifter.
Vilken behörighet personalen tilldelas utgår från den behovsanalys som görs
inför tilldelningen, det vill säga var och med vad den anställde arbetar.
Exempelvis kan kuratorer och sjukgymnaster vara anställda på olika enheter,
vilket innebär att de har fler medarbetaruppdrag och därmed måste ges
behörighet till fler enheter. Detsamma gäller akutläkare som även har
tillgång till fler enheter än den egna akutdatabasen.
Personalens åtkomst till databaser utgår från det behov som finns. Ett
medarbetaruppdrag kan därmed innebära att en anställd kan få behörighet
till flera databaser. En sjuksköterska på Neurocentrum kan exempelvis få ett
medarbetaruppdrag med behörighet till åtta databaser eftersom kliniken har
åtta databaser och sjuksköterskans arbete kräver åtkomst till samtliga.
Åtkomstmöjligheter (läsbehörighet) till vårddokumentation i NCS Cross
Varje anställd har en läsbehörighet som anpassas utifrån den enskildes
uppdrag. Om en anställd tilldelas läsbehörighet inom hela Region
Västerbotten gäller det enbart vårddokumentation. Skyddade enheter är
exkluderade.
I NCS Cross behörighetskontrollsystem finns två typer av behörigheter dels
Egen behörighet, dels Tjänsteroll.
Egen behörighet innebär att en befattningshavare ges tillgång till de
funktioner i journalsystemet som är relevanta för befattningshavarens
arbetsuppgifter, exempelvis förskrivning av läkemedel. Egen behörighet
innebär också att befattningshavaren ges läs- och skrivbehörighet till de
delar av journalsystemet (databaser) som är kopplade till den eller de
vårdenheter där befattningshavaren är verksam.
Behörighet enligt Tjänsteroll innebär att en befattningshavare även ges
läsbehörighet till andra databaser i journalsystemet. Befattningshavaren kan
då ges tjänsterollen Läsbehörighet VLL som innebär åtkomstmöjlighet
(läsbehörighet) till samtliga enheters vårddokumentation i Region
Västerbotten, utom skyddade enheter. Befattningshavare kan tilldelas en
annan läsbehörighet än Läsbehörighet VLL. Läsbehörighet till

Page 8 of 29

8 (29)

Datainspektionen

DI-2019-3841

personuppgifter hos skyddade enheter ges bara inom ramen för tilldelning av
Egen behörighet.
Den modul som hanterar journalen i NCS Cross rubriceras
Vårddokumentation. Modulen innehåller all dokumentation som finns om
patienten i enlighet med 2 kap. 4 § 1 patientdatalagen. Det finns även andra
moduler, till exempel Vårdadministration som innehåller uppgifter i enlighet
med 2 kap. 4 § 2 patientdatalagen.
Läkarna tilldelas nästan alltid Läsbehörighet VLL. När det gäller
sjuksköterskorna beställs ofta Läsbehörighet VLL, vilket innebär att en
majoritet av sjuksköterskorna tilldelas denna läsbehörighet. Har personalen
tilldelats skrivbehörighet i systemet innebär det att personalen också har
läsbehörighet i det. Antalet befattningshavare som har Läsbehörighet VLL i
NCS Cross är totalt 7 586. Av dessa är 2 290 läkare, 3 759 är sjuksköterskor,
124 är undersköterskor inklusive barnsköterskor och 956 är paramedicinare.
Uppgifterna gäller för december 2019.
Begränsningar i åtkomst till uppgifter i NCS Cross
Det finns inga direkta hinder för att införa funktioner som begränsar
läsbehörigheten och därmed åtkomsten i NCS Cross. Systemet möjliggör
tilldelning av behörigheter som ger användare skilda åtkomstmöjligheter.
Det går att göra på individnivå. Man kan även avgränsa åtkomsten till vissa
enheter. Tekniskt är det exempelvis möjligt att exkludera BUP från
åtkomstmöjligheter. Verksamhetscheferna kan begränsa åtkomsten och styra
behörigheterna så att personalen på en enhet bara har åtkomst till uppgifter
om vård och behandling på aktuell enhet och inte sådana uppgifter på andra
enheter.
Inom NCS Cross 84 enheter finns följande sex skyddade enheter. 1) Enheten
klinisk genetik, 2) Enheten barn- och ungdomshabiliteringen 3) Sektion
barn- och ungdomshabiliteringen inom enheten barn- och ungdomsklinik
Västerbotten 4) Sektion barnahus, inom enheten barn- och
ungdomspsykiatri Västerbotten 5) Företagshälsovården 6) LSS-enheterna
inom handikappverksamhet, Syn- och hörselhabiliteringen och Stöd och
habilitering för vuxna samt sektionen myndighetsutövning i enheten Stöd
och habilitering för vuxna.

Page 9 of 29

9 (29)

Datainspektionen

DI-2019-3841

Ett aktivt val för åtkomst krävs av användaren när patienten har spärrat sin
vårddokumentation.
Sammanhållen journalföring
Hälso- och sjukvårdsnämnden har i huvudsak uppgett följande.
Behovs- och riskanalys
Mallen Mall – Behovs- och riskanalys vid behörighetstilldelning gäller också
för den sammanhållna journalföringen. Behovsanalys som görs inför
behörighetstilldelning inkluderar även analys för åtkomst inom ramen för
sammanhållen journalföring.
Behörighetstilldelning avseende åtkomst till personuppgifter om patienter
Om en anställd har tilldelats läsbehörighet i den inre sekretessen innebär det
att hen även tilldelats läsbehörighet för den sammanhållna journalföringen.
Åtkomstmöjligheter (läsbehörighet) till vårddokumentation i NCS Cross
Läsbehörigheten inom den sammanhållna journalföringen är densamma som
för den inre sekretessen. Det innebär att personalen kan ta del av all
vårddokumentation om samtliga patienter som finns i systemet för den
sammanhållna journalföringen. Som grund till detta ligger
medarbetaruppdragat.
Begränsningar i åtkomst till uppgifter i NCS Cross
De anställda måste göra aktiva val för att få tillgång till information i den
sammanhålla journalföringen, det vill säga svara på frågan om patienten gett
sitt samtycke alternativt ange att det föreligger nödläge för att kunna ta del
av uppgifterna.
Dokumentation av åtkomsten (loggar)
Hälso- och sjukvårdsnämnden har uppgett bland annat följande.
Varje gång en användare går in i NCS Cross loggas aktiviteten. Sökningen på
en patient kan göras på personnummer eller reservnummer. Enligt
riktlinjerna ska systemet en gång per månad välja ut tio användare på en
enhet. Vid en sådan loggkontroll visas alla patientjournaler som respektive
användare öppnat för inloggning under den kontrollerade loggperioden samt
alla aktiviteter som gjorts i vårdportalen: tid, aktivitet, personnummer,

Page 10 of 29

1 0 (29)

Datainspektionen

DI-2019-3841

patient, journal, information, personal, titel, placering, uppdragsgivare, syfte
och datum.
I loggutdraget anges under rubriken Uppdragsgivare vid vilken enhet
åtgärderna vidtagits, det vill säga vilken vårdenhets medarbetaruppdrag
användaren använt vid inloggningen. Under rubriken Journal anges den
databas som personalen hämtat uppgifter från, det vill säga vid vilken
vårdenhets dokumentation användaren läser i.
Databasen kallad Medicincentrum innehåller vårddokumentation från två
vårdenheter, dels Medicincentrum, dels Hjärtcentrum. Om exempelvis
inloggning görs i databasen Medicincentrum av en läkare som arbetar på
enheten Medicincentrum kommer det i loggutdraget anges Medicincentrum
både under rubriken Uppdragsgivare och rubriken Journal. Om läkaren
däremot arbetar på Hjärtcentrum kommer det i loggutdraget under rubriken
Uppdragsgivare att anges Hjärtcentrum.
Loggposterna som genereras avser både den inre sekretessen och den
sammanhållna journalföringen.
Hälso- och sjukvårdsnämnden har till Datainspektionen kommit in med
loggutdrag med dokumentation av de åtkomster (loggar) som skapades med
anledning av inspektionens granskning.

Motivering av beslutet
Gällande regler
Dataskyddsförordningen den primära rättskällan
Dataskyddsförordningen, ofta förkortad GDPR, infördes den 25 maj 2018 och
är den primära rättsliga regleringen vid behandling av personuppgifter. Detta
gäller även inom hälso- och sjukvården.
De grundläggande principerna för behandling av personuppgifter anges i
artikel 5 i dataskyddsförordningen. En grundläggande princip är kravet på
säkerhet enligt artikel 5.1 f, som anger att personuppgifterna ska behandlas
på ett sätt som säkerställer lämplig säkerhet för personuppgifterna,
inbegripet skydd mot obehörig eller otillåten behandling och mot förlust,

Page 11 of 29

1 1 (29)

Datainspektionen

DI-2019-3841

förstöring eller skada genom olyckshändelse, med användning av lämpliga
tekniska eller organisatoriska åtgärder.
Av artikel 5.2 framgår den s.k. ansvarsskyldigheten, dvs. att den
personuppgiftsansvarige ska ansvara för och kunna visa att de grundläggande
principerna i punkt 1 efterlevs.
Artikel 24 handlar om den personuppgiftsansvariges ansvar. Av artikel 24.1
framgår att den personuppgiftsansvarige ansvarar för att genomföra lämpliga
tekniska och organisatoriska åtgärder för att säkerställa och kunna visa att
behandlingen utförs i enlighet med dataskyddsförordningen. Åtgärderna ska
genomföras med beaktande av behandlingens art, omfattning, sammanhang
och ändamål samt riskerna, av varierande sannolikhetsgrad och allvar, för
fysiska personers fri-och rättigheter. Åtgärderna ska ses över och uppdateras
vid behov.
Artikel 32 reglerar säkerheten i samband med behandlingen. Enligt punkt 1
ska den personuppgiftsansvarige och personuppgiftsbiträdet med beaktande
av den senaste utvecklingen, genomförandekostnaderna och behandlingens
art, omfattning, sammanhang och ändamål samt riskerna, av varierande
sannolikhetsgrad och allvar, för fysiska personers rättigheter och friheter
vidta lämpliga tekniska och organisatoriska åtgärder för att säkerställa en
säkerhetsnivå som är lämplig i förhållande till risken (…). Enligt punkt 2 ska
vid bedömningen av lämplig säkerhetsnivå särskild hänsyn tas till de risker
som behandlingen medför, i synnerhet från oavsiktlig eller olaglig förstöring,
förlust eller ändring eller till obehörigt röjande av eller obehörig åtkomst till
de personuppgifter som överförts, lagrats eller på annat sätt behandlats.
I skäl 75 anges att vid bedömningen av risken för fysiska personers
rättigheter och friheter ska olika faktorer beaktas. Bland annat nämns
personuppgifter som omfattas av tystnadsplikt, uppgifter om hälsa eller
sexualliv, om det sker behandling av personuppgifter rörande sårbara fysiska
personer, framförallt barn, eller om behandlingen inbegriper ett stort antal
personuppgifter och gäller ett stort antal registrerade.
Vidare följer av skäl 76 att hur sannolik och allvarlig risken för den
registrerades rättigheter och friheter är bör fastställas utifrån behandlingens
art, omfattning, sammanhang och ändamål. Risken bör utvärderas på

Page 12 of 29

1 2 (29)

Datainspektionen

DI-2019-3841

grundval av en objektiv bedömning, genom vilken det fastställs huruvida
uppgiftsbehandlingen inbegriper en risk eller en hög risk.
Även skälen 39 och 83 innehåller skrivningar som ger vägledning om den
närmare innebörden av dataskyddsförordningens krav på säkerhet vid
behandling av personuppgifter.
Dataskyddsförordningen och förhållandet till kompletterande nationella
bestämmelser
Enligt artikel 5.1. a i dataskyddsförordningen ska personuppgifterna
behandlas på ett lagligt sätt. För att behandlingen ska anses vara laglig krävs
rättslig grund genom att åtminstone ett av villkoren i artikel 6.1 är uppfyllda.
Tillhandahållande av hälso- och sjukvård är en sådan uppgift av allmänt
intresse som avses i artikel 6.1. e.
Inom hälso- och sjukvården kan även de rättsliga grunderna rättslig
förpliktelse enligt artikel 6.1. c och myndighetsutövning enligt artikel 6.1.e
aktualiseras.
När det är frågan om de rättsliga grunderna rättslig förpliktelse, allmänt
intresse respektive myndighetsutövning får medlemsstaterna, enligt artikel
6.2, behålla eller införa mer specifika bestämmelser för att anpassa
tillämpningen av bestämmelserna i förordningen till nationella förhållanden.
Nationell rätt kan närmare fastställa specifika krav för uppgiftsbehandlingen
och andra åtgärder för att säkerställa en laglig och rättvis behandling. Men
det finns inte bara en möjlighet att införa nationella regler utan också en
skyldighet; artikel 6.3 anger att den grund för behandlingen som avses i
punkt 1 c och e ska fastställas i enlighet med unionsrätten eller
medlemsstaternas nationella rätt. Den rättsliga grunden kan även innehålla
särskilda bestämmelser för att anpassa tillämpningen av bestämmelserna i
dataskyddsförordningen. Unionsrätten eller medlemsstaternas nationella
rätt ska uppfylla ett mål av allmänt intresse och vara proportionell mot det
legitima mål som eftersträvas.
Av artikel 9 framgår att behandling av särskilda kategorier av
personuppgifter (s.k. känsliga personuppgifter) är förbjuden. Känsliga
personuppgifter är bland annat uppgifter om hälsa. I artikel 9.2 anges
undantagen då känsliga personuppgifter ändå får behandlas.

Page 13 of 29

1 3 (29)

Datainspektionen

DI-2019-3841

Artikel 9.2 h anger att behandling av känsliga personuppgifter får ske om
behandlingen är nödvändig av skäl som hör samman med bland annat
tillhandahållande av hälso- och sjukvård på grundval av unionsrätten eller
medlemsstaternas nationella rätt eller enligt avtal med yrkesverksamma på
hälsoområdet och under förutsättning att de villkor och skyddsåtgärder som
avses i punkt 3 är uppfyllda. Artikel 9.3 ställer krav på reglerad tystnadsplikt.
Det innebär att såväl de rättsliga grunderna allmänt intresse,
myndighetsutövning och rättslig förpliktelse som behandling av känsliga
personuppgifter med stöd av undantaget i artikel 9.2. h behöver
kompletterande regler.
Kompletterande nationella bestämmelser
För svenskt vidkommande är såväl grunden för behandlingen som de
särskilda villkoren för att behandla personuppgifter inom hälso- och
sjukvården reglerade i patientdatalagen (2008:355), och
patientdataförordningen (2008:360). I 1 kap. 4 § patientdatalagen anges att
lagen kompletterar dataskyddsförordningen.
Patientdatalagens syfte är att informationshanteringen inom hälso- och
sjukvården ska vara organiserad så att den tillgodoser patientsäkerhet och
god kvalitet samt främjar kostnadseffektivitet. Dess syfte är även att
personuppgifter ska utformas och i övrigt behandlas så att patienters och
övriga registrerades integritet respekteras. Dessutom ska dokumenterade
personuppgifter hanteras och förvaras så att obehöriga inte får tillgång till
dem (1 kap. 2 § patientdatalagen).
De kompletterande bestämmelserna i patientdatalagen syftar till att
omhänderta både integritetsskydd och patientsäkerhet. Lagstiftaren har
således genom regleringen gjort en avvägning när det gäller hur
informationen ska behandlas för att uppfylla såväl kraven på patientsäkerhet
som rätten till personlig integritet vid behandling av personuppgifter.
Socialstyrelsen har med stöd av patientdataförordningen utfärdat föreskrifter
och allmänna råd om journalföring och behandling av personuppgifter i
hälso- och sjukvården (HSLF-FS 2016:40). Föreskrifterna utgör sådana
kompletterande regler, som ska tillämpas vid vårdgivares behandling av
personuppgifter inom hälso- och sjukvården.

Page 14 of 29

1 4 (29)

Datainspektionen

DI-2019-3841

Nationella bestämmelser som kompletterar dataskyddsförordningens krav på
säkerhet återfinns i 4 och 6 kap. patientdatalagen samt 3 och 4 kap. HSLF-FS
2016:40.
Krav på att göra behovs- och riskanalys
Vårdgivaren ska, enligt 4 kap. 2 § HSLF-FS 2016:40 göra en behovs-och
riskanalys, innan tilldelning av behörigheter i systemet sker.
Att det krävs såväl analys av behoven som riskerna framgår av förarbetena
till patientdatalagen, prop. 2007/08:126 s. 148-149, enligt följande.
Behörighet för personalens elektroniska åtkomst till uppgifter om patienter ska
begränsas till vad befattningshavaren behöver för att kunna utföra sina
arbetsuppgifter inom hälso- och sjukvården. Däri ligger bl.a. att behörigheter ska
följas upp och förändras eller inskränkas efter hand som ändringar i den enskilde
befattningshavarens arbetsuppgifter ger anledning till det. Bestämmelsen
motsvarar i princip 8 § vårdregisterlagen. Syftet med bestämmelsen är att
inpränta skyldigheten för den ansvariga vårdgivaren att göra aktiva och
individuella behörighetstilldelningar utifrån analyser av vilken närmare
information olika personalkategorier och olika slags verksamheter behöver. Men
det behövs inte bara behovsanalyser. Även riskanalyser måste göras där man tar
hänsyn till olika slags risker som kan vara förknippade med en alltför vid
tillgänglighet avseende vissa slags uppgifter. Skyddade personuppgifter som är
sekretessmarkerade, uppgifter om allmänt kända personer, uppgifter från vissa
mottagningar eller medicinska specialiteter är exempel på kategorier som kan
kräva särskilda riskbedömningar.
Generellt sett kan sägas att ju mer omfattande ett informationssystem är, desto
större mängd olika behörighetsnivåer måste det finnas. Avgörande för beslut om
behörighet för t.ex. olika kategorier av hälso- och sjukvårdspersonal till
elektronisk åtkomst till uppgifter i patientjournaler bör vara att behörigheten ska
begränsas till vad befattningshavaren behöver för ändamålet en god och säker
patientvård. En mer vidsträckt eller grovmaskig behörighetstilldelning bör –
även om den skulle ha poänger utifrån effektivitetssynpunkt - anses som en
obefogad spridning av journaluppgifter inom en verksamhet och bör som sådan
inte accepteras.
Vidare bör uppgifter lagras i olika skikt så att mer känsliga uppgifter kräver aktiva
val eller annars inte är lika enkelt åtkomliga för personalen som mindre känsliga
uppgifter. När det gäller personal som arbetar med verksamhetsuppföljning,
statistikframställning, central ekonomiadministration och liknande verksamhet
som inte är individorienterad torde det för flertalet befattningshavare räcka med
tillgång till uppgifter som endast indirekt kan härledas till enskilda patienter.
Elektronisk åtkomst till kodnycklar, personnummer och andra uppgifter som

Page 15 of 29

1 5 (29)

Datainspektionen

DI-2019-3841

direkt pekar ut enskilda patienter bör på detta område kunna vara starkt
begränsad till enstaka personer.

Inre sekretess
Bestämmelserna i 4 kap. patientdatalagen rör den inre sekretessen, dvs.
reglerar hur integritetsskyddet ska hanteras inom en vårdgivares verksamhet
och särskilt medarbetares möjligheter att bereda sig tillgång till
personuppgifter som finns elektroniskt tillgängliga i en vårdgivares
organisation.
Det framgår av 4 kap. 2 § patientdatalagen, att vårdgivaren ska bestämma
villkor för tilldelning av behörighet för åtkomst till sådana uppgifter om
patienter som förs helt eller delvis automatiserat. Sådan behörighet ska
begränsas till vad som behövs för att den enskilde ska kunna fullgöra sina
arbetsuppgifter inom hälso- och sjukvården.
Enligt 4 kap. 2 § HSLF-FS 2016:40 ska vårdgivaren ansvara för att varje
användare tilldelas en individuell behörighet för åtkomst till
personuppgifter. Vårdgivarens beslut om tilldelning av behörighet ska
föregås av en behovs- 0ch riskanalys.
Sammanhållen journalföring
Bestämmelserna i 6 kap. patientdatalagen rör sammanhållen journalföring,
vilket innebär att en vårdgivare – under de villkor som anges i 2 § samma
kapitel – får ha direktåtkomst till personuppgifter som behandlas av andra
vårdgivare för ändamål som rör vårddokumentation. Tillgången till
information sker genom att en vårdgivare gör de uppgifter om en patient
som vårdgivaren registrerar om patienten tillgängliga för andra vårdgivare
som deltar i den sammanhållna journalföringen (se prop. 2007/08:126 s. 247).
Av 6 kap. 7 § patientdatalagen följer att bestämmelserna i 4 kap. 2 § även
gäller för behörighetstilldelning vid sammanhållen journalföring. Kravet på
att vårdgivaren ska utföra en behovs- och riskanalys innan tilldelning av
behörigheter i systemet sker, gäller således även i system för sammanhållen
journalföring.

Page 16 of 29

1 6 (29)

Datainspektionen

DI-2019-3841

Dokumentation av åtkomst (loggar)
Av 4 kap. 3 § patientdatalagen framgår att en vårdgivare ska se till att
åtkomst till sådana uppgifter om patienter som förs helt eller delvis
automatiserat dokumenteras och systematiskt kontrolleras.
Enligt 4 kap. 9 § HSLF-FS 2016:40 ska vårdgivaren ansvara för att
1. det av dokumentationen av åtkomsten (loggar) framgår vilka
åtgärder som har vidtagits med uppgifter om en patient,
2. det av loggarna framgår vid vilken vårdenhet eller vårdprocess
åtgärderna vidtagits,
3. det av loggarna framgår vid vilken tidpunkt åtgärderna vidtagits,
4. användarens och patientens identitet framgår av loggarna.

Datainspektionens bedömning
Personuppgiftsansvariges ansvar för säkerheten
Som tidigare beskrivits ställs det i artikel 24.1 i dataskyddsförordningen ett
generellt krav på den personuppgiftsansvarige att vidta lämpliga tekniska
och organisatoriska åtgärder. Kravet avser dels att säkerställa att
behandlingen av personuppgifterna utförs i enlighet med
dataskyddsförordningen, dels att den personuppgiftsansvarige ska kunna
visa att behandlingen av personuppgifterna utförs i enlighet med
dataskyddsförordningen.
Säkerheten i samband med behandlingen regleras mer specifikt i artiklarna
5.1 f och artikel 32 i dataskyddsförordningen.
I artikel 32.1 anges det att de lämpliga åtgärderna ska vara såväl tekniska som
organisatoriska och att de ska säkerställa en säkerhetsnivå som är lämplig i
förhållande till de risker för fysiska personers rättigheter och friheter som
behandlingen medför. Det krävs därför att man identifierar de möjliga
riskerna för de registrerades rättigheter och friheter och bedömer
sannolikheten för att riskerna inträffar och allvarligheten om de inträffar.
Vad som är lämpligt varierar inte bara i förhållande till riskerna utan även
utifrån behandlingens art, omfattning, sammanhang och ändamål. Det har
således betydelse vad det är för personuppgifter som behandlas, hur många
uppgifter det är frågan om, hur många som behandlar uppgifterna osv.

Page 17 of 29

1 7 (29)

Datainspektionen

DI-2019-3841

Hälso- och sjukvården har stort behov av information i sin verksamhet. Det
är därför naturligt att digitaliseringens möjligheter tillvaratas så mycket som
möjligt inom vården. Sedan patientdatalagen infördes har en mycket
omfattande digitalisering skett inom vården. Såväl uppgiftssamlingarna
storlek som hur många som delar information med varandra har ökat
väsentligt. Denna ökning innebär samtidigt att kraven ökar på den
personuppgiftsansvarige, eftersom bedömningen vad som är en lämplig
säkerhet påverkas av behandlingens omfattning.
Det är dessutom frågan om känsliga personuppgifter. Uppgifterna rör
personer som befinner sig i en beroendesituation då de är i behov av vård.
Det är också ofta fråga om många personuppgifter om var och en av dessa
personer och uppgifterna kan över tid kan komma att behandlas av väldigt
många personer inom vården. Detta sammantaget ställer stora krav på den
personuppgiftsansvarige.
Uppgifterna som behandlas måste skyddas såväl mot aktörer utanför
verksamheten som mot obefogad åtkomst inifrån verksamheten. Det framgår
av artikel 32.2 att den personuppgiftsansvarige, vid bedömning av lämplig
säkerhetsnivå, i synnerhet ska beakta riskerna för oavsiktlig eller olaglig
förstöring, förlust eller för obehörigt röjande eller obehörig åtkomst. För att
kunna veta vad som är en obehörig åtkomst måste den
personuppgiftsansvarige ha klart för sig vad som är en behörig åtkomst.
Behovs- och riskanalys
I 4 kap. 2 § Socialstyrelsens föreskrifter (HSLF-FS 2016:40), som kompletterar
patientdatalagen finns det angivet att vårdgivaren ska göra en behovs-och
riskanalys innan tilldelning av behörigheter i systemet sker. Det innebär att
nationell rätt föreskriver krav på en lämplig organisatorisk åtgärd som ska
vidtas innan tilldelning av behörigheter till journalsystem sker.
En behovs- och riskanalys ska dels innehålla en analys av behoven, dels en
analys av de risker utifrån ett integritetsperspektiv som kan vara förknippade
med en alltför vid tilldelning av behörighet för åtkomst till personuppgifter
om patienter. Såväl behoven som riskerna måste bedömas utifrån de
uppgifter som behöver behandlas i verksamheten, vilka processer det är
frågan om och vilka risker för den enskildes integritet som föreligger.

Page 18 of 29

1 8 (29)

Datainspektionen

DI-2019-3841

Bedömningarna av riskerna behöver ske utifrån organisationsnivå, där
exempelvis en viss verksamhetsdel eller arbetsuppgift kan vara mer
integritetskänslig än en annan, men också utifrån individnivå, om det är
frågan om särskilda omständigheter som behöver beaktas, såsom exempelvis
att det är fråga om skyddade personuppgifter eller uppgifter om allmänt
kända personer. Även storleken på systemet påverkar riskbedömningen. Av
förarbetena till patientdatalagen framgår att ju mer omfattande ett
informationssystem är, desto större mängd olika behörighetsnivåer måste
det finnas. (prop. 2007/08:126 s. 149).
Det är således fråga om en strategisk analys på strategisk nivå, som ska ge en
behörighetsstruktur som är anpassad till verksamheten och denna ska hållas
uppdaterad.
Regleringen ställer sammanfattningsvis krav på att riskanalysen identifierar


olika kategorier av uppgifter (exempelvis uppgifter om hälsa),



kategorier av registrerade (exempelvis sårbara fysiska personer och
barn), eller



omfattningen (exempelvis antalet personuppgifter och registrerade)



negativa konsekvenser för registrerade (exempelvis skador,
betydande social eller ekonomisk nackdel, berövande av rättigheter
och friheter),

och hur de påverkar risken för fysiska personers rättigheter och friheter vid
behandling av personuppgifter. Det gäller såväl inom den inre sekretessen
som vid sammanhållen journalföring.
Riskanalysen ska även innefatta särskilda riskbedömningar exempelvis
utifrån om det förekommer skyddade personuppgifter som är
sekretessmarkerade, uppgifter om allmänt kända personer, uppgifter från
vissa mottagningar eller medicinska specialiteter (prop. 2007/08:126 s. 148149).
Riskanalysen ska också omfatta en bedömning av hur sannolik och allvarlig
risken för de registrerades rättigheter och friheter är och i vart fall fastställa
om det är frågan om en risk eller en hög risk (skäl 76).
Det är således genom behovs- och riskanalysen som den
personuppgiftsansvarige tar reda på vem som behöver åtkomst, vilka

Page 19 of 29

1 9 (29)

Datainspektionen

DI-2019-3841

uppgifter åtkomstmöjligheten ska omfatta, vid vilka tidpunkter och i vilka
sammanhang åtkomsten behövs, och samtidigt analyserar vilka risker för den
enskildes fri- och rättigheter som behandlingen kan leda till. Resultatet ska
sedan leda till de tekniska och organisatoriska åtgärder som behövs för att
säkerställa att inte någon annan åtkomst än den som behovs- och
riskanalysen visar är befogad ska kunna ske.
När en behovs- och riskanalys saknas inför tilldelning av behörighet i
systemet, saknas grunden för att den personuppgiftsansvarige på ett lagligt
sätt ska kunna tilldela sina användare en korrekt behörighet. Den
personuppgiftsansvarige är ansvarig för, och ska ha kontroll över, den
personuppgiftsbehandling som sker inom ramen för verksamheten. Att
tilldela användare en vid åtkomst till journalsystem, utan att denna grundas
på en utförd behovs- och riskanalys, innebär att den personuppgiftsansvarige
inte har tillräcklig kontroll över den personuppgiftsbehandling som sker i
journalsystemet och heller inte kan visa att denne har den kontroll som
krävs.
Hälso- och sjukvårdsnämndens arbete med behovs- och riskanalys
När Datainspektionen har efterfrågat en dokumenterad behovs- och
riskanalys har Hälso- och sjukvårdsnämnden uppgett att nämnden har gjort
en behovs- och riskanalys, men enbart utifrån verksamhetsperspektivet, inte
utifrån integritetsperspektivet. Datainspektionen vill därför framhålla att det
inte räcker med att göra en behovsanalys. Som tidigare har beskrivits,
framgår av artikel 32 i dataskyddsförordningen och Socialstyrelsens
föreskrifter, krävs att Hälso- och sjukvårdsnämnden även måste göra en
riskanalys där nämnden beaktar olika risker som kan vara förknippade med
en alltför vid tillgänglighet av olika typer av personuppgifter om patienter för
att sedan väga verksamhetens behov mot riskerna för den enskildes
integritet. Dessutom måste den personuppgiftsansvarige, enligt i
dataskyddsförordningens krav på ansvarsskyldighet enligt artikel 5, kunna
visa att man bland annat vidtagit lämpliga organisatoriska åtgärder.
Hälso- och sjukvårdsnämnden har hänvisat till att verksamhetscheferna
ansvarar för att en behovs- och riskanalys görs. Datainspektionen vill därför
även framhålla att nämnden som personuppgiftsansvarig inte kan frånsäga
sig ansvaret för analysen och utifrån den vidta lämpliga tekniska och
organisatoriska åtgärder. Det innebär att nämnden borde ha säkerställt

Page 20 of 29

2 0 (29)

Datainspektionen

DI-2019-3841

genomförandet av en behovs- och riskanalys enligt 4 kap. 2 § HSLF-FS
2016:40 och dokumenterat den.
En behovs- och riskanalys ska göras på strategisk nivå
Hälso- och sjukvårdsnämnden har uppgett att nämnden efter
Datainspektionens tidigare föreläggande tagit fram dokument för att ge
verksamhetscheferna verktyg vid tilldelning av behörigheter. Nämnden har
hänvisat till dokumenten Riktlinje för informationssäkerhet – förvaltning och
drift och mallen Mall- Behovs- och riskanalys vid behörighetstilldelning
Datainspektionen konstaterar att riktlinjerna och mallen handlar om
tilldelning av behörigheter och att dokumenten utgår från att en behovs- och
riskanalys ska göras i anslutning till den faktiska tilldelningen. (I riktlinjerna
anges exempelvis att en riskanalys ska göras för att belysa olika slags risker
förknippade med för omfattande tillgänglighet och att dokumentation av
genomförd behovs- och riskanalys ska arkiveras på enheten. I mallen
hänvisas till patientdatalagen och att beslut om tilldelning ska föregås av en
behovs- och riskanalys). Datainspektionen vill därför understryka att en
behovs- och riskanalys ska fastställa en övergripande behörighetsstruktur
som i sin tur ska ligga till grund för den behörighetstilldelning som ska göras
för varje enskild befattningshavare. Den strategiska analys som ska vidtas är
alltså vidare än den analys som görs vid själva tilldelningen av
behörigheterna. En riktigt genomförd behovs- och riskanalys är en
förutsättning för en korrekt tilldelning av behörigheter.
Hälso- och sjukvårdsnämnden har dessutom hänvisat till dokumenten
Användarprofiler som exempel på genomförda analyser vid faktiska
behörighetstilldelningar. Datainspektionen konstaterar även i detta fall att
det inte är frågan om någon behovs- och riskanalys.
Datainspektionens sammanfattande bedömning
Såsom angivits ovan ska i en behovs- och riskanalys såväl behoven som
riskerna bedömas utifrån de uppgifter som behöver behandlas i
verksamheten, vilka processer det är frågan om och vilka risker för den
enskildes integritet som föreligger på såväl organisatorisk som individuell
nivå. Det är således fråga om en strategisk analys på strategisk nivå, som ska
ge underlag för en behörighetsstruktur som är anpassad till verksamheterna.
Den bör mynna ut i instruktioner om behörighetstilldelning men det är inte
instruktionerna till den som tilldelar behörigheter som är analysen.

Page 21 of 29

2 1 (29)

Datainspektionen

DI-2019-3841

Sammanfattningsvis konstaterar Datainspektionen att Hälso- och
sjukvårdsnämnden inte har kommit in med någon dokumenterad behovsoch riskanalys. Nämnden har dessutom uppgett att den inte sett någon
dokumenterad sådan. Hälso- och sjukvårdsnämnden har därmed inte kunnat
visa att nämnden genomfört en behovs- och riskanalys i den mening som
avses i 4 kap. 2 § HSLF-FS 2016:40, vare sig inom ramen för den inre
sekretessen eller inom ramen för den sammanhållna journalföringen. Detta
innebär att Hälso- och sjukvårdsnämnden inte har vidtagit lämpliga
organisatoriska åtgärder i enlighet med artikel 5.1 f och artikel 31.1 och 31.2 för
att kunna säkerställa och, i enlighet med artikel 5.2, kunna visa att
behandlingen av personuppgifterna har en säkerhet som är lämplig i
förhållande till riskerna.
Behörighetstilldelning avseende åtkomst till personuppgifter om patienter
Som har redovisats ovan kan en vårdgivare ha ett berättigat intresse av att ha
en omfattande behandling av uppgifter om enskildas hälsa. Oaktat detta ska
åtkomstmöjligheter till personuppgifter om patienter vara begränsade till
vad som behövs för att den enskilde ska kunna fullgöra sina arbetsuppgifter.
När det gäller tilldelning av behörighet för elektronisk åtkomst enligt 4 kap.
2 § och 6 kap. 7 § patientdatalagen framgår det av förarbetena, prop.
2007/08:126 s. 148-149, bl.a. att det ska finnas olika behörighetskategorier i
journalsystemet och att behörigheterna ska begränsas till vad användaren
behöver för att ge patienten en god och säker vård. Det framgår även att ”en
mer vidsträckt eller grovmaskig behörighetstilldelning bör anses som en
obefogad spridning av journaluppgifter inom en verksamhet och bör som
sådan inte accepteras”.
Inom hälso- och sjukvården är det den som behöver uppgifterna i sitt arbete
som kan vara behörig att få åtkomst till dem. Det gäller såväl inom en
vårdgivare som mellan vårdgivare. Det är, som redan nämnts, genom
behovs- och riskanalysen som den personuppgiftsansvarige tar reda på vem
som behöver åtkomst, vilka uppgifter åtkomsten ska omfatta, vid vilka
tidpunkter och i vilka sammanhang åtkomsten behövs, och samtidigt
analyserar vilka risker för den enskildes fri- och rättigheter som
behandlingen kan leda till. Resultatet ska sedan leda till de tekniska och
organisatoriska åtgärder som behövs för att säkerställa att ingen tilldelning
av behörighet ger vidare åtkomstmöjligheter än den som behovs- och

Page 22 of 29

2 2 (29)

Datainspektionen

DI-2019-3841

riskanalysen visar är befogad. En viktig organisatorisk åtgärd är att ge
anvisning till de som har befogenhet att tilldela behörigheter om hur detta
ska gå till och vad som ska beaktas så att det, med behovs- och riskanalysen
som grund, blir en korrekt behörighetstilldelning i varje enskilt fall.
Att Hälso- och sjukvårdsnämndens tilldelning av behörigheter inte har
föregåtts av en behovs- och riskanalys innebär att nämnden inte har
analyserat användarnas behov av åtkomst till uppgifterna, riskerna som
denna åtkomst kan medföra och därmed inte heller identifierat vilken
åtkomst som är befogad för användarna utifrån en sådan analys. Nämnden
har därmed inte använt sig av lämpliga åtgärder i enlighet med artikel 32 i
dataskyddsförordnigen, för att begränsa användarnas åtkomst till
patienternas personuppgifter i journalsystemet.
Detta har i sin tur inneburit att det funnits en risk för obehörig åtkomst och
obefogad spridning av personuppgifter dels inom ramen för den inre
sekretessen, dels inom ramen för den sammanhållna journalföringen.
I ärendet har framkommit att antalet registrerade patienter i NCS Cross
inom den inre sekretessen är drygt 650 000 och inom ramen för
sammanhållen journalföring drygt 665 000. I ärendet har även framkommit
att det finns cirka 10 000 anställda inom regionen och att drygt 7 500
befattningshavare har tilldelats Läsbehörighet VLL i NCS Cross. Denna
behörighet ger åtkomstmöjlighet (läsbehörighet) till samtliga enheters
vårddokumentation i Region Västerbotten, utom den som upprättats på
skyddade enheter. Det är av totalt 84 enheter frågan om sex skyddade
enheter. Sammanfattningsvis konstaterar Datainspektionen att det innebär
att merparten av de anställda har haft faktiska åtkomstmöjligheter till
vårddokumentationen om merparten av patienterna i NCS Cross.
Vårddokumentation innebär att det är fråga om hälsouppgifter, så kallade
känsliga personuppgifter enligt artikel 9.1 i dataskyddsförordningen. Genom
att den personuppgiftsansvarige endast begränsat åtkomsten av behörigheter
i NCS Cross till uppgifter som finns på skyddade enheter har det alltså
funnits en risk för obehörig åtkomst och obefogad spridning av
personuppgifter dels inom ramen för den inre sekretessen, dels inom ramen
för den sammanhållna journalföringen.

Page 23 of 29

2 3 (29)

Datainspektionen

DI-2019-3841

Hälso- och sjukvårdsnämnden har uppgett att ett aktivt val för åtkomst krävs
av användaren när patienten har spärrat sin vårddokumentation.
Datainspektionen vill framhålla att ett aktivt val är en integritetshöjande
åtgärd men inte utgör en sådan åtkomstbegränsning som avses i 4 kap. 2 §
patientdatalagen. Denna bestämmelse kräver att behörigheten ska begränsas
till vad som behövs för att den enskilde ska kunna fullgöra sina
arbetsuppgifter inom hälso- och sjukvården, dvs. endast de som har behov av
uppgifterna ska ha möjlighet till åtkomst till dem. Av förarbetena till
patientdatalagen, prop. 2007/08:126, s. 149, framgår att uppgifter dessutom
behöver lagras i olika skikt så att mer känsliga uppgifter kräver aktiva val
eller annars inte är lika enkelt åtkomliga för personalen som mindre känsliga
uppgifter.
Mot denna bakgrund kan Datainspektionen konstatera att Hälso- och
sjukvårdsnämnden har behandlat personuppgifter i strid med artikel 5.1 f
samt artikel 32.1 0ch 32.2 i dataskyddsförordningen genom att nämnden inte
har begränsat användarnas behörigheter för åtkomst till journalsystemet
NCS Cross till vad som enbart behövs för att användaren ska kunna fullgöra
sina arbetsuppgifter inom hälso- och sjukvården enligt 4 kap. 2 § och 6 kap. 7
§ patientdatalagen och 4 kap. 2 § HSLF-FS 2016:40. Detta innebär att Hälsooch sjukvårdsnämnden inte har vidtagit åtgärder för att kunna säkerställa
och, i enlighet med artikel 5.2 i dataskyddsförordningen, kunna visa en
lämplig säkerhet för personuppgifterna.
Dokumentation av åtkomsten (loggar)
Utifrån de loggar som skapades med anledning av inspektionens
granskningar tillsammans med den information som nämnden lämnat om
rubriceringen i loggutdragen konstaterar Datainspektionen att det av
loggutdragen framgår följande:


under rubriken Aktivitet, vilka åtgärder som har vidtagits med
uppgifter om en patient, exempelvis att ”läsa”.



under rubrikerna Journal vid vilken vårdenhet eller vårdprocess
åtgärderna vidtagits



under rubriken Tid vid vilken tidpunkt åtgärderna vidtagits



under rubrikerna Patient och Personal användarens och patientens
identitet.

Datainspektionen konstaterar att dokumentationen av åtkomsten (loggarna)
i NCS Cross är i överensstämmelse med de krav som ställs i 4 kap. 9 § HSLF-

Page 24 of 29

2 4 (29)

Datainspektionen

DI-2019-3841

FS 2016:40 och att Hälso- och sjukvårdsnämnden därmed i denna del har
vidtagit lämpliga tekniska åtgärder enligt artikel 32 i
dataskyddsförordningen.

Val av ingripande
Rättslig reglering
Om det skett en överträdelse av bestämmelserna i dataskyddsförordningen
har Datainspektionen ett antal korrigerande befogenheter att tillgå enligt
artikel 58.2 a - j i dataskyddsförordningen. Tillsynsmyndigheten kan bland
annat förelägga den personuppgiftsansvarige att se till att behandlingen sker
i enlighet med förordningen och om så krävs på ett specifikt sätt och inom
en specifik period.
Av artikel 58.2 i dataskyddsförordningen följer att Datainspektionen i
enlighet med artikel 83 ska påföra sanktionsavgifter utöver eller i stället för
andra korrigerande åtgärder som avses i artikel 58.2, beroende på
omständigheterna i varje enskilt fall.
För myndigheter får enligt artikel 83.7 i dataskyddsförordningen nationella
regler ange att myndigheter kan påföras administrativa sanktionsavgifter.
Enligt 6 kap. 2 § dataskyddslagen kan sanktionsavgifter beslutas för
myndigheter, men till högst 5 000 000 kronor alternativt 10 000 000 kronor
beroende på om överträdelsen avser artiklar som omfattas av artikel 83.4
eller 83.5 i dataskyddsförordningen.
I artikel 83.2 i dataskyddsförordningen anges de faktorer som ska beaktas för
att bestämma om en administrativ sanktionsavgift ska påföras, men också
vad som ska påverka sanktionsavgiftens storlek. Av central betydelse för
bedömningen av överträdelsens allvar är dess karaktär, svårighetsgrad och
varaktighet. Om det är fråga om en mindre överträdelse får
tillsynsmyndigheten, enligt skäl 148 i dataskyddsförordningen, utfärda en
reprimand i stället för att påföra en sanktionsavgift.
Föreläggande
Hälso- och sjukvården har stort behov av information i sin verksamhet. Det
är därför naturligt att digitaliseringens möjligheter tillvaratas så mycket som

Page 25 of 29

2 5 (29)

Datainspektionen

DI-2019-3841

möjligt inom vården. Sedan patientdatalagen skrevs har en mycket
omfattande digitalisering skett inom vården. Såväl uppgiftssamlingarna
storlek som hur många som delar information med varandra har ökat
väsentligt. Denna ökning innebär samtidigt att kraven ökar på den
personuppgiftsansvarige, eftersom bedömningen vad som är en lämplig
säkerhet påverkas av behandlingens omfattning.
Inom hälso- och sjukvården innebär det ett stort ansvar för den
personuppgiftsansvarige att skydda uppgifterna från obehörig åtkomst,
bland annat genom att ha en behörighetstilldelning som är än mer
finfördelad. Det är därför väsentligt att det sker en reell analys av behoven
utifrån olika verksamheter och olika befattningshavare. Lika viktigt är det att
det sker en faktisk analys av de risker som utifrån ett integritetsperspektiv
kan uppstå vid en alltför vid tilldelning av behörighet till åtkomst. Utifrån
denna analys ska sedan den enskilde befattningshavarens åtkomst begränsas.
Denna behörighet ska sedan följas upp och förändras eller inskränkas efter
hand som ändringar i den enskilde befattningshavarens arbetsuppgifter ger
anledning till det.
Datainspektionens tillsyn har visat att Hälso- och sjukvårdsnämnden har
underlåtit att vidta lämpliga säkerhetsåtgärder för att ge skydd till
personuppgifterna i journalsystemet NCS Cross genom att inte följa de krav
som ställs i patientdatalagen och Socialstyrelsens föreskrifter och därigenom
inte uppfyller kraven i artikel 5.1 f samt artikel 32.1 och 32.2 i
dataskyddsförordningen. Underlåtenheten omfattar såväl den inre
sekretessen enligt 4 kap. patientdatalagen som den sammanhållna
journalföringen enligt 6 kap. patientdatalagen.
Datainspektionen förelägger därför, med stöd av 58.2 d i
dataskyddsförordningen, Hälso- och sjukvårdsnämnden att genomföra och
dokumentera erforderlig behovs- och riskanalys för journalsystemet NCS
Cross inom ramen för såväl den inre sekretessen som inom ramen för den
sammanhållna journalföringen. Hälso- och sjukvårdsnämnden ska vidare,
med stöd av behovs- och riskanalysen, tilldela varje användare individuell
behörighet för åtkomst till personuppgifter som begränsas till enbart vad
som behövs för att den enskilde ska kunna fullgöra sina arbetsuppgifter inom
hälso- och sjukvården.

Page 26 of 29

2 6 (29)

Datainspektionen

DI-2019-3841

Sanktionsavgift
Datainspektionen kan konstatera att överträdelserna i grunden avser Hälsooch sjukvårdsnämndens skyldighet att vidta lämpliga säkerhetsåtgärder för
att ge skydd till personuppgifter enligt dataskyddsförordningen.
I detta fall är det fråga om stora uppgiftssamlingar med känsliga
personuppgifter och vidsträckta behörigheter. Vårdgivaren behöver med
nödvändighet ha en omfattande behandling av uppgifter om enskildas hälsa.
Den får dock inte vara oinskränkt utan ska baseras på vad enskilda
medarbetare behöver för att kunna utföra sina uppgifter. Datainspektionen
konstaterar att det är fråga om uppgifter som omfattar direkt identifiering av
den enskilde genom såväl namn, kontaktuppgifter som personnummer,
uppgifter om hälsa, men det kan även röra sig om andra privata uppgifter om
exempelvis familjeförhållanden, sexualliv och livsstil. Patienten är beroende
av att få vård och är därmed i en utsatt situation. Uppgifternas karaktär,
omfattning och patienternas beroendeställning ger vårdgivare ett särskilt
ansvar att säkerställa patienternas rätt till adekvat skydd för deras
personuppgifter.
Ytterligare försvårande omständigheter är att behandlingen av
personuppgifter om patienter i huvudjournalsystemet hör till kärnan i en
vårdgivares verksamhet, att behandlingen omfattar många patienter och
möjligheten till åtkomst avser en stor andel av de anställda. I detta fall rör
det sig om omkring 650 000 antal patienter inom ramen för den inre
sekretessen och omkring 665 000 patienter inom ramen för den
sammanhållna journalföringen. Av sammanlagt 84 vårdenheter finns
begränsningar i åtkomstmöjligheterna till enbart sex enheter, de så kallade
skyddade enheterna.
Datainspektionen kan dessutom konstatera att Hälso- och
sjukvårdsnämnden inte följt Datainspektionens beslut från den 27 mars 2015.
I beslutet förelades dåvarande Landstingsstyrelsen i Västerbottens läns
landsting att genomföra en dokumenterad behovs- och riskanalys enligt det
dåvarande kravet i 2 kap. 6 § andra stycket andra meningen SOSFS 2008:14,
vilket motsvarar nuvarande bestämmelse i 4 kap. 2 § HSLF-FS 2016:40. Detta
är en försvårande omständighet, enligt artikel 83.2 e i
dataskyddsförordningen.

Page 27 of 29

2 7 (29)

Datainspektionen

DI-2019-3841

De brister som nu konstaterats har således varit kända för Hälso- och
sjukvårdsnämnden under flera års tid vilket innebär att agerandet skett
uppsåtligt och därmed bedöms som allvarligare. Datainspektionen
konstaterar också att Hälso- och sjukvårdsnämndens uppgift om att de
analyser som därefter gjorts enbart utgår från verksamhetsperspektivet,
vilket är särskilt allvarligt.
Vid bestämmande av överträdelsernas allvar kan också konstateras att
överträdelserna även omfattar de grundläggande principerna i artikel 5 i
dataskyddsförordningen, som tillhör de allvarligare överträdelserna som kan
ge en högre sanktionsavgift enligt artikel 83.5 i dataskyddsförordningen.
Dessa faktorer innebär sammantaget att inte är att bedöma som mindre
överträdelser utan överträdelser som ska leda till en administrativ
sanktionsavgift.
Datainspektionen anser att dessa överträdelser har en nära anknytning till
varandra. Den bedömningen grundar sig på att behovs- och riskanalysen ska
ligga till grund för tilldelningen av behörigheterna. Datainspektionen
bedömer därför att dessa överträdelser har så nära anknytning till varandra
att de utgör sammankopplade uppgiftsbehandlingar enligt artikel 83.3 i
dataskyddsförordningen. Datainspektionen bestämmer därför en gemensam
sanktionsavgift för dessa överträdelser.
Den administrativa sanktionsavgiften ska vara effektiv, proportionerlig och
avskräckande. Det innebär att beloppet ska bestämmas så att den
administrativa sanktionsavgiften leder till rättelse, att den ger en preventiv
effekt och att den dessutom är proportionerlig i förhållande till såväl aktuella
överträdelser som till tillsynsobjektets betalningsförmåga.
Det maximala beloppet för sanktionsavgiften i detta fall är 10 miljoner kronor
enligt 6 kap. 2 § lagen (2018:218) med kompletterande bestämmelser till EU:s
dataskyddsförordning.
Mot bakgrund av överträdelsernas allvar och att den administrativa
sanktionsavgiften ska vara effektiv, proportionerlig och avskräckande
bestämmer Datainspektionen den administrativa sanktionsavgiften för
Hälso- och sjukvårdsnämnden till 2 500 000 (två miljoner femhundra tusen)
kronor.

Page 28 of 29

2 8 (29)

Datainspektionen

DI-2019-3841

Detta beslut har fattats av generaldirektören Lena Lindgren Schelin efter
föredragning av it-säkerhetsspecialisten Magnus Bergström. Vid den slutliga
handläggningen har även chefsjuristen Hans-Olof Lindblom, enhetscheferna
Katarina Tullstedt och Malin Blixt samt juristen Caroline Cruz Julander
medverkat.

Lena Lindgren Schelin, 2020-12-02 (Det här är en elektronisk signatur)

Bilaga: Hur man betalar sanktionsavgift
Kopia för kännedom till Dataskyddsombudet

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag beslutet meddelades. Om överklagandet har kommit in i rätt tid
sänder Datainspektionen det vidare till Förvaltningsrätten i Stockholm för
prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

Page 29 of 29

2 9 (29)

