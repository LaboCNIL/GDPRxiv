Beslut

Diarienr

2019-02-21

DI-2018-XXXX

Tillsyn enligt dataskyddsförordningen
2016/679 - kamerabevakning
Datainspektionens beslut
Datainspektionen avslutar ärendet utan ytterligare åtgärd.

Redogörelse för tillsynsärendet
Datainspektionen har mottagit klagomål angående otillåten
kamerabevakning på fastighet. Med anledning av klagomålet har
Datainspektionen inlett tillsyn mot fastighetsägaren.
Vid granskningen av kamerabevakningen har det framkommit i huvudsak
följande.
Den aktuella fastigheten används uteslutande som privatbostad.
Kamerabevakning sker genom en fast monterad kamera på insidan av ett
altanfönster. Kameran är av märke och modell Denver hsc5003, en åtelkamera
som aktiveras vid rörelse. Kamerans rörelsedetektor (PIR) har kapacitet att
aktivera kameran på upp till 20 meters avstånd från kamerans position och
över 100 graders vinkel. Kameran kan spela in både ljud och bild vid
aktivering.
Fastighetsägaren har uppgett att kameran är riktad snett nedåt så att endast
den egna, privata tomten filmas. Han har kommit in med en stillbild från
kameran som – i den form den lämnats in – överensstämmer med detta
påstående. Vidare har han uppgett att det vid test av ljudinspelning endast
hörs brus. Anledningen till att han kamerabevakar uppges vara att han
tidigare haft problem med skadegörelse och hemfridsbrott. Sedan kameran

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (4)

Datainspektionen

DI-2018-XXXX

installerades har problemen upphört. Kameran uppges vara påslagen endast
när ingen är hemma. Kameran har endast aktiverats vid ett fåtal tillfällen
sedan den installerades. Vid samtliga tillfällen berodde det på kraftigt oväder.
Hela tomten är avskärmad med staket eller häck. Två skyltar om
kamerabevakning finns uppsatta på tomten.
Anmälaren har uppgett att den aktuella kameran filmar in på dennes privata
tomt, mot köksfönster, ytterdörr och trädgård. Av bilder som anmälaren har
kommit in med framgår att kameran är placerad i nederkanten på ett fönster
och är riktad mot granntomten. Anmälaren har senare under tillsynsärendets
gång uppgett att kameran är fortsatt riktad mot dennes tomt, men vinklad
mer nedåt.

Motivering av beslutet
Bestämmelser som beslutet grundas på
Dataskyddsförordningen 2016/6791 och kamerabevakningslagen (2018:1200)
reglerar hur och i vilken utsträckning det är tillåtet att kamerabevaka. Om en
bevakningskamera fångar en identifierbar person eller någon annan
personuppgift i bild gäller reglerna i dataskyddsförordningen. Detta framgår
av artikel 2.1 i dataskyddsförordningen.
Av artikel 2.2 c dataskyddsförordningen och 5 § kamerabevakningslagen
framgår att reglerna däremot inte är tillämpliga på sådan
personuppgiftsbehandling eller kamerabevakning som utförs av en fysisk
person som ett led i en verksamhet av rent privat natur eller som har samband
med hans eller hennes hushåll. Detta kallas privatundantaget.
Av EU-domstolens mål C 212/13, där privatundantaget i förhållande till
kamerabevakning prövades, framgår att en privatperson som genom kamera
bevakar plats som är utanför dess privata sfär inte omfattas av
privatundantaget.
1

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).

2 (4)

Datainspektionen

DI-2018-XXXX

När en privatperson kamerabevakar en plats utanför sin privata sfär måste
därför samtliga lagkrav i dataskyddsförordningen och
kamerabevakningslagen uppfyllas. Detta innebär bland annat att den
personuppgiftsansvarige måste ha ett berättigat intresse av att bevaka som
väger tyngre än integritetsintresset på platsen. Om syftet med bevakningen
kan uppnås på ett mindre integritetskränkande sätt ska detta alternativ väljas
istället. Därtill måste den som bevakar bland annat tydligt informera om vem
som bevakar, vilket syfte bevakningen har, och vart den som bevakas kan
vända sig för ytterligare information och utkrävande av sina
dataskyddsrättigheter.2
Datainspektionens bedömning
Med stöd av utredningen i ärendet finner Datainspektionen det visat att den
kamerabevakning fastighetsägaren bedriver, vid tidpunkten för beslutet, sker
inom hans privata tomt. Bestämmelserna i dataskyddsförordningen och
kamerabevakningslagen gäller därför inte.
Datainspektionen konstaterar samtidigt att det med den kamerautrustning
som fastighetsägaren använder är möjligt att även bevaka plats utanför
tomtgränsen. För det fall fastighetsägarens kameraanvändning skulle
resultera i att personuppgifter behandlas – genom antingen bild eller ljud –
utanför dennes tomtgräns måste reglerna i dataskyddsförordningen och
kamerabevakningslagen följas. Att kamerabevaka någon annans privata tomt
är ett allvarligt integritetsintrång. Enligt dataskyddsförordningen är det inte
tillåtet att som privatperson kamerabevaka sina grannar mot deras vilja.

2

Följer av artiklarna 5, 6 och 12-15 i dataskyddsförordningen.

3 (4)

Datainspektionen

DI-2018-XXXX

Detta beslut har fattats av enhetschefen Charlotte Waller Dahlberg efter
föredragning av juristen Frida Orring. Vid den slutliga handläggningen har
även chefsjuristen Hans-Olof Lindblom medverkat.

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut ni överklagar och den ändring som ni begär.
Överklagandet ska ha kommit in till Datainspektionen senast tre veckor från
den dag ni fick del av beslutet. Om överklagandet har kommit in i tid sänder
Datainspektionen det vidare till Förvaltningsrätten i Stockholm för prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

4 (4)

