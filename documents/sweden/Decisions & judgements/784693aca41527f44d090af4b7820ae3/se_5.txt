Beslut

Diarienr

2019-02-21

DI-2018-XXXX

Tillsyn enligt dataskyddsförordningen
2016/679
Datainspektionens beslut
Datainspektionen avslutar ärendet utan ytterligare åtgärd.

Redogörelse för tillsynsärendet
Ett klagomål angående otillåten kameraövervakning på fastighet inkom till
Länsstyrelsen i Dalarnas län i april 2018. Klagomålet överlämnades till
Datainspektionen i juni 2018 efter att Datainspektionen i maj 2018 blev
nationell tillsynsmyndighet för all personuppgiftsbehandling i Sverige,
inklusive kamerabevakning. Med anledning av klagomålet har
Datainspektionen inlett tillsyn mot fastighetsägaren.
Vid granskningen av kamerabevakningen har det framkommit i huvudsak
följande.
Den aktuella fastigheten används som flerbostadshus. Den kamera som har
uppmärksammats uppgavs vara monterad på utsidan av ett fönster på den
övre våningen och vara riktad mot gatan nedanför. Information om den
aktuella kamerabevakningen uppgavs saknas.
Fastighetsägaren har uppgett att kameran är en attrapp som har satts upp av
en tidigare hyresgäst. Någon kamerabevakning uppges inte ha pågått.
Kameraattrappen uppgavs vid tidpunkten för svaret vara bortplockad. Två
fotografier till stöd för fastighetsägarens uppgifter visar att kameran nu är
nedmonterad.

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (3)

Datainspektionen

DI-2018-XXXX

Motivering av beslutet
Bestämmelser som beslutet grundas på
Dataskyddsförordningen 2016/6791 och kamerabevakningslagen (2018:1200)
reglerar hur och i vilken utsträckning det är tillåtet att kamerabevaka. Om en
bevakningskamera fångar en identifierbar person eller någon annan
personuppgift i bild gäller reglerna i dataskyddsförordningen. Detta framgår
av artikel 2.1 i dataskyddsförordningen.
Av artikel 2.2 c dataskyddsförordningen och 5 § kamerabevakningslagen
framgår att reglerna däremot inte är tillämpliga på sådan
personuppgiftsbehandling eller kamerabevakning som utförs av en fysisk
person som ett led i en verksamhet av rent privat natur eller som har samband
med hans eller hennes hushåll. Detta kallas privatundantaget.
Av EU-domstolens mål C 212/13, där privatundantaget i förhållande till
kamerabevakning prövades, framgår att en privatperson som genom fast
kamera bevakar plats som är utanför dess privata sfär inte omfattas av
privatundantaget.
När en privatperson kamerabevakar en plats utanför sin privata sfär måste
därför samtliga lagkrav i dataskyddsförordningen och
kamerabevakningslagen uppfyllas. Detta innebär bland annat att den
personuppgiftsansvarige måste ha ett berättigat intresse av att bevaka som
väger tyngre än integritetsintresset på platsen. Om syftet med bevakningen
kan uppnås på ett mindre integritetskränkande sätt ska detta alternativ väljas
istället. Därtill måste den som bevakar bland annat tydligt informera om vem
som bevakar, vilket syfte bevakningen har, och var den som bevakas kan vända
sig för ytterligare information och utkrävande av sina dataskyddsrättigheter.2
Datainspektionens bedömning
Datainspektionen konstaterar att det genom fotografier har visats att den
kamera som var monterad på fasaden på fastigheten nu har monterats ner.

1

EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016
om skydd för fysiska personer med avseende på behandling av personuppgifter och om det
fria flödet av sådana uppgifter och om upphävande av direktiv 95/46/EG (allmän
dataskyddsförordning).
2 Följer av artiklarna 5, 6 och artiklarna 12-15 i dataskyddsförordningen.

2 (3)

Datainspektionen

DI-2018-XXXX

Någon kamerabevakning pågår därmed inte. Bestämmelserna i
dataskyddsförordningen och kamerabevakningslagen gäller därför inte. Mot
denna bakgrund ska ärendet avslutas utan ytterligare åtgärd.

Detta beslut har fattats av enhetschefen Charlotte Waller Dahlberg efter
föredragning av juristen Jenny Bård. Vid den slutliga handläggningen har även
chefsjuristen Hans-Olof Lindblom medverkat.

Charlotte Waller Dahlberg, 2019-02-21 (Det här är en elektronisk signatur)

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut som överklagas och den ändring som ni begär.
Överklagandet ska ha kommit in till Datainspektionen senast tre veckor från
den dag ni fick del av beslutet. Datainspektionen sänder överklagandet vidare
till Förvaltningsrätten i Stockholm för prövning.
Ni kan e-posta överklagandet till Datainspektionen om det inte innehåller
några integritetskänsliga personuppgifter eller uppgifter som kan omfattas av
sekretess. Myndighetens kontaktuppgifter framgår av beslutets första sida.

3 (3)

