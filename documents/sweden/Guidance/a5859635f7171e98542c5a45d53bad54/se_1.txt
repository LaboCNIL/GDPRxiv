
            
                
                
            
            
            
                
                    
                        LyssnaReadSpeaker webReader: Lyssna
                        
                    
                Öppna/stäng verktygspanelenFocus
            
            Skola och förskola 
            
                Vägledning och råd för skolor och förskolor, både inom privat och offentlig verksamhet, samt till dig som är förälder.
            
            
                I skolan behandlas många olika slags personuppgifter, till exempel närvarolistor, betygsunderlag och personliga utvecklingsplaner. Personuppgifter om barn är särskilt skyddsvärda eftersom barn kan ha svårare att förutse riskerna med att lämna ifrån sig uppgifter och förstå vilken rätt de har till skydd för sina uppgifter.
Läraren ansvarar inte för personuppgifterna
Det är den personuppgiftsansvariga som ansvarar för att dataskyddsreglerna följs och för att personuppgifter behandlas korrekt. Den personuppgiftsansvariga är den verksamhet som bestämmer för vilka ändamål personuppgifterna behandlas och hur behandlingen ska gå till. För en kommunal skola kan till exempel en utbildningsnämnd vara personuppgiftsansvarig och för en friskola ett aktiebolag. Rektorn, läraren och andra anställda är inte personuppgiftsansvariga men de ska behandla personuppgifter i skolverksamheten enligt instruktion från den personuppgiftsansvariga.
För personuppgiftsansvariga inom skola och förskola
Dataskyddsombudet kontrollerar och ger stöd
Vissa verksamheter som behandlar personuppgifter måste utse ett dataskyddsombud. Det gäller exempelvis kommunala verksamheter. Ombudet ska kontrollera att dataskyddsreglerna följs inom skolan och ge råd om hur behandlingen av personuppgifter bör gå till. Dataskyddsombudet ska också vara en kontaktpunkt för den registrerade. Elever och föräldrar kan därför kontakta dataskyddsombudet för att ställa frågor om skolans behandling av personuppgifter.
Dataskyddsombud

        
            
            Skola och förskola
        
    Vi guidar dig
    
        
                
                    
                        Digital undervisning
                    
                
                
                    
                        Livesända skolavslutningar
                    
                
                
                    
                        Livesända luciatåg
                    
                
        
    


            
                        
                
                    
                        
                        Senast uppdaterad: 6 september 2021
                    
                    
                        
                        Skriv ut
                    
                
                    
                        Sidans etiketter
                        
                                Dataskydd,
                                Utbildning

                    
            
        