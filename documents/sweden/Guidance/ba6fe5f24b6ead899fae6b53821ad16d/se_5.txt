
            
                
                
            
            
            
                
                    
                        Lyssna
                        
                    
                
            
            Vägledning från EU 
            
                Den rådande coronakrisen är en angelägen fråga inom hela EU. Insatser görs på flera plan för att både stävja smittspridningen och minska dess konsekvenser. Såväl EU-kommissionen som Europeiska dataskyddsstyrelsen arbetar löpande med att ge vägledning kring behandlingen av personuppgifter med anledning av covid-19.
            
            
                Vägledning från Europeiska dataskyddsstyrelsen
Europeiska dataskyddsstyrelsen (EDPB) prioriterar för närvarande att ge vägledning i frågor relaterade till corona, exempelvis behandling av hälsouppgifter för forskningsändamål och behandling av platsdata och anonymiserade uppgifter. Vägledningarna är publicerade på engelska på EDPB:s webbplats:
 Statement on the processing of personal data in the context of the COVID-19 outbreak 
Guidelines on the processing of data concerning health for the purpose of scientific research in the context of the COVID-19 outbreak
Guidelines on the use of location data and contact tracing tools in the context of the COVID-19 outbreak
16 juni 2020 publicerade EDPB två yttranden om smittspårningsappar och om öppnandet av gränser efter utbrottet av COVID-19:
Statement on the data protection impact of the interoperability of contact tracing apps
Statement on the processing of personal data in the context of reopening of borders following the COVID-19 outbreak 
EDPB:s brevsvar
EU-institutioner och EU-parlamentariker kan ställa skriftliga frågor till EDPB i olika ämnen som rör integritetsskydd och där man önskar styrelsens synpunkter. Det skriftliga svaret från EDPB antas som ett brevsvar. Brevsvaren med anledning av coronasmittan är publicerade på engelska på EDPB:s webbplats:
EDPB Letter concerning the European Commission's draft Guidance on apps supporting the fight against the COVID-19 pandemic
EDPB response MEPs Ďuriš Nicholsonová and Jurzyca on common guidance in the fight against the COVID-19 
Vägledning från Europeiska kommissionen
Europeiska kommissionen (EU-kommissionen) samordnar EU-insatserna mot coronakrisen genom att bland annat vidta åtgärder för att stärka vårdsektorerna och lindra de samhällsekonomiska effekterna i EU. EU-kommissionen har tagit fram en vägledning om appar till stöd för kampen mot coronasmittan när det gäller dataskydd. Syftet är att säkerställa en enhetlig strategi inom hela EU och ge vägledning till medlemsstaterna och apputvecklare för att säkerställa att EU:s lagstiftning om integritet och skydd av personuppgifter följs. Dokumenten finns på EUR-lex webbplats:
Vägledning om appar till stöd för kampen mot covid-19-pandemin med avseende på dataskydd 

Förhandsamråd med IMY
Användandet av applikationer för smittspårning kräver oftast en storskalig behandling av särskilda kategorier av uppgifter (hälsouppgifter). Om er organisation gjort en konsekvensbedömning och bedömer att det fortsatt finns en hög risk för de registrerades fri- och rättigheter är det viktigt att ni begär ett förhandssamråd med Integritetsskyddsmyndigheten.  
Förhandssamråd 

            
            
                
                    
                        
                        Senast uppdaterad: 6 september 2021
                    
                    
                        
                        Skriv ut
                    
                
                    
                        Sidans etiketter
                        
                                Dataskydd

                    
            
        