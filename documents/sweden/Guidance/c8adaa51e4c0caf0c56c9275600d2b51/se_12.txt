
            
                
                
            
            
            
                
                    
                        LyssnaReadSpeaker webReader: Lyssna
                        
                    
                Öppna/stäng verktygspanelenFocus
            
            Konsekvensbedömning 
            
                Om en behandling av personuppgifter sannolikt leder till en hög risk för de anställdas fri- och rättigheter ska arbetsgivaren göra en konsekvensbedömning.
            
            
                Eftersom anställda är i beroendeställning till sin arbetsgivare kan behandlingen av deras personuppgifter leda till särskilda risker. Om en behandling av personuppgifter sannolikt leder till en hög risk för de anställdas fri- och rättigheter ska arbetsgivaren göra en konsekvensbedömning. Konsekvensbedömning kan till exempel krävas innan en arbetsgivare ska påbörja en ny behandling eller göra större förändringar i behandlingen av personuppgifter om sina anställda. Det gäller till exempel om behandlingen avser känsliga uppgifter i stor omfattning eller som innebär systematisk övervakning.
Exempel på behandlingar som kräver att konsekvensbedömning utförs är:

en arbetsgivare som systematiskt övervakar hur de anställda använder internet och e-post
en arbetsgivare som inför ett inpasseringssystem för anställda som innefattar behandling av biometriska uppgifter i syfte att identifiera en viss person, till exempel fingeravtrycksavläsning
en organisation som inför ett gemensamt system som ger möjlighet att anmäla missförhållanden på arbetsplatsen – ett så kallat visselblåsarsystem
ett rekryteringsföretag som inrättar kandidat- eller kompetensdatabaser
verksamheter som utför bakgrundskontroller inför rekryteringar.

Uppräkningen är inte uttömmande. Tänk på att det kan finnas krav på konsekvensbedömning även i andra situationer. Till hjälp finns kriterierna i vår förteckning.
Förteckning över när en konsekvensbedömning ska göras
I vissa situationer kan man också behöva begära förhandssamråd med IMY.
Konsekvensbedömningar och förhandsamråd
            
                        
                
                    
                        
                        Senast uppdaterad: 30 april 2021
                    
                    
                        
                        Skriv ut
                    
                
                    
                        Sidans etiketter
                        
                                Dataskydd

                    
            
        