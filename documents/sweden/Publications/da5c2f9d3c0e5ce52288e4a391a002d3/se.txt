Delredovisning av uppdrag om kunskapshöjande insatser till innovationssystemet om integritets- och dataskyddsfrågorDiarienr: DI-2021-5817Datum:  2022-03-31Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

2(18) 

 

Innehåll 
Sammanfattning .............................................................................................................. 3 
1. 
Bakgrund .............................................................................................................. 4 
Genomförda åtgärder ........................................................................................... 5 
2. 
2.1.  Kartläggning av innovationsaktörernas behov ......................................... 5 
2.1.1.  Workshop med AI Sweden .......................................................... 6 
2.1.2.  Intervjuer med innovationsaktörer ................................................ 6 
2.1.3.  Rundabordssamtal med startupbolag .......................................... 6 
2.2.  Arbete för att identifiera centrala samverkanspartners och lära av andra 7 
2.2.1.  AI Sweden .................................................................................... 7 
2.2.2.  Vinnova ........................................................................................ 7 
2.2.3.  DIGG ............................................................................................ 7 
2.2.4.  Patent- och registreringsverket .................................................... 8 
2.2.5.  RISE och Innovationsnoden för cybersäkerhet ............................ 8 
2.3.  Uppbyggnad av en strukturerad omvärldsbevakning ............................... 8 
2.3.1.  Intern omvärldsrapport som beskriver trender och tendenser ..... 9 
2.3.2.  Undersökning om allmänhetens inställning till AI ......................... 9 
2.3.3.  Lärande dialog med andra organisationer som arbetar med att ge 
stöd till innovationsaktörer ........................................................................ 9 

2.4.  Utåtriktade insatser för att höja kunskapen om integritets- och 
dataskyddsfrågor i innovationssystemet ........................................................... 10 
2.4.1.  Forskarhearing och samverkan med enskilda forskare ............. 10 
2.4.2.  Seminarium på temat hållbar digitalisering ................................ 10 
2.4.3.  Webbinarium om ansiktsigenkänning och uppkopplade enheter11 
2.4.4.  Påbörjat arbete med ett metodstöd till offentliga aktörer som vill 
arbeta med innovation ............................................................................ 11 
IMY:s erfarenheter under första fasen ............................................................... 12 
3.1.  Datadelning – en av de största utmaningarna ........................................ 12 
3.2.  Stort behov av mer vägledning och tydliga rättsliga ställningstaganden 
från IMY ............................................................................................................. 13 
3.3.  Stor efterfrågan på fördjupad, case-baserad vägledning ....................... 14 
3.4.  Samverkan inom och mellan organisationer en framgångsfaktor .......... 14 
Fortsatt arbete .................................................................................................... 15 
4.1.  Åtgärder för att genomföra kunskapsutvecklande insatser som rör 
innovation och datadelning ............................................................................... 16 
4.2.  Åtgärder för att förbättra IMY:s vägledning till innovationsaktörer .......... 16 
4.3.  Åtgärder för att kunna ge fördjupad, case-baserad vägledning ............. 17 
4.4.  Förstärkt samverkan inom och mellan organisationer ............................ 18 
Ekonomisk uppföljning ....................................................................................... 18 

3. 

4. 

5. 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

3(18) 

 

 

Sammanfattning  

• 

• 

I Integritetsskyddsrapporten 2020 konstaterade Integritetsskyddsmyndigheten 
(IMY) att datadriven innovation skapar nya tjänster och funktioner som ger värde 
för samhälle, miljö, företag och ökad livskvalitet för enskilda individer. Samtidigt 
innebär utvecklingen ofrånkomligen innebär risker ur ett 
integritetsskyddsperspektiv. I april 2021 fick IMY i uppdrag av regeringen att 
genomföra kunskapshöjande insatser om integritets- och dataskyddsfrågor till 
innovationssystemet, både genom utåtriktade insatser och genom att utveckla vår 
förmåga att följa och analysera den tekniska utvecklingen och tillhandahålla 
vägledning och stöd.  
IMY har arbetat med uppdraget sedan augusti 2021 och genomfört ett antal 
aktiviteter. Fokus har legat på att kartlägga innovationsaktörernas rättsliga behov 
kopplat till integritet och dataskydd, identifiera centrala samverkanspartners, 
bygga upp en strukturerad omvärldsbevakning samt påbörja arbetet med att 
genomföra utåtriktade insatser. Exempel på centrala aktiviteter har varit workshop, 
rundabordssamtal och intervjuer med innovationsaktörer, en forskarhearing och 
samverkan med enskilda forskare samt att vi hållit webbinarier om hållbar 
digitalisering och ansiktsigenkänning.  

•  Vi har gjort flera erfarenheter under uppdragets första fas. Det är tydligt att 

innovationsaktörerna upplever att datadelning är den fråga som medför flest legala 
utmaningar. De rättsliga problem som upplevs i samband med datadelning är 
många och komplexa. Innovationsaktörerna efterfrågar mer vägledning och tydliga 
rättsliga ställningstaganden från IMY. Man önskar också fördjupad case-baserad 
vägledning. Slutligen så är en viktig erfarenhet att samverkan inom och mellan 
organisationer är en framgångsfaktor för att arbeta effektivt med stöd till 
innovationsaktörer.  
IMY kommer under uppdragets andra fas (1 april 2022 – 31 mars 2023) att utgå 
från erfarenheterna och forma åtgärder därefter. IMY ska genomföra 
kunskapsutvecklande insatser som rör innovation, till exempel ta fram vägledning 
om datadelning. Vi kommer att förbättra vår vägledning till innovationsaktörer 
genom att till exempel bygga en innovationsportal och genomföra utbildning för 
startupbolag. Vi ska genomföra ett pilotfall avseende regulatorisk testverksamhet. 
Vi ska dessutom förstärka samverkan inom och mellan organisationer, bland 
annat genom att bygga upp en pool med innovationskompetens för kontinuerlig 
dialog, lärande och samverkan. 

• 

 

 

 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

4(18) 

 

1. Bakgrund 

I januari 2021 lämnade Integritetsskyddsmyndigheten (IMY) sin första 
integritetsskyddsrapport till regeringen.1 Enligt vår instruktion ska en redovisning av 
utvecklingen på it-området när det gäller frågor som rör integritet och ny teknik lämnas 
till regeringen vart fjärde år.  

I rapporten konstaterade vi att datadriven innovation inom en rad områden ger hopp 
om att bättre kunna möta samtidens stora globala och nationella utmaningar och 
skapa ett bättre samhälle – nu och för kommande generationer. Tillgången till stora 
datamängder och möjligheterna att analysera dem skapar nya tjänster och funktioner 
som ger värde för samhälle, miljö, företag och ökad livskvalitet för enskilda individer. 
Samtidigt innebär den ökande insamlingen av data om vårt beteende och 
rörelsemönster, dels på nätet, dels i den fysiska världen, ofrånkomligen risker ur ett 
integritetsskyddsperspektiv. Kraftfull teknik för att samla in data ger en mängd aktörer 
tillgång till en mer eller mindre fullständig bild av våra liv, våra intressen, våra 
kontakter, vår hälsa och våra rörelsemönster, vanor och beteenden.  

Vi identifierade i integritetsskyddsrapporten sexton olika teknikutvecklingsområden 
som tillsammans bidrar till utveckling och Sveriges förmåga att ta tillvara 
digitaliseringens möjligheter, men samtidigt har stor betydelse för den personliga 
integriteten.2 Många av dessa teknikutvecklingsområden utvecklas exponentiellt, vilket 
förenklat innebär att kapaciteten fördubblas ungefär vartannat år. Tre områden lyftes 
fram som särskilda riskområden när det gäller integritet och dataskydd; artificiell 
intelligens (AI), sakernas internet och användande av biometriska uppgifter.  

För att främja en integritetsvänlig digitalisering och innovation lämnade IMY i rapporten 
ett antal rekommendationer. Vi konstaterade bland annat att riktade insatser behövs 
för att öka kunskapen om dataskyddsregleringen hos Sveriges innovationsaktörer, det 
vill säga organisationer, människor och nätverk som driver skapande, spridning och 
innovativ exploatering av ny teknik.  

I april 2021 fick IMY i uppdrag av regeringen att genomföra kunskapshöjande insatser 
om integritets- och dataskyddsfrågor inom innovations-, utvecklings och genomförande 
processer. 3  Enligt uppdraget ska IMY genomföra utåtriktade insatser för att brett höja 
kunskapen om frågorna inom innovationssystemet. Myndigheten ska också utveckla 
sin egen förmåga att följa och analysera den tekniska utvecklingen och tillhandahålla 
vägledning och stöd. Uppdraget ska resultera i höjd kunskap och stärkt förmåga att 
hantera integritets- och dataskyddsfrågor inom privat och offentlig sektor.  

 

 
1 IMY rapport 2021:1, Integritetsskyddsrapport 2020 (imy.se) 
2 Teknik för att samla data: sensorer och sändare, teknik för interaktion mellan människa och dator, sakernas 
internet/Internet of Things (IoT), webbskrapning samt insamling av biometriska uppgifter. Teknik för att bearbeta och 
använda data: artificiell intelligens, edge computing samt den digitala annonsmarknaden och realtidsbudgivningar 
Teknik för att lagra data: molnifiering av lagring samt edge storage och nya lagringsmedia. Teknik för att transportera 
data: 5G och digital kommunikationsteknik. Teknik för att säkra data: AI-baserad säkerhetsteknik och edge security, 
krypteringsteknik samt teknik baserad på blockkedjor. Teknik för att förstöra data: Teknik för att återskapa raderad 
eller på annat sätt förlorad data 
3 Ert diarienummer N2021/01266 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

5(18) 

 

Av uppdraget framgår att IMY ska lämna en delredovisning av uppdraget till 
regeringen senast den 31 mars 2022. Delredovisningen ska innehålla en redogörelse 
för  

• 
• 
• 

vilka åtgärder som genomförts,  
gjorda erfarenheter samt  
planering för det fortsatta arbetet.  

Detta dokument utgör IMY:s delredovisning av regeringsuppdraget. Uppdraget ska 
slutredovisas till regeringen senast 31 mars 2023.  

 

2. Genomförda åtgärder 

Arbetet med uppdraget planerades under våren 2021 och startade i augusti samma år. 
Integritetsskyddsrapporten som IMY lämnat till regeringen tidigare samma år var en 
viktig utgångspunkt i vår planering av uppdraget.  

Uppdraget kan sägas ha två huvudsakliga delar; att utveckla IMY:s förmåga att följa 
och analysera den tekniska utvecklingen och tillhandahålla vägledning och stöd, samt 
att genomföra utåtriktade insatser i syfte att brett höja kunskapen om integritets- och 
dataskyddsfrågor i innovationssystemet.  

Under uppdragets första fas (15 augusti 2021 – 31 mars 2022) har fokus legat på  

• 
• 
• 
• 

kartläggning av innovationsaktörernas behov  
att identifiera centrala samverkanspartners och lära av andra  
att bygga upp en strukturerad omvärldsbevakning samt 
att påbörja arbetet med att genomföra utåtriktade insatser.  

 

2.1.  Kartläggning av innovationsaktörernas behov 

IMY har genomfört en kartläggning av innovationsaktörers strategiska och 
återkommande rättsliga frågor kopplade till integritet- och dataskyddsfrågor i relation 
till artificiell intelligens (AI), samt deras behov av stöd kopplat till dessa.  

Att vi lagt fokus på AI motiveras av att det i integritetsskyddsrapporten identifierats 
som ett särskilt riskområde. Kartläggningen har genomförts med hjälp av AI Sweden 
som är Sveriges nationella center för tillämpad artificiell intelligens.  

Totalt har vi under kartläggningen haft dialog i strukturerad form med ett 30-tal olika 
verksamheter som arbetar med innovation med tyngdpunkt på AI, allt från stora 
företag och myndigheter till uppstartsbolag med bara några få anställda.  

Därutöver har arbetet med regeringsuppdraget genererat ett antal mer informella 
kontakter och samtal, exempelvis vid föreläsningar och konferenser eller genom att 
verksamheter hört av sig efter att vi fått uppdraget. Även dessa kontakter har bidragit i 
vår kartläggning.  

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

6(18) 

 

De erfarenheter och slutsatser vi dragit av kartläggningen beskrivs samlat i avsnitt 3, 
IMY:s erfarenheter under första fasen.  

2.1.1.  Workshop med AI Sweden  

Nätverket AI Sweden Legal expert Group (LEG) startades för drygt ett år sedan som 
ett deltagardrivet forum för att diskutera legala frågor om till exempel dataskydd och 
upphovsrätt, ge utbildning i frågorna, genomföra omvärldsbevakning på området och 
försöka hitta gemensamma tolkningar av rättsliga frågor. Tillsammans med AI Sweden 
LEG genomförde IMY under hösten 2021 en workshop för att kartlägga 
innovationsaktörers behov av stöd.  

Under workshopen fick deltagarna möjlighet att berätta om utmaningar kopplade till 
dataskyddsregelverket som de upplever när de arbetar med innovation, framförallt 
innovation inom AI. Deltagarna berättade om återkommande och strategiska rättsliga 
frågeställningar som de upplever behöver förtydligas. Workshopen genomfördes 
digitalt och tolv verksamheter fanns representerade. Aktörerna kom ifrån offentlig 
sektor och olika branscher inom näringslivet.  

2.1.2. 

Intervjuer med innovationsaktörer 

För att komplettera kartläggningen och fördjupa vår kunskap om strategiska och 
återkommande rättsliga frågor kopplade till AI genomförde vi djupintervjuer med 
företrädare för totalt sju verksamheter som är medlemmar i AI Sweden. 
Verksamheterna var både från näringslivet och från offentlig sektor. Vi efterfrågade att 
intervjupersonerna hade erfarenhet av att ha arbetat med dataskydd och integritet i 
relation till utveckling, förvaltning, användning, upphandling eller inköp av AI. 

Syftet med intervjuerna var att inhämta information om strategiska och återkommande 
rättsliga frågeställningar kopplade till integritets- och dataskydd i relation till AI, för att 
kunna utforma ett målgruppsanpassat och relevant stöd. Informationen 
sammanfattades konceptuellt och avidentifierat.  

Intervjuerna genomfördes digitalt under vintern 2021, och omfattade cirka en timme. 
De utgick ifrån en semi-strukturerad intervjuguide och samma guide användes vid alla 
intervjuer.  

2.1.3.  Rundabordssamtal med startupbolag 

Startupbolag är företag i ett tidigt skede av sin verksamhet. De är ofta små bolag som 
utvecklas snabbt. Startupbolag ingår ofta i sammanhang där de levererar produkter till 
eller köps upp av andra verksamheter eller leverantörer. Det är centralt att 
dataskyddsfrågorna beaktas av startupbolag och IMY har därför bedömt att de är en 
prioriterad målgrupp i uppdraget. Tidigare undersökningar som IMY genomfört har 
också visat att små- och medelstora företag generellt sett har stora utmaningar i sitt 
dataskyddsarbete.4 

IMY har arbetat med att fördjupa förståelsen för startupbolagens legala 
frågeställningar och behov av kunskapshöjande insatser. Under hösten genomförde vi 
ett rundabordssamtal med medlemmar i AI Sweden Startup Program.  

Syftet med samtalet var att ge oss bättre kunskap om startupbolagens sammanhang 
och dess behov, för att kunna utforma ett målgruppsanpassat och relevant stöd till 
dem. Under samtalet fick deltagarna berätta om startupbolagens särskilda utmaningar. 

 
4 Datainspektionen rapport 2019:2, Nationell integritetsrapport 2019 - Rapporter - Datainspektionen (imy.se) 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

7(18) 

 

Även vid detta tillfälle diskuterades återkommande och strategiska rättsliga 
frågeställningar som upplevs problematiska. 

Rundabordssamtalet genomfördes som ett hybridmöte där vissa besökte IMY och 
andra deltog digitalt. Sammanlagt deltog nio aktörer.  

 

2.2.  Arbete för att identifiera centrala samverkanspartners 

och lära av andra 

Ytterligare en viktig del av arbetet under 2021 har handlat om att identifiera centrala 
samverkansparter för IMY och lära av goda exempel från andra organisationer. En 
kartläggning av det svenska innovationssystemet påbörjades under hösten med syfte 
att identifiera strategiska samverkanspartners att samverka med under genomförandet 
av uppdraget. IMY har hållit ett antal samverkansmöten och initierat samverkan om 
olika frågor med aktörer som bedömts strategiskt viktiga för uppdragets 
genomförande. 

2.2.1.  AI Sweden  

AI Sweden är som tidigare nämnts Sveriges nationella center för tillämpad artificiell 
intelligens. Deras uppdrag är att stödja och påskynda användningen av AI till nytta för 
samhället och den svenska konkurrenskraften.  

Redan innan regeringsuppdraget har IMY haft dialog med AI Sweden, men under det 
nu pågående arbetet har samverkan fördjupats och konkretiserats. Samarbetet med AI 
Sweden har varit en framgångsfaktor i kartläggningen av legala frågeställningar kring 
integritet- och dataskydd. AI Sweden har också bidragit löpande i IMY:s uppdrag 
genom kontinuerlig dialog och samverkan.  

2.2.2.  Vinnova  

Verket för innovationssystem (Vinnova) har till uppgift att främja hållbar tillväxt genom 
finansiering av behovsmotiverad forskning och utveckling av effektiva 
innovationssystem. De är en central drivkraft för innovation i Sverige och har lång 
erfarenhet av att arbeta med frågorna.  

IMY och Vinnova har tidigare haft samverkan omkring gemensamma frågor. I 
samband med regeringsuppdraget har Vinnova blivit en viktig partner och samverkan 
med dem har fördjupats och breddats på flera plan. Till exempel har Vinnova 
genomfört ett seminarium i kunskapshöjande syfte på IMY och Vinnovas 
generaldirektör deltog i IMY:s webbsända panelsamtal om hållbar digitalisering.  

Tillsammans med Vinnova har IMY också genomfört en utbytestjänstgöring där en 
medarbetare från IMY tillbringat två veckor på Vinnova, och vice versa. Syftet med 
utbytet har varit att skapa större insikt och förståelse för varandras verksamheter, 
forma kontaktnät, sprida kunskaper och insikter mellan myndigheterna samt 
kompetensutveckling för de berörda medarbetarna. Utvärderingen av aktiviteten är 
positiv och IMY planerar liknande insatser under 2022.  

2.2.3.  DIGG 

Myndigheten för digital förvaltning (DIGG) är den svenska myndighet som har i uppgift 
att stödja, samordna och följa upp digitalisering inom svensk offentlig förvaltning. 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

8(18) 

 

DIGG har ansvar för ett stort antal regeringsuppdrag som relaterar till regeringens 
digitaliseringsstrategi och nationella datastrategi.  

IMY har samverkat med DIGG i flera olika sammanhang tidigare. I samband med 
regeringsuppdraget har samverkan med DIGG utvecklats och fördjupats. DIGG har 
ansvar för flera närliggande regeringsuppdrag där IMY kan bidra, framförallt arbetet 
med att tillhandahålla rättsligt stöd till offentliga aktörer och uppbyggnaden av Ena, 
den förvaltningsgemensamma digitala infrastrukturen. Arbetet har bäring på IMY:s 
lärandeprocess och stödet kan användas brett i innovationssystemet. 

2.2.4.  Patent- och registreringsverket  

Myndigheten Patent- och registreringsverket (PRV) hjälper företagare och innovatörer 
att hantera sina immateriella tillgångar, till exempel genom att skydda sin uppfinning, 
sitt varumärke eller design. Under de senaste åren har PRV börjat arbeta mer som ett 
kunskapscenter för att främja innovation, tillväxt och konkurrens.  

PRV har varit en viktig samverkanspartner eftersom de möter verksamheter som 
arbetar med datadrivna tjänster och produkter, och ofta utgörs data av 
personuppgifter. De har identifierat att många små och medelstora företag har ett stort 
kunskapsbehov omkring hur de skyddar sina immateriella tillgångar. Samma aktörer 
har också ett stort behov av kunskapsstödjande insatser som rör dataskydd. Genom 
att genomföra gemensamma kunskapshöjande insatser kan PRV och IMY underlätta 
för företagen.  

2.2.5.  RISE och Innovationsnoden för cybersäkerhet  

Ytterligare en strategisk samverkanspartner som IMY har etablerat närmare kontakt 
med under projektet är forskningsinstitutet RISE. Under hösten 2021 har IMY blivit 
medlem och ingår i styrgruppen för innovationsnoden för cybersäkerhet som drivs av 
RISE och Vinnova.  

Noden är ett medlemsnätverk som arbetar för att skapa ett gynnsamt 
innovationsklimat för den svenska cybersäkerhetsindustrin samt att bidra till en 
snabbare och säkrare digitalisering i svenskt näringsliv och hos offentliga aktörer. 
Arbetet sker genom att samla näringsliv, akademi och offentlig sektor för att 
tillsammans identifiera, prioritera, initiera och driva forsknings- och 
innovationsaktiviteter inom cybersäkerhetsområdet.  

 

2.3.  Uppbyggnad av en strukturerad omvärldsbevakning  

Under året har IMY börjat forma interna arbetsformer för att utveckla förmågan att 
analysera teknikutvecklingen. Vi har också påbörjat en kartläggning av pågående 
regeringsuppdrag och initiativ på EU-nivå som på olika sätt berör frågan om innovation 
och teknikutveckling samt integritet och dataskydd. Det pågår mycket arbete på 
många olika nivåer och hos många olika aktörer. Frågornas tvärsektoriella karaktär 
och utvecklingstakten gör det till en utmanande uppgift att skapa och bibehålla 
överblick.  

Mot denna bakgrund har IMY startat en strukturerad omvärldsbevakning om 
teknikutveckling och innovation med bäring på integritet och dataskydd. Syftet med 
förmågeförbättringen är att ge bättre vägledning och stöd, för att i förlängningen höja 
kunskapsnivån om integritets- och dataskyddsfrågor inom innovationssystemet, öka 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

9(18) 

 

möjligheten att bidra med beslutsunderlag för strategiska beslut, samt skapa 
handlingsberedskap.  

Mottagare av omvärldsbevakningen är myndighetsledningen samt chefer och 
medarbetare inom IMY:s operativa verksamheter. Ambitionen är att information som 
inhämtas ska förädlas och ges mervärde. Den strukturerade omvärldsbevakningen 
ingår också som ett led i faktainsamlingen inför IMY:s andra integritetsskyddsrapport 
som ska lämnas till regeringen år 2024. 

2.3.1. 

Intern omvärldsrapport som beskriver trender och tendenser 

Omvärldsbevakningen har hittills renderat i två interna sammanställningar om trender 
och tendenser. De har bland annat fokuserat på hur utvecklingen av AI utvecklas till 
allt fler sektorer i samhället, regeringens nationella datastrategi och nyheter om 
ansiktsigenkänning.  

2.3.2.  Undersökning om allmänhetens inställning till AI  

Som en del av omvärldsbevakningen deltog IMY under hösten 2021 i framtagandet av 
en undersökning kring allmänhetens inställning till AI.5 I undersökningen, som 
genomfördes av Insight Intelligence med bland annat IMY som partner, konstaterades 
att en majoritet av svenskarna är positiva till hur AI påverkar dem som privatpersoner. 
Kunskapen om AI ökar sakta men många är fortfarande osäkra på hur AI fungerar. 
Mest positiva är man till smarta produkter i hemmet och förbättrad kvalitet på 
samhällstjänster.  

Undersökningen visar dock tydligt att det finns en utbredd oro att AI kan påverka den 
personliga integriteten negativt. Andelen som tycker det är okej att AI-baserade 
system fattar beslut om dem minskar. Hela 86 procent av de som svarat anser att 
företag som utvecklar AI-lösningar ska vara bundna till etiska riktlinjer. 

2.3.3.  Lärande dialog med andra organisationer som arbetar med att ge 

stöd till innovationsaktörer  

I uppstarten av uppdraget har IMY även träffat och tagit del av lärdomar från andra 
aktörer som på olika sätt arbetar med att stödja innovationsaktörer, till exempel 
Finansinspektionen (FI) som sedan några år bedriver ett innovationscenter.6 De 
arbetar med kunskapshöjande åtgärder så som seminarier, informationstillfällen och 
deltar i arrangemang om innovation på finansmarknaden.  

Vi har haft möten med den brittiska dataskyddsmyndigheten Information 
Commissioner’s Office (ICO) för att ta del av deras erfarenheter kring sitt 
innovationscenter7. Vi har även hämtat in lärdomar omkring regulatorisk 
testverksamhet från franska Commission nationale de l'informatique et des libertés 
(CNIL)8 och norska Datatilsynet9, som båda har sådan verksamhet pågående. 
Dialogen fortsätter under uppdragets gång.  

 

 
5 https://www.insightintelligence.se/svenskar-och-ai/svenska-folket-och-ai-2021/ 
6 https://www.fi.se/sv/fi-innovationscenter/ 
7 https://ico.org.uk/about-the-ico/news-and-events/news-and-blogs/2021/04/how-the-ico-innovation-hub-is-enabling-
innovation-and-economic-growth-through-cross-regulatory-collaboration/ 
8 https://www.cnil.fr/fr/bac-sable-donnees-personnelles-la-cnil-accompagne-12-projets-dans-le-domaine-de-la-sante-
numerique 
9 https://www.datatilsynet.no/regelverk-og-verktoy/sandkasse-for-kunstig-intelligens/ 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

10(18) 

 

2.4.  Utåtriktade insatser för att höja kunskapen om 

integritets- och dataskyddsfrågor i 
innovationssystemet 

Även om fokus under uppdragets första fas varit att utveckla IMY:s förmåga att följa 
och analysera den tekniska utvecklingen samt tillhandahålla vägledning och stöd, har 
vissa utåtriktade insatser redan genomförts.  

2.4.1.  Forskarhearing och samverkan med enskilda forskare  

En forskarhearing om integritetsskyddande teknik genomfördes i december 2021. Fyra 
forskare från olika lärosäten (Karlstad universitet, Kungliga Tekniska Högskolan, Luleå 
tekniska universitet, Göteborgs universitet) medverkade. Hearingen genomfördes 
digitalt och drygt 40 personer deltog från IMY, Regeringskansliet, Kommittén för 
teknologisk innovation och etik (Komet), DIGG, PRV, AI Sweden och Bolagsverket. 
Hearingen sammanfattades i ett inlägg på IMY-bloggen.10 

Forskarna beskrev hur inbyggt dataskydd i framtiden kan vara det som borgar för 
integritetssäker databehandling, genom att system och produkter i grunden är skapade 
för att följa regelverk. Forskarna var överens om att inbyggt dataskydd kan vara en bra 
möjlighet, samtidigt som även dessa tekniker har risker och problem. 

En aspekt av arbetet med inbyggt dataskydd som framfördes under hearingen är att 
frågor om integritet och säkerhet enligt deras erfarenhet vanligen inte prioriteras av 
användarna. En annan viktig poäng från forskarna var att man som användare inte ska 
behöva ändra inställningarna i appar, webbtjänster och liknande själv, utan att 
standardinställningarna i dessa ska innebära att dataskydd är aktiverat som standard. 

Forskarna poängterade att verksamheter måste fortsätta med sitt övriga 
dataskyddsarbete, även om de använder inbyggt dataskydd. Det är lätt att se till teknik 
som den enda lösningen men mycket behöver också göras på andra plan. På 
hearingen efterlyste forskarna en vid ansats och tätare dialog mellan den akademiska 
världen, politiker, företag, utvecklare och offentliga verksamheter.  

Utöver forskarhearingen har IMY också vid flera tillfällen bjudit in enskilda forskare 
som presenterat sin forskning.  

2.4.2.  Seminarium på temat hållbar digitalisering  

På internationella dataskyddsdagen den 28 januari 2022 anordnade IMY ett webbsänt 
panelsamtal om hållbar digitalisering med energi- och digitaliseringsminister 
Khashayar Farmanbar, generaldirektörerna för DIGG, IMY och Vinnova samt 
ordföranden för Komet. Samtalet var fullbokad med 700 åhörare och fick stort 
genomslag på IMY:s sociala medier. Det sammanfattades i ett inlägg på IMY-
bloggen.11 

Ministern inledningstalade om hur integritet är en grundläggande rättighet, att data i 
vår tid är en strategisk resurs och att digital innovation måste gå hand i hand med 
digital trygghet. Under industrialiseringen var tillgången till arbetskraft den viktigaste 
tillgången och Sverige har en stolt tradition som föregångsland när det gäller att 
organisera skyddet för arbetstagare. När data nu utgör den viktigaste resursen 

 
10 https://www.imy.se/blogg/forskarhearing-om-inbyggt-dataskydd/ 
11 https://www.imy.se/blogg/digital-innovation-maste-ga-hand-i-hand-med-digital-trygghet/ 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

11(18) 

 

behöver Sverige gå i bräschen för en digital omställning som säkerställer ett starkt 
skydd för människors data, menade digitaliseringsministern.  

Det efterföljande panelsamtalet poängterade att arbetet med hållbar digitalisering 
behöver ske i samverkan. Forskning, näringsliv och offentlig förvaltning behöver bygga 
gemensam förmåga för att ta sig an omställningarna och utmaningarna som ligger 
framför oss.  

Panelen konstaterade också att det är viktigt att arbeta med konkreta frågor och idéer 
för att skapa konkreta lärandeprocesser för alla inblandade. En viktig del av lösningen 
är att våga testa, prova och försöka. För att våga testa efterlyste flera i panelen 
försöksverksamhet, exempelvis så kallade ”regulatoriska sandlådor”, vilket används 
som verktyg för att bli mer konkret i flera europeiska länder. Det räcker dock inte med 
ett verktyg, det måste komma tillsammans med en politisk vilja, finansiering och 
kompetens. 

2.4.3.  Webbinarium om ansiktsigenkänning och uppkopplade enheter 

I februari anordnade IMY ett webbsänt seminarium för cirka 400 deltagare som bland 
annat handlade om ansiktsigenkänning. Även detta sammanfattades på IMY-
bloggen.12 Ansiktsigenkänning är en biometrisk uppgift enligt dataskyddsförordningen. 
När de biometriska uppgifterna behandlas för att entydigt identifiera en fysisk person 
är de känsliga personuppgifter. Huvudregeln är att känsliga personuppgifter är 
förbjudna att hantera, och föreläsarna gick igenom grundläggande förutsättningar för 
att få använda dem. För att använda uppgifterna behöver den personuppgiftsansvarige 
ofta genomföra en konsekvensbedömning av den planerade behandlingen. Om den 
visar på hög risk för de registrerades fri- och rättigheter kan det även krävas att den 
personuppgiftsansvarige har ett förhandssamråd med IMY.  

Särskilda risker uppstår när man använder sig av känsliga personuppgifter, som 
biometriska uppgifter, i uppkopplade enheter. I vår Integritetsskyddsrapport 2020 
beskrev IMY att utvecklingen inom sakernas internet är ett särskilt riskområde ur ett 
integritetsperspektiv. Eftersom IMY erfarenhetsmässigt vet att uppkopplade enheter 
används inom allt fler samhällsområden och med nya användningsområden och att 
dessa enheter ofta visat sig ha bristande säkerhet, innehöll webbinariet även en 
genomgång av viktiga säkerhetsaspekter att tänka på vid just användning av 
uppkopplade enheter. 

2.4.4.  Påbörjat arbete med ett metodstöd till offentliga aktörer som vill 

arbeta med innovation  

DIGG fick under 2021 ett regeringsuppdrag om att tillhandahålla rättsligt stöd till den 
offentliga förvaltningen om förvaltningsgemensamma digitaliseringsfrågor. 13 I sin 
slutredovisning av uppdraget i september 2021 beskrev DIGG att en förutsättning för 
etableringen av det rättsliga stödet är samverkan med andra myndigheter.    

Som ett led i detta har DIGG och IMY påbörjat ett arbete med att ta fram ett metodstöd 
för innovation för offentlig sektor. Metodstödet syftar till att ge offentliga aktörer ett stöd 
i juridiska frågeställningar som aktualiseras i deras innovationsarbete, för att 
möjliggöra regelefterlevnad i utvecklingen. Metodstödet tar sikte både på att identifiera 
vilka rättsfrågor som kan aktualiseras, och på att ge vägledning om hur rättsfrågorna 
kan hanteras och bedömas. Stödet kommer främst att fokusera på dataskyddsrättsliga 
 
12 https://www.imy.se/blogg/hoga-krav-for-att-fa-anvanda-ansiktsigenkanning/ 
13 https://www.regeringen.se/490746/contentassets/29c416846a4148e9b3fb8a841affe9ce/uppdrag-att-tillhandahalla-
rattsligt-stod-till-offentlig-forvaltning-avseende-digitalisering 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

12(18) 

 

frågeställningar, men det kan bli aktuellt att även ta upp andra rättsområden i särskilda 
frågor. Arbetet ska vara klart till sommaren 2022.   

 

3. IMY:s erfarenheter under första fasen 

Det är för tidigt att säga att IMY:s arbete med vägledning och stöd till 
innovationsaktörer ännu har lett till ökad kunskap om integritets- och dataskyddsfrågor. 
Dock har myndigheten under 2021 tagit viktiga steg för att fördjupa vår förståelse av 
innovationsaktörernas behov. Kartläggnings- och analysarbetet av de olika aktörernas 
behov ligger till grund för de åtgärder som IMY planerar genomföra under uppdragets 
andra fas (1 april 2022 – 31 mars 2023). I detta avsnitt beskrivs de fyra centrala 
slutsatser vi dragit av uppdraget fram till nu.  

 

3.1.  Datadelning – en av de största utmaningarna 

En viktig erfarenhet är att det ofta är liknande rättsliga frågor som uppstår bland 
innovationsaktörer, oavsett om verksamheterna är stora eller små, unga eller gamla i 
branschen. Mycket av diskussionerna har kretsat kring integritets- och 
dataskyddsfrågor som uppstår när verksamheter på olika sätt delar data med varandra 
i innovationssyfte. Datadelning är utan konkurrens den fråga som oftast kommit upp i 
kartläggningen och det som uppfattas medföra flest legala utmaningar för 
innovationsaktörerna.  

Eftersom frågan om datadelning innehåller många olika delfrågor är det uppenbart att 
IMY kommer att behöva fördjupa sin kunskap och genomföra kunskapshöjande 
åtgärder som rör datadelning inom ramen för det fortsatta uppdraget.  

Utvecklingen av AI kräver särskilt stora mängder data av god kvalitet, som måste 
delas när data inte finns hos den aktör som arbetar med AI-utvecklingen. De rättsliga 
problem och andra svårigheter som upplevs i samband med datadelning är många och 
komplexa, men kan i korthet sammanfattas i punkterna nedan.  

•  Data kan vara insamlad under oklara omständigheter och i stora data-set kan 

personuppgifter, och känsliga personuppgifter, döljas i den stora mängden.  

•  Att säkerställa ändamålsbegränsning när stora mängder data används 

upplevs som en utmaning. Ändamålsbegränsning beskrivs dessutom i vissa 
fall som svårbedömt, framförallt när allt fler uppkopplade enheter genererar 
stora mängder användbara data. 

•  Det upplevs som svårt att säkerställa transparens och tillgodose de 

registrerades rättigheter vid utveckling av AI. I många fall kombineras data, till 
exempel i dataset. Det upplevs som svårt att klargöra vem som är 
personuppgiftsansvarig för behandlingar av personuppgifter i datasetet, den 
som samlat in uppgifterna, den som tillhandahåller datasetet eller den som 
förvärvar det för att utveckla AI.  

•  Aktörerna upplever svårigheter i hur man ska göra proportionalitetsbedömning 

enligt dataskyddsförordningen vid framtagandet av AI. 

•  Det upplevs som oklart om och i så fall under vilka omständigheter 

anonymisering eller pseudonymisering av data är tillåten.  

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

13(18) 

 

•  Radering av data beskrivs som svårt eller omöjligt i praktiken.  
•  Om utvecklingen sker med stöd av samtycke medför rätten att dra tillbaka 

samtycke ett problem för produktutvecklingen.  

•  Datadelning upplevs som särskilt komplicerat av aktörer inom hälso- och 

sjukvården, som ofta hanterar känsliga personuppgifter vilka omfattas av stark 
sekretess.  

•  För aktörer som hanterar data både i och utanför EU upplevs datadelning 

försvåras ytterligare av Schrems II-domen. 

•  Möjligheten att komplettera eller ersätta data med till exempel syntetiska data 

diskuteras bland aktörerna men de rättsliga förutsättningarna upplevs som 
oklara. Teknik så som federerad maskininlärning kan användas för att undvika 
legala problem med utlämnandefrågor och för att höja dataskyddet för 
registrerade, men rättsläget upplevs även här som oklart.  

 

3.2.  Stort behov av mer vägledning och tydliga rättsliga 

ställningstaganden från IMY 

Generellt kan det konstateras att de flesta verksamheter som deltagit i 
behovskartläggningen, med något undantag, arbetar aktivt med dataskydd och flera 
anlitar advokatbyråer för juridiskt stöd. Att leva upp till dataskyddsförordningen, ofta 
kallad GDPR, upplevs som en tung administrativ börda särskilt för mindre aktörer. 
Många berättar att de måste anställa juridisk specialistkompetens inom den egna 
verksamheten, alternativt att de har stora kostnader för juridisk konsultation av 
advokatbyråer. Detta uppges ofta vara en av de största utgiftsposterna för 
innovationsaktörer. Flera av deltagarna konstaterar emellertid att de ofta får olika 
besked om hur GDPR ska tolkas och tillämpas av olika byråer, vilket upplevs som 
frustrerande och leder till onödigt höga kostnader för att försöka säkerställa att de gör 
rätt.  

Utmaningarna uppges inte handla om en särskild bestämmelse, utan att det generellt 
är svårt att få juridiskt stöd. Ofta resulterar det i att verksamheten själva måste välja en 
tolkning eller bedömning utan att veta om det är korrekt.  

Det finns en stor efterfrågan på mer specifika vägledningar och rättsliga 
ställningstaganden från IMY. Många vill se att IMY blir bättre på att förstå specifika 
teknikområden och tar fram vägledning om till exempel federerad AI och syntetiska 
data, gärna med konkreta exempel. Det efterfrågas även vägledning om undantag från 
kravet på att informera de registrerade. Aktörerna hade gärna sett att IMY arbetade 
med andra format av stöd, som till exempel den vägledning om datadelning som 
brittiska ICO tagit fram.14 

Verksamheterna uttrycker önskemål om att IMY i större utsträckning gör bedömningar 
utifrån nu rådande rättsläge utan att vara fullständigt säkra på en lagtillämpning. Att 
skapa praxis genom domstolsavgöranden är en långt mycket långsammare process 
än innovation.  

 

 

 
14 ico.org.uk/for-organisations/guide-to-data-protection/ico-codes-of-practice/data-sharing-a-code-of-practice/ 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

14(18) 

 

Det är tydligt att IMY inom ramen för uppdraget behöver börja bygga upp en samlad 
plattform med information och vägledning till innovationsaktörer. Vissa av de frågor 
som kommer upp bland innovationsaktörerna är mycket specifika för startupbolag och 
tekniktunga verksamheter. Andra frågor och lösningar är dock allmängiltiga och berör 
alla verksamheter som behandlar personuppgifter. IMY erfar också att visst stöd som 
aktörerna efterfrågar redan finns på myndighetens hemsida, till exempel stöd för 
konsekvensbedömningar eller möjlighet till förhandssamråd, men att det inte är allmänt 
känt bland innovationsaktörerna.  

 

3.3.  Stor efterfrågan på fördjupad, case-baserad 

vägledning  

Bilden av behovet av stöd har varit relativt samstämmigt bland innovationsaktörerna. 
Utöver efterfrågan på mer vägledning och rättsliga ställningstaganden som beskrivs 
ovan, uttrycker ett stort antal verksamheter önskemål om att kunna få praktiskt stöd i 
innovationsprocessen genom fördjupad dialog och möjlighet att diskutera faktiska 
praktikfall med IMY.  

Vissa verksamheter har hört talas om de norska och brittiska 
dataskyddsmyndigheternas arbete med regulatorisk testverksamhet i så kallade 
”sandboxes”, och efterlyser en sådan verksamhet från IMY. Andra uttrycker ett mer 
generellt önskemål om att tidigt i en innovationsprocess kunna diskutera med IMY och 
testa vad som är bästa lösningen på ett problem ur integritets- och 
dataskyddssynpunkt.  

Regulatorisk testverksamhet på integritets- och dataskyddsområdet finns för 
närvarande hos IMY:s motsvarigheter i Storbritannien, Norge och Frankrike. Syftet 
med regulatorisk testverksamhet hos en dataskyddsmyndighet är att ha möjlighet att 
ge mer fördjupad vägledning till utvalda innovationsprojekt.  

IMY rekommenderade i Integritetsskyddsrapport 2020 att regeringen skulle överväga 
att skapa förutsättningar för IMY att driva regulatorisk testverksamhet. Vi bedömer det 
inte som möjligt att påbörja en regulatorisk testverksamhet inom ramen för det 
nuvarande uppdraget, då erfarenheten från andra länder är att det kräver en långsiktig 
satsning och dedikerade resurser. Vi ser dock att vi, inom ramen för det pågående 
uppdraget, kan vidta vissa förberedande åtgärder för att skapa bra förutsättningar och 
lärande inför en eventuell kommande uppstart av ett sådant arbete inom IMY.  

 

3.4.  Samverkan inom och mellan organisationer en 

framgångsfaktor 

Innovation och teknikutveckling är tvärsektoriellt och involverar flera politikområden. 
Det är en utmaning att skapa en helhetsbild över den politiska inriktningen och 
prioriteringar, och i många fall konkurrerar olika strategier och målbilder med varandra. 
Det gäller såväl nationellt som på EU-nivå. Fragmentiseringen av frågorna gör att 
vissa åtgärder och initiativ riskerar att bli reaktiva. 

 

 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

15(18) 

 

IMY konstaterar att regeringsuppdrag omkring innovation och teknikutveckling samt 
integritet och dataskydd ofta har bäring på många olika myndigheters uppdrag. 
Samordningen förutsätter ofta att myndigheterna själva identifierar och initierar detta.  

En grundläggande erfarenhet är just hur viktigt det är med samverkan. Att genomföra 
kunskapshöjande åtgärder tillsammans med andra kommer därför vara en viktig del i 
IMY:s strategi för det fortsatta arbetet. Hittills har vi som beskrivits ovan påbörjat 
konkreta initiativ tillsammans med vissa prioriterade samverkanspartner – men vi 
räknar med att det i det fortsatta arbetet kommer bli fler.  

En annan aspekt av samverkan rör förankringen inom den egna myndigheten. 
Erfarenheter från andra dataskyddsmyndigheter i Europa och andra svenska 
tillsynsmyndigheter som fått utökade vägledningsuppdrag är att det är mycket viktigt 
att arbetet förankras ordentligt i den egna organisationen och att den involverar många 
medarbetare. Därmed ökar förståelsen och legitimiteten för arbetet. Att verka för att 
stödet till innovationsaktörer blir hållbart över tid och integreras med IMY:s övriga 
verksamhet kommer därför vara en del av det fortsatta arbetet.  

 

4. Fortsatt arbete  

Genom regeringsuppdraget har IMY påbörjat en långsiktig satsning på stöd till 
innovationsaktörer. Vårt mål är att arbetet ska fortsätta även efter att 
regeringsuppdraget slutredovisas i mars 2023. Att innovation och utveckling av teknik 
och tjänster sker på ett sätt som värnar den personliga integriteten är en viktig 
prioritering i den målbild och strategiska inriktning vi fastslagit för IMY för åren 2022 - 
2025.15  

Under 2021 har vi lagt en viktig grund för detta långsiktiga arbete genom den 
fördjupade förståelsen av innovationsaktörernas behov, identifieringen av centrala 
samverkansparter och uppbyggnaden av interna arbetsformer.  

Även i det fortsatta arbetet kommer interna kompetenshöjande åtgärder vara en viktig 
del. Utbildningsinsatser om viktiga teknikområden, till exempel sakernas internet och 
AI, kommer att genomföras för all operativ personal på IMY. Omvärldsbevakningen 
kommer också att fortsätta och kontinuerligt utmynna i interna besluts- och 
kunskapsunderlag. Som ett led i att fortsätta utveckla myndighetens egen förmåga att 
följa och analyserna den tekniska utvecklingen kommer vi också att delta i flera 
internationella konferenser där forskare och praktiker möts för att diskutera frågor som 
rör ny teknik, integritet och dataskydd.  

Under 2022 kommer arbetet inriktas ännu tydligare mot att leverera stöd och 
vägledning till innovationsaktörer. Vi kommer att utgå ifrån de erfarenheter som 
beskrivs i denna delredovisning.  

Regeringsuppdragets första fas har präglats av ett utforskande arbetssätt, där vi 
strävat efter att utmana oss att testa nya arbetsformer. Detta förhållningssätt kommer 
vara centralt även när vi nu går in i uppdragets andra fas. Ytterligare aktiviteter än de 
som beskrivs nedan kan därför tillkomma, likaså kan justeringar komma att ske.  

 
15 Strategisk inriktning 2022–2025 | IMY 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

16(18) 

 

 

4.1.  Åtgärder för att genomföra kunskapsutvecklande 

insatser som rör innovation och datadelning  

 

•  Vägledning om datadelning. Den huvudsakliga rättsliga frågan som beskrivs 

som utmanande av innovationsaktörer rör datadelning. Att IMY i möjligaste 
mån klargör och skapar kunskap är därför en viktig väg framåt. Vi behöver 
både fördjupa vår egen kunskap och ta fram konkret vägledning till 
innovationsaktörer i olika frågor som rör datadelning, vilket vi avser att göra till 
exempel i form av rättsliga ställningstaganden.  
 
Dataskyddsförordningen är gemensam i hela EU och den ställer stora krav på 
samverkan och harmoniserad tillämpning av regelverket för 
medlemsländerna. Den huvudsakliga uttolkningen av lagstiftningen sker 
gemensamt inom den Europeiska dataskyddsstyrelsen, EDPB. Samtidigt finns 
ett behov av att IMY kan ge kvalificerad vägledning även på områden där 
EDPB ännu inte beslutat om riktlinjer och det saknas vägledande 
domstolspraxis. 
 

•  Stöd för att klargöra gränsdragningen mellan personuppgiftsansvariga 
och personuppgiftsbiträden i samband med datadelning. IMY har tidigare 
lett arbetet med att ta fram en EU-gemensam vägledning som fastställdes 
under 2021 avseende gränser och skyldigheter för personuppgiftsansvariga 
och -biträden. Inom ramen för regeringsuppdraget ska IMY, med 
utgångspunkt i vägledningen, ta fram ett stödmaterial som fokuserar på 
gränsdragningsfrågor som kan uppstå i samband med datadelning.  
 

•  Ytterligare forskarhearing. IMY kommer fortsatt hålla dialog med 

forskarvärlden och bjuda in forskare att dela med sig av sina resultat genom 
föreläsningar, rundabordssamtal och/eller forskarhearings. Vi kommer att 
fokusera på frågor som har bäring på datadelning och dataskydd.  
 

•  Seminarium om datadelning för Regeringskansliet. Att öka mängden data 

som kan användas för utveckling av till exempel AI är ett viktigt mål i den 
nationella datastrategi som regeringen fastslagit. Att underlätta datadelning är 
därför en central prioritering för regeringen. IMY kommer mot denna bakgrund 
att genomföra minst en aktivitet med Regeringskansliet som målgrupp, för att 
belysa vilka olika hinder och möjligheter vi identifierat gällande datadelning 
och dataskydd.  
 

4.2.  Åtgärder för att förbättra IMY:s vägledning till 

innovationsaktörer 

•  Bygga upp en innovationsportal. För att förenkla för innovationsaktörer 

kommer IMY på en särskild del av vår webbplats att samla och utveckla 
anpassade stödmaterial till innovationsaktörer. Informationen ska vara lätt att 
nå och överblicka samt anpassad till innovationsaktörernas behov.  
 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

17(18) 

 

•  Webbinarier. IMY kommer att inrikta minst två webbinarier på att adressera 

och sprida kunskap om frågor som är centrala för innovationssystemet.  
 

•  Föreläsningar. IMY ska under hösten 2022 utveckla ett föreläsningskoncept 

kring innovation och dataskydd. Vi kommer därefter att genomföra en serie 
föreläsningar för relevanta innovationsaktörer.  
 

•  Metodstöd för offentliga aktörer som vill arbeta med innovation. IMY 

kommer tillsammans med DIGG att ta fram ett metodstöd för offentliga aktörer 
som vill arbeta med innovation. Målet är att metodstödet ska vara klart till 
sommaren 2022.   
 

•  Utbildning för startupbolag. IMY kommer tillsammans med PRV att utveckla 

och genomföra en utbildning för startupbolag. PRV och IMY upplever att det 
finns närliggande problemställningar hos små och medelstora företag och 
myndigheterna gör bedömningen att det finns intresse för gemensamma 
kunskapshöjande insatser där myndigheterna fokuserar på rättsliga 
frågeställningar utifrån sitt respektive expertområde. Förhoppningen är att 
insatsen på ett målgruppsanpassat sätt ska bidra till att höja små- och 
medelstora företags kunskap om såväl integritets- och dataskyddsfrågor som 
immaterialrätt.    
 

4.3.  Åtgärder för att kunna ge fördjupad, case-baserad 

vägledning  

•  Pilotfall avseende regulatorisk testverksamhet.  

Som beskrivits ovan finns en stor efterfrågan kring fördjupad, case-baserad 
vägledning – det vill säga en möjlighet för utvalda innovationsaktörer att få 
hjälp och fördjupad vägledning i konkreta innovationsprocesser.  
 
IMY bedömer inte att det inom ramen för detta regeringsuppdrag är möjligt att 
starta upp en regulatorisk testverksamhet av det slag som för närvarande 
bedrivs vid dataskyddsmyndigheterna i Storbritannien, Norge och Frankrike. 
Hos dessa myndigheter är den regulatoriska testverksamheten en tjänst som 
utvecklats för att ge fördjupad vägledning och stöd till prioriterade 
innovationsaktörer. Urvalet till den regulatoriska testverksamheten sker 
genom ett ansökningsförfarande. Norska Datatilsynet har fått tilldelat särskilda 
medel för sin regulatoriska testverksamhet; 4 mnok för 2020, 8 mnok för 2021 
och 9 mnok för 2022. De har ansökt om 15 mnok per år för att instifta en 
permanent sandkasse.  
 
För att påbörja ett lärande och skapa förutsättningar för ett eventuellt 
kommande arbete, avser IMY dock att under hösten 2022 genomföra en pilot 
med regulatorisk testverksamhet. I pilotverksamheten kommer vi ge fördjupad 
vägledning i en specifik innovationsprocess hos en prioriterad aktör. Något 
ansökningsförfarande kommer inte att ske i pilotverksamheten, utan IMY 
kommer – i dialog med relevanta samverkansparter – att identifiera en 
relevant fråga och aktör. Arbetet ska utmynna i en publik rapport med målet 
att ge lärande för många.  
 

Integritetsskyddsmyndigheten 
 

Diarienummer: DI-2021-5817 
Datum: 2022-03-31 
 

18(18) 

 

4.4.  Förstärkt samverkan inom och mellan organisationer  

•  Strategisk samverkan. IMY kommer fortsätta fördjupa och bredda 

samverkan med olika strategiskt viktiga aktörer, bland annat AI Sweden, 
DIGG, Vinnova, PRV och RISE.  
 
Vi avser att genomföra ytterligare utbytestjänstgöring med en eller flera av 
våra prioriterade samverkanspartner.   
 

•  Bygga upp en pool med innovationskompetens för kontinuerlig dialog, 
lärande och samverkan. För att kunna ge ett relevant och användbart stöd 
till innovationsaktörer krävs att IMY kontinuerligt har dialog och samverkar 
med olika innovationsaktörer. Det kan till exempel handla om att vi behöver 
genomföra workshops eller intervjuer för att förstå en frågeställning mer på 
djupet eller att vi vill sätta samman en fokusgrupp för att testa nyttan av ett 
nytt stödmaterial. För att löpande kunna ha den typen av lärande dialog 
kommer IMY under 2022 att starta en ”pool” dit innovationsaktörer kan anmäla 
sig om de vill vara med och bidra i utvecklingen av IMY:s verksamhet.  
 

5. Ekonomisk uppföljning 

IMY har för genomförande av uppdraget kunnat rekvirera särskild finansiering, upp till 
2 miljoner kronor för 2021. Under 2021 har 1 493 tkr förbrukats.  

Att vi inte förbrukat samtliga tillgängliga medel under 2021 beror på att den kompetens 
som behövs i innovationsuppdraget också är kritisk i IMY:s ordinarie operativa 
verksamhet.  

IMY fick under 2021 engångsvisa medel om 10 miljoner kronor i vårändringsbudgeten. 
Detta medförde att många nya medarbetare på kort tid rekryterades och 
introducerades i verksamheten. Mer seniora medarbetare – som de som arbetar i 
innovationsuppdraget – har haft en viktig roll i att introducera och handleda nyanställda 
och hålla uppe produktionen i myndighetens operativa verksamhet.  

Det innebar att det varit svårt att avsätta så mycket resurser för regeringsuppdraget 
som hade varit nödvändigt för att rekvirera hela summan om 2 miljoner kronor för 
2021.  

Under 2022 avsätter IMY tre årsarbetskrafter fördelat på nio personer i arbetet med 
regeringsuppdraget. Därutöver är samtliga IMY:s IT- och 
informationssäkerhetsspecialister knutna till arbetet och bidrar med 
omvärldsbevakning och interna kunskapshöjande åtgärder. Prognosen är att vi 
kommer att rekvirera hela det för uppdraget tillgängliga beloppet för 2022, det vill säga 
4 miljoner kronor.  

 

Lena Lindgren Schelin 

Generaldirektör IMY 

