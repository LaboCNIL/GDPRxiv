Personuppgiftsincidenter som
beror på antagonistiska angrepp 2019

Datainspektionens rapport 2020:3

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Denna rapport finns att ladda ner på www.datainspektionen.se

Innehåll
Inledning.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 4
Sammanfattning .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 5
Rekommendationer .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 7
Bättre tekniska och organisatoriska åtgärder kan förebygga fler
phishingattacker .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 7
Säkrare hantering av personuppgifter i e-post.  .  .  .  .  .  .  .  .  .  .  .  .  .  .  .  .  .  .  . 8
Offentlig sektor bör säkerställa sin förmåga att upptäcka och anmäla
it-angrepp som berör personuppgifter .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 8
Grundläggande it-säkerhetsåtgärder stärker skyddet av personuppgifter .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 9
Vad är en personuppgiftsincident och när ska den anmälas till Datainspektionen? .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 10
Antagonistiska angrepp – en översiktlig beskrivning.  .  .  .  .  .  .  .  .  .  .  .  .  .  .  . 11
Personuppgiftsincidenter
som beror på antagonistiska angrepp 2019.  .  .  .  .  .  .  .  .  .  .  .  .  .  .  .  .  .  .  .  .  . 12
Anmälda antagonistiska incidenter.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 12
Vanliga anmälda antagonistiska incidenter .  .  .  .  .  .  .  .  .  .  .  .  .  .  .  .  .  .  .  .  . 13
Fördelning – privat och offentlig sektor. .  .  .  .  .  .  .  .  .  .  .  .  .  .  .  .  .  .  .  .  .  .  .  . 14
Fördelning på bransch eller verksamhetsområde. .  .  .  .  .  .  .  .  .  .  .  .  .  .  .  . 16
Antal berörda som påverkats av incidenten .  .  .  .  .  .  .  .  .  .  .  .  .  .  .  .  .  .  .  .  . 18
Förekomst av känsliga och integritetskänsliga personuppgifter. .  .  .  . 19
Berörda grupper av registrerade .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 20
Incidentens allvarlighetsgrad.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 21
Tid innan incidenten upptäcktes .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 22
Hur incidenten upptäcktes.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 23
Krypterad information .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 24
Information till berörda .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 24
Incidenter som berör personer i andra länder. .  .  .  .  .  .  .  .  .  .  .  .  .  .  .  .  .  .  . 25
Datainspektionens arbete med personuppgiftsincidenter .  .  .  .  .  .  .  .  . 26

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

3

Inledning
Genom EU:s dataskyddsförordning1 (GDPR) infördes den 25 maj 2018 en
skyldighet för privata och offentliga verksamheter som behandlar personuppgifter2 att rapportera vissa personuppgiftsincidenter till Datainspektionen. Den 1 augusti 2018 infördes i brottsdatalagen motsvarande
anmälningsskyldighet för brottsbekämpande myndigheter.
Denna rapport beskriver anmälda personuppgiftsincidenter under
2019 som anmälaren angett beror på någon form av antagonistiskt
angrepp. Begreppet antagonistiskt angrepp kan ha olika definitioner
beroende på sammanhang. Den här rapporten fokuserar på it-angrepp
med avsikt att orsaka skada, alternativt skapa fördelar för egen vinning på
ett otillåtet sätt. It-angreppen kan bestå av olika former av dataintrång,
men genomförs oftast på andra sätt.
Rapportens innehåll ska läsas med utgångspunkt från att de
anmälande verksamheterna själva gjort bedömningen att it-angreppet
utgör en personuppgiftsincident där det inte är osannolikt att risk finns
för berördas rättigheter och friheter.
Innehållet i rapporten bygger på internt sammanställd statistik över
anmälda personuppgiftsincidenter under 2019 som beror på it-angrepp.
Statistiken bygger uteslutande på de uppgifter som lämnats i incidentanmälningarna. Rapportens mer övergripande resonemang, bedömningar
och rekommendationer har tagits fram av Datainspektionen. Samverkan
har skett med informationssäkerhetsspecialister vid Myndigheten för
samhällsskydd och beredskap, MSB, och Säkerhetspolisen, Säpo.
Rapporten är en del av Datainspektionens rapportserie där vi beskriver
och analyserar inflödet till myndigheten.3 Syftet med rapporten är att
beskriva generella mönster och iakttagelser från inflödet till Datainspektionen samt att ge ett underlag som privata och offentliga verksamheter
kan använda i sitt fortsatta dataskyddsarbete och bidra till en generell
kunskapshöjning om integritet och dataskydd.

1

Europaparlamentets och rådets förordning (EU) 2016/679 av den 27 april 2016 om skydd för fysiska personer
med avseende på behandling av personuppgifter och om det fria flödet av sådana uppgifter och om
upphävande av direktiv 95/46/EG (allmän dataskyddsförordning).

2
3

Följer av artikel 4.1 i dataskyddsförordningen
Tidigare rapporter i rapportserien behandlar anmälda personuppgiftsincidenter 2018 (2019:1), anmälda
personuppgiftsincidenter januari-september 2019 (2019:3), klagomål mot personsöktjänster med frivilligt
utgivningsbevis (2020:1) samt personuppgiftsincidenter under helåret 2019 (2020:2).

4

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Sammanfattning
 Av de totalt knappt 4 800 anmälningar om personuppgiftsincidenter som anmäldes till Datainspektionen 2019, utgjordes cirka
600 stycken, 13 procent, av incidenter som uppges bero på antagonistiska angrepp. Andelen var ungefär lika stor 2018, 14 procent. Ett
antagonistiskt angrepp kan bero på till exempel fysisk stöld eller
it-angrepp. Den här rapporten fokuserar på de drygt 400 stycken,
cirka 9 procent, av personuppgiftsincidenterna som beror på
it-angrepp.
 En betydande andel, nästan nio av tio, av de anmälda personuppgiftsincidenterna som beror på it-angrepp kommer från privat
sektor, och endast cirka en av tio från offentlig sektor. Det är svårt
att dra några generella slutsatser varför andelen anmälningar är
betydligt större från privat sektor jämfört med offentlig sektor, men
tänkbara förklaringar kan vara att privat sektor är mer utsatt för och
har större fokus på it-angrepp.
 Det är vanligt att de anmälda antagonistiska incidenterna har
genomförts genom breda nätattacker utan specifik mottagare.
En vanlig metod för att komma åt information är phishing – som
innebär att mottagarna via ett mejl klickar på en länk och leds till en
falsk webbplats, där de uppmanas att ange uppgifter. Det är också
vanligt att de anmälda incidenterna har resulterat i att e-postkonton
använts för att skicka phishingmejl.
 De anmälda personuppgiftsincidenterna som beror på it-angrepp
kommer från ett brett spektra av branscher, vilket ligger i linje med
att det är vanligt med breda nätattacker utan specifik mottagare. En
något större andel kommer dock från detaljhandeln.
 Majoriteten av de anmälda it-angreppen har upptäckts inom ett
dygn av anställda, berörda personer eller personuppgiftsbiträden4.
Den förhållandevis snabba upptäckten kan bland annat bero på att
en stor andel av incidenterna utgörs av phishingangrepp eller installerade utpressningsprogram, som är relativt enkla att upptäcka.
Knappt en tredjedel av incidenterna har upptäckts genom organisatoriska och tekniska åtgärder.

4

https://www.datainspektionen.se/lagar--regler/dataskyddsforordningen/personuppgiftsansvariga-och-personuppgiftsbitraden/

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

5

 De anmälande verksamheterna bedömer överlag själva att incidenternas allvarlighetsgrad varit begränsad. Detta kan bero på att
varken känsliga, integritetskänsliga personuppgifter eller särskilt
sårbara grupper av personer i någon större omfattning berörts. I de
fall integritetskänsliga personuppgifter5 berörts är det oftast personnummer, kort- eller kontonummer som förekommer.
 Även om de antagonistiska incidenterna utgör en liten andel av det
totala antalet personuppgiftsincidenter, har de berört ett relativt
stort antal personer.
 Datainspektionen gör bedömningen att det sannolikt finns ett
mörkertal när det gäller antalet faktiskt inträffade personuppgiftsincidenter som beror på it-angrepp och som inte upptäcks, eller
upptäcks men inte anmäls till Datainspektionen. För att upptäcka
mer avancerade it-angrepp krävs i regel mognad inom såväl itsom informationssäkerhet. Många verksamheter kan dessutom
ha relativt låg kunskap om riskerna och hoten för att utsättas för
it-angrepp, varför vidtagna skyddsåtgärder kan vara bristfälliga.
Kunskapen om skyldigheten att anmäla incidenter kan också
vara bristfällig. Den förhållandevis låga andelen inrapporterade
incidenter från offentlig sektor kan tyda på ett större mörkertal inom
offentlig sektor jämfört med privat sektor.

5

https://www.datainspektionen.se/vagledningar/en-introduktion-till-dataskyddsforordningen/
vad-ar-en-personuppgift/

6

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Rekommendationer
Utifrån anmälda personuppgiftsincidenter som uppges bero på it-angrepp
kan några generella rekommendationer ges.
Rekommendationerna handlar i stor utsträckning om it- och
informationssäkerhetsarbete, den typen av tekniska och organisatoriska
säkerhetsåtgärder som regleras i artikel 32 i dataskyddsförordningen.
Ett väl fungerande informationssäkerhetsarbete utgör en viktig
komponent i ett effektivt dataskydd. Informationssäkerhetsarbetet syftar
till att skydda verksamheternas information så att den alltid finns när den
behövs, att den är riktig och inte manipulerad och att endast behöriga
personer får ta del av den. Informationssäkerhets- och dataskyddsarbetet
har många beröringspunkter och likheter, till exempel det systematiska,
riskbaserade och långsiktiga arbetssättet.
I samband med personuppgiftsincidenter finns krav på verksamheten
att kunna visa hur incidenten har hanterats, genom att dokumentera
omständigheterna kring incidenten, dess effekter och de korrigerande
åtgärder som har vidtagits.6

1. Bättre tekniska och organisatoriska åtgärder kan
förebygga fler phishingattacker
Enligt dataskyddsförordningen är den personuppgiftsansvariga
verksamheten skyldig att vidta lämpliga tekniska och organisatoriska
åtgärder för att säkerställa en säkerhetsnivå som är lämplig i förhållande
till risken.7
Ett av de vanligaste it-angreppen som anmäldes till Datainspektionen 2019 var phishingattacker. Av anmälningarna framgår att
många mottagare faktiskt klickar på länkar i phishingmejl, vilket
understryker behovet av organisatoriska skyddsåtgärder som utbildning,
information och löpande påminnelser om hur vanliga it-angrepp går till.
Medarbetarna kan också påminnas om att vara vaksamma kring länkar
och bilagor i mejl. Genom att utbilda medarbetarna i angriparnas metoder
och tillvägagångssätt samt de risker angreppen kan resultera i kan fler
phishingattacker förebyggas.
Att cirka en av tio anmälda antagonistiska incidenter har upptäckts
genom tekniska åtgärder kan innebära att verksamheterna har väl
fungerande rutiner för att upptäcka och stoppa till exempel spam- och
phishingmejl. Att majoriteten av incidenterna har upptäckts på annat

6

Följer av artikel 33.5 i dataskyddsförordningen

7

Följer av artikel 32.1 i dataskyddsförordningen

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

7

sätt än genom tekniska skyddsåtgärder, indikerar dock att det kan finnas
utrymme för förbättringar. Genom åtgärder som till exempel spamfilter
och uppdaterade it-miljöer kan fler phishingattacker upptäckas och
stoppas.

2. Säkrare hantering av personuppgifter i e-post
En vanlig antagonistisk incident som anmäls till Datainspektionen är
angrepp riktade mot olika e-postkonton i syfte att ta över dem för att
skicka phishingmejl. I och med att angriparna får åtkomst till lösenord
kan de logga in på mottagarnas konton och ta del av innehåll i e-posten.
För att förhindra att personuppgifter, och särskilt känsliga personuppgifter, kommer i orätta händer samband med intrång i e-postkonton,
behövs riktlinjer och rutiner för säker e-posthantering. Det kan till
exempel handla om att inte hantera fler uppgifter än som behövs via
e-post och att inte spara uppgifterna längre än nödvändigt.8 Även här
är information och utbildning av betydelse för att alla medarbetare
ska ha goda hanteringsrutiner men också kunna bidra till att upptäcka
misstänkta meddelanden.

3. Offentlig sektor bör säkerställa sin förmåga
att upptäcka och anmäla it-angrepp som berör
personuppgifter
Mot bakgrund av att det sannolikt finns ett mörkertal när det gäller
faktiska it-angrepp som berör personuppgifter är det viktigt att alla
verksamheter arbetar för att förbättra det systematiska arbetet med att
förebygga, upptäcka och hantera it-angrepp, i syfte att minska risker och
negativa konsekvenser.
Det faktum att förhållandevis få antagonistiska incidenter anmälts till
Datainspektionen, samt MSBs erfarenheter av att statliga myndigheter
anmäler för få it-incidenter, innebär att det finns anledning att anta
att antalet antagonistiska incidenter som rapporteras, framför allt från
offentlig sektor, till Datainspektionen också är för få. Offentlig sektor bör
därför säkerställa sin förmåga att upptäcka och anmäla it-angrepp som
rör personuppgifter. Tydliga interna instruktioner och rutiner för när
ett it-angrepp som berör personuppgifter ska anmälas till Datainspektionen är angeläget. Att identifiera, hantera och anmäla antagonistiska
incidenter till Datainspektionen ingår i en effektiv incidenthantering.
Genom att dokumentera incidenterna internt kan kunskap återkopplas till
verksamheterna. Därmed skapas förutsättningar för ökat lärande i organi-

8

8

Följer av artikel 5 i dataskyddsförordningen

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

sationerna i syfte att stärka upptäcktsförmågan och därmed integritetsskyddet.

4. Grundläggande it-säkerhetsåtgärder stärker
skyddet av personuppgifter
En viktig grund i arbetet med att stärka skyddet av personuppgifter vid
it-angrepp, är att implementera relevanta tekniska säkerhetsåtgärder. I
väntan på nya föreskrifter om en grundnivå för statliga myndigheters
it-säkerhet, har MSB i sin årsrapport för statliga myndigheters it-incidentrapportering 2019, pekat på ett antal grundläggande it-säkerhetsåtgärder.
Avsikten med åtgärderna är att primärt bemöta antagonistiska hot.
Åtgärderna kan även bidra till att höja den generella nivån när det gäller
informations- och cybersäkerhet.9
Exempel på tekniska åtgärder som kan öka skyddet av personuppgifter
vid it-angrepp är säkerhetsuppdateringar, uppgradering av mjuk- och
hårdvara samt operativsystem, införande av flerfaktorsautentisering,
samt användning av antivirusprogram. Flera av MSBs rekommenderade
åtgärder bidrar även till att uppfylla kraven på säkerhet i samband med
behandling av personuppgifter i artikel 32 i dataskyddsförordningen.
Artikeln anger även kryptering som exempel på säkerhetsåtgärd.

9

MSB: Årsrapport it-incidentrapportering 2019, sid 40

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

9

Vad är en personuppgiftsincident
och när ska den anmälas till
Datainspektionen?
En personuppgiftsincident är en säkerhetsincident som rör personuppgifter. Incidenten kan till exempel handla om att personuppgifter har
blivit förstörda, ändrade, gått förlorade eller kommit i orätta händer. Det
spelar ingen roll om det har skett oavsiktligt eller med avsikt. I båda fallen
är det personuppgiftsincidenter.
En personuppgiftsincident kan innebära risker för den vars personuppgifter det handlar om. Riskerna kan handla om till exempel identitetsstöld, bedrägeri, finansiell förlust, diskriminering eller skadlig ryktesspridning. Om det inte är osannolikt att personuppgiftsincidenten medför
en risk för berördas rättigheter och friheter ska den anmälas till Datainspektionen inom 72 timmar från att den upptäckts.10
Om personuppgiftsincidenten sannolikt leder till en hög risk för
berördas rättigheter och friheter, är den ansvariga verksamheten skyldig
att – förutom att anmäla det inträffade till Datainspektionen – också
informera de berörda om att personuppgiftsincidenten inträffat. Det ger
de berörda personerna möjlighet att vidta egna åtgärder, till exempel att
byta lösenord eller spärra kredit- och kontokort. Även när en incident inte
anmäls ska den alltid dokumenteras internt.11

10 Följer av artikel 33.1 i dataskyddsförordningen
11 Följer av artikel 33.5 i dataskyddsförordningen

10

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Antagonistiska angrepp – en
översiktlig beskrivning
Svenska företag, myndigheter och andra organisationer utsätts kontinuerligt för mer eller mindre allvarliga it-angrepp som riskerar att skada
såväl de angripna verksamheterna som samhället i stort. Angreppen
påverkar alla samhällssektorer och skadorna kan variera från förlust av
små belopp till förlust av affärskritisk information.
Hotaktörerna kan utgöras av allt från enskilda individer till
organiserad brottslighet eller statsunderstödda aktörer. Syftet med
ett it-angrepp är ofta att komma åt information som på olika sätt kan
användas för ekonomisk vinning. Det kan till exempel handla om att få
tillgång till lösenord eller kontokortsuppgifter som sedan kan säljas vidare
eller användas för egna syften. Det kan också handla om att komma över
viktig företagsinformation, som utvecklings- och affärsplaner. I vissa fall
kan angreppen utgöra en del av främmande makts aktivitet mot Sverige,
i syfte att till exempel bedriva spionage eller politisk påverkan. Att
identifiera vem som ytterst ligger bakom ett angrepp är ofta svårt, både
av tekniska skäl men också för att det förhållandevis enkelt går att köpa
tjänsten av någon annan som rent faktiskt utför it-angreppet.
I vissa fall är angreppen riktade mot enskilda verksamheter eller
individer, men en stor andel av attackerna genomförs i form av breda
nätattacker utan en specifik mottagare. Det förekommer även att
angreppen utgör ”språngbräda” i större processer där syftet är att få
tillgång till verksamheternas infrastruktur för att kunna använda den vid
senare attacker med andra syften. I och med att angriparna kontinuerligt
upptäcker nya sårbarheter i program- och hårdvara, är det en utmaning
för företag, myndigheter och andra organisationer att löpande anpassa
sitt tekniska och organisatoriska skydd efter de nya angreppsmetoderna.

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

11

Personuppgiftsincidenter
som beror på antagonistiska
angrepp 2019
Anmälda antagonistiska incidenter
Under 2019 tog Datainspektionen emot totalt 4 757 anmälningar om
personuppgiftsincidenter varav 616 stycken, 13 procent, avsåg incidenter
som anmälaren uppgivit beror på ett antagonistiskt angrepp.
Eftersom anmälningsskyldigheten infördes den 25 maj 2018 finns
inga jämförbara helårssiffror avseende antalet anmälda antagonistiska
incidenter mellan 2018 och 2019. Det kan dock konstateras att andelen
antagonistiska incidenter 2018 uppgick till ungefär samma andel, 14
procent.
Av de anmälda incidenterna som beror på antagonistiska grepp utgörs
majoriteten, drygt två tredjedelar, 413 incidenter, av obehörig åtkomst,
vilket innebär att någon olovligen berett sig tillgång till personuppgifter,
vanligen genom olika it-angrepp. Drygt en fjärdedel av de antagonistiska
incidenterna utgörs av förlust eller stöld, till exempel genom att en organisation haft inbrott.
Den här rapporten fokuserar på de 413 stycken, 8,7 procent, av personuppgiftsincidenterna som beror på obehörig åtkomst i form av it-angrepp.
Statistiken bygger på ett slumpmässigt urval motsvarande 200 av dessa
incidenter.

67+28+5t

Antagoniska
angrepp
Obehörig åtkomst

67%

Förlust – stöld

28%

Övrigt

6%

Antal antagonistiska personuppgiftsincidenter 2019: 616

Bild 1. Fördelning av anmälda antagonistiska incidenter.

Såväl MSB som Säpo har tidigare konstaterat att kunskap och förmåga
avseende informations- och cybersäkerhetsarbete generellt sett är

12

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

begränsad och behöver öka.12 Datainspektionens erfarenhet av säkerhetsarbete utifrån dataskyddsregleringen bekräftar den bilden och att det
sannolikt gäller både privat och offentlig sektor. Många verksamheter har
en relativt låg kunskap om risker och hot för att utsättas för it-angrepp,
vilket innebär att verksamheternas beredskap och vidtagna åtgärder
för att skydda verksamheten kan vara bristfälliga. Utvecklingen inom
området går dessutom snabbt och angriparna kan vara skickliga, vilket
leder till att angrepp inte upptäcks och därmed inte anmäls. Det finns
också en risk att verksamheter som utsatts för angrepp väljer att inte
anmäla incidenten för att undvika att blotta sårbarheter i verksamheten
eller för att undvika negativ publicitet som kan skada förtroendet. Det
finns därför sannolikt ett stort mörkertal när det gäller antalet faktiskt
inträffade antagonistiska incidenter.

Vanliga anmälda antagonistiska incidenter
En stor andel av de it-angrepp som anmälts till Datainspektionen under
2019 har genomförts genom bredare nätattacker utan specifik mottagare,
där en av de vanligaste incidenterna är att it-angreppet resulterat i olika
e-postkonton skickat phishingmejl.
Ett vanligt tillvägagångssätt vid breda attacker är att angriparna
identifierat en sårbarhet som de vill utnyttja. Angreppen initieras ofta
genom att mottagarna får ett mejl, där de uppmanas klicka på en länk
eller bilaga som leder till att skadlig kod, så kallad malware, installeras
på användarnas dator. Meddelandet i mejlet utformas i regel för att
efterlikna ett utskick från en bank, kreditkortsbolag, en systemleverantör eller någon annan känd och betrodd aktör. Tillvägagångssättet
kallas nätfiske, eller phishing, och kan genomföras på olika sätt. I vissa
fall installeras den skadliga koden när mottagaren klickar på länken eller
bilagan, vilket innebär att angriparen kan ta sig in i systemet för att nå
sina mål. Ett annat sätt att använda phishing är att via e-postmeddelandet
leda mottagaren till en falsk webbsida. På den falska webbsidan finns ett
inloggningsformulär där användaren uppmanas logga in genom att ange
lösenord, sina mejlkontouppgifter, lösenord, kreditkortsnummer eller
andra känsliga uppgifter. Detta möjliggör åtkomst till uppgifterna för den
som satt upp den falska webbsidan, som ofta är mycket lik originalet.13
Phishingattackerna kan också vara riktade angrepp mot specifika
enskilda eller grupper av individer, så kallad spear phishing.
En relativt vanligt förekommande incident är även att skadlig
kod i form av ransomware, eller utpressningsprogram, installeras vid
angreppen. När ett ransomware infekterar en dator eller ett nätverk låses

12 Säkerhetspolisens årsbok 2019, sid 22 och 37, samt MSB: Årsrapport it-incidentrapportering 2018, sid 39
13 MSB: Årsrapport it-incidentrapportering 2018, sid 20

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

13

möjligheten att komma åt viktiga filer, och angriparna kräver sedan en
lösensumma för att låsa upp dem.
Ytterligare en form av skadlig kod som förekommer bland
anmälningarna är spyware, det vill säga spionprogram. När programmen
körs på datorn kan information om till exempel lösenord, e-postadresser
eller andra uppgifter vidarebefordras till angriparen.
Ett annat angrepp som förekommer bland de anmälda antagonistiska
incidenterna är överbelastningsattacker, som går ut på att belasta
exempelvis en webbplats med så mycket trafik som möjligt. I regel leder
attackerna till att webbplatsen, systemet eller nätverksresurserna blir
otillgängliga.

En anställd inom utbildningsverksamhet fick ett mejl med en
länk. Den anställde klickade på länken, vilket resulterade i att
en obehörig person i annat land loggat in på den anställdes
konto. Den anställde hade behörighet till system med känsliga
personuppgifter om elever. I anmälan framgick att den
anmälande verksamheten bedömde att risk fanns för att
uppgifterna var röjda.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

Ett företag utsattes för ransomware, där system låsts och
krypterats och 5 000 kunders personnummer, namn och
kontaktuppgifter gjordes otillgängliga. Företaget uppmanades
betala en lösensumma för att angriparna skulle låsa upp
systemen. Företaget övervägde att betala lösensumman, för att
förhindra ekonomiska förluster för företaget.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

Fördelning – privat och offentlig sektor
Av samtliga personuppgiftsincidenter som anmäldes till Datainspektionen under 2019 kom majoriteten, cirka sex av tio, från offentlig sektor
eller verksamheter med offentligt uppdrag. Datainspektionen har tidigare
bedömt att rutinerna för att rapportera incidenter internt och anmäla
dem till Datainspektionen blivit mer etablerade, i synnerhet inom
offentlig sektor.14
När det gäller anmälda personuppgiftsincidenter som beror på
it-angrepp ser fördelningen av anmälningar dock annorlunda ut. En

14 Anmälda personuppgiftsincidenter 2019, Datainspektionens rapport 2020:2, sid 10

14

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

påfallande stor andel, nästan nio av tio, av de anmälda antagonistiska
incidenterna 2019 kom från privat sektor, och endast cirka en av tio
incidenter kom från offentlig sektor.

13+86+1t

Privat eller
offentlig sektor?
Offentlig aktör

13%

Privat aktör

86%

Statligt bolag

1%

Antal incidenter: 193

Bild 2. Andel anmälda incidenter från privat- respektive offentlig sektor.

Utifrån den information som finns i incidentanmälningarna går det inte
att dra säkra slutsatser kring varför andelen anmälningar är betydligt
större från privat sektor jämfört med offentlig sektor.
En möjlig förklaring kan vara att privat sektor är mer utsatt för antagonistiska angrepp. Sektorn hanterar i stor omfattning kunduppgifter
som är kommersiellt intressanta för angripare, till exempel kontokortsuppgifter, e-postadresser och personnummer. Genom angreppen kan
angriparna komma över uppgifter som de kan använda för egen vinning
alternativt sälja vidare.
Det kan också vara så att privat sektor har ett större fokus på
it-angrepp, eftersom angripna system som inte fungerar kan få stora
ekonomiska konsekvenser för försäljningen och därmed lönsamheten. De
tydligare ekonomiska konsekvenserna kan bidra till att de antagonistiska
incidenter som upptäcks också i större utsträckning anmäls.
När det gäller offentlig sektor har Datainspektionen tidigare gjort
bedömningen att rutinerna för att upptäcka och anmäla personuppgiftsincidenter generellt förbättrats och blivit mer etablerade under 2019.15
Möjligen finns en risk att antagonistiska it-angrepp upptäcks inom
it-organisationen men inte rapporteras vidare internt till dataskyddsombudet på samma sätt som andra typer av personuppgiftsincidenter.
Detta skulle kunna bidra till att antagonistiska it-angrepp mot offentlig
sektor anmäls till Datainspektionen i lägre utsträckning än andra typer av
personuppgiftsincidenter.

15 Datainspektionen rapport 2019:2

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

15

Myndigheten för samhällsskydd och beredskap, MSB, har sedan
april 2016 mottagit rapporter om allvarliga it-incidenter från statliga
myndigheter. MSB konstaterar i sin årsrapport om it-incidentrapportering 201916, att det är för få incidenter som rapporteras, och för få
myndigheter som rapporterar. Totalförsvarets forskningsinstitut, FOI,
har haft i uppdrag från regeringen att belysa orsakerna till myndigheternas begränsade rapportering av it-incidenter till MSB17. Utifrån FOIs
analys lyfter MSB i sin årsrapport ett antal tänkbara anledningar till att
myndigheterna inte rapporterar allvarliga it-incidenter; till exempel att
rutiner för att identifiera, bedöma, hantera, dokumentera och rapportera
it-incidenter saknas eller är bristfälliga, hög arbetsbelastning på myndigheterna, svårigheter i att bedöma it-incidenters allvarlighetsgrad samt att
myndigheten inte upplever någon nytta med rapporteringen till MSB. Det
finns också oklarheter gällande rapporteringsskyldighet samt ansvarsfördelning när värdmyndigheter för it-drift används.18 De aspekter som
FOI identifierat som tänkbara orsaker till varför statliga myndigheter
inte i tillräcklig omfattning rapporterar it-incidenter till MSB, kan även
vara möjliga förklaringar till offentlig sektors begränsade anmälningar av
antagonistiska incidenter till Datainspektionen.

Fördelning på bransch eller verksamhetsområde
De personuppgiftsincidenter som beror på it-angrepp och som anmälts
till Datainspektionen kommer från ett brett spektra av branscher och
verksamheter, vilket ligger i linje med att en stor andel av angreppen
utgörs av breda nätattacker utan specifik mottagare.
Vid jämförelse mellan branscherna utmärker sig detaljhandeln. Störst
andel, en femtedel, kommer från den branschen. En tänkbar förklaring
till den större andelen från detaljhandeln kan vara att den uppenbara
förekomsten av finansiell information som till exempel kortuppgifter drar
till sig angripare. Den växande e-handeln kan också skapa sårbarheter,
i och med att e-handelsplattformar kan utgöra en väg in i den interna
it-miljön. En förklaring kan också vara att detaljhandeln har rutiner på
plats för att upptäcka och rapportera incidenter.

16 MSB: Årsrapport it-incidentrapportering 2019
17 FOI: IT-incidenter på statliga myndigheter. Orsaker till utebliven rapportering, Rapportnummer: FOI-R-4815--SE
18

16

MSB: Årsrapport it-incidentrapportering 2019, sid 35-36

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Kassan i en webbshop som ingår i en internationell detaljhandelskedja angreps i syfte att komma åt kortuppgifter, som
i krypterad form skickades till obehörig part. Mellan 10-100
kunder berördes av angreppet. Den anmälande verksamheten
bedömde angreppet som mycket allvarligt.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

En detaljhandelskedja drabbades av angrepp mot sin e-handelsplattform. En konstgjord kassa installerades, där kortbetalningar endast kunde genomföras. Kunderna angav sina
kortnummer som sedan skickades till en obehörig part. Därefter
vidarebefordrades kunden till den korrekta kassan. Angreppet
upptäcktes av en anställd.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

Fördelning bransch/verksamhetsområde

2012+ 976+ 5+ 54+ 32+ 2+ 1+
Detaljhandel

20%

Industri

12%

Media

9%

Ideella föreningar

7%

Övrigt

6%

Kommun

6%

IT

5%

Utbildning

5%

Tjänsteföretag

5%

Bank/finans

5%

Stalig myndighet

4%

Produktion

3%

Transport

3%

Produktion Livsmedel

2%

Fastighetsförvaltning

2%

Energi/el

2%

Industri/medicin

2%

Socialtjänsten

2%

Hälso- och sjukvård

2%

Forskning

1%

Återvinning

1%

Hotell/restaurang

1%

Antal incidenter: 197

Bild 3. Anmälda incidenter fördelade på bransch/verksamhetsområde.

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

17

Antal berörda som påverkats av incidenten
Även om antalet personuppgiftsincidenter som beror på it-angrepp utgör
en förhållandevis liten andel av samtliga personuppgiftsincidenter, har
incidenterna haft påverkan på ett stort antal personer. Omfattningen
av antalet berörda framgår bland annat av att två incidenter uppges
ha berört mellan en halv till en miljon personer, och ytterligare två
incidenter uppges ha berört fler än en miljon personer. En knapp tredjedel
av angreppen bedöms ha rört mindre än 100 personer.
En relativt stor andel, cirka en tredjedel, av de anmälande verksamheterna uppger att antalet registrerade som påverkas av incidenten är
okänt. Det finns flera tänkbara anledningar till att verksamheterna inte
känner till hur många personer som berörs av incidenten. Även om den
personuppgiftsansvariga verksamheten har ansvar för de personuppgifter
de behandlar, kan det vara svårt och kräver mognad i it- och informationssäkerhetsarbetet att kunna spåra vilka som till exempel klickat på
en länk vid en phishingattack. Ytterligare en bidragande orsak kan vara
att många incidenter anmälts relativt omgående efter att de upptäckts,
och att verksamheterna inte hunnit analysera hur många personer som
berörts.

Ett antal medarbetare i en ideell organisation mottog mejl
från falsk intern avsändare där de uppmanades att uppge sin
mejladress och byta lösenord till e-postkontot. Efter någon
dag upptäcktes att phishingmejlen från den falska interna
avsändaren även skickades till externa mottagare. Den
ideella organisationen kunde inte uppge hur många externa
mottagare som erhållit phishingmejlen. Allvarlighetsgraden
uppskattades som begränsad, men den anmälda verksamheten
uppgav att risk fanns för skadat anseende.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

18

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Antal registrerade som påverkas av incidenten

1812+ 5+ 132+
1–10

18%

11–100

12%

101–1 000

18%

1 001–10 000

12%

10 001–500 000

5%

500 001–1 milj

1%

Över 1 milj

1%

Okänt/kan ej ange

32%

Antal incidenter: 195

Bild 4. Antal registrerade som berörs av incidenten.

Förekomst av känsliga och integritetskänsliga
personuppgifter
Vissa personuppgifter är till sin natur särskilt känsliga och ska därför
ha ett starkare skydd. Känsliga personuppgifter beskrivs i artikel 9 i
dataskyddsförordningen och omfattar uppgifter om till exempel etniskt
ursprung, politiska åsikter, hälsa, sexuell läggning samt genetiska och
biometriska uppgifter i syfte att identifiera en person. Det finns även
andra typer av personuppgifter som anses särskilt skyddsvärda, så kallade
integritetskänsliga personuppgifter. Hit hör exempelvis uppgifter om
lagöverträdelser, personnummer och i regel även uppgifter om enskildas
sociala och ekonomiska förhållanden.
I mer än hälften av de antagonistiska incidenterna berörs enligt
anmälarna varken känsliga eller integritetskänsliga personuppgifter,
vilket troligen kan relateras till vilken typ av angrepp verksamheterna
varit utsatta för. Eftersom vanliga antagonistiska incidenter till exempel
är phishingattacker riktade mot e-postkonton, med syftet att ta över
kontona för att skicka phishingmejl, är det oftast inte känsliga uppgifter
som berörs.
I cirka en tredjedel av incidenterna har känsliga, och främst integritetskänsliga, personuppgifter berörts. Integritetskänsliga personuppgifter
förekommer ofta vid angrepp riktade mot företag där kunduppgifter
är centrala för verksamheten. Detaljhandeln står för störst andel av de
anmälda antagonistiska incidenterna där integritetskänsliga personuppgifter berörs, men även bank och finans, utbildning och tjänstesektorn har anmält incidenter där integritetskänsliga personuppgifter
förekommer. De integritetskänsliga personuppgifterna utgörs i stor
omfattning av personnummer samt kort-och kontouppgifter.

Anmälda personuppgiftsincidenter 2019

19

Vid cirka en av tio incidenter kan verksamheterna inte ange om
känsliga personuppgifter berörts.

En extern angripare tog sig in i ett av bolagens mejlkonton och
skickade ut phishingmejl. Det angripna mejlkontot innehöll
känsliga personuppgifter om anställda. Fler anställda mottog
sedan phishingmejl där de ombads att uppge sina inloggningsuppgifter. Angriparna loggade sedan in på de anställdas
mejlkonton. Angreppet var en del av att större angrepp.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

33+56+11t

Förekomst av känsliga/
integritetskänsliga
personuppgifter
Ja

33%

Nej

56%

Okänt/kan ej ange

11%

Antal incidenter: 193

Bild 5. Förekomst av känsliga och integritetskänsliga personuppgifter.

Berörda grupper av registrerade
När verksamheterna anmäler personuppgiftsincidenter anger de bland
annat vilka grupper av registrerade personer som berörts vid angreppet.
Datainspektionen använder sedan verksamheternas uppgifter som
underlag för att bedöma incidentens allvarlighetsgrad. Vissa grupper
av personer anses som särskilt sårbara, till exempel patienter, barn,
skolelever och personer som lever med skyddad identitet.
I majoriteten, drygt åtta av tio, av de anmälda incidenterna berörs
inte särskilt sårbara grupper av registrerade. En anledning till att särskilt
sårbara grupper i någon större omfattning inte berörts kan vara att
majoriteten av de anmälda antagonistiska incidenterna kommer från
privat sektor, där särskilt sårbara grupper av registrerade förekommer
i mindre omfattning. En liten andel, fem procent, berör dock särskilt
sårbara grupper av registrerade.

20

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

5+83+12t

Berörs särskilt sårbara
grupper av registrerade?
Ja

5%

Nej

83%

Okänt/kan ej ange

12%

Antal incidenter: 196

Bild 6. Andel av incidenterna där särskilt sårbara grupper av registrerade berörs.

Incidentens allvarlighetsgrad
När en anmälan om en personuppgiftsincident registrerats gör Datainspektionen en första bedömning av incidenten. Myndigheten granskar
bland annat hur allvarlig incidenten är, till exempel hur många registrerade som berörts, om incidenten rör känsliga eller integritetskänsliga
personuppgifter eller särskilt sårbara grupper av registrerade och om
incidenten beror på ett antagonistiskt angrepp.
I anmälan gör även den anmälande verksamheten en egen bedömning
av incidentens allvarlighetsgrad. I majoriteten av fallen, knappt två
tredjedelar av de antagonistiska incidenterna, har verksamheterna
bedömt att allvarlighetsgraden varit begränsad (allvarlighetsgrad två på
en fyrgradig skala). Detta kan bland annat bero på att en stor andel av de
uppgifter som berörts varken är känsliga eller integritetskänsliga, samt att
särskilt sårbara grupper av registrerade inte berörts.
Vid cirka en femtedel av incidenterna bedöms allvarlighetsgraden
som betydande (allvarlighetsgrad tre av fyra) och i åtta anmälningar, fyra
procent, anges allvarlighetsgraden som mycket allvarlig (allvarlighetsgrad
fyra av fyra). De incidenter som bedömts som mycket allvarliga har
samtliga, utom en, inträffat inom offentlig sektor. De har enbart berört
personer i Sverige. Vid en av tio anmälningar bedöms allvarlighetsgraden
vara obetydlig.

Ett it-system larmade om att en extern part via extern dator
tagit sig in i en anställds dator och listat samtliga mejladresser,
inklusive känsliga adresser som till exempel admin-mejladresser
tillhörande hela koncernen. Angriparen fick endast åtkomst till
mejladresser, och inte tillhörande koder och därmed inte heller
innehållet i mejlkontona. Allvarlighetsgraden bedömdes som
begränsad.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

21

Incidentens allvarlighetgrad

421+ 6410
Mycket allvarlig

4%

21%

Betydande

Begränsad
Obetydlig

					

64%

10%

Antal incidenter: 194

Bild 7. Anmälande verksamheters bedömning av incidentens allvarlighetsgrad.

Tid innan incidenten upptäcktes
Datainspektionens generella bedömning när det gäller personuppgiftsincidenter är att det finns ett förhållandevis stort mörkertal – antingen
på grund av att incidenter inte upptäcks eller att de inte anmäls.19 Detta
gäller sannolikt även för antagonistiska it-angrepp. När angripare
manipulerar sig in i system för att komma över data, är ett av syftena
att ta sig in obemärkt och vara kvar länge för att få möjlighet att ta del
av önskad information. Kvalificerade angrepp är därför ofta svåra att
upptäcka.
Av de it-angrepp som anmäls har majoriteten, nästan sex av tio,
upptäckts relativt snabbt, det vill säga inom ett dygn, efter att händelsen
inträffat. Den snabba upptäckten kan bero på att en stor andel består av
phishingattacker och ransomware, som är relativt enkla att upptäcka.
Avsikten med ransomware är dessutom att angreppet ska upptäckas.
Resterande incidenter, cirka fyra av tio, har tagit längre tid att upptäcka.
En mindre andel, cirka en av tio, har upptäckts först efter en månad eller
senare.

En användare tog sig via brister in i ett system, som innehöll
ekonomiska uppgifter om anställda. Incidenten varade under
en längre tid och anmäldes först efter ett halvår efter att den
inträffat.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

19 Anmälda personuppgiftsincidenter 2019, Datainspektionens rapport 2020:2, sid 3

22

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Tid innan incidenten upptäcktes

68+ 321+ 813+
inom 10 min

6%

8%

inom 1 tim
1–2 tim

3%

2–6 tim

21%

6–24 tim

21%

24 tim–1 vecka

21%

1 vecka–1 mån

1 mån–

8%

13%

Antal incidenter: 189

Bild 8. Andel incidenter relaterat till tid innan incidenten upptäcktes.

Hur incidenten upptäcktes
En stor andel av de anmälda antagonistiska incidenterna, nästan sju av
tio, har upptäckts av anställda, berörda personer eller personuppgiftsbiträden. En knapp tredjedel har upptäckts genom organisatoriska rutiner
och automatiserade processer. Var tionde incident upptäcktes dock av
någon utanför organisationen, en registrerad eller annan. Att en knapp
tredjedel av de anmälda antagonistiska incidenterna upptäckts genom
organisatoriska rutiner och automatiserade processer kan vara resultatet
av att verksamheterna har fungerande rutiner och tekniska säkerhetsåtgärder, och därmed till exempel identifierar och stoppar spam- och
phishingmejl via spamfilter. Mot bakgrund av att phishingattacker är en
av de vanligaste anmälda antagonistiska incidenterna är det dock också
möjligt att fler angrepp kan förhindras via bättre tekniska säkerhetsåtgärder och organisatoriska kontroller och åtgärder.

En anställd på ett företag upptäckte att en supportserver blivit
hackad och skickade ryska e-postmeddelanden. Vid granskning
av meddelandena framkom att servern utnyttjats för en rysk
phishingattack. Angriparna tog sig in i systemen via svagheter i
en brandvägg.
PER SO N U P P G I F T SI N C I DEN T A N M Ä L D T I L L DATA I N S PEK T I O N EN

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

23

Hur upptäcktes incidenten?

3918+ 171312+
39%

En anställd informerade

Personuppgiftsbiträde informerade

18%

Genom organisatoriska rutiner: t ex återkommande kontroll

17%

Genom automatiserad process: teknisk säkerhetsåtgärd

13%

En utomstående eller registrerad informerade

12%

Antal incidenter: 196

Bild 9. Fördelning avseende på vilket sätt incidenten upptäcktes.

Krypterad information
I majoriteten av incidenterna, sju av tio, har de anmälande verksamheterna angett att berörda personuppgifter inte varit krypterade.
I 15 procent har de anmälande verksamheterna inte uppgett om
berörda personuppgifterna varit krypterade. I ytterligare 15 procent av
incidenterna har dock uppgifterna varit krypterade. I dessa anmälningar
har inte framgått om krypteringen varit svag eller om angriparna fått
tillgång till krypteringsnyckeln, varför det är svårt att bedöma allvarlighetsgraden i de fall angriparna kommit över krypterade personuppgifter.

15+71+14t

Var informationen
krypterad?
Ja

15%

Nej

71%

Ej svar

15%

Antal incidenter: 198

Bild 10. Andel av de antagonistiska incidenterna där personuppgifter varit
krypterade.

Information till berörda
När en personuppgiftincident inträffar ska den anmälande verksamheten,
det vill säga den personuppgiftsansvarige, bedöma risken för de personer
som berörs. Om personuppgiftsincidenten sannolikt leder till en hög
risk för berörda personers fri- och rättigheter ska de informeras. En
huvudorsak till att berörda personer ska informeras är att de ska kunna

24

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

vidta åtgärder för att skydda sig mot effekterna av en personuppgiftsincident.20
Vid en fjärdedel av incidenterna har de anmälande verksamheterna
bedömt allvarlighetsgraden som betydande eller mycket allvarlig.
Andelen som informerat berörda personer är dock större och uppgår till
drygt fyra av tio. Att en större andel valt att informera, än andelen som
bedömer att allvarlighetsgraden är betydande eller allvarlig, kan indikera
att verksamheterna eftersträvar att vara transparenta och vill påvisa att
de tar ansvar och agerar seriöst vid it-angrepp.
I drygt en femtedel av incidenterna uppger verksamheterna att de
kommer att informera berörda personer. I 17 procent av incidenterna har
de anmälande verksamheterna inte tagit ställning om de ska informera,
och i ytterligare 17 procent kommer berörda personer inte att få
information om incidenten.

43+17+23t

Information till
registrerade
Har informerat

43%

Har inte tagit ställning

17%

Kommer att informera

17%

Kommer inte att informera

22%

Antal incidenter: 195

Bild 11. Andel som har informerat berörda personer om incidenten.

Incidenter som berör personer i andra länder
Dataskyddsförordningen gäller i hela EU och har till syfte att skapa en
enhetlig och likvärdig nivå för skyddet av personuppgifter så att det
fria flödet av uppgifter inom Europa inte hindras. Att över hälften av de
anmälda antagonistiska incidenterna berör personer i andra länder är en
följd av att främst det privata näringslivet idag har en stor internationell
prägel.

20 Följer av artikel 34.1 i dataskyddsförordningen

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

25

45+55+t

Incidenter som rör
gränsöverskridande
personuppgiftsbehandlingar
Gräns-överkridande

45%

Ej gräns- överskridande

55%

Antal incidenter: 198

Bild 12. Andel incidenter som rör personer i andra länder.

Datainspektionens arbete med
personuppgiftsincidenter
När en anmälan om en personuppgiftsincident registrerats hos Datainspektionen gör myndigheten omgående en första bedömning av
incidenten. I denna första bedömning granskar myndigheten bland annat
 om incidentanmälan är fullständig eller om anmälaren uppgett att
de kommer att komplettera anmälan
 hur allvarlig incidenten är, till exempel hur många registrerade som
berörs, om incidenten rör känsliga personuppgifter eller särskilt
sårbara grupper av registrerade och om incidenten beror på ett
antagonistiskt angrepp
 hur incidenten har hanterats, till exempel om incidenten har
anmälts i tid och om de registrerade har informerats när så ska ske,
samt vilka åtgärder som vidtagits i övrigt.
Om anmälan inte behöver kompletteras, incidenten har hanterats på ett
tillfredsställande sätt och risken för enskildas fri- och rättigheter bedöms
som låg avslutas ärendet vid Datainspektionen. Anmälaren får då ett
brev från myndigheten med besked om att ärendet avslutas. I några fall
där incidenten bedöms som särskilt allvarlig, incidenten inte har rapporterats i tid eller tillräckliga åtgärder inte har vidtagits, skickas incidenten
över till myndighetens operativa enheter för övervägande om tillsyns ska
inledas. Bedömningen görs med utgångspunkt i myndighetens tillsynspolicy och tillsynsplan.
Datainspektionens bedömning är att den stora merparten av de
incidentanmälningar som inkommit under 2019 kommer att avslutas utan
ytterligare åtgärd. Myndigheten utvecklar arbetet med personuppgiftsincidenter löpande, och under våren 2020 har myndigheten driftsatt en
e-tjänst där personuppgiftsincidenter kan anmälas digitalt.

26

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

Personuppgifter som beror på antagonistiska angrepp 2019
DATAINSPEKTIONENS RAPPORT 2020:3

27

Kontakta Datainspektionen
E-post: datainspektionen@datainspektionen.se Webb: www.datainspektionen.se
Tfn 08-657 61 00. Postadress: Datainspektionen, Box 8114, 104 20 Stockholm

