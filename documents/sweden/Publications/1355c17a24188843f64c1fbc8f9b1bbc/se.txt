Kunskapshöjande insatser till 
innovationssystemet om integritets- 
och dataskyddsfrågor

Slutredovisning av regeringsuppdrag

Diarienummer 
DI-2021-5817

Datum 
2023-03-28

1(15) 

Klimat- och näringslivsdepartementet 
Kopia till Justitiedepartementet 
Kopia till Landsbygds- och infrastrukturdepartementet 

Diarienummer: 
DI-2021-5817 

Datum: 
2023-03-28 

Kunskapshöjande insatser till 
innovationssystemet om integritets- 
och dataskyddsfrågor 
 
 
Innehåll 
 

Sammanfattning .............................................................................................................. 2 
Inledning ............................................................................................................... 3 
1. 
Bakgrund .............................................................................................................. 4 
2. 
3. 
Genomförande ..................................................................................................... 5 
3.1.  Faser ........................................................................................................ 5 
3.2.  Olika former av vägledning och stöd ........................................................ 5 
3.3.  Regulatorisk testverksamhet .................................................................... 7 
3.4. 
Innovation som arbetssätt ...................................................................... 10 
Måluppfyllnad ..................................................................................................... 12 
Fortsatt arbete .................................................................................................... 13 
Ekonomisk uppföljning ....................................................................................... 15 

4. 
5. 
6. 
 
 

 

Postadress: 
Box 8114 
104 20 Stockholm 
Webbplats: 
www.imy.se 
E-post: 
imy@imy.se 
Telefon: 
08-657 61 00 

 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

2 (15) 

 

Sammanfattning 

•  Våren 2021 fick Integritetsskyddsmyndigheten (IMY) ett särskilt uppdrag från 
regeringen om att ge vägledning och stöd till innovationssystemet. Uppdraget 
innefattade att utveckla myndighetens förmåga att följa och analysera den 
tekniska utvecklingen och tillhandahålla vägledning och stöd, samt genomföra 
utåtriktade insatser i syfte att brett höja kunskapen om integritets- och 
dataskyddsfrågor i innovationssystemet. IMY lämnade in en delredovisning av 
uppdraget till regeringen den 31 mars 2022. Denna rapport är uppdragets 
slutredovisning.  

•  Två huvudprinciper har präglat vårt arbete med regeringsuppdraget; att ha ett 

utforskande arbetssätt och att utföra aktiviteter i samskapande och 
tillsammans med andra.  

•  Under uppdragets första fas fokuserade vi på att kartlägga 

innovationssystemets behov av vägledning och stöd samt öka vår kunskap 
om innovation. En slutsats är att det ofta är liknande rättsliga frågor som 
uppstår bland innovationsaktörer, oavsett om verksamheterna är stora eller 
små, eller om de har verkat länge eller är unga i branschen. Vi konstaterade 
tidigt i arbetet med uppdraget att datadelning är den fråga som skapar mest 
problem och upplevs som störst hinder för innovation. 
 

•  Under uppdragets andra fas fokuserade vi på att ge vägledning och stöd till 

innovationsaktörer. Våra insatser har haft två huvudspår, där vi riktat in oss på 
att dels öka den grundläggande kunskapen, till exempel genom att starta en 
innovationsportal samt hålla webbinarier och föreläsningar. Det andra spåret 
har handlat om att fördjupa spetskunskap kring ny teknik och juridiska 
gråzonsfrågor, vilket vi gjort genom ett pilotprojekt om regulatorisk 
testverksamhet. 

•  Vi bedömer att fördjupad vägledning i form av regulatorisk testverksamhet 
inom dataskydd kan ge stor nytta för många. För innovatörer, som kan få 
bättre och mer vägledning och stöd i gråzonsfrågor. För samhället, eftersom 
det kan bidra till att innovation och utveckling av teknik och tjänster sker på ett 
sätt som värnar den personliga integriteten. Arbetssättet skapar också nytta 
för IMY, genom att vi ökar vår förmåga att analysera innovativa tekniker och 
de dataskyddsrättsliga utmaningar dessa medför.  

•  Genom regeringsuppdraget har IMY påbörjat en långsiktig satsning på stöd till 

innovationsaktörer och arbetet kommer permanentas efter att 
regeringsuppdraget slutredovisas. Vi startar i april 2023 IMY:s 
innovationshubb som driver arbetet vidare.  
 

•  När det gäller regulatorisk testverksamhet är vår bedömning att arbetssättet är 

effektivt och skapar nyttor, men också kräver omfattande resurser och nya 
kompetenser. Under 2023 kommer vi genomföra ytterligare ett pilotprojekt 
med regulatorisk testverksamhet.  

 

 

 

 

 

 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

3 (15) 

 

1. Inledning 

 
Personlig integritet i det digitala samhället handlar om att alla människor har rätt till ett 
privatliv – en privat sfär där vi kan ha privata tankar och kommunicera förtroligt med 
andra utan att bli kartlagda, spårade eller övervakade. En viktig del av det är att kunna 
kontrollera eller få insyn i vem som använder ens personuppgifter och för vilka syften. 
Det är särskilt angeläget gällande känsliga uppgifter om till exempel hälsa, ekonomi 
eller politisk åsikt. 
 
Vår personliga integritet påverkas mycket av samhällets digitalisering och den 
exponentiella teknikutvecklingen, men även av politiska och samhälleliga förändringar 
och ett försämrat säkerhetspolitiskt omvärldsläge. Den ökande insamlingen av data 
om våra beteenden och rörelsemönster, både på nätet och i den fysiska världen, 
skapar stora risker ur ett integritetsskyddsperspektiv. Med hjälp av de digitala spår 
som vi lämnar efter oss kan man lätt skapa en fullständig bild av våra intressen, åsikter 
och kontakter, våra rörelsemönster, vanor och beteenden samt om vår hälsa. Få saker 
är så privata att de är dolda för en algoritm.  
 
Vi lever i en tid av exponentiell teknisk utveckling med stora framsteg inom avancerad 
teknik. Teknikutvecklingen kan vara svaret på många av vår samtids stora utmaningar, 
som hur vi ska behålla välfärden, hur vi ska bevara säkerheten och hur vi ska hantera 
klimatkrisen. För att den digitala omställningen ska vara hållbar behöver den ske utan 
att vi bygger in oss i en storskalig insamling och användning av data som är oetisk, 
olaglig eller allvarligt inskränker kommande generationers mänskliga rättigheter. Det är 
därför viktigt att innovatörer som utvecklar nya tekniker och tjänster har goda 
kunskaper om integritets- och dataskyddsfrågor och tidigt bygger in 
integritetsskyddande tekniker i sina produkter och tjänster.  
 
Innovatörer i både privat och offentlig sektor efterfrågar mer vägledning och stöd i 
integritets- och dataskyddsfrågor. Dataskyddsregleringen är komplex, och det finns en 
utbredd osäkerhet om hur reglerna ska tillämpas på ny teknik. Inom ramen för EU:s 
digitala årtionde förhandlas också för närvarande ett antal rättsakter som förändrar det 
rättsliga landskapet för datahantering och digitala tjänster. Implementeringen av till 
exempel dataakten, dataförvaltningsakten (DGA), digitala marknadsakten (DMA), 
digitala tjänsteakten (DSA), AI-förordningen och europeiska hälsodataområdet (EHDS) 
kommer att öka komplexiteten ytterligare.  
 
Sammantaget ställer teknikutvecklingen och förändringar i vår legala kontext nya krav 
på IMY:s verksamhet. Genom att ge stöd och vägledning till innovationsaktörer kan vi 
vara en viktig aktör i arbetet mot hållbar digitalisering. Det kräver att vi utvecklar våra 
arbetssätt.  
 
 

 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

4 (15) 

 

2. Bakgrund 

 
I januari 2021 lämnade IMY vår första integritetsskyddsrapport till regeringen.1 Det är 
en redovisning av utvecklingen omkring integritet och ny teknik som vi tar fram vart 
fjärde år. Vi identifierade i integritetsskyddsrapporten 16 teknikutvecklingsområden 
som både bidrar till utvecklingen och förmågan att ta tillvara på digitaliseringens 
möjligheter, men samtidigt har stor betydelse för den personliga integriteten.2 Tre 
områden lyftes fram som särskilda riskområden, särskilt när de används tillsammans, 
när det gäller integritet och dataskydd: artificiell intelligens (AI), sakernas internet (IoT, 
internet of things) och användande av biometriska uppgifter.  
 
För att främja en integritetsvänlig digitalisering och innovation lämnade IMY ett antal 
rekommendationer i rapporten. Vi konstaterade bland annat att riktade insatser behövs 
för att öka kunskapen om dataskydd och integritet hos innovationsaktörer i Sverige, 
det vill säga organisationer, personer och nätverk som skapar och sprider innovation 
och innovativ exploatering av teknik.  
 
I april 2021 fick IMY i uppdrag av regeringen att genomföra kunskapshöjande insatser 
om integritets- och dataskyddsfrågor inom innovations-, utvecklings- och 
genomförandeprocesser.3 Enligt uppdraget ska IMY genomföra utåtriktade insatser för 
att brett höja kunskapen om frågorna inom innovationssystemet. Vi ska samtidigt 
utveckla vår förmåga att följa och analysera den tekniska utvecklingen och 
tillhandahålla vägledning och stöd. Uppdraget ska resultera i höjd kunskap och stärkt 
förmåga att hantera integritets- och dataskyddsfrågor inom både privat och offentlig 
sektor.  
 
IMY lämnade in en delredovisning av uppdraget till regeringen den 31 mars 2022. 
Delredovisningen innehöll en redogörelse för vilka åtgärder som genomförts, vilka 
erfarenheter vi gjort samt en plan för det fortsatta arbetet.  
 
Uppdraget ska slutredovisas till regeringen senast 31 mars 2023. Detta är uppdragets 
slutredovisning.  
 
 

 

 
1 IMY rapport 2021:1, Integritetsskyddsrapport 2020 (imy.se). 
2 Teknik för att samla data: sensorer och sändare, teknik för interaktion mellan människa och dator, sakernas 
internet/Internet of Things (IoT), webbskrapning samt insamling av biometriska uppgifter.  
Teknik för att bearbeta och använda data: artificiell intelligens, edge computing samt den digitala annonsmarknaden 
och realtidsbudgivningar. 
Teknik för att lagra data: molnifiering av lagring samt edge storage och nya lagringsmedia.  
Teknik för att transportera data: 5G och digital kommunikationsteknik.  
Teknik för att säkra data: AI-baserad säkerhetsteknik och edge security, krypteringsteknik samt teknik baserad på 
blockkedjor.  
Teknik för att förstöra data: Teknik för att återskapa raderad eller på annat sätt förlorad data. 
3 N2021/01266. 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

5 (15) 

 

3. Genomförande 
3.1.  Faser 

 
Arbetet har haft två huvudsakliga delar; att utveckla IMY:s förmåga att följa och 
analysera den tekniska utvecklingen och tillhandahålla vägledning och stöd, samt att 
genomföra utåtriktade insatser i syfte att brett höja kunskapen om integritets- och 
dataskyddsfrågor i innovationssystemet.  
 
Under uppdragets första fas (15 augusti 2021–31 mars 2022) låg fokus på att 
 

• 
• 
• 

• 
• 

identifiera centrala samverkanspartners och lära av andra 
kartlägga innovationsaktörernas behov av stöd 
bygga upp en strukturerad omvärldsbevakning om teknikutveckling och 
integritet 
bygga upp samverkan med forskarvärlden  
påbörja arbetet med att genomföra utåtriktade insatser.  

 
Under uppdragets andra fas (1 april 2021–31 mars 2023) har fokus legat på att ge 
vägledning och stöd till innovationsaktörer genom 
 

• 

• 

• 

fördjupad case-baserad vägledning till ett innovationsprojekt genom en pilot 
med metoden regulatorisk testverksamhet om dataskydd 
framtagande av en innovationsportal på vår webbplats med grundläggande 
information om dataskydd och integritet riktad till innovationsaktörer 
riktade webbinarier och föreläsningsinsatser till innovatörer.  

 

 
 

3.2.  Olika former av vägledning och stöd 

 
Under inledningen av arbetet fokuserade vi på att identifiera centrala aktörer i 
innovationssystemet att lära av och samverka med. Vi hade många olika kontakter och 
vände oss till flera olika delar av innovationssystemet. Till exempel akademin, 
myndigheter med angränsande grunduppdrag eller regeringsuppdrag samt nätverk 
och branschorganisationer med olika angreppssätt på innovation.  
 
I dataskyddsförordningen regleras att IMY och andra dataskyddsmyndigheter inom EU 
ska vara oberoende i utövandet av sina uppgifter och befogenheter. Detta hindrar dock 
inte att IMY kan, och bör, samverka med andra aktörer i olika grad för att nå så stor 
effekt som möjligt i vår verksamhet.  

Vi har under hela uppdragstiden haft samverkan som ett grundläggande arbetssätt. 
Det vi har kunnat göra tillsammans med någon annan har vi också gjort tillsammans 
med någon annan. Vi har arbetat aktivt med att identifiera nya samverkansytor och 
bevaka andras uppdrag för att själva söka kontakt när så har varit lämpligt. Några av 
våra viktigaste samverkansparter har varit AI Sweden, som är Sveriges nationella 
center för tillämpad AI, samt Myndigheten för digital förvaltning (DIGG) och Vinnova.  

Initialt arbetade vi också med att bygga upp vår egen kunskap för att genomföra 
uppdraget på ett bra sätt. Vi gjorde en kartläggning om innovationsaktörernas behov 
av stöd, med fokus på vilka dataskyddsrelaterade frågor som är mest centrala och på 
vilket sätt stödet från IMY bör utformas. Kartläggningen genomfördes genom 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

6 (15) 

 

workshops, rundabordssamtal och djupintervjuer. Vi byggde också upp en strukturerad 
omvärldsbevakning om teknikutveckling och integritet med syfte att tidigare kunna 
identifiera behov av förändringar och skapa handlingsberedskap.  
 
Innovationssystemets behov av vägledning och stöd  
Komplexa samhällsutmaningar kräver innovativa lösningar. Innovationssystemet har 
en stark vilja att utveckla hållbara lösningar, men det kan upplevas svårt att tillämpa 
befintlig reglering på ny teknik. För lagstiftaren och myndigheter som tolkar och 
tillämpar regelverken är det en utmaning att förstå och analysera den nya teknik som 
reglerna ska tillämpas på. 
 
Det är ofta liknande rättsliga frågor som behöver hanteras av innovationsaktörer, 
oavsett om verksamheterna är stora eller små, eller om de har verkat länge eller är 
unga i branschen. Vi konstaterade tidigt i arbetet med uppdraget att datadelning är den 
fråga som skapar mest problem och störst hinder för innovation. Här beskrivs 
dataskyddsfrågor som ett bland flera stora hinder. Datadelning är utan konkurrens den 
fråga som oftast kommit upp i kartläggningen och det som uppfattas medföra flest 
legala utmaningar för innovationsaktörerna.  
 
 
Stort behov av mer vägledning och tydliga rättsliga ställningstaganden från IMY 
En viktig slutsats från behovskartläggningen var också att det finns en stor efterfrågan 
på mer specifik vägledning och rättsliga ställningstaganden från IMY. Många vill se att 
IMY blir bättre på att förstå specifika teknikområden och tar fram vägledning om till 
exempel federerad maskininlärning och syntetiska data, gärna med konkreta exempel. 
Verksamheterna uttrycker önskemål om att IMY i större utsträckning gör bedömningar 
utifrån nu rådande rättsläge utan att vara fullständigt säkra på en lagtillämpning. Att 
skapa praxis genom domstolsavgöranden är en betydligt långsammare process än 
innovation.  
 
Det var tydligt att många efterfrågar en samlad plattform med information och 
vägledning om dataskydd till innovationsaktörer. Vissa av de frågor som kommer upp 
bland innovationsaktörerna är specifika för startup-bolag och tekniktunga 
verksamheter. Andra frågor och lösningar är dock allmängiltiga och berör alla 
verksamheter som behandlar personuppgifter.  
 
 
Generell och målgruppsanpassad vägledning om dataskydd  
Med avstamp i vår kartläggning av behoven vi tagit fram vägledning på olika sätt och 
med olika metoder. Den inneboende dynamiken i att både praxis och innovation 
ständigt förändras gör att vägledningen måste vara levande och hela tiden anpassas 
till nya förutsättningar. IMY kommer fortsätta arbeta med att ge vägledning och stöd till 
innovationsaktörer i dataskyddsfrågor på olika sätt framöver. Inom ramen för 
uppdraget har följande genomförts: 
 

• 

Lansering av en innovationsportal. För att förenkla för innovationsaktörer 
lanserade IMY på en särskild del av vår webbplats en innovationsportal för att 
samla och utveckla anpassat stödmaterial till innovationsaktörer. 
Informationen är lätt att nå och överblicka samt anpassad till 
innovationsaktörernas behov.  
 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

7 (15) 

 

•  Webbinarier. Inom ramen för regeringsuppdraget har vi hållit fyra större 

webbinarier med sammanlagt närmare 1 500 deltagare. Vi har också 
genomfört flera webbinarier tillsammans med till exempel DIGG och Patent- 
och registreringsverket (PRV) för att sprida kunskap om dataskydd till 
innovationsaktörer.  
 

•  Föreläsningar. IMY har hållit ett flertal föreläsningar riktade till 

innovationsaktörer, till exempel om konsekvensbedömningar. Vi har dessutom 
föreläst om vårt innovationsarbete i allmänhet, och vår regulatoriska 
testverksamhet i synnerhet.  
 

•  Samverkan med forskare. Under arbetet med regeringsuppdraget har vi träffat 

en rad enskilda forskare för att ta del av deras forskning. Vi har också 
arrangerat tre digitala forskarhearings om bland annat datadelning och 
inbyggt dataskydd. Vid dessa tillfällen har vi bjudit in aktörer från 
innovationssystemet som åhörare så att de kunnat ta del av och ha dialog om 
den forskning som presenterats.  
 

•  Bidrag till andra myndigheters uppdrag om innovation. IMY har bidragit i andra 

myndigheters arbete om innovation. Vi har till exempel bidragit i 
Arbetsförmedlingens, Bolagsverkets, DIGG:s och Skatteverkets 
regeringsuppdrag om att främja användning av AI. Uppdraget slutredovisades 
i januari.4 Vi har arbetat tillsammans med DIGG för att ta fram ett metodstöd 
för offentliga aktörer som vill arbeta med innovation. Målet är att metodstödet 
ska vara klart till sommaren 2023.   
 

•  Regulatorisk testverksamhet om dataskydd. Efterfrågan på case-baserad 

fördjupad vägledning om dataskydd är omfattande. IMY:s systermyndigheter i 
Norge (Datatilsynet), Storbritannien (ICO) och Frankrike (CNIL) bedriver 
sedan några år tillbaka regulatoriska testverksamheter/sandlådor om 
dataskydd. Det är en resurskrävande arbetsmetod, men lärdomarna från 
omvärlden är att den ger värdefulla resultat. IMY bedömde att vi inte hade 
möjlighet att starta en regulatorisk testverksamhet i större skala inom ramen 
för regeringsuppdraget, men vi genomförde ett pilotprojekt för att testa 
metoden och lägga en grund för utveckling av arbetssättet.   

 
 

3.3.  Regulatorisk testverksamhet 

 
Det riskerar att uppstå ett gap mellan den snabba teknikutvecklingen och arbetet med 
att stifta, tolka och tillämpa regelverk. För att hantera gapet behöver nya arbetssätt 
utvecklas. Ett arbetssätt som förordas i sammanhanget är regulatorisk testverksamhet, 
även kallat sandlåda eller sandbox. Det finns ingen allmänt vedertagen beskrivning av 
arbetssättet, men kärnan är att innovatörer och behöriga myndigheter arbetar 
tillsammans i dialog för att tolka hur regelverk kan fungera i praktiken med innovativa 
produkter och tjänster.  
 
Fördjupad och case-baserad vägledning i form av regulatorisk testverksamhet om 
dataskydd kan ge privata och offentliga innovationsaktörer större möjlighet att hantera 
integritets- och dataskyddsfrågor på ett mer proaktivt och ansvarsfullt sätt. I en 

 
4 https://www.digg.se/analys-och-uppfoljning/publikationer/publikationer/2020-01-14-framja-den-offentliga-
forvaltningens-formaga-att-anvanda-ai  

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

8 (15) 

 

regulatorisk testverksamhet får utvalda aktörer visa upp innovativa tekniska lösningar 
tillsammans med behöriga myndigheter, med fokus på att genomföra rättsliga 
bedömningar. Avsikten är bland annat att öka den rättsliga förutsebarheten, förkorta 
tiden till att aktörens produkt eller tjänst når marknaden och underlätta för startup- och 
småföretag. Samtidigt bidrar den regulatoriska testverksamheten till att öka 
myndighetens förståelse för ny teknik och hur den kan tillämpas.  
 
Pilotprojekt med regulatorisk testverksamhet på IMY 
IMY har inom ramen för regeringsuppdraget valt att bedriva en regulatorisk 
testverksamhet inom dataskydd, för att lära om arbetssättet och belysa vissa 
gråzonsfrågor om dataskydd och integritet. Under hösten 2022 genomförde vi ett 
pilotprojekt med regulatorisk testverksamhet. Vår definition av regulatorisk 
testverksamhet är att vi ger fördjupad vägledning till ett specifikt innovationsinitiativ om 
hur dataskyddsregelverket bör tolkas och tillämpas. Tillsammans med det utvalda 
initiativet identifierar IMY de rättsliga frågor som vägledningen ska fokusera på. 
Vägledning ges därefter muntligt vid flera tillfällen under några månaders tid i form av 
workshops eller andra dialogbaserade former. Arbetet utmynnar i en publik rapport där 
resonemang och bedömningar sammanfattas för att möjliggöra för fler att ta del av 
vägledningen.  
 
Projektet som valdes ut är ”Decentralized AI in Health Care – Federerad 
maskininlärning mellan två vårdgivare”. Projektet handlar om att Region Halland och 
Sahlgrenska Universitetssjukhuset vill utvärdera möjligheterna att gemensamt träna 
och utbyta maskininlärningsmodeller. Arbetet har skett med stöd av AI Sweden. Så 
kallad informationsdriven vård, som i stor utsträckning tar hjälp av AI, kan bidra till 
bättre anpassad vård på individ- och systemnivå samt utveckla mer avancerade 
behandlingar och mer träffsäkra diagnoser. I pilotprojektet var syftet att förbättra 
möjligheten att förutse återinläggning av hjärtsviktspatienter inom 30 dagar från 
senaste sjukhusvistelsen med hjälp av federerad maskininlärning. 
 
Federerad maskininlärning innebär att flera parter gemensamt tränar en 
maskininlärningsmodell utan att samla in data centralt. Tekniken är den vanligaste 
formen av decentraliserad AI, som är ett nytt paradigm inom maskininlärning. Tekniken 
innebär att parterna tränar varsin lokal maskininlärningsmodell med hjälp av sin egna 
data. I nästa steg kombineras lärdomarna till en gemensam maskininlärningsmodell. 
Träningen upprepas därefter på den lokala datan. Ett skäl att använda federerad 
maskininlärning kan vara att parterna var för sig har otillräckligt med träningsdata, och 
att mer data behövs för att träna maskininlärningsmodellen till att uppnå en tillräckligt 
hög prestanda. Vid utveckling av federerad maskininlärning är grundtanken att det inte 
ska ske någon överföring av data, till exempel personuppgifter, mellan parterna. 
 
Vägledningen i pilotprojektet har fokuserat på tre rättsliga frågeställningar som Region 
Halland, Sahlgrenska Universitetssjukhuset, AI Sweden och IMY valt ut gemensamt. 
Vilka frågeställningarna är och de rättsliga bedömningar som gjorts har beskrivits 
utförligt i slutrapporten från pilotprojektet.5  
 
Nytta och lärdomar inför framtiden 
IMY ser att det finns ett stort behov av olika typer av stöd och vägledning om 
integritets- och dataskyddsfrågor hos innovationsaktörer. Vi bedömer att fördjupad 
vägledning i form av regulatorisk testverksamhet inom dataskydd ger stor nytta på 
flera nivåer: 

 
5 https://www.imy.se/nyheter/framgangsrik-pilot-med-regulatorisk-testverksamhet-om-ai/  

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

9 (15) 

 

 

 

•  För innovatörer, som kan få bättre och utökad vägledning och stöd i 

gråzonsfrågor. Det gäller inte bara aktörerna som får fördjupad vägledning i 
sitt case, utan även andra innovatörer som kan ta del av vägledningen och 
slutsatserna genom de publika rapporterna. Det ger möjlighet att rikta om eller 
avbryta projekt som inte uppfyller kraven tidigare i processen, vilket är mer 
resurseffektivt. Genom att IMY får större kunskap om innovativ teknik och 
belyser fler frågor kan vi tydliggöra gråzonsfrågor i ett tidigare skede än 
genom tillsyn. Vi kan också ta med oss kunskapen i vårt löpande arbete med 
till exempel utbildningar och EU-samverkan.  
 

•  För samhället, eftersom vi kan bidra till att innovation och utveckling av teknik 

och tjänster sker på ett sätt som värnar den personliga integriteten. Vi kan 
främja tillämpningen av inbyggt dataskydd och dataskydd som standard och 
därigenom också verka för tillämpningen av dataskyddsprinciperna när nya 
lösningar och tjänster för allmänheten tas fram. Det är också ett tillfälle att öka 
kunskapen om dataskydd för samhället i stort genom att offentliggöra 
erfarenheter och slutsatser i publika rapporter. 

•  För IMY, genom att vi ökar vår förmåga att analysera teknikutveckling, får 

bättre kunskap och förståelse för innovativa tekniker och de 
dataskyddsrättsliga utmaningar som dessa medför. Det bidrar också till ett 
bättre underlag till andra delar av verksamheten och uppgifter som 
myndigheten har enligt dataskyddsförordningen6, exempelvis att främja 
framtagandet av uppförandekoder och certifieringar. 

 
Sammanfattningsvis skapade pilotprojektet med regulatorisk testverksamhet nytta och 
lärande både för de aktuella verksamheterna och för IMY. Region Halland, 
Sahlgrenska Universitetssjukhuset och AI Sweden uppgav att de fått värdefull 
vägledning, både genom de frågor som IMY ställt och de bedömningar som gjorts. För 
IMY var det stora mervärdet en ökad förståelse för federerad maskininlärning och de 
rättsliga frågor och utmaningar som uppstår i tillämpningen. IMY avser därför att under 
2023 genomföra ytterligare ett pilotprojekt inom regulatorisk testverksamhet. 
 
Pilotprojektet har också skapat lärande om det tvärfunktionella arbetssätt som är 
nödvändigt för att framgångsrikt driva innovation och samtidigt säkerställa ett gott 
dataskydd. Ett nära samarbete mellan jurister och tekniker är en absolut förutsättning, 
och goda kunskaper krävs om både juridik, informationssäkerhet och teknik. För att 
kunna göra relevanta rättsliga bedömningar krävs en förhållandevis djup förståelse för 
tekniken. Det är därför nödvändigt med god pedagogisk förmåga och pågående dialog 
mellan tekniker och jurister. Strukturer och verktyg för att säkerställa att alla har en 
gemensam förståelse kan underlätta arbetet i den regulatoriska testverksamheten. Det 
kan också vara bra att bygga in i arbetsprocessen att kontinuerligt gå tillbaka till de 
rättsliga frågeställningar som utreds, och vid behov justera eller komplettera dem. 
 
 
 
 

 
6 Europaparlamentets och rådets förordning (EU) 2016/679 av den 27 april 2016 om skydd för fysiska personer med 
avseende på behandling av personuppgifter och om det fria flödet av sådana uppgifter och om upphävande av 
direktiv 95/46/EG (allmän dataskyddsförordning). 
 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

10 (15) 

 

3.4. 

Innovation som arbetssätt 

 
Som beskrivits ovan har regeringsuppdraget handlat om att ge stöd och vägledning till 
innovationsaktörer. En viktig del har samtidigt varit att utveckla vår egen 
innovationsförmåga som myndighet. Två huvudprinciper har präglat arbetet: att ha ett 
utforskande arbetssätt och att utföra våra aktiviteter i samskapande och tillsammans 
med andra.  
 
Vi har strävat efter att utveckla innovativa förhållnings- och arbetssätt genom att 
utmana oss själva, förändra och förbättra nya och gamla arbetssätt, testa nya former 
för samverkan och vägledning och på så sätt ta nya steg framåt som myndighet. 
Arbetet har präglats av de principer som uttrycks i OECD:s deklaration om innovation i 
offentlig sektor.  
 
 
Princip 1: Omfamna och öka fokus på innovation 
Utförande: Innovation genomsyrar hela uppdraget i alla sina delar och alla arbetssätt, 
vi arbetar utforskande och testar nya vägar.  
 
 
Med ett utforskande arbetssätt som ledstjärna har vi aktivt strävat efter att göra nya 
saker på nya sätt. Vi har hämtat influenser utifrån och valt att söka efter metoder och 
lösningar i vår omvärld, snarare än i vår invärld. Vi har till exempel testat former för 
dialog och samverkan med akademin som är nya för IMY, i form av hearings. Vi har 
också haft erfarenhetsutbyten med både andra dataskyddsmyndigheter inom EU och 
andra svenska myndigheter för att lära oss av deras arbete med att ge stöd och 
vägledning till innovationssystemet.  
 
En del av det utforskande arbetssättet är att vissa idéer inte kan eller bör genomföras. 
Något kan se bra ut som idé på papper, men sedan visar sig inte fungera i praktiken 
eller inte bli så som man hade tänkte från början. Som ett exempel på ett uppslag vi 
valt att inte gå vidare kan nämnas idén om att bygga upp en innovationspool. Vi hade 
tidigt i arbetet en idé att starta en ”pool” dit innovationsaktörer kan anmäla sig om de är 
intresserade av att på olika sätt ha dialog och samverka med IMY. Vi bestämde oss 
dock för att inte gå vidare med initiativet då vi efterhand hittat enklare och mer flexibla 
former för samverkan.  
 
 
Princip 2: Se till att tjänstepersoner inom offentlig sektor har förutsättningar för 
att arbeta med innovation 
Utförande: Vi skapar möjligheter för IMY:s medarbetare att lära och utvecklas både 
individuellt (kompetensutveckling) och i grupp (grupputveckling) för att kunna och våga 
ha ett utforskande arbetssätt.  
 
Princip 4: Ge stöd till att utforska, arbeta stegvis och testa vad som fungerar 
Utförande: Vi skapar ett sammanhang där ett utforskande arbetssätt ges 
förutsättningar att fungera. Vi reflekterar och lär av vad som fungerar bra och vad som 
behöver förändras.  
 
 
Det utforskande arbetssättet har inneburit att vi utmanat oss själva i att prova nya 
metoder, skapa nya samarbeten och förändra etablerade tankesätt. En viktig del 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

11 (15) 

 

handlar om tillit, att skapa ett prestigelöst klimat och förtroendefulla relationer både 
internt men också i relationerna med våra samverkanspartners.  
 
Gruppen och medarbetarna har under uppdragets gång angripit detta på olika sätt. Vi 
har arbetat med utveckling av medarbetarskapet och självledarskapet och genomfört 
kommunikationsträning. Flera medarbetare har genomfört utbytestjänstgöringar med 
AI Sweden, den franska dataskyddsmyndigheten CNIL respektive Vinnova. Vi har 
kontinuerligt ökat vår kunskap om teknik och juridik i relation till dataskydd och 
innovation, bland annat genom utbildningen Elements of AI.7  
 
 
Princip 3: Skapa nya samarbeten 
Utförande: Vi samskapar både internt och externt inom alla delar av uppdraget.  
 
 
Ett av IMY:s ledord är tillsammans. Inom ramen för innovationsuppdraget har vi tagit 
konceptet tillsammans ytterligare ett steg och samskapat med andra för större effekt, 
mer lärande och bättre resultat.  
 
Samskapade kräver samverkan och relationer. Vi har haft stort utbyte av flera aktörer i 
innovationssystemet, och framförallt med AI Sweden, DIGG, PRV och Vinnova. 
Samskapandet har skett både i enstaka aktiviteter men också som del av 
kunskapsöverföring oss emellan, till exempel genom studiebesök och lärande möten.  
 
Innovation och teknikutveckling finns i alla samhällssektorer. Vi har som en del av vår 
omvärldsbevakning sökt efter regeringsuppdrag och initiativ hos andra aktörer i 
innovationssystemet, där vi kunnat bidra och lära oss. Det gäller till exempel 
regeringsuppdraget om att främja användning av AI (se avsnitt 3.2. ovan) och våra 
engagemang i AI Swedens initiativ DRIV (DataRättInnoVation)8 och RISE projekt Sjyst 
Data! och Cybernoden9.  
 
 
Princip 5: Sprid kunskap och erfarenheter 
Utförande: Vi delar med oss av våra erfarenheter både internt och externt. Våra 
ställningstaganden kommer innovatörer till del genom vår webbplats. Vi vill alltid 
arbeta med en-till-många som princip.  
 
 
Vi har kommunicerat ofta och mycket om vårt innovationsuppdrag. Vi har använt våra 
befintliga kanaler så som sociala medier och vår webbplats, men även dragit nytta av 
möjligheten att sända digitala webbinarier och delta i arrangemang hos våra 
samverkanspartners. Vi har publicerat material i olika former, till exempel vår 
slutrapport om piloten med regulatorisk testverksamhet samt flera blogginlägg.  
 
Tack vare gemensamma kommunikationsmaterial och en uttalad ambition att alla 
medarbetare ska kunna företräda projektet i sin helhet har vi kunnat tacka ja till nästan 
alla förfrågningar om föreläsningar och andra typer av framträdanden. Vi har därmed 
fått ett stort genomslag för vårt arbete.  
 

 
7 https://www.elementsofai.se/  
8 https://www.ai.se/en/node/81535/dataratt-innovation-driv-0  
9 https://cybernode.se/om-noden/  

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

12 (15) 

 

4. Måluppfyllnad 

 
Enligt uppdraget ska IMY:  
 

•  genomföra utåtriktade insatser för att brett höja kunskapen om frågorna 

inom innovationssystemet  
 
IMY har genomfört olika utåtriktade insatser för att höja kunskapen om 
dataskydd och integritet inom innovationssystemet. Våra insatser har haft två 
huvudspår där vi riktat in oss på att dels öka grundläggande kunskap (till 
exempel genom innovationsportalen och föreläsningar), dels på att fördjupa 
spetskunskap kring ny teknik och juridiska gråzonsfrågor genom vår pilot om 
regulatorisk testverksamhet. 
 

•  utveckla sin egen förmåga att följa och analysera den tekniska 

utvecklingen och tillhandahålla vägledning och stöd  
 
IMY har med utgångspunkt i uppdraget förbättrat vår förmåga att följa och 
analysera den tekniska utvecklingen för att tillhandahålla vägledning och stöd. 
Vi har gjort det bland annat genom att bygga upp en strukturerad 
omvärldsbevakning, genomföra en rad kompetensutvecklingsinsatser och 
utveckla vår samverkan med akademin, till exempel genom forskarhearings. 
Våra utgångspunkter om utforskande arbetssätt och samskapande med andra 
lägger en viktig grund för oss att tidigare kunna upptäcka och bemöta 
utvecklingen på ett bra sätt.  

 
Uppdraget ska resultera i:  
 

•  höjd kunskap och stärkt förmåga att hantera integritets- och 

dataskyddsfrågor inom privat och offentlig sektor 
 
IMY bedömer att vi fått ett stort genomslag för vårt arbete. Reaktionerna på 
arbetet har varit mycket positiva från både innovatörer och aktörer inom 
innovationssystemet. Ett citat från en samverkanspartner kan illustrera vårt 
genomslag:  
 

”IMY:s initiativ att testa detta nya arbetssätt har varit mycket värdefullt för 
att få en bättre förståelse för och hitta lösningar på de legala frågor som 
lyfts i vårt gemensamma innovationsprojekt. Initiativet innebär ett viktigt 
stöd till innovationsaktörer och är också ett viktigt steg i att på ett 
pedagogiskt sätt stärka kunskapen om dataskydd inom 
innovationssektorn. Det gemensamma arbetet har resulterat i kunskaper 
om metoder för hur man kan arbeta med juridiska frågor kopplat till 
dataskydd i innovationsprojekt och hur viktigt det är att juridisk 
kompetens, teknisk kompetens och domänspecifik kompetens arbetar 
nära varandra genom hela projektet.”  

 

 

 
 

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

13 (15) 

 

5. Fortsatt arbete  

 
Sverige har ambitionen att bli bäst i världen på att använda digitaliseringens 
möjligheter. Den digitala omställningen är på många sätt beroende av tillgång till stora 
mängder data och AI, som tillsammans har potential att revolutionera arbetet mot vår 
tids stora samhällsutmaningar. Inom bland annat hälso- och sjukvården, 
välfärdssystemet, brottsbekämpningen och klimatomställningen finns utmaningar som 
Sverige med en offensiv, datadriven innovation kan möta på helt nya sätt.  
 
Många företag upplever att den digitala omställningen hindras och försvåras av 
utmaningar med att tolka och tillämpa olika regelverk, till exempel dataskydds-
förordningen och dess kompletterade lagar. Verksamheter beskriver att de vill göra 
rätt, men att det krävs mycket av dem för att kunna följa dataskyddsreglerna. Bland 
annat Kommittén för teknologisk innovation och etik (Komet) har påtalat att det finns 
ett stort behov av stöd från IMY när det gäller behandling av personuppgifter.10   
 

”Som nämnts innebär innovationer nya, oftast oförutsedda, sätt att 
lösa ett behov. En viktig lärdom från kartläggnings- och analysarbetet 
är att innovatörer behöver stöd för att lotsas rätt. Det finns särskilt 
önskemål om stöd från Integritetsskyddsmyndigheten (IMY) om 
behandling av personuppgifter.”11 

 
Genom regeringsuppdraget har IMY påbörjat en långsiktig satsning på stöd till 
innovationsaktörer. Att innovation och utveckling av teknik och tjänster sker på ett sätt 
som värnar den personliga integriteten är en viktig prioritering i den målbild och 
strategiska inriktning som vi fastslagit för IMY för 2022–2025.12 Arbetet kommer 
fortsätta även efter att regeringsuppdraget har slutredovisats i mars 2023, genom att vi 
startar IMY:s innovationshubb.  
 
Under regeringsuppdraget har vi lagt en viktig grund för arbetet genom den fördjupade 
förståelsen av innovationsaktörernas behov, identifieringen av centrala 
samverkansparter och uppbyggnaden av interna arbetsformer. Det fortsatta 
innovationsarbetet på IMY kommer inriktas mot att leverera stöd och vägledning till 
innovationsaktörer. Vi kommer, utifrån erfarenheterna från regeringsuppdraget och ge 
vägledning i olika former. För att kunna ge bra vägledning behöver vi också fortsätta 
fördjupa vår egen kunskap, till exempel i frågor som rör datadelning och AI. Ett 
utforskade arbetssätt kommer även framöver att genomsyra arbetet.  
 
En grundläggande erfarenhet av innovationsuppdraget är just hur viktigt det är med 
samverkan. Att genomföra kunskapshöjande åtgärder tillsammans med andra kommer 
därför fortsatt vara en viktig del i IMY:s strategi för det fortsatta arbetet med vägledning 
till innovationsaktörer. Vi kommer fortsätta att samverka med partners från 
innovationsuppdraget, men också, i enlighet med det utforskande arbetssättets anda, 
fortsätta söka nya samarbeten.  
 
En annan aspekt av samverkan rör förankringen inom den egna myndigheten. 
Erfarenheter från andra dataskyddsmyndigheter i Europa och andra svenska 
tillsynsmyndigheter som fått utökade vägledningsuppdrag är att det är mycket viktigt 

 
10 https://www.kometinfo.se/nyheter/fornya-taktiken-i-takt-med-tekniken-komet-lamnar-
slutbetankande/#.ZAR063bMIuV  
11 SOU 2022:68, s. 74. 
12 https://www.imy.se/om-oss/vart-uppdrag/strategisk-inriktning/  

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

14 (15) 

 

att arbetet förankras ordentligt inom den egna organisationen och att den involverar 
många medarbetare. Därmed ökar förståelsen och legitimiteten för arbetet. Att verka 
för att stödet till innovationsaktörer blir hållbart över tid och integreras med IMY:s 
övriga verksamhet kommer därför vara en viktig del av det fortsatta arbetet.  
 
Under regeringsuppdragets andra fas har vi testat arbetssättet regulatorisk 
testverksamhet, där vi gett fördjupad vägledning till ett AI-projekt inom vården. 
Pilotprojektet har varit utmanande, men också lärorikt och utvecklande. En rad aktörer 
har anmält intresse för att få den här typen av fördjupad, case-baserad vägledning från 
IMY och efterfrågan är stor. Komet pekar också på behovet i sin slutredovisning.13   
 

”När utvecklingen, användningen eller spridningen av tekniken verkar 
oförenlig med befintliga regelverk måste det beaktas att anpassade eller 
nya regler är en, men inte den enda, vägen framåt. … När sådana 
dialoger sker kontinuerligt finns också förutsättningar för att skapa en 
beredskap hos myndigheterna att agera på ett adekvat sätt – främja eller 
ingripa – redan innan nya produkter, tjänster och verksamheter 
marknadsintroduceras.14 

 
Vi ser att arbetssättet ger nytta på flera sätt – det ökar vår förståelse för ny teknik och 
vår förmåga att ge mer konkret vägledning.15 Arbetet ger de inblandade aktörerna 
vägledning i ett tidigt skede och en tydlig riktning för ett projekts fortsättning. Genom 
att erfarenheterna från projektet sammanfattas i en publik rapport skapas också 
lärande för många.  
 
Det finns flera goda erfarenheter från andra länder som redan har arbetat med 
regulatorisk testverksamhet under en tid, bland annat från dataskyddsmyndigheterna 
Datatilsynet i Norge, CNIL i Frankrike och ICO i Storbritannien. I Norge har regeringen 
inför 2023 – efter tre års tillfälliga medel och ett tiotal genomförda projekt med 
regulatorisk testverksamhet på dataskyddsområdet – nu fattat beslut om att 
permanenta arbetet. Den regulatoriska testverksamheten beskrivs av den norska 
regeringen som ett effektivt sätt att stimulera utvecklingen av hållbara och säkra 
tekniska innovationer.  
 
Vi kan konstatera att den regulatoriska testverksamheten är effektiv och skapar nytta, 
men också att den kräver omfattande resurser och nya kompetenser. Under 2023 
kommer vi genomföra ytterligare ett pilotprojekt. Att bygga upp ett mer omfattande 
arbete, med bland annat ett formaliserat ansökningsförfarande och skala upp till mer 
än något enstaka projekt per år, kan enbart ske med ytterligare finansiering. Det är 
bakgrunden till att IMY har yrkat om riktade medel för detta arbete i vårt senaste 
budgetunderlag. Äskandet är 4 miljoner kronor från och med 2024 och ytterligare 4 
miljoner kronor från och med 2026, för att kunna fortsätta utveckla arbetet med 
regulatorisk testverksamhet med ambitionen att ge stöd och vägledning om dataskydd 
till innovationsaktörer.16 
 

 

 
13 https://www.kometinfo.se/nyheter/fornya-taktiken-i-takt-med-tekniken-komet-lamnar-
slutbetankande/#.ZAR063bMIuV 
14 SOU 2022:68, s. 119-120. 
15 https://www.imy.se/globalassets/dokument/ovrigt/imys-budgetunderlag-2024-2026.pdf  
16 Ibid.  

Integritetsskyddsmyndigheten 
 

Diarienummer: DI-2021-5817 
Datum: 2023-03-28 
 

15 (15) 

 

6. Ekonomisk uppföljning 

 
IMY har för genomförande av uppdraget kunnat rekvirera särskild finansiering, upp till 
2 miljoner kronor för 2021 och 4 miljoner kronor för 2022. Under 2021 har 1 493 tkr17 
förbrukats, och under 2022 har 4 miljoner kronor förbrukats.  
 
 
 
 

 
17 Att vi inte förbrukade samtliga tillgängliga medel under 2021 beror på att den kompetens som behövdes i 
innovationsuppdraget också var kritisk i IMY:s ordinarie operativa verksamhet. IMY fick under 2021 engångsvisa 
medel om 10 miljoner kronor i vårändringsbudgeten. Detta medförde att många nya medarbetare på kort tid 
rekryterades och introducerades i verksamheten. Mer seniora medarbetare – som de som arbetar i 
innovationsuppdraget – har haft en viktig roll i att introducera och handleda nyanställda och hålla uppe produktionen i 
myndighetens operativa verksamhet. Det innebar att det var svårt att avsätta så mycket resurser för 
regeringsuppdraget som hade varit nödvändigt för att rekvirera hela summan om 2 miljoner kronor för 2021. 

