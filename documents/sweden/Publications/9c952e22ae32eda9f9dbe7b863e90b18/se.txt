Klagomål till IMY
Den nationella bilden 
2021 

IMY rapport 2022:2 

Innehållsförteckning

Sammanfattning ............................................................ 3
Inledning......................................................................... 4
Metod........................................................................ 4
Rapportens disposition............................................. 4

Klagomål enligt 
dataskyddsförordningen

Bilaga 1. 
Beskrivning av statistiken

Flest klagomål gäller dataskyddsförordningen .............. 6
En av tre klagomål gäller registrerades rättigheter ........ 7
Klagar på bristande hantering  
av personuppgifter ......................................................... 7
Säkerhetsbrister i mejlutskick oroar ............................... 8
Ifrågasätter vilket stöd i lagen verksamheten  
har när de hanterar personuppgifter .............................. 9
Missnöjda med kamerabevakning  
i boendemiljöer............................................................. 10
Ifrågasätter att personsöktjänster publicerar 
personuppgifter ............................................................ 10
Klagar på direktmarknadsföring....................................11
Vilka branscher gäller klagomålen? ............................. 13
Flest klagomål gäller privata sektorn............................ 14
Våra slutsatser och rekommendationer ....................... 14

Klagomål enligt inkassolagen, 
kreditupplysningslagen 
och brottsdatalagen

Klagande upplever inkassokrav som felaktiga ............. 16
Missnöje med felaktiga kreditupplysningar .................. 16
Få klagomål enligt brottsdatalagen .............................. 16

Urvalsundersökning ..................................................... 18
Kodning ........................................................................ 18
Klagomål som inte avser dataskyddsförordningen  ..... 19
IMY skiljer på klagomål och tips................................... 19
Skillnader mellan IMY:s och  
Datainspektionens rapporter........................................ 19

Bilaga 2. 
De registrerades rättigheter

Rätt till information ....................................................... 21
Rätt till registerutdrag  
och rätt till tillgång......................................................... 21
Rätten till rättelse ......................................................... 21
Rätten till radering och rätten  
att bli bortglömd............................................................ 21
Undantag från rätten till radering.................................. 21
Begränsningar av behandling ...................................... 21
Rätt att göra invändningar............................................ 21
Dataportabilitet............................................................. 21
Automatiserat beslutsfattande ..................................... 21

2

IMY | Klagomål till IMY 2021Sammanfattning 

År 2021 tog IMY emot 2 620 klagomål från 
enskilda. Tre av fyra klagomål – drygt 2 000 
– gällde dataskyddsförordningen (GDPR) 
och nästan 300 gällde kamerabevakning. 
Flest klagomål är riktade mot privata 
verksamheter i näringslivet, till exempel 
inom bank, finans och försäkring. 

En vanlig missuppfattning bland enskilda är att 
det krävs samtycke för att behandla någons 
personuppgifter. I själva verket är samtycke 
ofta varken lämpligt eller ens möjligt att 
stödja en behandling av personuppgifter på. 
Anledningen till det är att det ställs höga krav 
på ett samtycke för att det ska vara giltigt. 

De vanligaste klagomålen enligt dataskydds 
förordningen handlade om de enskildas 
rättigheter. En enskild individ kan vända sig 
till den som behandlar personuppgifter och 
till exempel begära att få tillgång till sina 
personuppgifter eller att få sina uppgifter 
raderade. Rättigheterna innebär även att 
enskilda ska få information om och hur deras 
personuppgifter behandlas. Näst vanligast var 
klagomål om bristande säkerhet vid hantering 
av personuppgifter. De personer som lämnat 
klagomålen har antingen uppmärksammat 
att en verksamhet behandlar personuppgifter 
på ett sätt de själva upplever som osäkert, 
eller fått information om att personuppgifter – 
medvetet eller omedvetet – har hanterats på ett 
riskfyllt sätt av den personuppgiftsansvariga. 

Kamerabevakning, framför allt i boendemiljöer, 
låg bakom relativ många klagomål. Vanligt är 
att en granne klagar över att en annan granne 
medvetet eller omedvetet filmar sina grannar 
på grannens tomt eller in i bostaden. Det är 
i regel inte tillåtet och kan skapa reaktioner 
hos de grannar som berörs. Det förekommer 
också en del klagomål mot webbplatser med 
personsöktjänster, där många är kritiska till 
webbplatsernas rätt att publicera så stora 
mängder information om enskilda individer, 
bland annat uppgifter om lagöverträdelser. 
Många upplever personsöktjänsterna 
som ett stort integritetsintrång. 

Utifrån de företeelser som är vanligast 
förekommande i klagomålen ger IMY 
rekommendationer till privata och 
offentliga verksamheter som behandlar 
personuppgifter. De viktigaste är: 

•  Verksamheter behöver arbeta 

kontinuerligt och systematiskt med 
att förbättra arbetet med att skydda 
de personuppgifter de behandlar. 

•  Verksamheter ska tydligt informera om vilka 

personuppgifter de behandlar och varför. 

•  Verksamheter ska ha rutiner för att 

tillgodose enskilda individers rättigheter. 

•  Verksamheter behöver ha rutiner för hur 

de hanterar personuppgifter i mejl. 

•  De verksamheter som använder 

direktmarknadsföring eller direktreklam, 
måste ha rutiner för att avbryta utskick 
som mottagarna inte vill ha. 

•  Den som bedriver kamerabevakning, 

ska se till att ha gjort och dokumenterat 
alla överväganden som krävs innan 
bevakningen börjar. Tydliga skyltar behövs. 

33 

IMY | Klagomål till IMY 2021Inledning 

Enskilda individer1 har rätt att lämna in klagomål till 
Integritetsskyddsmyndigheten (IMY) när de tycker 
att deras personuppgifter behandlas i strid med 
dataskyddsförordningen. IMY tar varje år emot ett stort 
antal sådana klagomål och arbetar för att ta tillvara 
enskilda individers rättigheter. 

Genom att beskriva och analysera vad enskilda 
individer klagar på, följer vi utvecklingen och skapar 
en nationell bild av vanliga brister i efterlevnaden av 
dataskyddsförordningen (GDPR). Den nationella bilden 
ger oss möjlighet att formulera rekommendationer som 
riktar sig till aktörer som behandlar personuppgifter. Det 
är vår förhoppning att våra rekommendationer ska vara 
till nytta för dem i deras arbete med dataskydd. 

IMY har tidigare publicerat två rapporter om klagomål. 
En rapport behandlade de klagomål som anmäldes maj 
2018 till juni 2020 och en rapport behandlade klagomål 
riktade mot personsöktjänster med utgivningsbevis.2 
Det här är den första rapporten som beskriver anmälda 
klagomål under ett kalenderår, år 2021. 

Metod 

I rapporten ger vi en översiktlig bild av de klagomål utifrån 
dataskyddsförordningen och kamerabevakningslagen 
som anmäldes till IMY under 1 januari 2021 till 31 
december 2021. Under perioden tog IMY emot totalt 
2 620 klagomål, varav nästan 2 300 klagomål gällde 
dataskyddsförordningen eller kamerabevakningslagen. 

Rapportens statistik 
Statistiken i figur 1 och figur 2 vilar på information 
över inkomna klagomål som registrerats i IMY:s 
ärendehanteringssystem. I rapporten redovisar vi 
både antal och andel av inkomna klagomål för följande 
lagstiftning: 

•  dataskyddsförordningen 
•  kamerabevakningslagen 
•  brottsdatalagen 
• 
•  kreditupplysningslagen.3 

inkassolagen 

1.  I rapporten kommer begreppet ”enskild individ” användas synonymt 
med begreppet ”den registrerade”. Med registrerad avses enligt data-
skyddsförordningens definition (artikel 4.1) varje upplysning som avser 
en identifierad eller identifierbar fysisk person. 
2.  Datainspektionens rapport 2020:1, Klagomål mot personsöktjänster 
med frivilligt utgivningsbevis, maj 2018 – oktober 2019, och Datainspek-
tionens rapport 2020:40, Klagomål till Datainspektionen 25 maj 2018 24 
maj 2020. Båda rapporterna finns på www.imy.se under Publikationer. 
3.  Fler statistiska sammanställningar om bland annat dataskyddsförord-
ningen, kamerabevakning, inkasso och kreditupplysning finns i IMY:s 
årsredovisning 2021. Årsredovisningen finns på www.imy.se under 
rubriken Publikationer. 

Urvalsundersökning 
För att kunna ge en översiktlig bild av vad klagomålen 
2021 handlar om genomförde vi en urvalsundersökning. 
Vi kodade ett slumpmässigt urval utifrån klagomålens 
innehåll samt mot vilken bransch eller sektor klagomålen 
riktade sig. I provgruppen ingick drygt 330 klagomål. Vi 
bedömer att provgruppen återspeglar fördelningen bland 
samtliga klagomål under undersökningsperioden och att 
våra resultat därmed har en god tillförlitlighet.4 Eftersom 
urvalsundersökningar alltid innebär en viss osäkerhet 
väljer vi dock att bara ange andelar för de största 
kategorierna. 

I rapporten illustreras klagomålens innehåll med hjälp 
av avidentifierade exempel som har hämtats från 
verkliga klagomål, men som har redigerats något för att 
underlätta förståelsen. Citaten är avidentifierade för att 
skydda den klagandes identitet. 

Rapportens disposition 

Rapporten inleds med en sammanfattning av de viktigaste 
resultaten och de viktigaste rekommendationerna för att 
förebygga klagomål. Rekommendationerna riktar sig till 
alla aktörer som behandlar personuppgifter. 

I kapitlet Klagomål från enskilda beskriver vi inflödet av 
klagomål under 2021. Först redovisar vi statistik över 
de inkomna klagomålen 2021 och beskriver sedan 
resultaten från vår urvalsundersökning. Bland annat 
har vi undersökt innehållet i klagomålen och vilka 
branscher och sektorer de flesta klagomål riktades mot. 
Vi exemplifierar innehållet med avidentifierade citat från 
verkliga klagomål det året. Kapitlet avslutas med våra 
slutsatser och våra mer utförliga rekommendationer 
för dem som vill förebygga brister i hanteringen av 
personuppgifter. 

En mindre del av alla klagomål gällde inkassolagen, 
kreditupplysningslagen och brottsdatalagen. I kapitlet 
Klagomål enligt inkassolagen, kreditupplysningslagen 
och brottsdatalagen beskriver vi kortfattat klagomål 
enligt annan lagstiftning än dataskyddsförordningen och 
kamerabevakning. 

Sist i rapporten finns två bilagor. Bilaga 1. Beskrivning 
av statistiken innehåller mer information om vår metod 
och om urvalsundersökningen, kodningen och den 
klassificeringsstruktur som vi använde när vi kodade 
dataunderlaget. Bilaga 2. De registrerades rättigheter 
innehåller en redogörelse för vilka rättigheter enskilda 
individer har enligt dataskyddsförordningen. 

4.  En mer detaljerad beskrivning av rapportens urvalsundersökning 
finns i bilaga 1. 

4 

IMY | Klagomål till IMY 2021Klagomål enligt 
dataskyddsförordningen 

Totalt tog IMY emot 2 620 klagomål från 
enskilda under 2021. Tre av fyra klagomål 
gällde dataskyddsförordningen. Av dem 
handlade de allra flesta om hanteringen av 
de registrerades rättigheter. Enskilda 
individer har till exempel kontaktat ett 
företag och begärt att företaget ska radera 
personuppgifterna från utskickslistor eller 
interna register utan att företaget har gjort 
det. Eller så har företaget inte gjort det inom 
en månad. 

5
5 

IMY | Klagomål till IMY 20212 620 

2005 

Under år 2021 tog IMY emot 

•

•
•
•
•
•

2 005 klagomål om behandling av personuppgifter
enligt dataskyddsförordningen
287 klagomål om kamerabevakning
37 klagomål enligt brottsdatalagen
171 klagomål enligt inkassolagen
120 klagomål enligt kreditupplysningslagen
2 620 klagomål totalt.

Antal 

Dataskyddsförordningen 

Kamerabevakning 

287 

Inkassolagen 

171 

Kreditupplysningslagen 

120 

Brottsdatalagen 

37 

Figur 1. Antal inkomna klagomål fördelat på respektive område 2021. 

Flest klagomål gäller 
dataskyddsförordningen 

De flesta klagomål, 77 procent, gällde dataskydds­
förordningen. Klagomålen om övriga lagar var 
betydligt färre. 11 procent av klagomålen 2021 gällde 
kamerabevakning. Klagomål mot inkassoverksamheten 
motsvarade 7 procent, klagomål om kreditupplysningar 
var 5 procent och klagomål riktade mot brottsdatalagen 
motsvarade bara 1 procent av samtliga klagomål. 

Kreditupplysningslagen 5% 

Inkassolagen 7% 

Brottsdatalagen 1% 

Kamerabevakning 11% 

Dataskyddsförordningen 77% 

Antal: 
2 620 

Figur 2. Andel inkomna klagomål fördelat på respektive område 2021. 

6 

IMY | Klagomål till IMY 2021En av tre klagomål gäller registrerades 
rättigheter 

Av de klagomål som avsåg dataskyddsförordningen  
handlade sammanlagt 34 procent om bristande hantering 
av de registrerades rättigheter. Förhållandevis ofta  
förekom även klagomål med anledning a  v b  ristande  
säkerhet vid hantering av personu  ppgifter, 16 procent, 
klagomål om hantering av personu  ppgifter utan rättslig 
grund, 14 procent, samt klagom  ål som riktade sig mot 
kamerabevakning, 13 procent.5 

Registerades rättigheter 

34% 

Säkerhetsbrister 

Rättslig grund 

Kamerabevakning 

16% 

14% 

13% 

Webbplatser med utgivningsbevis 

10% 

Figur 3. Klagomål 2021 enligt dataskyddsförordningen fördelat på innehåll.5 

Klagar på bristande hantering  
av personuppgifter 

Dataskyddsförordningen ger enskilda individer ett antal 
rättigheter som syftar till ökad kontroll i samband med att 
deras personuppgifter hanteras av företag, myndigheter 
och andra organisationer. De vanligaste klagomålen 
enligt dataskyddsförordningen under 2021 handlade om  
de registrerades rättigheter, sammanlagt 34 procent av 
samtliga inkomna klagomål. 

Rättigheterna innebär bland annat att enskilda individer 
ska få information om när och hur deras personuppgifter 
behandlas. En registrerad kan vända sig till den som 
behandlar personuppgifterna och begära att få sina 
uppgifter raderade eller att få tillgång till sina uppgifter.7 

Många klagomål som rör de registrerades rättigheter 
handlar om att klaganden försökt utöva sina rättigheter 
utan framgång. Det kan bero på att klaganden 
exempelvis kontaktat ett företag och begärt att de ska 
radera personuppgifterna från utskickslistor eller interna  

5.  Eftersom kamerabevakning ska följa reglerna i dataskyddsförordning-
en ingår kameraklagomål i sammanställningen. 
6.   Sammanställningen bygger på ett slumpmässigt urval av inkomna 
klagomål. I figuren redovisas bara de största kategorierna. 
7.   Mer information om de registrerades rättigheter finns i bilaga 2.

register men att företaget inte gjort det. Andra handlar 
om att den personuppgiftsansvariga inte tillgodosett 
klagandens begäran i tid. Enligt dataskyddsförordningen  
är den personuppgiftsansvariga skyldig att i normalfallet 
besvara klagandens begäran om exempelvis radering  
eller registerutdrag utan onödigt dröjsmål och senast 
inom en månad. 

I vissa fall har klaganden inte lyckats komma i kontakt 
med den personuppgiftsansvariga på grund av att 
kontaktuppgifter saknas eller att den person uppgifts-
ansvariga inte alls svarar på klagandens begäran. 

”Jag har skickat 8 mejl och ringt flera samtal utan att 
få något svar. Vid telefonsamtal har jag dels spenderat 
otaliga timmar i telefonkö utan att kunna komma fram 
men jag har också använt kötjänstens funktion om att 
bli uppringd vid ett senare tillfälle. Ännu har ingen ringt 
tillbaka. Mejlen har lämnats obesvarade och det är nu 
mer än en månad sedan jag första gången kontaktade 
företaget och frågade hur mina personuppgifter hade 
hanterats i ärendet. Jag har också bett företaget att ta 
bort mig från deras register.” 

IMY | Klagomål till IMY 2021

7 

Har inte fått tillgång till sina personuppgifter 
Flera av klagomålen som rör de registrerades rättigheter 
handlar om rätten till tillgång.8 Klagomålen handlar 
ofta om att klaganden har begärt tillgång till sina 
personuppgifter, men inte fått det inom en månad. 
I vissa klagomål har den personuppgiftsansvariga 
verksamheten svarat att de ska skicka ett registerutdrag 
men inte gjort det inom en månad. I andra fall har 
klaganden inte fått något svar alls på sin begäran. 

”Hej, den 8 november begärde jag ut mina personliga 
data från företaget. Jag har till idag ännu inte fått något 
svar från dem. Jag känner mig orolig för hur de hanterar 
mina uppgifter och det blir inte bättre av att de inte ens 
svarar på mitt önskemål.” 

Företag har inte raderat personuppgifter 
En stor del av klagomålen som rör de registrerades 
rättigheter handlar om att klaganden vill få person-
uppgifter borttagna eller raderade. 

Ett vanligt klagomål är till exempel att en kund efter en 
avslutad kundrelation ber om att bli borttagen ur ett 
företags register och därefter inte vill bli kontaktad. Trots 
begäran om radering har detta inte skett. Ofta upptäcks 
bristerna genom att kunden återigen blir kontaktad av 
företaget. 

”Den 26/8 skrev jag följande till den personuppgifts-
ansvariga att jag ville utöva min rätt till radering med stöd 
av artikel 17 i dataskyddsförordningen. Jag får fortfarande 
mejl (senast idag 2021-11-01) och jag väntar fortfarande 
på bekräftelse att mina personuppgifter har raderats.” 

Flera klagomål som rör rätten till radering riktar sig mot 
sökmotorer där klaganden begärt att vissa sökträffar inte 
ska visas vid en sökning på klagandens namn. 

”Nu har det gått 7 månader och med upprepade försök till 
borttagning av länkar på sökmotorn har jag åter vänt mig 
till er för att få hjälp.” 

”Jag har den 3 februari 2021 via sökmotorns webb-
formulär bett sökmotorn att ta bort vissa sökträffar för 
mig på vissa specificerade länkar. Jag fick den 3 februari 
2021 bekräftelse från sökmotorn att de mottagit min 
begäran. Jag har upprepade gånger kontaktat sökmotorn 
via e-post för statusuppdatering avseende min begäran 
men inte fått någon respons. Jag har den 3 mars 2021 
påmint sökmotorn om att det nu gått fyra veckor sedan 
min begäran mottagits och inget har hänt.” 

När en enskild individ begär att en sökträff ska tas bort 
från en sökmotor ska sökmotorn först ta ställning till om 
sökträffen kan knytas till personen som begär radering 
och om sökträffen visas vid sökning på personens 
namn. I så fall ska sökmotorn göra en avvägning 
mellan å ena sidan den registrerades rätt till skydd 
av sitt privatliv och sina personuppgifter och å andra 

8.  Rätt till tillgång kallas ibland även för rätt till registerutdrag. 

sidan internetanvändarnas rätt till information. Om den 
enskilda individen har en roll i det offentliga livet eller 
är en offentlig person kan det till exempel vara svårare 
att få personuppgifterna borttagna. Bedömningen 
ska göras utifrån läget vid tidpunkten för begäran om 
borttagning. 

Företag upplyser inte om hur de använder 
personuppgifterna 
En del av de klagomål som rör de registrerades 
rättigheter handlar om de registrerades rätt att 
få information om hur deras personuppgifter 
används eller kommer att användas. Rätten till 
information omfattar bland annat vilken rättslig grund 
personuppgiftsbehandlingen har stöd i, hur länge 
uppgifterna lagras och vilka rättigheter de registrerade 
har enligt dataskyddsförordningen. 

Flera av de klagomål som rör rätten till information 
handlar om att företagen eller organisationerna inte är 
tydliga med hur personuppgifterna behandlas, eller att 
information på webbplatser och i policydokument är 
bristfällig eller saknas helt. 

”Styrelsen i samfällighetsföreningen har skickat ett fråge-
formulär till samtliga medlemmar och stödmedlemmar 
angående en fråga som egentligen ska avhandlas på 
en föreningsstämma. Frågeformuläret som skickades 
till medlemmarna innehöll ingen information om hur 
personuppgifter (namn och fastighetsbeteckning) som 
fanns upptagna på svarsblanketten skulle hanteras enligt 
GDPR.” 

Säkerhetsbrister i mejlutskick oroar 

16 procent av klagomålen utifrån dataskyddsförordningen 
handlade om bristande säkerhet vid hantering av 
personuppgifter. 

De personer som lämnat klagomålen har antingen 
uppmärksammat att en verksamhet behandlar person-
uppgifter på ett sätt de själva upplever som osäkert, eller 
fått information om att den personuppgiftsansvariga – 
medvetet eller omedvetet – har hanterat personuppgifter 
på ett riskfyllt sätt. 

Ett vanligt klagomål om säkerhetsbrister handlar om 
att klaganden har tagit emot mejl eller fysisk post där 
klagandens personuppgifter varit synliga för obehöriga. 
I flera fall har klaganden tagit emot mejl eller fysisk 
post avsedd för en annan mottagare. Ett annat vanligt 
klagomål är att verksamheten skickat klagandens 
personuppgifter i okrypterade mejl. Klagomålen kan 
också handla om att verksamheter skickar mejl till 
ett stort antal personer utan att använda dold kopia, 
där klagandens e-postadress varit synlig för andra 
mottagare. 

8 

IMY | Klagomål till IMY 2021”Jag fick ett e-postmeddelande skickat till mig som 
även innehöll andra mottagare fullt synliga för alla oss 
mottagare av e-postmeddelandet.” 

I vissa fall ifrågasätter klaganden säkerheten i 
verksamheters hantering av känsliga personuppgifter, 
exempelvis i samband med att journaluppgifter eller 
andra uppgifter om hälsa skickats till fel mottagare eller 
via okrypterade mejl. 

”Hösten 2019 uppkom ett ärende hos socialtjänsten 
rörande våra barn. Under ärendets gång har man skickat 
känsliga uppgifter till oss via e-post.” 

I vissa fall har verksamheten kontaktat klaganden och 
informerat om att en personuppgiftsincident har skett 
som inneburit att klagandens personuppgifter röjts till 
obehöriga eller på ett annat sätt hanterats på ett sätt som 
inneburit risker för den registrerade. 

”Jag har fått information från företaget att de felaktigt har 
spridit mina personuppgifter. Jag anser det allvarligt och 
vill därför skicka in ett klagomål till er.” 

Klagomålen kan också handla om säkerheten på olika 
webbplatser som klaganden besökt där klaganden  
exempelvis noterat att personuppgifter finns tillgängliga 
för alla som besöker webbplatsen. I ett fåtal klagomål 
ifrågasätter klaganden säkerhetsaspekterna med 
företags  användning  av  en  viss  identifieringsteknik,  
exempelvis bank-id. 

Ifrågasätter vilket stöd i lagen  
verksamheten har när de hanterar 
personuppgifter 

För att en personuppgiftsbehandling ska vara tillåten 
behöver den ha stöd i en rättslig grund. Som framgår av 
faktarutan nedan på denna sida så finns det sex rättsliga 
grunder enligt dataskyddsförordningen. I 14 procent av 
fallen ifrågasätter den registrerade den personu  ppgifts-
ansvarigas rätt att behandla personuppgifter på det sätt 
som har gjorts. Det är sällan som den registrerade i sitt 
klagomål refererar till de rättsliga grunderna, som de är  
 
formulerade i dataskyddsförordningen. 

   

 

 

”Jag är inte kund hos banken men ändå kontaktar de mig 
med några års mellanrum och ber mig logga in hos dem 
och uppge kundinformation. Jag har varit i kontakt med 
banken och påpekat det här, och de har lovat att stoppa 
breven. Det har dock inte skett. Är det verkligen lagligt att 
de behandlar mina personuppgifter trots att det inte finns 
något avtal mellan oss?” 

De rättsliga grunderna i dataskyddsförordningen 
Den som behandlar personuppgifter måste ha stöd 
för behandlingen i någon av data skyddsf örordningens 
sex rättsliga grunder. Utan en rättslig grund är 
behandlingen av personu  ppgifter inte laglig. De  
rättsliga grunderna i data skydds förordningen är: 

Samtycke: Den registrerade har sagt ja till person-
uppgiftsb  ehandlingen. För att ett sam tycke ska vara 
giltigt krävs att det har lämnats frivilligt, specifikt 
och i  nformerat. S  amtycket b  lir ogiltigt om någon har  
utsatts  för  yttre  påverkan. Den som inte vill lämna sitt 
samtycke får inte drabbas av negativa konsekvenser 
och ska dessutom ha rätt att ångra sig. Det ska vara 
lika lätt att återkalla sitt samtycke som att lämna det. 

Avtal: Den registrerade har ett avtal eller ska ingå 
ett avtal med den personuppgiftsansvariga. 

Rättslig förpliktelse: Det finns lagar eller regler  
som gör att den personuppgifts ansvariga måste 
behandla vissa personu  ppgifter i sin verksamhet. 

Grundläggande intresse: Den person uppgifts-
ansvariga måste behandla personu  ppgifter för att  
skydda en registrerad som inte kan lämna samtycke. 

Myndighetsutövning och uppgift av allmänt 
intresse: Den personuppgiftsansvariga måste behandla  
personuppgifter för att utföra sina myndighetsuppgifter 
eller för att utföra en uppgift av allmänt intresse. 

Intresseavvägning: Den personuppgifts-
ansvariga får behandla personuppgifter om den  
personuppgiftsansvarigas intressen väger tyngre  
än den registrerades och om behandlingen är 
nödvändig för det aktuella ändamålet. 

Vanlig missuppfattning att det krävs samtycke 
för att behandla personuppgifter 
En vanlig missuppfattning bland registrerade är att det 
krävs samtycke för att behandla någons personuppgifter. 
I själva verket är samtycke ofta varken lämpligt eller ens 
möjligt att stödja en behandling av personuppgifter på.9  
Anledningen är att det ställs höga krav på ett samtycke 
för att det ska vara giltigt. Bland annat förutsätter ett 
giltigt samtycke att det råder en jämn maktbalans mellan 
den registrerade och den personuppgiftsansvariga.  
Relationen medborgare-myndighet och arbetstagare-
arbetsgivare är typexempel på fall där det råder en ojämn  
maktbalans, och där ett samtycke som rättslig grund för 
behandling av personuppgifter är olämpligt. Men även 
om samtycke är olämpligt att använda som en rättslig 
grund, använder vissa verksamheter det som en så kallat 
integritetshöjande åtgärd. 

9.  Verksamheter och offentliga organ kan stödja sin personuppgifts-
behandling på andra rättsliga grunder: För privata verksamheter är det  
vanligtvis en intresseavvägning och för offentliga verksamheter är det en 
uppgift av allmänt intresse. 

IMY | Klagomål till IMY 2021

9 

”Min hyresvärd har lämnat ut mitt mobilnummer och min 
mejladress till två personer och först därefter informerat 
mig om att jag kommer bli kontaktad av dessa personer för 
frågor om lägenheten jag hyr. Min hyresvärd har inte frågat 
om det är okej att lämna ut mitt nummer på det sättet.” 

”Jag fick parkeringsböter. Parkeringsvakten har fotat av 
min bil och min husvagn. Jag begärde ut bilderna för att 
se vilka rutor som fotats av och på bilderna syntes mitt 
registreringsnummer väldigt tydligt. Det här innebär att 
de har sparat uppgifter om mitt registreringsnummer 
digitalt, utan mitt samtycke.” 

Missnöjda med kamerabevakning 
i boendemiljöer 

Klagomål om kamerabevakning svarade för 13 procent 
av klagomålen. I de flesta fall klagar någon på att själv 
ha blivit kameraövervakad eller på att information om en 
viss kameraövervakning saknas eller är bristfällig. 

En stor del av klagomålen som rör kamerabevakning 
handlar om kamerabevakning i boendemiljöer. Vanligt 
är att en privatperson medvetet eller omedvetet bevakar 
sina grannar, där bevakningen omfattar grannens tomt 
eller bostad. Det är i regel inte tillåtet 10 och kan skapa 
reaktioner hos de grannar som berörs. De flesta av 
dessa klagomål är riktade mot privatpersoner där den 
klagande är granne till personen som bevakar. 

”Vår granne satte upp en kamera för över ett år sedan. 
Den sitter över dennes entrédörr och ca 1,5m från vår 
uteplats. Den tar upp både ljud och bild. Vinkeln på 
kameran ändras från tid till annan men i stort sett filmar 
han oss mer eller mindre hela tiden.” 

Bland de klagomål som rör kamerabevakning i 
boendemiljöer förekommer även klagomål där 
en hyresvärd eller en bostadsrättsförening filmar 
gemensamma utrymmen i flerbostadshus. 

”Bostadsrättsföreningen bevakar de boende i huset 
sedan ca ett år tillbaka. Man blir bevakad när man 
kommer och går samt när man vistas i trädgården. Har 
inte fått information om varför man bevakas. Ingen 
brottslighet har föranlett bevakningen. Styrelsen svarar 
inte alls på frågor.” 

Det förekommer även klagomål där anställda klagar på 
att arbetsgivaren bevakar personalen. 

10.  Enligt det så kallade privatundantaget är det tillåtet att bevaka sin 
bostad, tomt och andra privata byggnader, exempel garage, förråd och 
sjöbod. Privatundantaget är dock endast tillämpligt när bevakningen är 
avgränsad till den egna bostaden, tomten eller andra privata byggnader, 
exempelvis garage, förråd eller sjöbod. Om man bevakar utanför den 
privata sfären, exempelvis någon annans tomt eller platser dit allmän-
heten har tillträde, måste man följa reglerna i kamerabevakningslagen 
och dataskyddsförordningen för att bevakningen ska vara tillåten. Om 
bevakningen omfattar ett område utanför den egna bostaden och fångar 
exempelvis grannar eller allmän väg på bild, är privatundantaget inte 
tillämpligt. Då måste den som bevakar följa reglerna i kamerabevak-
ningslagen och dataskyddsförordningen. 

”Jag jobbade på en kommunal skola, Stockholm våren 
2020 och blev kameraövervakad kontinuerligt. Jag fick 
ingen information om detta när jag började, och det fanns 
ingen information om detta på entréerna till byggnaden.” 

Ifrågasätter att personsöktjänster 
publicerar personuppgifter 

10 procent av klagomålen var riktade mot webbplatser 
med utgivningsbevis, framför allt mot olika person-
söktjänster. Personsöktjänster möjliggör för vem som 
helst att få tillgång till stora informationsmängder, ofta 
kostnadsfritt, med en enkel sökning. Det rör sig om 
uppgifter om folkbokföring och personnummer, men 
också domar och beslut som finns hos domstolar. 
Informationen hämtar webbplatserna från olika 
myndigheter med stöd av offentlighetsprincipen. 

Publiceringen av uppgifterna görs med stöd av ett 
frivilligt utgivningsbevis, som sedan 2003 går att 
ansöka om hos Myndigheten för press, radio och TV. 
Utgivningsbeviset gör det möjligt för en innehavare av en 
databas att få samma grundlagsskydd för yttrandefrihet 
som massmedieföretag har för sina publiceringar på 
internet. Kammarrätten i Stockholm har i ett avgörande11 
ansett att dataskyddsförordningen inte ska tillämpas 
på verksamheter som har beviljats utgivningsbevis 
och därför omfattas av grundlagsskydd. För att värna 
yttrandefriheten har vi i Sverige valt att låta bestäm-
melserna i yttrandefrihetsgrundlagen ha företräde 
framför dataskyddsförordningen, och därmed också det 
skydd som förordningen ska säkerställa, för enskildas 
personuppgifter. I praktiken innebär det att en enskild 
individ inte har rätt att kräva att personsöktjänster raderar 
personuppgifter. 

I flera av klagomålen mot dessa webbplatser förekommer 
en oförståelse och kritik mot webbplatsernas rätt att 
publicera så stora mängder information. Många upplever 
personsöktänsterna som ett stort integritetsintrång. 

”Jag undrar hur det kommer sig att personsökartjänster 
får lov att lämna ut information om privatpersoner på 
sina webbsidor? Strider inte det mot GDPR? Har jag 
en laglig rätt att begära att mitt namn och uppgifter ska 
tas bort från en personsökartjänst som Ratsit.se? Jag 
vill inte ha med information om mig publicerad på den 
sidan. Vill någon begära ut uppgifter om mig får de göra 
det via Skatteverket. Det är anmärkningsvärt att jag 
som internetanvändare måste godkänna cookies från 
diverse webbsidor, men jag har aldrig behövt godkänna 
publicering om vem jag är, födelsedata, vem jag bor med 
etc. det gör mig upprörd 

11.  Dom den 17 april 2019 i mål nr 9604-18. 

10 

IMY | Klagomål till IMY 2021Av klagomålen framkommer också oro över de risker och 
konsekvenser som publiceringen av uppgifterna har.12 Ett 
par webbplatser innehåller domar från brottmål. I klago-
målen som rör domar är tonen ofta upprörd eller förtvivlad. 

”Mrkoll har lagt ut uppgifter om mig som jag tycker är 
känsliga. Det har publicerats en tvistemålsdom som jag 
förekommer i. Jag känner mig kränkt. Mrkoll kränker 
min frihet och fred som privatperson. Det har också 
påverkat mina möjligheter att få ett arbete. Jag kanske 
aldrig kommer få ett jobb. Jag tycker inte de ska ha rätt 
att sprida den uppgiften. Skillnaden mellan Mrkoll och 
Ratsit är att Ratsit inte går ut med en varningstriangel på 
personer och markerar att de förekommer i en dom.” 

Av de klagomål vi har granskat är det allra vanligaste 
att man begär att få sina uppgifter raderade. Men det 
förekommer också att man vill få felaktiga uppgifter 
rättade och tillgång till sina personuppgifter. Enskilda 
som vänder sig till IMY med klagomål tror alltså att de 
rättigheter som de har enligt dataskyddsförordningen 
gäller gentemot dessa webbplatser. 

Bör personsöktjänsternas rätt att publicera 
uppgifter om lagöverträdelser förbjudas? 
Den rättsliga frågan om grundlagsskydd genom frivilligt 
utgivningsbevis har diskuterats länge och varit föremål 
för flera statliga utredningar. IMY har i remissvar 
och skrivelser till regeringen belyst hur de frivilliga 
utgivningsbevisen får allvarliga konsekvenser för 
enskildas personliga integritet. 

Sedan 201913 finns det ett undantag från bestämmelserna 
i tryckfrihetsförordningen och yttrandefrihetsgrundlagen 
när det kommer till offentliggörande av känsliga person-
uppgifter, dvs. uppgifter om religiös eller politisk över-
tygelse eller om hälsa och sexualliv. Undantaget innebär 
att det under vissa förutsättningar kan meddelas före-
skrifter i lag om förbud mot offentliggörande av den typen 
av uppgifter. Det i sin tur innebär att bestämmelserna i till 
exempel dataskyddsförordningen i viss utsträckning kan 
tillämpas på offentliggörande av den typen av uppgifter i 
uppgiftssamlingar. 

En relativt stor del av de klagomål som är riktade mot 
personsöktjänster med utgivningsbevis handlar om 
förekomsten av uppgifter om lagöverträdelser. Att det 
här är ett stort bekymmer för enskilda framgår tydligt 
av klagomålen. Uppgifter om lagöverträdelser är enligt 
dataskyddsförordningen så kallade integritetskänsliga 
personuppgifter. Det innebär att de kräver ett extra 
skydd, och enligt artikel 10 i dataskyddsförordningen får 
de därför som huvudregel endast utföras under kontroll 
av myndighet. 

I juni 2019 beslutade regeringen att för andra gången 
utreda behovet av att begränsa grundlagsskyddet för 
söktjänster som offentliggör uppgifter om enskildas 
lagöverträdelser.14 I en proposition till riksdagen hösten 
2021 15, föreslog regeringen att bestämmelserna i 
tryckfrihetsförordningen och yttrandefrihetsgrundlagen 
inte ska hindra att det genom lag meddelas förbud 
mot offentliggörande av uppgifter som rör fällande 
domar i brottmål och lagöverträdelser som innefattar 
brott. Lagförslaget underkändes av riksdagen, med 
motiveringen att det skulle kunna skapa en alltför 
bred och oprecis möjlighet att göra inskränkningar 
i grundlagsskyddet genom vanliga lagar. Om 
lagförslaget hade gått igenom hade det inneburit 
att dataskyddsförordningen skulle bli tillämplig på 
insamlingen och publiceringen av uppgifter av den här 
typen av uppgifter. 

Klagar på direktmarknadsföring 

En mindre del av klagomålen handlar om direktmarknads-
föring, att ett företag lämnar ut personuppgifter till andra 
företag eller att verksamheter inte följer de grundläggande 
principerna i dataskyddsförordningen. I det här avsnittet 
beskriver vi de kategorier som var för sig utgör mindre än 
tio procent av samtliga klagomål. 

Vill stoppa oönskad direktmarknadsföring 
och reklam 
Flera klagomål handlar om att enskilda individer har 
fått oönskad direktmarknadsföring och reklam eller 
att de fortsätter få det trots att de har bett att få slippa. 
Det är tillåtet för ett företag att skicka exempelvis 
nyhetsbrev och annan direktmarknadsföring med stöd 
av den rättsliga grunden intresseavvägning, enligt 
dataskyddsförordningen. Intresseavvägningen baseras 
på den enskildes skydd för personliga integritet mot 
en aktörs ekonomiska intresse att till exempel kunna 
marknadsföra sig och sina varor och tjänster. 

Registrerade har rätt att motsätta sig att deras 
personuppgifter behandlas för direktmarknadsföring. 
Det räcker att meddela det i ett mejl, och efter det får 
inte personuppgifterna behandlas för sådana ändamål. 
Företag har en skyldighet att respektera en enskilds 
begäran om att inte använda personuppgifter för reklam. 

”Jag har fått direktadresserad reklam i min brevlåda. I 
och med att företaget inte är min optiker och att jag inte 
handlat hos dem gör att jag inte ser hur mitt namn och 
min adress kan finnas i deras system. Jag har sedan 
tidigare ’nixat’ såväl postadress som telefonnummer 
för att undvika reklam och säljsamtal. När jag 
kontaktade Synsam kunde de inte svara på varför jag 
fått reklamutskicket, påvisa att jag gett medgivande till 

12. Se även Datainspektionens rapport 2020:1, Klagomål mot per-
sonsöktjänster med frivilligt utgivningsbevis, maj 2018–oktober 2019. 
Rapporten finns på www.imy.se under Publikationer. 
13.  Prop. 2017/18:49, Ändrade mediegrundlagar, rskr. 2017/18:36 och 
2018/19:16. 

14. SOU 2020:25, Ett ändamålsenligt skydd för tryck- och yttrande-
friheten.
15.  Prop. 2021/22:59, Ett ändamålsenligt skydd för tryck- och yttrande-
friheten.

IMY | Klagomål till IMY 2021

11 

reklamutskick eller redovisa för vilka uppgifter de har 
om mig. Jag erbjuds inte heller något sätt att ta bort 
mina uppgifter ur deras system. Man lovade mig att titta 
närmare på ärendet och återkomma senast tisdagen före 
jul 2020. Man har ännu inte hört av sig.” 

Ifrågasätter att en verksamhet lämnar ut 
personuppgifter till en annan verksamhet 
Flera klagomål handlar om att ett företag eller myndighet 
lämnat ut personuppgifter till ett annat företag, 
myndighet eller organisation. Flera ifrågasätter syftet 
med utlämnandet och några hävdar att det skett utan 
samtycke. 

Flera klagar över att myndigheter och företag lämnar 
ut känslig information, till exempel journaluppgifter. 
Myndigheter har dock en skyldighet att på begäran lämna 
ut personuppgifter om uppgifterna ingår i en allmän 
handling och inte omfattas av sekretess. 

I en del fall har uppgifterna gjorts tillgängliga för en 
verksamhet utanför EU/EES – ett så kallat tredje 
land – där dataskyddsförordningen inte gäller. 
Tredjelandsöverföringar är exempelvis vanligt om 
en verksamhet använder sig av tjänsteleverantörer 
utanför EU/EES, vid användning av molntjänster eller 
när personuppgifter mejlas till en mottagare utanför 
EU/EES. Om personuppgifter förs över till tredje land 
måste den personuppgiftsansvariga ha stöd för det i 
dataskyddsförordningen, annars är överföringen inte 
tillåten. En tredjelandsöverföring får bara ske under ett 
antal angivna förutsättningar. 

Den 16 juli 2020 meddelade EU-domstolen dom i det 
så kallade Schrems II-målet.16 Domstolen slog fast att 
Privacy Shield-avtalet mellan EU och USA inte gav ett 
tillräckligt skydd för personuppgifter när de förs över till 
USA. Ogiltigförklarandet av Privacy Shield innebär att det 
inte längre är tillåtet för personuppgiftsansvariga i EU att 
med Privacy Shield som grund föra över personuppgifter 
till mottagare i USA. 

Flera av klagomålen handlar om att verksamheter för 
över personuppgifter till företag i USA. 

”Min e-postkonversation med min bank har skickats till 
Finansinspektionen i ett ärende som rör marknadsmiss-
bruk utan mitt samtycke eller att underrätta mig efteråt. 
Strider det inte agerandet mot EU:s dataskyddsförord-
ning (GDPR)?” 

”Företaget vill att man ska verifiera sig. Detta har tidigare 
fungerat med bank id. Nu kräver de att man ska verifiera 
sig hos ett amerikanskt bolag, som de nu har skickat 
mina personuppgifter till. Hur ska detta amerikanska 
bolag veta vem jag är? Har de delat all min personliga 
information till detta bolag?” 

16.  Dom i mål C-311/18 Data Protection Commissioner/Maximillian 
Schrems och Facebook Ireland. 

”Vårdupplysningsföretaget använder sig av Googles 
analysverktyg ”Google Analytics” i kombination med 
”Google Tag Manager”. Detta innebär att varenda 
interaktion jag som privatperson har med företagets 
webbplats avslöjar information om mig och vilka symptom 
jag söker på.” 

”Utöver cookies och symptomen jag söker på så läcker 
detta även min IP-adress till Google. Sammantaget får 
de en otroligt detaljerad bild av både vem jag är och vilka 
symptom jag eventuellt har.” 

Följer inte dataskyddsförordningens 
grundläggande principer 
En liten del av klagomålen handlar om att verksamheter 
inte följer de grundläggande principerna i dataskydds-
förordningen. Sådana klagomål handlar framför allt 
om att den personuppgiftsansvariga behandlar fler 
personuppgifter än vad klaganden anser är nödvändigt 
för att uppnå syftet med personuppgiftsbehandlingen – 
principen om uppgiftsminimering. Det kan exempelvis 
röra sig om att en förening skickat ut information till sina 
medlemmar med uppgifter om klaganden som hen anser 
att mottagarna inte behöver ta del av. 

12 

IMY | Klagomål till IMY 2021Vilka branscher gäller klagomålen? 

Flest klagomål enligt dataskyddsförordningen, 16 procent,  
är riktade mot privata verksamheter inom näringslivet,  
som restauranger, bostadsbolag och fastighetsförmedlare  
som vi har kategoriserat som ”övrigt näringsliv”.17 12  
procent av klagomålen är riktade mot aktörer inom bank,  
finans  och  försäkring. 

”Jag hade medlemskap på ett gym 2019 till januari 2020.  
Jag har krävt att mina uppgifter raderas då jag inte varit  
medlem på gymmet sedan januari 2020, men de vägrar  
utföra detta. Mina kortuppgifter, adress, personuppgifter  
m.m. ligger fortfarande kvar där.”

”Kundtjänsten och it-avdelningen vid min bank klarade  
inte av att ta bort det felaktiga numret från mina person-
uppgifter, trots upprepade påstötningar från mig.” 

”Banken kontaktade mig för att gå igenom min pension,  
det var min personliga rådgivare som sa att mötet skulle  
ske på Zoom. Han skickade en länk som jag loggade in på.  
Vi pratade en stund och därefter gick han in på webbsidan  
minpension.se. Han tog fram QR-koden på sin dator och  
uppmanade mig att logga in med min mobiltelefon genom  
QR-koden som visades på hans dator via Zoom. Detta  
kändes inte rätt, men jag gjorde ändå så. Nu var han  
inloggad på mitt konto på sin dator och ville därefter att jag  
skulle godkänna vissa val som påverkade min pension. Då  
bad jag honom att avbryta och ifrågasatte detta ur både  
dataskyddsförordningens och Schrems II:s synvinkel.” 

Klagomål som rör personsöktjänster och privat kamera-
bevakning står för 9 procent vardera av inkomna klagomål.  

”En skönhetssalong i Göteborg kameraövervakar  
personer i sin utrymmen i salongen. De har kameraöver-
vakning på ställen som är integritetskränkande. Detta är  
väl inte tillåtet?” 

Övrigt näringsliv 

16% 

12% 

9% 

9% 

Bank, finans, försäkring 

   

 

Personsöktjänster 

Privat kamerabevakning (av granne) 

Figur 4. Branscher och sektorer som klagomålen 2021 riktades mot.18 

17.   En beskrivning av vad som ingår i de olika kategorierna finns i bilaga 1. 
18.   Sammanställningen bygger på ett slumpmässigt urval av inkomna 
klagomål. I figuren redovisas bara de största kategorierna. En mer 
detaljerad beskrivning av rapportens urvalsundersökning finns i bilaga 1.

IMY | Klagomål till IMY 2021

13 

Flest klagomål gäller privata sektorn 

Den största delen av klagomålen enligt 
dataskyddsförordningen, cirka 80 procent, riktades mot 
privata verksamheter. Klagomål mot offentlig sektor 
förekom i betydligt mindre utsträckning. Eftersom hälso-
och sjukvården och skolan omfattar både offentliga och 
privata verksamheter i vårt dataunderlag är det svårt att 
fastställa exakt andel för offentlig sektor. Klagomål riktade 
mot aktörer inom hälso- och sjukvård och kommuner 
utgör 6 procent vardera och klagomål mot statliga 
myndigheter 5 procent. 

Våra slutsatser och rekommendationer 

Utifrån den information som förekommer i klagomålen 
kan konstateras att många enskilda individer upplever 
att verksamheter som behandlar deras personuppgifter 
inte lever upp till kraven enligt dataskyddsförordningen. 
Det gäller framför allt när verksamheter hanterar den 
registrerades begäran att utöva sina rättigheter. Många 
gånger är det fråga om enskildas rätt till tillgång eller 
radering av personuppgifter samt att verksamheten 
behandlar personuppgifter på ett säkert sätt och inte 
bedriver integritetsinskränkande kamerabevakning. 

Vi ger därför följande rekommendationer: 

• De verksamheter som bedriver kamerabevakning,
ska se till att ha gjort alla överväganden som krävs
innan bevakningen börjar. Verksamheterna behöver
dokumentera alla överväganden. Verksamheterna
behöver även informera om bevakningen med tydliga
skyltar. 

• De verksamheter som använder direktmarknads-

föring, måste ha rutiner för att avbryta utskick om en
person hör av sig och inte vill ha mer direktmarknads-
föring eller reklam skickad till sig.

• Verksamheterna måste vara tillgängliga. Den som har

lämnat över personuppgifter till verksamheterna ska
lätt kunna komma i kontakt med verksamheterna för
att utöva sina rättigheter. Personer som hör av sig och
vill utöva sina rättigheter ska få svar i tid, senast inom
en månad.

• Verksamheterna ska tydligt informera alla vars
personuppgifter de behandlar om vilka person-
uppgifter de behandlar och varför.

• Verksamheterna ska känna till vilka rättigheter

enskilda individer har när de hanterar
personuppgifter. Verksamheten ska också ha rutiner
på plats för att tillgodose rättigheterna. Det är till
exempel viktigt att ha rutiner på plats för att kunna
hantera att en person hör av sig och vill ha tillgång till
sina personuppgifter.

• Verksamheter bör inte skicka känsliga eller integritets-

känsliga personuppgifter via mejl. Om detta inte går
att undvika, bör de använda mejl som är skyddade
med kryptering eller motsvarande säkerhetsåtgärder,

så att bara den avsedda mottagaren kan ta del av 
uppgifterna. 

• Verksamheter måste ha rutiner för hur de hanterar
personuppgifter i mejl. Det kan till exempel handla
om vikten av att alltid kontrollera att rätt mottagare
är angiven innan ett mejl skickas ut och att använda
funktionen dold kopia vid utskick till flera mottagare.
De anställda behöver utbildning och kontinuerliga
påminnelser om rutinerna.

• Verksamheter måste arbeta kontinuerligt och

systematiskt med att förbättra arbetet med att skydda
de personuppgifter de behandlar. Annars är risken
att de förstörs, sprids till obehöriga eller på annat sätt
kommer i orätta händer.

14 

IMY | Klagomål till IMY 2021Klagomål enligt inkassolagen, 
kreditupplysningslagen och 
brottsdatalagen 

En mindre del klagomål handlar om 
inkassokrav som kunderna upplever som 
felaktiga. Det finns också ett missnöje med 
felaktiga kreditupplysningar och att man vill 
få rättelse av företaget, till exempel genom 
att de tar bort upplysningar om betalnings-
anmärkningar. 

15
15 

IMY | Klagomål till IMY 2021Få klagomål enligt brottsdatalagen 

Klagomål enligt brottsdatalagen är få. Under 2021 kom 
knappt 40 klagomål in till IMY. 

Brottsbekämpande myndigheter tillämpar brottsdatalagen 
när de hanterar personuppgifter för vissa syften, till 
exempel i samband med utredning av brott. Exempel på 
myndigheter är Polismyndigheten, Ekobrottsmyndigheten, 
Tullverket, Skatteverket, Kustbevakningen och 
Åklagarmyndigheten. Med brottsbekämpande 
verksamhet menas allt arbete som sker för att förebygga, 
förhindra, utreda, avslöja eller lagföra brott. 

I det här kapitlet beskriver vi kortfattat klagomål om 
annan lagstiftning än dataskyddsförordningen. Tre 
mindre delar av alla klagomål gällde inkassolagen, 
kreditupplysningslagen och brottsdatalagen. 

Klagande upplever inkassokrav som 
felaktiga 

Klagomål mot inkassobranschen var 7 procent av 
samtliga klagomål under 2021. Många klagomål handlar 
om inkassokrav som klagande upplever som felaktiga. 

Skälen till att klagande anser att inkassokravet är felaktigt 
varierar. En förklaring är att klaganden redan bestridit 
fakturan hos bolaget där tjänsten eller varan inhandlats, 
men fortsätter att ta emot inkassokrav. En vanlig 
missuppfattning att det är otillåtet att skicka inkassokrav 
för bestridna fordringar. 

En annan anledning till att klaganden uppfattar 
inkassokravet som felaktigt kan vara att kravet har brister. 
Det förekommer även klagomål enligt inkassolagen 
där klaganden inte känner till den aktuella skulden och 
hävdar att köpet aldrig gjorts. 

Missnöje med felaktiga 
kreditupplysningar 

Klagomål om kreditupplysningar är 5 procent av 
samtliga klagomål. Det vanligaste klagomålet som rör 
kreditupplysningar handlar om att någon fått en kopia på 
en kreditupplysning med en betalningsanmärkning som 
man anser är fel. 

Ofta ifrågasätter klaganden syftet med kreditupplys-
ningen. Det är även vanligt att personen klagar på att en 
kreditupplysning lämnats utan samtycke, eller att den 
som begärt kreditupplysningen inte informerat klaganden 
om detta i förväg. 

Vill få rättelse av företaget 
I flera klagomål vill klaganden få rättelse i form av att 
företaget tar bort betalningsanmärkningen. I vissa fall har 
klaganden först kontaktat kreditupplysningsföretaget, och 
när företaget inte tagit bort betalningsanmärkningen har 
klaganden vänt sig till IMY. 

Klagomålen kan också handla om felaktiga uppgifter i 
kreditupplysningen. 

16 

IMY | Klagomål till IMY 2021Bilaga 1. 
Beskrivning av statistiken 

17
17 

IMY | Klagomål till IMY 2021Urvalsundersökning 

Den här rapporten beskriver inkomna klagomål som rör 
dataskyddsförordningen som anmäldes till IMY under 
kalenderår 2021. För att ge en bild av vad klagomålen 
handlar om genomförde vi en urvalsundersökning och 
kodade ett slumpmässigt urval utifrån klagomålens 
innehåll samt mot vilken bransch eller sektor klagomålen 
riktade sig. 

• Undersökningens population: inkomna klagomål

under kalenderår 2021 enligt dataskyddsförordningen
(inklusive kamerabevakning), sammantaget drygt 2 600

Felmarginal: +/- 5 %

• Konfidensintervall: 95 %
•
• Slumpmässigt urval: drygt 500 klagomål
• Bortfall: 34 % (t.ex. tips, klagomål som avser annan
lagstiftning, klagomål där dataskyddsförordningen
inte är tillämplig, klagomål som hänvisas till en annan
myndighet)

• Provgruppens storlek: drygt 330 klagomål.

Vi bedömer att urvalsundersökningens resultat är till-
förlitliga och att provgruppen väl återspeglar fördelningen 
bland samtliga klagomål under undersökningsperioden. 

Kodning 

För att kunna koda klagomålen öppnade vi varje ärende 
i vår provgrupp och gjorde olika bedömningar. Först 
bedömdes vilket lagrum klagomålet avsåg – om det till 
exempel gällde direktmarknadsföring, webbplatser med 
utgivningsbevis eller de registrerades rättigheter. Sedan 
gjordes en bedömning av vilken bransch eller samhälls-
sektor klagomålet riktade sig mot – alltså t.ex. om 
klagomålet handlade om en personsöktjänst, e-handel 
eller sökmotor. Kodningen gjordes efter en överens-
kommen klassificeringsstruktur och kvalitetssäkrades 
genom stickprov under arbetets gång och efter avslutat 
arbete. 

Klassificeringsstruktur för lagrum 
(underlag för figur 3) 
• Registrerades rättigheter

– Rätt till radering
– Rätt till rättelse
– Rätt till registerutdrag
– Rätt till dataportabilitet
– Rätt till information

• Säkerhetsbrister

– Tekniska eller organisatoriska åtgärder som

behöver genomföras

• Kamerabevakning

– Grannbevakning

• Rättslig grund för att hantera personuppgifter

– Samtycke
– Avtal

– Intresseavvägning
– Rättslig förpliktelse
– Allmänt intresse
– Grundläggande betydelse för den registrerade

• Direktmarknadsföring

– Rätt att invända

• Webbplatser med utgivningsbevis

– Personsökstjänster
– Dagstidningar

• Utlämnande av personuppgifter till annan verksamhet
• Grundläggande principer
– Ändamålsbegränsning
– Uppgiftsminimering
– Lagringsminimering
– Laglighet, öppenhet, korrekthet
– Integritet och konfidentialitet
– Korrekthet

• Övrigt

– Klagomål som inte uppfyller kraven för att
dataskyddsförordningen ska vara tillämplig

– Klagomål som avser annan typ av lagstiftning
– Hänvisning till andra myndigheter
– Osäkra fall

Klassificeringsstruktur för bransch eller sektor 
(underlag för figur 4) 
• Bank, finans, försäkring
• Detaljhandel

– Butiker, fysiska

• E-handel

– Onlineköp

• Hälso- och sjukvård

•

– Vårdcentral
– Sjukhus
– Privat vårdgivare
Ideell organisation
– Ekonomisk förening
– Bostadsrättsförening
– Politiskt parti
– Fackförbund

• Kommun

– Kommunal varsamhet, exklusive skola
– Nämnder
• Onlinetjänster

– Bokningsapp
– Publicering på sidor utan utgivningsbevis

• Personsöktjänster
• Privat kamerabevakning

– Grannklagomål, exempelvis kamerabevakning av

grannens tomt

– Privatperson
– Hyresvärd
– Gym
– Skönhetssalong

18 

IMY | Klagomål till IMY 2021• Skola

– Skolverksamhet, kommunal
– Skolverksamhet, privat
– Förskola
– Grundskola
– Gymnasium
• Sociala medier
• Statlig myndighet

– Universitet och högskola
– Annan statlig myndighet

• Sökmotorer
•
•

•

Telecom
Tjänsteföretag
– Företag som erbjuder olika typer av tjänster
Transport 
– Kollektivtrafik
– Taxi 
– Flygbolag

• Övrigt näringsliv

– Bolag
– Bemanningsföretag
– Fastighetsbolag
– Fastighetsförmedlare
– Restauranger
– Energi
– Träning och friskvård
– Dagstidningar

Klagomål som inte avser 
dataskyddsförordningen 

Bland de klagomål IMY tagit emot förekommer även 
klagomål som avser situationer där dataskyddsförord-
ningen inte är tillämplig. Sådana klagomål faller utanför 
ramen för vår urvalsundersökning och har tagits bort efter 
det slumpmässiga urvalet, totalt knappt 30 klagomål. 

Dessa klagomål kan exempelvis handla om företags 
eller myndigheters hantering av personuppgifter enligt 
en annan lagstiftning. Det är exempelvis vanligt att 
klaganden klagar på företags användning av webbkakor 
– så kallade cookies – på en webbplats eller på han-
tering av lokaliseringsuppgifter hos teleoperatörer,
vilket regleras i lagen (2003:389) om elektronisk
kommunikation, LEK, som Post- och Telestyrelsen är till-
synsmyndighet över. Vissa klagomål tar sikte på myndig-
heters tillämpning av offentlighets- och sekretesslagen
(2009:400), exempelvis vid utlämnande av allmänna
handlingar. I de fallen har klaganden hänvisats till att
kontakta Justitieombudsmannen (JO). Det förekommer
även klagomål där personen upplever sig ha blivit
utsatt för brott, exempelvis dataintrång, kränkning eller
bedrägeri, vilket alltid ska anmälas till polisen.

Samtliga klagomål som faller utanför IMY:s tillämpnings-
område har avslutats utan att IMY har gjort någon åtgärd, 

på grund av att klaganden inte har uppgett att det har 
skett någon behandling av personuppgifter i dataskydds-
förordningens mening. Om ärendet faller inom en annan 
myndighets verksamhetsområde hänvisas klaganden till 
att kontakta den ansvariga tillsynsmyndigheten. 

IMY skiljer på klagomål och tips 

Sedan den 1 februari 2021 gör vi en tydligare skillnad 
mellan klagomål och tips. Tips är den information som 
lämnas in till IMY utan att den innehåller allt som krävs 
för att betraktas som ett klagomål enligt dataskydds-
förordningen.19 IMY gör inte någon åtgärd i det enskilda 
fallet utifrån tips. Däremot kan informationen komma att 
påverka vilka företeelser och verksamheter som IMY 
granskar. 

Eftersom tips inte utgör klagomål, faller de utanför 
undersökningsområdet och redovisas inte i rapportens 
statistik. Under 2021 fick IMY in lite mer än 500 tips. 

Skillnader mellan IMY:s och 
Datainspektionens rapporter 

Datainspektionen tog 2020 fram en liknande rapport 
som den här.20 Till skillnad från IMY:s rapport för 2021 
baserade sig Datainspektionens undersökning inte på 
kalenderår, utan hade en undersökningsperiod som 
spände över två år och inkluderade information som 
numera klassificeras som tips. Direkta jämförelser mellan 
de två undersökningarna behöver därför göras med viss 
försiktighet. 

19. För att betraktas som ett klagomål enligt dataskyddsförordningen 
krävs bland annat att klagomålet rör en brist vid behandling av person-
uppgifter som omfattas av dataskyddsförordningen, att personen själv 
är berörd av det som klagomålet avser eller att klagomålet lämnas in för 
en annan registrerad persons räkning, att det framgår vem den klagande 
är samt att den som behandlat uppgifterna – dvs. den personuppgiftsan-
svariga – k  an identifieras. 
20.  Datainspektionens rapport 2020:40, Klagomål till Datainspektio-
nen 25 maj 2018–24 maj 2020. Datainspektionens rapport finns på 
www.imy.se under Publikationer. 

IMY | Klagomål till IMY 2021

19 

Bilaga 2. 
De registrerades rättigheter 

20
20 

IMY | Klagomål till IMY 2021Rätt till information 
Den ansvariga verksamheten ska ge lättillgänglig och 
tydlig skriftlig information om bland annat ändamålet och 
den rättsliga grunden för personuppgiftsbehandlingen. 
Informationen ska lämnas av den personuppgifts-
ansvariga både när uppgifterna samlas in och när den 
registrerade begär det. 

Rätt till registerutdrag 
och rätt till tillgång 
Den registrerade har rätt att vända sig till den personupp-
giftsansvariga för att få veta om hens personuppgifter 
behandlas eller inte. Om den registrerades personuppgifter 
behandlas måste den personuppgiftsansvariga ge en kopia 
på uppgifterna och lämna information om bland annat 

•
•
•
•
•

vilka kategorier av personuppgifter som behandlas
vad de används till
hur länge uppgifterna kommer att sparas
vilka personuppgifterna har delats med
varifrån uppgifterna kommer.

Rätten till rättelse 
Den registrerade har rätt att vända sig till den person-
uppgiftsansvariga för att få felaktiga uppgifter rättade. Det 
innebär också att den registrerade har rätt att komplettera 
med personuppgifter som saknas och som är relevanta 
för ändamålet med personuppgiftsbehandlingen. 

Rätten till radering och rätten 
att bli bortglömd 
Den registrerade har rätt att vända sig till den person-
uppgiftsansvariga för att få vissa personuppgifter 
raderade. Uppgifterna måste raderas om 

•

•

•

•

•
•
•

uppgifterna inte längre behövs för de ändamål som
de samlades in för
behandlingen grundar sig på den registrerades
samtycke och hen återkallar samtycket
behandlingen sker för direktmarknadsföring och den
registrerade motsätter sig att uppgifterna behandlas
den registrerade motsätter sig
personuppgiftsbehandling som sker inom ramen för
myndighetsutövning eller efter en intresseavvägning
och det inte finns berättigade skäl som väger tyngre
än den registrerades intresse
personuppgifterna har behandlats olagligt
radering krävs för att uppfylla en rättslig skyldighet
personuppgifterna rör barn och har samlats in i
samband med att barnet skapar en profil i ett socialt
nätverk.

Undantag från rätten till radering 
Det finns undantag från rätten till radering om uppgifterna 
krävs för att tillgodose andra viktiga rättigheter, till exempel 

•
•
•
•

rätten till yttrande- och informationsfrihet
för att uppfylla en rättslig förpliktelse
för att utföra en uppgift av allmänt intresse
som ett led i myndighetsutövning.

Begränsningar av behandling 
De registrerade har i vissa fall rätt att kräva att person-
uppgifter i framtiden bara får behandlas för vissa 
avgränsade syften. I sådana fall kan de registrerade även 
begära att behandlingen av uppgifterna begränsas under 
tiden uppgifternas korrekthet utreds. 

Rätt att göra invändningar 
De registrerade kan i vissa fall ha rätt att invända mot den 
ansvariga verksamhetens behandling av deras person-
uppgifter och har alltid rätt att invända mot att deras 
personuppgifter används för direkt marknadsföring. 

Dataportabilitet 
De registrerade har i vissa fall rätt att få ut och använda 
sina personuppgifter hos en annan verksamhet. Det 
gäller bara sådana personuppgifter som den registrerade 
själv har lämnat till den personuppgiftsansvariga. 

En förutsättning är att den personuppgiftsansvariga 
behandlar personuppgifterna med stöd av ett samtycke 
från den registrerade eller för att uppfylla ett avtal. Den 
personuppgiftsansvariga är skyldig att underlätta en 
sådan överflyttning av personuppgifter. 

Automatiserat beslutsfattande 
Den registrerade har rätt att inte bli föremål för ett beslut 
som enbart grundas på någon form av automatiserat 
beslutsfattande, inklusive profilering, om beslutet kan få 
rättsliga följder eller betydande påverkan. 

Automatiserat beslutsfattande kan till exempel vara ett 
automatiserat avslag på en kreditansökan på internet 
eller ett nekande besked från e-rekrytering via internet 
utan personlig kontakt. 

Automatiserat beslutsfattande kan vara tillåtet om det är 
nödvändigt för att ingå eller fullgöra ett avtal mellan den 
registrerade och den personuppgiftsansvariga, eller om 
den registrerade har gett sitt uttryckliga samtycke. Det 
kan även vara tillåtet enligt särskild lagstiftning. 

21 

IMY | Klagomål till IMY 2021Detta är IMYIntegritetsskyddsmyndigheten (IMY) arbetar för att skydda medborgarnas alla personuppgifter, till exempel om hälsa och ekonomi, så att de hanteras korrekt och inte hamnar i orätta händer. Det är vi som granskar att företag, myndigheter och andra aktörer följer GDPR –dataskyddsförordningen. Vi utbildar och väglederdem som behandlar personuppgifter. Vi påverkar ävenlagstiftningen. Vi vill se en hållbar och integritetsvänligdigitalisering. Vi är övertygade om att det går att värnamedborgarnas trygghet och samhällets säkerhet, utanomotiverad kartläggning och övervakning. Tillsammansmed övriga dataskyddsmyndigheter i EU arbetar vi föratt medborgarnas personuppgifter ska ha samma skyddi hela unionen. Vi arbetar även för att kreditupplysningoch inkasso verksamhet ska bedrivas på ett korrektsätt. Vår vision är ett tryggt informationssamhälle, där vitillsammans värnar den personliga integriteten.Kontakta IMYE-post: imy@imy.seWebb: www.imy.seTel: 08-657 61 00Postadress: Integritetsskyddsmyndigheten,Box 8114, 104 20 Stockholm