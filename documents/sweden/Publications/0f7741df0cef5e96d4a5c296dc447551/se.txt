Klagomål till Datainspektionen
25 maj 2018–24 maj 2020
Datainspektionens rapport 2020:4

Klagomål till Datainspektionen
DATAINSPEKTIONENS RAPPORT 2020:4

Denna rapport finns att ladda ner på www.datainspektionen.se

Innehåll
Inledning.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 4
Sammanfattning .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 6
Rekommendationer .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 8
Säkerställ att de grundläggande principerna följs.  .  .  .  .  .  .  .  .  .  .  .  .  .  .  .  . 8
Viktigt med fungerande rutiner och processer. .  .  .  .  .  .  .  .  .  .  .  .  .  .  .  .  .  .  . 9
Se till att medborgarnas rättigheter tillgodoses.  .  .  .  .  .  .  .  .  .  .  .  .  .  .  .  .  .  . 9
Utbilda löpande om säkerhetsåtgärder.  .  .  .  .  .  .  .  .  .  .  .  .  .  .  .  .  .  .  .  .  .  .  .  . 10
Klagomål – de två första åren med dataskyddsförordningen.  .  .  .  .  .  .  .  .  . 12
Utveckling av antalet klagomål efter
införandet av dataskyddsförordningen.  .  .  .  .  .  .  .  .  .  .  .  .  .  .  .  .  .  .  .  .  .  .  .  . 12
Inkomna klagomål per år fördelade på område .  .  .  .  .  .  .  .  .  .  .  .  .  .  .  .  .  . 12
Totalt inkomna klagomål per månad.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 14
Vad handlar klagomålen om .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 16
Klagomål enligt dataskyddsförordningen.  .  .  .  .  .  .  .  .  .  .  .  .  .  .  .  .  .  .  .  .  .  . 16
Medborgarnas rättigheter.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 17
Sajter med utgivningsbevis .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 19
Säkerhetsåtgärder .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 21
Rättslig grund. .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 22
Kamerabevakning .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 22
Direktmarknadsföring .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 23
Utlämnande av personuppgifter. .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 24
Uppgiftsminimering .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 25
Övriga klagomål enligt dataskyddsförordningen. .  .  .  .  .  .  .  .  .  .  .  .  .  .  .  . 25
Branscher som berörs av klagomålen
enligt dataskyddsförordningen .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 25
Klagomål enligt inkassolagen. .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 27
Klagomål enligt kreditupplysningslagen. .  .  .  .  .  .  .  .  .  .  .  .  .  .  .  .  .  .  .  .  .  .  . 28
Klagomål enligt brottsdatalagen .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 29

Klagomål till Datainspektionen
DATAINSPEKTIONENS RAPPORT 2020:4

3

Inledning
Datainspektionen arbetar för att skydda personuppgifter, så att de
hanteras korrekt och inte hamnar i orätta händer. Myndigheten arbetar
även för att kreditupplysnings- och inkassoverksamhet ska bedrivas på
ett korrekt sätt. En viktig del i myndighetens uppdrag är att granska att
regler och lagar följs. Datainspektionen är nationell tillsynsmyndighet
avseende dataskyddsförordningen och brottsdatalagen1, samt inom
kamerabevakning, kreditupplysning och inkasso. Myndigheten hanterar
även klagomål från medborgare som rör de olika tillsynsområdena.
Den absoluta merparten av klagomålen som lämnas till Datainspektionen avser dataskyddsförordningen2, (GDPR). Dataskyddsförordningen
infördes i samtliga EU-länder den 25 maj 2018, och är en rättighetslagstiftning som ger medborgarna ett förstärkt skydd i samband med att
deras personuppgifter hanteras. Om en medborgare anser att ett företag,
myndighet eller annan organisation hanterar de egna personuppgifterna
på ett sätt som strider mot dataskyddsförordningen kan ett klagomål
lämnas till myndigheten. En medborgare som uppmärksammat att
personuppgifter hanteras på ett felaktigt sätt, men inte själv berörs av
behandlingen, kan ändå skicka ett tips till Datainspektionen. På samma
sätt kan medborgare lämna klagomål som rör kamerabevakning, kreditupplysningslagen, inkasso och brottsdatalagen. De klagomål som lämnas
till Datainspektionen utgör underlag för myndighetens tillsynsverksamhet.
Den här rapporten beskriver de nationella klagomål som inkommit
sedan den 25 maj 2018, då dataskyddsförordningen infördes.3 Rapportens
redovisningsperiod har anpassats efter införandet av förordningen
eftersom den är förhållandevis ny, och för att en betydande andel av totalt
inkomna klagomål avser förordningen. Det finns således anledning att
särskilt fokusera på utvecklingen av klagomål som rör dataskyddsförordningen.

1
2

Brottsdatalagen innehåller dataskyddsregler på det brottsbekämpande området (SFS 2018:1177)
Europaparlamentets och rådets förordning (EU) 2016/679 av den 27 april 2016 om skydd för fysiska personer
med avseende på behandling av personuppgifter och om det fria flödet av sådana uppgifter och om
upphävande av direktiv 95/46/EG (allmän dataskyddsförordning).

3

Företag kan ha verksamhet i flera länder, och personuppgifter kan därför hanteras i andra länder än Sverige.
Klagomål där personuppgifterna hanteras i fler än ett land inom EU, utgör vanligen så kallade gränsöverskridande ärenden.

4

Klagomål till Datainspektionen
DATAINSPEKTIONENS RAPPORT 2020:4

Rapporten är en del av Datainspektionens rapportserie där vi beskriver
och analyserar inflödet till myndigheten.4 Klagomålen beskrivs utifrån
medborgarnas perspektiv, och sammanställningen gör inte anspråk
på att täcka det bredare spektra av utmaningar inom dataskydd som
verksamheter kan ställas inför. Syftet med rapporten är att beskriva
generella mönster och iakttagelser från inflödet till myndigheten, att ge
ett underlag som privata och offentliga verksamheter kan använda i sitt
fortsatta dataskyddsarbete och att bidra till en generell kunskapshöjning
om integritet och dataskydd.

4

Tidigare rapporter i rapportserien behandlar anmälda personuppgiftsincidenter 2018 (2019:1), anmälda
personuppgiftsincidenter januari-september 2019 (2019:3), klagomål mot personsöktjänster med frivilligt
utgivningsbevis (2020:1), personuppgiftsincidenter under helåret 2019 (2020:2), samt personuppgiftsincidenter
som beror på antagonistiska angrepp 2019 (2020:4).

Klagomål till Datainspektionen
DATAINSPEKTIONENS RAPPORT 2020:4

5

Sammanfattning
 I likhet med många andra EU-länder ökade antalet klagomål som rör
personuppgiftsbehandlingar kraftigt i samband med att dataskyddsförordningen trädde i kraft den 25 maj 2018. Ökningen av antalet
klagomål tyder på att medborgarnas medvetenhet om och förväntan
på att personuppgifter ska hanteras på ett korrekt sätt har ökat.
 De två första åren efter införandet av dataskyddsförord­ningen tog
Datainspektionen emot cirka 3 500 klagomål per år. Merparten,
nästan 90 procent, av klagomålen avser dataskyddsförordningen.
 Cirka en fjärdedel av klagomålen enligt dataskyddsförordningen
under det andra året, avser de rättigheter som förordningen ger
medborgarna. Rättigheterna syftar till att ge medborgarna större
kontroll över hur deras personuppgifter hanteras. Den vanligaste
rättigheten som berörs i klagomålen är rätten till radering.
Klagomålen handlar ofta om att personuppgifter inte raderats ur
till exempel ett register, trots att detta begärts. Den näst vanligaste
rättigheten som berörs, är rätten till registerutdrag, där ett vanligt
klagomål är att skriftlig information om vilka personuppgifter
som verksamheterna hanterar har begärts, men inte erhållits.
Ytterligare en fjärdedel av klagomålen riktas mot personsöktjänster,
det vill säga sajter med utgivningsbevis. Sajternas innehav av
utgivningsbevis innebär att de har grundlagsskydd och till stora
delar är undantagna från reglerna i dataskyddsförordningen. I
klagomålen framgår att medborgarna upplever sajternas omfattande
publicering av personuppgifter och andra uppgifter om dem och
deras levnadsförhållanden som mycket kränkande.
 Drygt ett av tio klagomål enligt förordningen handlar om att
medborgarna upplever att säkerheten i hanteringen av deras personuppgifter brister, till exempel att känsliga personuppgifter mejlas
okrypterat. Ytterligare drygt ett av tio klagomål handlar om att
medborgare ifrågasätter om verksamheterna har rätt att hantera
personuppgifter på det sätt de gör. Knappt ett av tio klagomål
handlar om att medborgare kamerabevakar grannars tomter eller
egendom.

6

Klagomål till Datainspektionen
DATAINSPEKTIONENS RAPPORT 2020:4

 Majoriteten, cirka 70 procent, av klagomålen enligt dataskyddsförordningen riktar sig mot privat sektor. Utöver klagomål mot personsöksajterna, vänder sig klagomålen främst mot företag inom detaljhandeln, bank-, finans-, och försäkringsverksamhet, tjänstesektorn,
onlinetjänster och sociala medier5.
 En mindre andel av samtliga klagomål som inkommer till Datainspektionen handlar om inkasso- och kredituppysningsverksamhet.
Det vanligaste klagomålet avseende inkasso handlar om att
medborgare erhållit ett inkassokrav som de anser är fel. Klagomål
avseende kreditupplysningar handlar ofta om att medborgare
fått en kopia på en kreditupplysning där det framgår att de har en
betalningsanmärkning som de anser är felaktig.

5

Information om barns och ungas rättigheter på digitala plattformar finns att ta del av i en nyligen publicerad
vägledning: https://www.datainspektionen.se/globalassets/dokument/ovrigt/barn-och-ungas-rattigheter-padigitala-plattformar.pdf

Klagomål till Datainspektionen
DATAINSPEKTIONENS RAPPORT 2020:4

7

Rekommendationer
Utifrån inlämnade klagomål till Datainspektionen kan ett antal generella
rekommendationer ges. Rekommendationerna riktar sig till alla som
behandlar personuppgifter.
På en övergripande nivå är en viktig utgångspunkt för rekommendationerna att verksamheterna följer de grundläggande principerna i
artikel 5 i dataskyddsförordningen. Det är också centralt att verksamheterna känner till skyldigheten att kunna visa att de följer förordningens
bestämmelser. En viktig förändring i dataskyddsförordningen är den
ökade skyldigheten för ansvariga verksamheter att – utöver att följa – även
kunna visa att, och hur, bestämmelserna följs.

Säkerställ att de grundläggande principerna följs
All hantering av personuppgifter behöver uppfylla ett antal
grundläggande principer som anges i dataskyddsförordningen.6 Det är
viktigt att de ansvariga verksamheterna känner till och följer principerna.
De är centrala för efterlevnaden av dataskyddsförordningen och följs de,
leder det till ett ökat integritetsskydd som sannolikt bidrar till att flera av
de vanligaste klagomålen till Datainspektionen kan undvikas.
De grundläggande principerna innebär att den ansvariga
verksamheten:
 måste ha stöd i dataskyddsförordningen, det vill säga ha en rättslig
grund, för att få behandla personuppgifter
 bara får samla in personuppgifter för specifika, särskilt angivna och
berättigade ändamål
 inte ska behandla fler personuppgifter än vad som behövs för
ändamålen
 ska se till att personuppgifterna är riktiga
 ska radera personuppgifterna när de inte längre behövs
 ska skydda personuppgifterna, till exempel så att inte obehöriga får
tillgång till dem och så att de inte förloras eller förstörs

6

Information om förordningens grundliggande principer finns på Datainspektionens webbplats: https://www.
datainspektionen.se/lagar--regler/dataskyddsforordningen/grundlaggande-principer/

8

Klagomål till Datainspektionen
DATAINSPEKTIONENS RAPPORT 2020:4

Ansvarig för verksamheten ska också kunna visa att, och hur,
verksamheten lever upp till dataskyddsförordningen. Dokumentation av
de överväganden som gjorts är av central betydelse för att ansvarsskyldigheten ska kunna uppfyllas.

Viktigt med fungerande rutiner och processer
Våren 2019 publicerade Datainspektionen en nationell integritetsrapport
med syftet att beskriva hur långt företag, myndigheter och andra organisationer kommit i arbetet med att implementera den nya dataskyddsförordningen. I rapporten framkom att trots att majoriteten, tre av fyra
verksamheter, uppgav att de hade grundläggande dokument och rutiner
för att hantera personuppgifter, arbetade endast hälften av de tillfrågade
verksamheterna kontinuerligt och systematiskt med dataskyddsfrågor.
Det framkom även att den största utmaningen för verksamheterna var att
få till fungerande rutiner och processer.7
Resultaten i den här rapporten ligger i linje med resultaten i den
nationella integritetsrapporten 2019. De händelser eller företeelser
som medborgarna klagar på indikerar att verksamheterna i vissa fall
saknar eller har bristfälliga rutiner och processer vid hanteringen av
personuppgifter. Eftersom fungerande rutiner och processer är en viktig
förutsättning i integritets- och dataskyddsarbetet, ser Datainspektionen
att det finns förbättringspotential i verksamheternas fortsatta arbete
med att implementera fungerande rutiner och processer i samband med
hantering av personuppgifter.

Se till att medborgarnas rättigheter tillgodoses
Ett av de vanligast klagomålen till myndigheten rör medborgarnas
rättigheter enligt förordningen. Rättigheterna syftar till att ge
medborgarna större kontroll över hur de egna personuppgifterna
hanteras.8 Av klagomålen framgår att det finns brister i verksamheternas
förmåga att möta medborgarnas rättigheter. Dataskyddsförordningen är
en rättighetslagstiftning och det är angeläget att ansvariga verksamheter
ser över och säkerställer att de har fungerande rutiner och processer för
att möta medborgarnas samtliga rättigheter enligt förordningen.

7

Nationell integritetsrapport 2019, Datainspektionens rapport 2019:2, sid 56 och 59

8

Information om de registrerades rättigheter enligt förordningen finns på Datainspektionens webbplats: https://
www.datainspektionen.se/lagar--regler/dataskyddsforordningen/de-registrerades-rattigheter/

Klagomål till Datainspektionen
DATAINSPEKTIONENS RAPPORT 2020:4

9

Medborgarnas rättigheter enligt förordningen omfattar bland annat:
 Rätt till information – den ansvariga verksamheten ska tillhandahålla lättillgänglig och tydlig skriftlig information om bland annat
den rättsliga grunden för behandlingen och ändamålet med behandlingen.
 Rätt till registerutdrag – medborgare har rätt att få skriftlig
information om bland annat vilka uppgifter som behandlas, hur
uppgifterna behandlas, var uppgifterna kommer ifrån, ändamålet
med behandlingen samt till vilka mottagare uppgifterna lämnats ut.
 Rättelse – varje medborgare har rätt att vända sig till en verksamhet
som behandlar personuppgifter och be att få felaktiga uppgifter
rättade.
 Radering – medborgare har rätt att få vissa personuppgifter
raderade.
 Begränsning av behandling – medborgare har i vissa fall rätt att
kräva att personuppgifter i framtiden endast får behandlas för vissa
avgränsade syften.
 Rätt att göra invändningar - i vissa fall kan en medborgare ha rätt
att invända mot den ansvariga verksamhetens behandling av dennes
personuppgifter. Medborgare har dock alltid rätt att invända mot att
de egna personuppgifterna används för direkt marknadsföring.
 Dataportabilitet – en medborgare har i vissa fall rätt att få ut och
använda sina personuppgifter hos en annan verksamhet.

Utbilda löpande om säkerhetsåtgärder
Ett vanligt klagomål till Datainspektionen handlar om att personuppgifter inte hanteras på ett sätt som medborgarna anser är säkert. Informationssäkerhet i samband med hantering av personuppgifter handlar
framför allt om att hindra uppgifter från att läcka ut, förvanskas eller
förstöras. Det handlar också om att rätt information ska finnas tillgänglig
för rätt personer, och i rätt tid. Information ska inte heller kunna hamna i
orätta händer och missbrukas.9

9

Information om informationssäkerhet vid personuppgiftsbehandling finns på Datainspektionens webbplats:

https://www.datainspektionen.se/lagar--regler/dataskyddsforordningen/informationssakerhet/

10

Klagomål till Datainspektionen
DATAINSPEKTIONENS RAPPORT 2020:4

Enligt dataskyddsförordningen är de personuppgiftsansvariga
verksamheterna skyldiga att vidta lämpliga tekniska och organisatoriska
åtgärder för att säkerställa en säkerhetsnivå som är lämplig i förhållande
till risken.10 Exempel på tekniska åtgärder är kryptering och spamfilter
för att fånga upp phishingmejl. Organisatoriska skyddsåtgärder omfattar
till exempel utbildning, information och löpande påminnelser om hur
säkerhet i hanteringen av personuppgifter ska uppnås i verksamheten.
I Datainspektionens rapport om personuppgiftsincidenter som
anmälts till myndigheten 2019, framgick att den mänskliga faktorn
var den vanligaste orsaken till att personuppgiftsincidenter inträffar.
I rapporten konstaterades att den stora andelen incidenter som uppgavs
bero på den mänskliga faktorn understryker betydelsen av att säkerhets­
arbetet, utöver tekniska säkerhetsåtgärder, kompletteras med löpande
utbildning för att öka kunskapen och medvetenheten hos medarbetarna.11
Det finns anledning att även i denna rapport lyfta vikten av fungerande
tekniska, men framförallt organisatoriska, åtgärder i form av regelbunden
utbildning av medarbetarna i säkerhetsfrågor vid hantering av personuppgifter.
De vanligaste klagomålen från medborgarna som rör säkerhet handlar
om hantering av personuppgifter i e-post.12 Grundläggande åtgärder som
kontinuerligt kan behöva informeras om internt är till exempel att:
 alltid kontrollera att korrekt mottagare är angiven innan e-post eller
ett brev skickas ut.
 använda funktionen dold kopia (bcc) vid utskick som ska till flera
mottagare.
 undvika att skicka känsliga eller integritetskänsliga personuppgifter
i oskyddad e-post.
 göra en bedömning om personuppgifter i e-posten ska sparas, och i
så fall var, för att uppfylla de krav som gäller för just dessa uppgifter.
 vara försiktig när det gäller att öppna länkar eller bifogade filer i
e-post, för att förebygga it- angrepp.
 informera alla medarbetare i organisationen om verksamhetens
regler och rutiner för hur personuppgifter ska hanteras. Se till att
rutinerna hålls levande.

10 Följer av artikel 32 i dataskyddsförordningen.
11 Anmälda personuppgiftsincidenter 2019, Datainspektionens rapport 2019:2, sid 12 och 22.
12 Information om hur personuppgifter hanteras i e-post finns på Datainspektionens webbplats:
https://www.datainspektionen.se/lagar--regler/dataskyddsforordningen/samma-regler-for-alla/hantera-personuppgifter-i-e-post/

Klagomål till Datainspektionen
DATAINSPEKTIONENS RAPPORT 2020:4

11

Klagomål – de två första åren
med dataskyddsförordningen
Utveckling av antalet klagomål efter införandet av
dataskyddsförordningen
I och med att den nya dataskyddsförordningen började tillämpas i maj
2018, ökade antalet inlämnade klagomål avseende personuppgiftsbehandling kraftigt. Året innan förordningen infördes tog Datainspektionen emot drygt 500 klagomål avseende personuppgiftsbehandlingar.13
Efter införandet av dataskyddsförordningen har cirka 3 000 klagomål
enligt den nya dataskyddsförordningen inkommit per år. Utvecklingen
av antalet klagomål har varit likartad i många andra länder inom EU,
vilket tyder på att införandet av dataskyddsreformen bidragit till att höja
medborgarnas förväntningar på att deras personuppgifter ska hanteras
korrekt. Det är också möjligt att det allt större fokuset på informationssäkerhet och integritet kan ha bidragit till att fler medborgare klagar på hur
deras personuppgifter hanteras.

Inkomna klagomål per år fördelade på område
Under första året, från den 25 maj 2018 till 24 maj 2019, tog Datainspektionen emot totalt närmare 3 500 klagomål från medborgare varav
merparten, cirka 3 100 klagomål, 88 procent, avsåg förordningen.14
Klagomålen avseende övriga lagar utgjorde betydligt mindre andelar.
Klagomål mot inkassoverksamhet motsvarade sex procent under det
första året, klagomål rörande kreditupplysningar uppgick till fyra procent,
och klagomålen riktade mot brottsdatalagen motsvarade endast en
procent.
Totalt inkomna klagomål under det andra året låg på likartad nivå som
det första året, och uppgick till cirka 3 400, varav knappt 3 000 klagomål,
86 procent, avsåg dataskyddsförordningen.15 En marginell faktiskt
minskning av klagomålen kan dock utläsas mellan åren, vilket främst kan
relateras till att personsöksajten MrKoll lanserades under det första året

13 Under perioden 25 maj 2017 till 24 maj 2018 tog Datainspektionen emot 524 klagomål enligt den dåvarande
personuppgiftslagen, PUL. Den 25 maj 2018 ersattes PUL av den nya dataskyddsförordningen, GDPR.
14 Under det första året med dataskyddsreformen inkom totalt 3 493 klagomål, varav 3 082 avsåg förordningen
15 Under det andra året med dataskyddsreformen inkom totalt 3 439 klagomåll varav 2 947 avsåg förordningen

12

Klagomål till Datainspektionen
DATAINSPEKTIONENS RAPPORT 2020:4

och resulterade i ett stort antal klagomål.16 Bortsett från dessa har antalet
klagomål enligt förordningen rörande andra frågor istället ökat. Det kan
också noteras ett ökat antal klagomål mot inkasso- respektive kreditupplysningsområdet, dock från betydligt lägre nivåer. Klagomål enligt brottsdatalagen minskade något det andra året med förordningen.

Antal klagomål per år och område
3 493

3 439
3 082

• 250518-240519 (År 1)
• 250519-240520 (År 2)

2 947

213
Totalt antal klagomål

GDPR

288

Inkassolagen

131

152

50

Kreditupplysningslagen

35

Brottsdatalagen

Bild 1. Antal klagomål fördelat på respektive område, under perioden 25 maj 2018
till 24 maj 2019, respektive 25 maj till 24 maj 2020.

88+7+41z

Andel klagomål per område
Första året med dataskyddsförordningen

• GDPR
• Inkassolagen
• Kreditupplysningslagen
• Brottsdatalagen

88%
6%
4%
1%

Antal klagomål: 3 493

Bild 2. Fördelning av totalt antal inlämnade klagomål per område under det första
året med dataskyddsförordningen, 25 maj 2018 – 24 maj 2019.

16 Datainspektionen har vid lansering av nya personsöksajter tidigare sett samma mönster, dvs. en kraftig uppgång
i antalet klagomål när tjänsten lanseras och därefter ett minskande antal klagomål. Detta beskrivs närmare
längre fram i rapporten.

Klagomål till Datainspektionen
DATAINSPEKTIONENS RAPPORT 2020:4

13

86+9+41z

Andel klagomål per område
Andra året med förordningen

• GDPR
• Inkassolagen
• Kreditupplysningslagen
• Brottsdatalagen

86%
8%
4%
1%

Antal klagomål: 3 439

Bild 3. Fördelning av totalt antal inlämnade klagomål per område under det andra
året med dataskyddsförordningen, 25 maj 2019 – 24 maj 2020.

Totalt inkomna klagomål per månad
Vid jämförelse av totalt antal inlämnade klagomål per månad under
förordningens två första år, framgår att antalet klagomålen ökade kraftigt
under perioden december 2018 till maj 2019, vilket främst förklaras av
lanseringen av personsöktjänsten MrKoll hösten 2018. Datainspektionens
erfarenhet är, som nämnts, att antalet klagomål mot nya personsöktjänster som masspublicerar personuppgifter är som störst det första
halvåret efter att sajten lanseras. Detta mönster har setts även för andra
personsöksajter i samband med lanseringar.17 Under våren 2020 kan en
svagt nedåtgående trend utläsas avseende inlämnade klagomål, vilket
sannolikt beror på Covid-19-pandemin, och ligger i linje med det övriga
inflödet av ärenden till myndigheten.

17 Klagomål mot personsöktjänster med frivilligt utgivningsbevis maj 2018–oktober 2019, Datainspektionens
rapport 2020:1, sid 10

14

Klagomål till Datainspektionen
DATAINSPEKTIONENS RAPPORT 2020:4

Totalt inkomna klagomål per månad
maj 2018 - maj 2020
421

444

419
372
322

308

282

268

166

174

186 194

224 220

maj 2018

2019

309 300 313

306
271

294 294 284
249

252

231

2020

Bild 4. Totalt antal klagomål per månad under perioden maj 2018 till maj 2020.

Klagomål till Datainspektionen
DATAINSPEKTIONENS RAPPORT 2020:4

15

Vad handlar klagomålen om
Det här avsnittet beskriver de vanligaste klagomålen per område som
myndigheten tog emot under det andra året med dataskyddsförordningen. Klagomålens innehåll illustreras med hjälp av exempel som
hämtats från verkliga klagomål, men som redigerats något för att
underlätta förståelsen.

Klagomål enligt dataskyddsförordningen
Av totalt cirka 3 400 klagomål som inkom till myndigheten under
perioden 25 maj 2019 – 24 maj 2020 avsåg en betydande merpart, knappt
3 000 klagomål, 86 procent, dataskyddsförordningen. Beskrivningen
av klagomålen bygger på 250 slumpmässigt framtagna klagomål under
det andra året med förordningen.18 Eftersom kamerabevakning ska följa
reglerna i dataskyddsförordningen ingår kameraklagomål i sammanställningen.
De vanligaste klagomålen enligt dataskyddsförordningen handlar
om medborgarnas rättigheter enligt förordningen, samt om sajter med
utgivningsbevis, det vill säga personsöktjänster på internet.

Klagomål enligt dataskyddsförordningen
Andra året med förordningen
Medborgarnas rättigheter

24%

Sajter med utgivningsbevis

23%

Säkerhetsåtgärder

13%

Rättslig grund

11%

Kamerabevakning

9%

Direktmarknadsföring
Utlämnande av personuppgifter

7%
5%

Uppgiftsminimering

4%

Övrigt

4%

Antal klagomål: 2 947

Bild 5. Klagomål enligt dataskyddsförordningen fördelat på innehåll. Sammanställningen bygger på 250 slumpmässigt utvalda klagmål under perioden 25 maj
2019 till 24 maj 2020.

18 För att få en överblick av vad klagomålen enligt förordningen handlar om, har ett antal klagomål kodats efter
innehåll. Även bransch noterades i kodningen. Det slumpmässiga bruttourvalet uppgick till 300 klagomål
enligt dataskyddsförordningen under perioden 25 maj 2019 till 24 maj 2020. Av de 300 klagomålen bortföll
50 klagomål, 17 procent, på grund av att de inte var målgruppsaktuella. Klagomål som exkluderats avser inte
dataskyddsförordningen, är ofullständiga eller ska på grund av andra orsaker inte ingå i urvalet.

16

Klagomål till Datainspektionen
DATAINSPEKTIONENS RAPPORT 2020:4

Medborgarnas rättigheter
Dataskyddsförordningen ger medborgarna ett antal rättigheter som syftar
till ökad kontroll i samband med att deras personuppgifter hanteras av
företag, myndigheter och andra organisationer. Knappt en fjärdedel,
24 procent, av klagomålen enligt förordningen rör medborgarnas
rättigheter19. Rättigheterna innebär bland annat att medborgare ska få
information om när och hur deras personuppgifter behandlas, att i vissa
fall få uppgifter raderade eller borttagna och att på begäran få skriftlig
information om hur uppgifterna behandlas, genom ett så kallat registerutdrag.

Rätten att bli raderad
Ungefär hälften av klagomålen som rör medborgarnas rättigheter, handlar
om rätten att bli bortglömd eller raderad. Ett vanligt klagomål är att till
exempel en kund efter en avslutad kundrelation ber om att bli borttagen
ur ett register och därefter inte vill bli kontaktad, men trots begäran om
borttag av personuppgifterna har detta inte skett. Ofta upptäcks bristerna
genom att kunden blir kontaktad eller uppringd. Att verksamheten inte
tagit bort uppgifterna kan också framgå av att ett konto i till exempel
sociala medier fortfarande finns kvar, trots att medborgaren bett om att få
det borttaget.

Under snart ett halvårs tid har jag försökt få mina personuppgifter raderade eftersom jag inte längre är kund hos matvarukedjan och vill inte att de ska ha kvar några uppgifter om
mig. Jag har flera gånger mailat in rätt blankett till bolagets
kundtjänst och fått bekräftat att blanketten mottagits. Sedan
händer ingenting. När jag kontaktar dem så säger de att de ska
tittat på ärendet snart. Dock händer ingenting.
K L AGO M Å L T I L L DATA I N S PEK T I O N EN

Jag har trots upprepade påminnelser till supporttjänsten inte
fått hjälp med att radera, dvs avsluta, mitt konto på deras
sociala medier. När jag tar kontakt med supporten får jag
samma svar; att de ska avsluta kontot. Det har nu gått en
månad och en vecka sedan min begäran om radering. Det ska
inte behöva eller få ta så här lång tid att avsluta ett mejlkonto.
K L AGO M Å L T I L L DATA I N S PEK T I O N EN

19 Information om registrerades rättigheter finns på: https://www.datainspektionen.se/lagar--regler/dataskyddsforordningen/de-registrerades-rattigheter/

Klagomål till Datainspektionen
DATAINSPEKTIONENS RAPPORT 2020:4

17

Rätten till registerutdrag
Cirka en tredjedel av klagomålen som rör medborgarnas rättigheter
handlar om rätten till registerutdrag. Enligt dataskyddsförordningen
är den personuppgiftsansvarige skydlig att i normalfallet leverera
registerutdrag senast en månad efter förfrågan. Ett registerutdrag ska
innehålla information om vilka uppgifter som behandlas, hur uppgifterna
behandlas, var uppgifterna kommer ifrån, ändamålet med behandlingen
och till vilka mottagare uppgifterna lämnats ut. Ofta klagar medborgarna
på att registerutdrag efterfrågats, men att utdraget inte har erhållits
efter en månad. I vissa fall har verksamheterna svarat att de ska skicka
registerutdrag, men utdraget saknas fortfarande efter en månad. I andra
fall har de ansvariga verksamheterna inte överhuvudtaget responderat på
förfrågan.

Vi har sen årsskiftet haft problem med att få ut registerutdrag och fakturor från en teleoperatör. Vi har heller inte
fått information om eventuell fördröjning eller att de gör
anspråk på mer tid för att leverera utskicken. Vi begär således
att Datainspektionen utreder operatörens hantering av våra
personuppgifter.
K L AGO M Å L T I L L DATA I N S PEK T I O N EN

Rätten till information
En mindre andel av klagomålen avseende medborgarnas rättigheter
handlar om rätten att få information om hur insamlade personuppgifter
kommer att användas. Rätten till information omfattar även den rättsliga
grunden till att personuppgifterna används, hur länge uppgifterna
kommer att lagras och medborgarnas övriga dataskyddsrättigheter.
Medborgarna klagar ofta på att främst företag inte är tydliga med hur
personuppgifterna används när de samlas in, alternativt att informationen är bristfällig eller saknas på webbplaster och i policydokument.

På spelbolagets webbplats saknas information om hur jag
kan få mina uppgifter borttagna och erhålla en kopia på de
uppgifter de har om mig. När jag kontaktade bolaget för att
informera om att de inte följer GDPR, fick jag svaret att de inte
”bryr sig om GDPR”.
K L AGO M Å L T I L L DATA I N S PEK T I O N EN

18

Klagomål till Datainspektionen
DATAINSPEKTIONENS RAPPORT 2020:4

Det här mediebolaget samlar in persondata via Facebookannonser utan att ange hur datan ska användas. De borde
upplysas om att de gör fel.
K L AGO M Å L T I L L DATA I N S PEK T I O N EN

Sajter med utgivningsbevis
Klagomål som rör medborgarnas rättigheter utgör cirka en fjärdedel av
klagomålen under det andra året med förordningen. Ytterligare nästan en
fjärdedel, 23 procent, utgörs av klagomål riktade mot personsöktjänster
på internet, det vill säga sajter som publicerar personuppgifter om stora
delar av Sveriges befolkning. Innehav av utgivningsbevis innebär att
verksamheterna enligt yttrandefrihetsgrundlagen har grundlagsskydd
och därmed till stora delar är undantagna från reglerna i dataskyddsförordningen. Exempel på sajter som har utgivningsbevis är MrKoll,
Merinfo och Ratsit. Sajterna publicerar stora mängder uppgifter som
hämtats och sammanställts från svenska myndigheter. En del av sajterna
publicerar information om förekomst i brottmål eller om en medborgare
har fått strafföreläggande. Av klagomålen till Datainspektionen framgår
att medborgare upplever personsöktjänsterna på internet som ett
stort integritetsintrång. I januari 2020 publicerade Datainspektionen
en rapport som ger en fördjupad bild av hur medborgare i klagomålen
beskriver risker, oro och konsekvenser kopplat till personsöktjänster med
frivilligt utgivningsbevis.20
20 Klagomål mot personsöktjänster med frivilligt utgivningsbevis maj 2018–oktober 2019, Datainspektionens
rapport 2020:1.

Anmälda personuppgiftsincidenter 2019

19

Sajten har uppgifter om var jag bor, hur många bilar jag äger,
vem som är min partner etc. Detta är INTE okej tycker jag. Jag
har inte godkänt att dessa uppgifter skall finnas om mig på
deras webbsida. Jag har inte heller fått någon förfrågan om
att de kan publicera dessa uppgifter om mig. Jag har kontaktat
dem via mejl men har inte fått något svar. Jag vill inte att
det skall finnas personliga uppgifter om mig på internet. Jag
känner mig otrygg.
K L AGO M Å L T I L L DATA I N S PEK T I O N EN

Jag lever med ständig oro och stress över att dessa uppgifter
ska upptäckas med ett enkelt musklick av någon på jobbet,
någon jag känner eller anhörig som inte känner till att jag suttit
i fängelse för misshandel och grov rattfylla.
K L AGO M Å L T I L L DATA I N S PEK T I O N EN

Den rättsliga frågan kring grundlagsskydd genom frivilligt
utgivningsbevis har diskuterats länge och varit föremål för flera statliga
utredningar. Datainspektionen har mot bakgrund av det stora antalet
klagomål som kommer in i remissvar och skrivelser till regeringen
belyst hur de frivilliga utgivningsbevisen får allvarliga konsekvenser för
medborgares personliga integritet. Förändringar har dock skett inom
området. Efter en lagändring 2019 är det inte tillåtet för söktjänster att
behandla känsliga personuppgifter. I juni 2019 beslutade regeringen
att även utreda behovet av att begränsa grundlagsskyddet för uppgiftssamlingar som innehåller personuppgifter om brott. I augusti 2020
redovisades utredningens betänkande som föreslog en inskränkning i
personsöksajternas rätt att behandla uppgifter om brott. Förslaget ska
remissbehandlas och om regeringen lägger fram en proposition kan den
tidigast träda i kraft 2023.

20

Klagomål till Datainspektionen
DATAINSPEKTIONENS RAPPORT 2020:4

Säkerhetsåtgärder
Drygt ett av tio, 13 procent, av klagomålen från medborgare avseende
dataskyddsförordningen handlar om bristande säkerhet vid hantering av
personuppgifter. De medborgare som lämnar klagomålen har uppmärksammat att antingen deras egna eller andras personuppgifter används
på ett sätt som de upplever som osäkert. Ett vanligt klagomål är att
verksamheter skickar personuppgifter, till exempel lönespecifikationer,
okrypterat i mejl. Klagomålen kan också handla om att verksamheter,
exempelvis fastighetsbolag, myndigheter eller gym, mejlar inloggningsuppgifter till ”mina sidor” okrypterat. Andra klagomål handlar om att
verksamheter mejlar ett stort antal personer utan att använda dold kopia.
Klagomålen kan också rikta sig mot säkerheten på olika webbplatser som
privatpersoner besökt, där besökarna noterar att personuppgifter finns
tillgängliga för besökarna på sajten. Det förekommer även klagomål om
att patienter och kunder får felaktiga brev-, sms-, och mejlutskick på
grund av förväxling av till exempel personnummer eller adresser.

Till min stora förvåning mejlade handläggaren på banken
bland annat mitt personnummer i klartext. Det betyder att
mitt personnummer nu inte bara finns i x antal kopior på deras
mejlserver, utan även på min mejlleverantörs servrar, och även
i diverse loggar på mejl-servrar som hanterat leveransen av
mejlet. Handläggaren kanske ccar mejltråden till en kollega etc.
Det är inte en seriös hantering.
K L AGO M Å L T I L L DATA I N S PEK T I O N EN

Vi har vid upprepade tillfällen fått post från ett pensionsbolag
addresserad till min fru. I breven begär pensionsbolaget
kompletterande uppgifter till en annan kvinna. Den andra
kvinnans address och personnummer framgår i papprena. Jag
hade blivit rätt upprörd om de spred min personuppgifter så
slarvigt.
K L AGO M Å L T I L L DATA I N S PEK T I O N EN

När jag gick in på kommunens webbplats upptäckte jag att
uppgifter om ett antal skyddsombuds fackliga tillhörigheter
finns fritt tillgängliga på webbplatsen Eftersom jag är fackligt
engagerad blev jag upprörd.
K L AGO M Å L T I L L DATA I N S PEK T I O N EN

Klagomål till Datainspektionen
DATAINSPEKTIONENS RAPPORT 2020:4

21

Rättslig grund
Varje personuppgiftsbehandling behöver ha stöd i en rättslig grund. Utan
en rättslig grund är behandlingen inte laglig. Cirka ett av tio klagomål, 11
procent, rör den rättsliga grunden för att behandla personuppgifter. Ofta
handlar klagomålen om ifrågasättande av om ett företag, en myndighet
eller annan organisation har rätt att använda personuppgifter på det sätt
de gör. Medborgare kan till exempel ifrågasätta att ett företag använder
deras personuppgifter utan samtycke. En vanlig missuppfattning är att
det alltid krävs samtycke för behandling av personuppgifter, vilket inte är
fallet. Det kan finnas andra rättsliga grunder verksamheten kan stödja sig
på i det aktuella sammanhanget.

Vi är många hyresgäster som uppfattat att fastighetsbolaget
för register över oss som bor i bolagets bostäder. Även fastighetsskötaren har försagt sig om att allt som händer ska
registeras och läggas in i ”databasen”. Det här känns olustigt
och kan inte vara rätt.
K L AGO M Å L T I L L DATA I N S PEK T I O N EN

Kamerabevakning
Inlämnade klagomål om kamerabevakning utgör knappt ett av tio, nio
procent, av klagomålen enligt dataskyddsförordningen. En stor andel av
kameraklagomålen handlar om att medborgare medvetet eller omedvetet
bevakar sina grannar. I regel riktas kamerabevakningen mot den egna
tomten, men bevakningen kan även omfatta grannens tomt, infart eller
hus, vilket i regel inte är lagligt och kan skapa reaktioner hos de grannar
som berörs. I vissas fall handlar klagomålen om att information, till
exempel på skyltar i samband med bevakning av offentliga platser, saknas
eller är bristfällig. Medborgare klagar också på att verksamheter, oftast
restauranger, caféer eller butiker, kameraövervakar offentliga platser. Det
förekommer till exempel att verksamheter bevakar en gränd eller trottoar
i anslutning till verksamheten. När anställda klagar på sin arbetsgivare,
kan det handla om att arbetsgivaren bevakar personalen för att få bättre
kontroll över de anställdas arbetsinsats.

22

Klagomål till Datainspektionen
DATAINSPEKTIONENS RAPPORT 2020:4

Det här är en anmälan om olovlig bevakning av tomt samt av
minderårig, i detta fall vår tvååriga dotter. Huset och tomten
tillhör mina föräldrar men jag och min familj har vistats här den
senaste veckan. Några dagar in på vår vistelse gjorde en vän på
besök oss uppmärksamma på att grannens kameror även filmar
vår tomt varpå vi kollade upp typen av kamera och dess upptagningsområde, som motsvarar åtta meter.
K L AGO M Å L T I L L DATA I N S PEK T I O N EN

En övervakningskamera är monterad över en närliggande
butiks lastintag. Min balkong ligger cirka sex meter från
kameran som är monterad i jämnhöjd med min balkong.
Kameran täcker med största sannolikhet så gott som hälften
av min lägenhet. Jag har ingen som helst lust att min familj ska
övervakas av butiken.
K L AGO M Å L T I L L DATA I N S PEK T I O N EN

Direktmarknadsföring
Andelen klagomål enligt dataskyddsförordningen som rör direktmarknadsföring uppgår till sju procent. Klagomålen handlar vanligtvis om att
medborgare meddelat att de inte önskar få reklam via utskick, sms eller
mejl, men de erhåller trots detta reklamutskick. Ett vanligt klagomål är
också att utskick med marknadsföring erhålls, trots att mottagaren inte
lämnat samtycke. Enligt dataskyddsförordningen är det dock möjligt att
skicka reklam utan samtycke, om verksamheten har en annan rättslig
grund (vanligen intresseavvägning), men verksamheterna ska alltid
upphöra med utskicken om mottagaren begär det.

Jag var från början tveksam till att gå med i detaljhandelskedjans kundklubb, men gjorde det eftersom de lovade att inte
skicka reklam. Jag fick ändå reklam, och har sedan dess försökt
avregistrera mig från kundklubben via både sms och mejl. Nu
har jag fått meddelande om att mitt medlemskap har hävts,
men det fortsätter att komma reklam via sms.
K L AGO M Å L T I L L DATA I N S PEK T I O N EN

Klagomål till Datainspektionen
DATAINSPEKTIONENS RAPPORT 2020:4

23

Ett företag fortsätter skicka sms med reklam till mig trots att
jag upprepade gånger bett dem att radera mina uppgifter,
och invänt mot att de använder mina uppgifter i marknadsföringssyfte. På deras webbplats hittar jag inte heller någon
information om hur de hanterar personuppgifter eller vem som
är personuppgiftsansvarig.
K L AGO M Å L T I L L DATA I N S PEK T I O N EN

Ett gym skickar reklam till mig trots att jag inte medgivit detta.
Jag har varit i kontakt med gymmet för att få mina uppgifter
raderade, men de är helt oförstående.
K L AGO M Å L T I L L DATA I N S PEK T I O N EN

Utlämnande av personuppgifter
Klagomål som handlar om utlämnande av personuppgifter till en tredje
part utgör fem procent av klagomålen enligt dataskyddsförordningen.
Vanligtvis ifrågasätts att utlämnande av personuppgifter skett inom eller
till en annan myndighet eller till ett annat företag. Myndigheter har dock
en skyldighet att på begäran lämna ut personuppgifter om uppgifterna
ingår i en allmän handling och inte omfattas av sekretess.

Jag vill anmäla att kommunen har brutit mot tystnadsplikten
och lämnat vidare känsliga personuppgifter relaterade till hälsa.
Det handlar om uppgifter som lyder under sekretess.
K L AGO M Å L T I L L DATA I N S PEK T I O N EN

Jag anser att bostadsmäklaren har brutit mot GDPR när denne
lämnade ut personuppgifter om mig till säljaren innan visning.
Informationen har varit negativ för mig som spekulant till
bostaden.
K L AGO M Å L T I L L DATA I N S PEK T I O N EN

I samband med skolfotografering har uppgifter om min sons
adress och telefonnummer lämnats ut till ett skolfotoföretag
utan mitt medgivande.
K L AGO M Å L T I L L DATA I N S PEK T I O N EN

24

Klagomål till Datainspektionen
DATAINSPEKTIONENS RAPPORT 2020:4

Uppgiftsminimering
Klagomål som handlar om att verksamheter samlat in fler uppgifter än
nödvändigt utgör fyra procent av klagomålen enligt dataskyddsförordningen. Verksamheter som hanterar personuppgifter ska endast samla
in de uppgifter som är relevanta för ändamålet. I klagomålen ifrågasätter
medborgarna om det finns behov av insamlade uppgifter vid hanteringen
av deras personuppgifter.

Ett fotobolag sparar uppgifter om mitt civilstånd. Jag tycker
inte att de har någon anledning att spara den uppgiften, så
jag bad dem ta bort den. Men de vägrade. De menar på att de
behöver veta mitt civilstånd för att kunna tilltala mig på rätt
sätt i deras kommunikation.
K L AGO M Å L T I L L DATA I N S PEK T I O N EN

När jag skulle boka tid hos den här frisören krävde de att jag
uppgav mitt personnummer.
K L AGO M Å L T I L L DATA I N S PEK T I O N EN

Övriga klagomål enligt dataskyddsförordningen
Klagomål som är mindre vanliga handlar till exempel om att den
ansvariga verksamheten inte går att nå. Medborgarna vill komma i
kontakt med den ansvariga verksamheten, men trots upprepade kontaktförsök erhålls ingen respons. Verksamhetens kontaktinformation kan
dessutom vara undermålig. Andra mindre vanliga klagomål handlar om
att verksamheter sparar uppgifter längre än nödvändigt.

Branscher som berörs av klagomålen enligt
dataskyddsförordningen
Merparten, drygt 70 procent, av klagomålen enligt dataskyddsförordningen riktas mot privata verksamheter. Som en följd av att störst
andel av klagomålen enligt dataskyddsförordningen riktas mot sajter
med så kallade utgivningsbevis, utgör också störst andel, 25 procent, av
klagomålen sökmotorer. Utöver sajter med utgivningsbevis berörs ett
relativt stort antal branscher inom privat sektor. Detaljhandeln står för
åtta procent av klagomålen, och bank-, finans-, och försäkringsverksamhet tillsammans för sju procent. Tjänsteföretag och övrigt näringliv
står för sex procent vardera, och klagomål riktade mot onlinetjänster
respektive sociala medier på internet motsvarar fyra procent vardera.

Klagomål till Datainspektionen
DATAINSPEKTIONENS RAPPORT 2020:4

25

Andelen klagomål som vänder sig mot offentlig sektor är betydligt
mindre, och är svårare att fastställa eftersom klagomålen mot både hälsooch sjukvården liksom grundskolan omfattar såväl offentliga som privata
verksamheter. Dock kan konstateras att andelen klagomål mot statliga
myndigheter och kommuner motsvarar fyra procent vardera. Klagomål
mot hälso- och sjukvård utgör fem procent och mot grundskolan två
procent.
I sammanställningen av klagomålen enligt dataskyddsförordningen ingår även klagomål mot ideella organisationer och ekonomiska
föreningar, vars andel av klagomålen uppgår till sju procent. Kamerabevakning avseende medborgares bevakning av till exempel grannens tomt
motsvarar sex procent av klagomålen.

Klagomål fördelat på bransch/sektor
Andra året med förordningen
Sökmotorer

25%

Detaljhandel

8%

Ideell organisastion/ekonomisk förening

7%

Bank/finans/försäkring

7%

Privat kamerabevakning (av granne)

6%

Tjänsteföretag

6%

Övrigt näringsliv

6%

Hälso/sjukvård

5%

Onlinetjänster

4%

Statlig myndighet

4%

Sociala medier

4%

Kommun

4%

Media

2%

Transport

2%

Telecom

2%

Skola: förskola, grundskola, gymnasium

2%

Resebolag

1%

Träning/friskvård

1%

Fastighetsbolag

1%

Energi

1%

Antal klagomål: 2 947

Bild 6. Branscher och sektorer som klagomålen enligt dataskyddsförordningen
riktas mot. Sammanställningen bygger på 250 slumpmässigt utvalda klagmål
under perioden 25 maj 2019 till 24 maj 2020.

26

Klagomål till Datainspektionen
DATAINSPEKTIONENS RAPPORT 2020:4

Klagomål enligt inkassolagen
Den största andelen klagomål handlar om dataskyddsförordningen, men
Datainspektionen hanterar även klagomål avseende andra lagar. Antal
klagomål mot inkassobranschen uppgick till knappt 300, åtta procent, av
samtliga klagomål under perioden 25 maj 2019 – 24 maj 2020. Klagomålen
handlar i regel om att medborgare erhållit ett inkassokrav som de anser
är fel. Anledningarna till att inkassokravet anses felaktigt varierar, men
kan bero på att fakturan redan bestridits hos det bolag där tjänsten eller
varan inhandlats. Trots att fakturan bestridits fortsätter inkassokraven
komma. En annan anledning till att det erhållna inkassokravet uppfattas
som fel kan vara att varan som kravet avser har brister, varför de klagande
inte anser att de ska betala. Ytterligare en anledning till klagomål som rör
inkassokrav är att medborgarna inte känner till den aktuella skulden, och
hävdar att köpet aldrig genomförts.

Jag har bestridit den här fakturan, men har trots det fått
inkassokrav med hot om betalningsföreläggande. Inkassokravet
är felaktig på många sätt. Fakturan som kravet avser gäller en
period när avtalet med bolaget var uppsagt. Att debitera en
konsument för en period där ingen leverans har skett anser jag
vara i strid med konsumentköplagen och att dessutom skicka
inkassokrav anser jag strider mot god inkassosed.
K L AGO M Å L T I L L DATA I N S PEK T I O N EN

Jag vill anmäla inkassobolaget för vårdslös inkassoverksamhet.
Inkassobolagets huvudman har skickat fakturor till fel adress.
Fakturorna har därför inte betalats. Jag har naturligtvis bestridit
inkassokravet. Inkassobolagets agerande har föranlett mig
mycket arbete och även kostnader helt i onödan. Jag önskar
därför att Datainspektionen utreder och klandrar inkassobolaget för deras tillkortakommanden.
K L AGO M Å L T I L L DATA I N S PEK T I O N EN

Klagomål till Datainspektionen
DATAINSPEKTIONENS RAPPORT 2020:4

27

Klagomål enligt kreditupplysningslagen
Antal klagomål som rör kreditupplysningar uppgick till cirka 150, fyra
procent, av samtliga klagomål till Datainspektionen under perioden 25
maj 2019 – 24 maj 2020. Det vanligaste klagomålet som rör kreditupplysningar handlar om att medborgare fått en kopia på en kreditupplysning
där det framgår att de har en betalningsanmärkning som de anser är fel.
Det förekommer även att medborgare blivit nekade kredit eller ett köp
på grund av att de har en betalningsanmärkning, och därför vänder sig
till Datainspektionen för att invända mot den felaktiga anmärkningen.
Vanligtvis önskar de få rättelse i form av borttag av betalningsanmärkningen. I vissa fall har kreditupplysningsföretaget först kontaktats, men
om kreditupplysningsföretaget inte tagit bort betalningsanmäkrningen
kontaktas i stället Datainspektionen. Klagomålen kan också handla om
att en kreditupplysning tagits, men medborgarna anser att kreditupplysningsföretaget inte har rätt att ta en upplysning eftersom kreditförhållande saknas, alternativt att det inte finns någon anledning att i övrigt
kontrollera medborgarens ekonomiska situation. Andra klagomål kan
handla om felaktiga uppgifter i kreditupplysningen, till exempel felaktigt
civilstånd eller felaktiga inkomstuppgifter.

Jag handlade i en webbshop och betalade med kontokort vid
beställningen. Varan levererades men efter cirka en vecka kom
ett brev där det visade sig att de tagit en kreditupplysning på
mig! Är det verkligen tillåtet att göra det? Får man ta kreditupplysning hur som helst? Om inte, vill jag gärna anmäla det.
K L AGO M Å L T I L L DATA I N S PEK T I O N EN

Kreditupplysningsföretaget har lämnat en kreditupplysning
på mig med felaktiga uppgifter. De har uppgett att jag har tre
anmärkningar med skuld på 37 000 kronor. Jag har inga skulder
alls. Hur kommer vi tillrätta med det?
K L AGO M Å L T I L L DATA I N S PEK T I O N EN

28

Klagomål till Datainspektionen
DATAINSPEKTIONENS RAPPORT 2020:4

Klagomål enligt brottsdatalagen
Brottsbekämpande myndigheter tillämpar brottsdatalagen när de
hanterar personuppgifter för vissa syften, till exempel i samband med
utredning av brott. Brottsdatalagen infördes den 1 augusti 2018. Antalet
klagomål enligt brottsdatalagen är få, och under perioden 25 maj 2019 –
24 maj 2020 inkom endast 35 klagomål, vilket motsvarar en procent av
samtliga klagomål. De områden som medborgarna klagar på varierar, men
har ofta sin grund i en misstanke om att personuppgifter behandlas på
ett felaktigt sätt. Klagomålen kan till exempel handla om att medborgare
misstänker att personuppgifter i ett visst register har behandlats under
för lång tid, eller att personuppgifter har kommit i orätta händer.

Jag har anledning att anta att jag har funnits med för länge i
belastningsregistret. Jag vill att mina uppgifter ska tas bort.
K L AGO M Å L T I L L DATA I N S PEK T I O N EN

Klagomål till Datainspektionen
DATAINSPEKTIONENS RAPPORT 2020:4

29

Kontakta Datainspektionen
E-post: datainspektionen@datainspektionen.se Webb: www.datainspektionen.se
Tfn 08-657 61 00. Postadress: Datainspektionen, Box 8114, 104 20 Stockholm

