Anmälda
personuppgiftsincidenter
2020
IMY rapport 2021:3

Innehållsförteckning
Inledning.......................................................................... 3
Metod.............................................................................. 4
Sammanfattning ............................................................. 5
Rekommendationer......................................................... 6
Vad är en personuppgiftsincident
och när ska den anmälas till IMY? .................................. 7
IMY:s arbete med personuppgiftsincidenter................... 8

Del 1. Personuppgiftsincidenter 2020
Anmälda personuppgiftsincidenter .............................. 12
Fördelning på olika verksamhetsområden.................... 14
Typ av incident .............................................................. 16
Varför inträffade incidenten?......................................... 17

Del 2. Anmälda
personuppgiftsincidenter inom
olika verksamhetsområden
Vanligast incident per verksamhetsområde.................. 19
Vanligaste orsak till incident
per verksamhetsområde............................................... 19
Typ av incident och orsak till incident
uppdelat per verksamhetsområde................................. 20

IMY | Anmälda personuppgiftsincidenter 2020

2

Inledning
Genom dataskyddsförordningen1 (GDPR)
infördes den 25 maj 2018 en skyldighet
för privata och offentliga verksamheter
som behandlar personuppgifter att
rapportera vissa personuppgiftsincidenter
till Integritetsskyddsmyndigheten (IMY),
tidigare Datainspektionen. Den 1
augusti 2018 infördes i brottsdatalagen
motsvarande anmälningsskyldighet
för brottsbekämpande myndigheter.

Denna rapport beskriver anmälda
personuppgiftsincidenter under 2020. Statistiken
över inflödet är uppdelad i två delar. Den första delen
beskriver hur anmälda incidenter fördelar sig mellan olika
verksamhetsområden, vad det är för typ av incidenter
och vad den organisation som anmält uppger är skälet till
att incidenten inträffat. Här beskrivs också förändringar
mellan 2019 och 2020. Rapportens andra del redovisar
statistik över anmälda personuppgiftsincidenter uppdelat
på olika verksamhetsområden.
Rapporten är en del av IMY:s rapportserie där vi
beskriver och analyserar inflödet till myndigheten.2
Syftet är att bidra till en generell kunskapshöjning
om integritet och dataskydd. Generella mönster och
iakttagelser från inflödet till IMY beskrivs, som privata
och offentliga verksamheter kan använda i sitt fortsatta
dataskyddsarbete.

1. Europaparlamentets och rådets förordning (EU) 2016/679 av den 27
april 2016 om skydd för fysiska personer med avseende på behandling
av personuppgifter och om det fria flödet av sådana uppgifter och om
upphävande av direktiv 95/46/EG (allmän dataskyddsförordning).
2. Tidigare rapporter i rapportserien behandlar bl.a.
anmälda personuppgiftsincidenter 2018 (2019:1), anmälda
personuppgiftsincidenter 2019 (2020:2), personuppgiftsincidenter
som beror på antagonistiska angrepp 2019 (2020:3) och klagomål
mot personsöktjänster med frivilligt utgivningsbevis (2020:1).
3

IMY | Anmälda personuppgiftsincidenter 2020

Metod
Anmälningar om personuppgiftsincidenter inkom och
hanterades inledningsvis manuellt, men inkommer
sedan mars 2020 till IMY huvudsakligen via e-tjänsten
för anmälningar om personuppgiftsincidenter på IMY:s
webbplats. IMY:s diariesystem läser automatiskt av
kryssrutorna för inom vilket verksamhetsområde som
incidenten inträffat, vilken typ av incident anmälan rör
samt orsaken till incidenten. Systemet ställer sedan upp
nyckelord för dessa kategorier utifrån vilka vi sedan kan
ta fram statistik.
Totalt inkom 4 588 anmälningar om
personuppgiftsincidenter till IMY 2020. Statistiken är
framtagen på en bas av 4 471 anmälningar. Anledningen
till att inte alla anmälningar om personuppgiftincidenter
tagits med som grund för statistiken är att vissa
anmälningar inkommit till myndigheten per post eller mejl
istället för via myndighetens e-tjänst. Dessa anmälningar
registreras manuellt och systemet har inte möjlighet
att läsa av dem, varför inga nyckelord, och därmed
heller ingen statistik, finns för dessa anmälningar.
Detta är första året som IMY tar fram statistik efter att
ärendegruppen digitaliserats. Tidigare har alla uppgifter
statistikförts manuellt.
I tabell 1 (se sid. 12) redogörs för skillnaden i antalet
anmälningar i genomsnitt per månad mellan 2019 och
2020 inom de olika verksamhetsområdena. Siffrorna
för 2020 är en skattning och är beräknande utifrån hur
många procent verksamhetsområdet står för sett till det
totala inflödet. Utifrån procentsatsen har vi räknat ut totalt
antal anmälningar under 2020 från verksamhetsområdet i
fråga. Denna siffra har därefter dividerats med tolv.

De verksamhetsområden som redovisas utgår från de
kategorier av verksamhetsområden som återfinns i
blanketten för anmälan av personuppgiftsincident enligt
dataskyddsförordningen. Kategorierna i rapporten
skiljer sig dock i vissa fall från blankettens kategorier.
Nedan listas de kategorier av verksamhetsområden som
redovisas i rapporten.
•
•
•
•
•
•
•
•
•

Hälso- och sjukvård
Kommun
Socialtjänst
Skola och utbildning
Finansiell sektor eller försäkring
Näringslivet i övrigt
Ideell organisation eller ekonomisk förening
Statliga myndigheter och domstolar
Övriga verksamhetsområden

Verksamhetsområdet Skola och Utbildning innefattar
blankettens kategorier Skola: förskola, grundskola,
gymnasium, Universitet eller högskola samt Annan
eftergymnasial utbildning. Universitet eller högskola
och Annan eftergymnasial utbildning har tidigare
redovisats i främst verksamhetsområdena Statlig
myndighet, Kommun och Näringslivet i övrigt beroende
på huvudman. Blankettens kategori Forskning redovisas
i rapporten utifrån huvudman. Verksamhetsområdet
Näringslivet i övrigt innefattar även blankettens
kategorier kreditupplysning och inkasso. Inom
verksamhetsområdet Statliga myndigheter och
domstolar redovisas blankettkategorierna statliga
myndigheter, polis och rättsväsendet i övrigt. Även
domstolarna redovisas inom denna kategori. Dessa
verksamhetsområden har i tidigare rapporter redovisats i
verksamhetsområdet statliga myndigheter.
I anmälningsblanketterna finns numera endast en
kategori för förlust av personuppgifter. Tidigare har förlust
varit uppdelat i kategorierna Förlust – övrigt och Förlust
– stöld i både anmälningsblanketten och rapporterna. I
årets rapport redovisas därför förlust av personuppgifter
som orsak till incidenten som en kategori.

IMY | Anmälda personuppgiftsincidenter 2020

4

Sammanfattning
Antalet anmälda personuppgiftsincidenter
var något lägre 2020 jämfört med 2019.
Under 2020 anmäldes knappt 4 600
personuppgiftsincidenter till IMY, varav knappt
50 rörde brottsdatalagen. Under 2019 fick
IMY totalt in knappt 4 800 anmälningar om
personuppgiftsincidenter varav knapp 60
rörde brottsdatalagen. I genomsnitt under
året anmäldes 87 incidenter per vecka, vilket
är något lägre än de 90 incidenter som i
genomsnitt anmäldes per vecka under 2019.

Offentlig sektor står för den största andelen
av anmälda incidenter 2020, i synnerhet
statliga myndigheter och domstolar samt
hälso- och sjukvården. Anmälningar
från hälso- och sjukvården står för den
största ökningen av antalet anmälda
personuppgiftsincidenter under 2020.

Inom privat sektor har antalet anmälda
incidenter 2020 minskat jämfört med 2019.
Detta syns främst inom näringslivet, där antalet
anmälda incidenter minskat med ett tjugotal
anmälningar per månad. En möjlig förklaring till
minskningen kan vara att Coronapandemin har
tvingat verksamheter till snabba omställningar
och omprioriteringar som påverkat
hanteringen av personuppgiftsincidenter.

Den vanligaste incidenten 2020 är liksom
föregående år felskickade mejl eller brev,
som utgör 40 procent av incidenterna.
Den vanligaste orsaken till de anmälda
incidenterna är fortsatt den mänskliga
faktorn, som uppges ha orsakat mer än
hälften av de anmälda incidenterna 2020.

5

IMY:s bedömning är att det i Sverige
fortfarande finns ett stort mörkertal i
form av anmälningspliktiga incidenter
som inte anmäls. Bedömningen baseras
bland annat på utvecklingen i andra
EU-länder där anmälningsskyldigheten för
personuppgiftsincidenter funnits längre.

Under 2020 har tre tillsynsärenden inletts
baserat på anmälda personuppgiftsincidenter,
vilket är något färre än föregående år. Totalt
har myndigheten inlett tillsyn i åtta ärenden
baserat på personuppgiftsincidenter,
eller som rör verksamheters hantering
av personuppgiftsincidenter.

Sedan mars 2020 är det möjligt att skicka in
anmälningar om personuppgiftsincidenter
digitalt i och med lanseringen av
myndighetens e-tjänst för anmälningar
av personuppgiftsincidenter.

I början av 2021 fattade IMY beslut om
en ny tillsynspolicy och tillsynsplan där ett
övergripande fokus är att utreda klagomål
från enskilda. Detta har medfört en ny
klagomålshantering för myndigheten som
innebär en fördjupad bedömning av samtliga
klagomål. Den nya hanteringen medför
att anmälda personuppgiftsincidenter kan
påverka IMY:s bedömning i klagomålsärenden.
Det kan till exempel handla om att IMY
tar emot ett klagomål från en enskild som
drabbats av en personuppgiftsincident.
IMY kan då använda den anmälda
personuppgiftsincidenten som underlag för
att avgöra vilken åtgärd som är lämplig att
vidta med anledning av klagomålsärendet.

IMY | Anmälda personuppgiftsincidenter 2020

Rekommendationer

Grundläggande åtgärder som kontinuerligt kan behöva
informeras om internt är till exempel

Utifrån de personuppgiftsincidenter som hittills
anmälts går det att ge generella rekommendationer
som kan bidra till att förebygga incidenter och mildra
konsekvenserna om en incident ändå inträffar. Flera av
dessa rekommendationer har funnits med i IMY:s tidigare
rapporter om anmälda personuppgiftsincidenter, men är
fortfarande relevanta.

•

Rutiner för att upptäcka och anmäla
incidenter kan ytterligare förbättras
Alla organisationer som hanterar personuppgifter
behöver ha rutiner för att upptäcka, dokumentera,
anmäla och hantera personuppgiftsincidenter. Det
förhållandet att den mänskliga faktorn fortfarande
uppges vara den vanligaste orsaken till en incident
pekar på vikten av att ha fungerande rutiner på
plats. I IMY:s nationella integritetsrapport 2019
uppgav knappt 80 procent av de intervjuade
dataskyddsombuden att deras organisation har tagit
fram rutiner för att anmäla personuppgiftsincidenter.
Bland företag utan dataskyddsombud uppgav bara
drygt 40 procent att de hade sådana rutiner. Bland
företag utan dataskyddsombud fanns därmed stor
förbättringspotential.3 Även om situationen kan ha
ändrats sedan undersökningen gjordes finns sannolikt
ytterligare förbättringspotential för dessa verksamheter.

Löpande intern utbildning
Den stora andelen incidenter som anmäls och
uppges bero på den mänskliga faktorn understryker
betydelsen av att styrdokument och tekniska
informationssäkerhetsåtgärder kompletteras med
löpande utbildning och andra åtgärder för att öka
kunskap och medvetenhet hos medarbetarna.
I IMY:s nationella integritetsrapport 2019 uppgav knappt
hälften av dataskyddsombuden att dataskydd och
informationssäkerhet ingår i introduktionsutbildningen till
nya medarbetare i deras organisation. Endast 36 procent
av dataskyddsombuden uppgav att medarbetarna i
deras organisation får löpande utbildning i dataskydd och
informationssäkerhet.

3. IMY:s Nationella Integritetsrapport 2019 https://www.IMY.se/globalassets/dokument/rapporter/nationell-integritetsrapport-2019.pdf
IMY | Anmälda personuppgiftsincidenter 2020

•

•

Rutiner för hantering av personuppgifter i mejl. Till
exempel att alltid kontrollera att korrekt mottagare
är angiven innan ett brev eller mejl skickas ut, att
använda funktionen dold kopia vid utskick som ska
till flera mottagare. Känsliga eller integritetskänsliga
personuppgifter ska helst inte skickas med mejl, om
detta inte går att undvika ska man använda mejl som
är skyddad med kryptering så att endast den avsedda
mottagaren kan ta del av uppgifterna.
att om personuppgifter lagras på flyttbara media som
är särskilt sårbara för stöld eller förlust – till exempel
usb-minnen, bärbara datorer och mobiltelefoner – bör
informationen krypteras så att ingen obehörig kan ta
del av den.
att det för att förebygga antagonistiska angrepp är
angeläget att inte öppna länkar eller bifogade filer från
okända avsändare.

God behörighetsstyrning kan förebygga
incidenter
Obehörig åtkomst och obehörigt röjande utgör
de näst vanligaste orsakerna till anmälda
personuppgiftsincidenter. En central del i arbetet
med informationssäkerhet och dataskydd handlar om
behörighetsstyrning. Enligt dataskyddsförordningen är
den personuppgiftsansvariga verksamheten skyldig att
vidta lämpliga tekniska och organisatoriska åtgärder
för att säkerställa en säkerhetsnivå som är lämplig
i förhållande till risken.4 Alla organisationer som
hanterar personuppgifter behöver ha stabila rutiner
för att säkerställa att behörigheter tilldelas korrekt, att
behörigheterna löpande kontrolleras och följs upp samt
att åtkomstkontroller genomförs.

Incidenter kan ge viktiga signaler om
utvecklingsbehov
En generell rekommendation är att de flesta
organisationer kan vinna på att aktivt använda de
personuppgiftsincidenter som upptäcks som ett underlag
för att identifiera brister och utvecklingsbehov i det
löpande och systematiska arbetet med dataskydd och
informationssäkerhet.

4. Följer av artikel 32.1 i dataskyddsförordningen
6

Vad är en
personuppgiftsincident och
när ska den anmälas till IMY?
Anmälningsplikt för vissa
personuppgiftsincidenter
I dataskyddsförordningen finns en skyldighet
för organisationer att anmäla vissa typer
av personuppgiftsincidenter till IMY. En
personuppgiftsincident är en säkerhetsincident som
omfattar personuppgifter. Incidenten kan till exempel
handla om att personuppgifter har blivit förstörda eller
ändrade, gått förlorade eller kommit i orätta händer
genom obehörigt röjande av eller obehörig åtkomst
till de personuppgifter som överförts, lagrats eller på
annat sätt behandlats.5 Det spelar ingen roll om det har
skett oavsiktligt eller med avsikt. I båda fallen är det
personuppgiftsincidenter.
En personuppgiftsincident kan innebära risker för
den vars personuppgifter det handlar om. Riskerna
kan handla om till exempel identitetsstöld, bedrägeri,
finansiell förlust, diskriminering eller skadlig
ryktesspridning. När en personuppgiftsincident har
inträffat ska den personuppgiftsansvarige, så snart
denne får vetskap om incidenten, bedöma vilken risk
som incidenten kan medföra.6 Riskbedömningen är en
viktig del i hanteringen av personuppgiftsincidenten
och underlättar för den personuppgiftsansvarige att ta
ställning till lämpliga åtgärder för att effektivt begränsa
och åtgärda incidenten. Den är också avgörande för att
avgöra om incidenten ska anmälas till IMY samt om de
registrerade ska informeras.7
Om det inte är osannolikt att personuppgiftsincidenten
medför en risk för fysiska personers rättigheter och
friheter ska den anmälas till IMY inom 72 timmar från att
den upptäckts.8 Sedan mars 2020 är det möjligt att skicka
in anmälningar om personuppgiftsincidenter digitalt
i och med lanseringen av myndighetens e-tjänst för
anmälningar av personuppgiftsincidenter.

5. En personuppgiftsincident är enligt artikel 4.12 i
dataskyddsförordningen en säkerhetsincident som leder till
oavsiktlig eller olaglig förstörning, förlust eller ändring eller till
obehörigt röjande av eller obehörig åtkomst till de personuppgifter
som överförts, lagrats, eller på annat sätt behandlats.
6. Artikel 29-arbetsgruppen för uppgiftsskydd, Riktlinjer om anmälan
av personuppgiftsincidenter enligt förordning (EU) 2016/679, 2018.
7. Artikel 29-arbetsgruppen för uppgiftsskydd, Riktlinjer om anmälan
av personuppgiftsincidenter enligt förordning (EU) 2016/679, 2018.
8. Artikel 33 dataskyddsförordningen.

7

Vid riskbedömningen bör den personuppgiftsansvariga
ta hänsyn till de specifika omständigheterna i samband
med incidenten. Några faktorer att tänka på vid
riskbedömningen är bland annat typen av incident,
personuppgifternas natur, känslighet och volym,
hur lätt det är att identifiera enskilda personer samt
konsekvensernas svårighetsgrad för enskilda individer.9
Om det är osannolikt att incidenten leder till en risk
för de registrerades fri- och rättigheter behöver
incidenten inte anmälas till IMY. Det kan till exempel
vara när personuppgifter redan finns allmänt
tillgängliga och utlämnandet av sådana uppgifter inte
utgör en sannolik risk för den enskilde.10 Oavsett om
incidenten ska anmälas till IMY eller inte så är den
personuppgiftsansvarige alltid skyldig att dokumentera
incidenten internt.11

Information till de registrerade
Om det finns en hög risk att privatpersoners
fri- och rättigheter kan påverkas till följd av en
personuppgiftsincident är den ansvariga verksamheten
skyldig att – förutom att anmäla det inträffade till IMY
– också informera de registrerade om att incidenten
inträffat.12 I dataskyddsförordningen anges att den
personuppgiftsansvarige ska informera de registrerade
utan onödigt dröjsmål. Syftet med informationen är bl.a.
att ge den enskilde möjlighet att vidta egna åtgärder
för att skydda sig själv mot negativa konsekvenser av
incidenten, till exempel genom att byta lösenord eller
spärra bankkort.13
Den personuppgiftsansvarige ska åtminstone lämna
följande information till de registrerade.14
•
•
•
•

En beskrivning av incidentens art.
Namnet på och kontaktuppgifterna till
dataskyddsombudet eller annan kontaktpunkt.
En beskrivning av de sannolika konsekvenserna av
incidenten.
Åtgärder som den personuppgiftsansvarige har
vidtagit eller föreslagit för att åtgärda incidenten,
inbegripet i förekommande fall åtgärder för att mildra
dess potentiella negativa effekter.

9. Artikel 29-arbetsgruppen för uppgiftsskydd, Riktlinjer om anmälan
av personuppgiftsincidenter enligt förordning (EU) 2016/679, 2018.
10. Artikel 29-arbetsgruppen för uppgiftsskydd, Riktlinjer om anmälan
av personuppgiftsincidenter enligt förordning (EU) 2016/679, 2018.
11. Artikel 33.5 dataskyddsförordningen.
12. Artikel 34 dataskyddsförordningen.
13. Skäl 86 dataskyddsförordningen, Artikel 29-arbetsgruppen för
uppgiftsskydd, Riktlinjer om anmälan av personuppgiftsincidenter
enligt förordning (EU) 2016/679, 2018.
14. Artikel 34 dataskyddsförordningen.

IMY | Anmälda personuppgiftsincidenter 2020

IMY:s arbete med
personuppgiftsincidenter
IMY övervakar dagligen inflödet av anmälda incidenter
som inkommer till myndigheten. Anmälningarna
gör det möjligt att bland annat bevaka de åtgärder
som vidtas av de personuppgiftsansvariga för att
motverka negativa effekter av incidenter, vilka typer av
personuppgiftsincidenter som är vanligt förekommande
samt observera vilka som anmäler och inte anmäler
personuppgiftsincidenter. Informationen i de anmälda
personuppgiftsincidenterna är ett viktigt underlag när vi
i vår tillsynsplan identifierar riskområden som tillsyn bör
inriktas mot samt identifierar behov av utbildningsinsatser
inom olika kunskap- och verksamhetsområden.
IMY kan välja att inleda en tillsyn med anledning av en
anmäld personuppgiftsincident. En tillsyn kan övervägas
med anledning av exempelvis hanteringen av själva
incidenten och anmälan, generella brister som incidenten
indikerar, att incidenten bedöms som särskilt allvarlig
eller tyder på mer systematiska brister. Att en anmälan
om personuppgiftsincident inte föranleder någon
åtgärd är inte detsamma som att IMY anser att allt har
gått rätt till. Myndighetens tillsynsarbete utgår från vår
tillsynspolicy och vår tillsynsplan och vi försöker planera
våra tillsynsinsatser så att vi kan åstadkomma största
möjliga nytta. Myndigheten har dock alltid möjlighet att
inleda tillsyn mot en personuppgiftsansvarig. Uppgifter
i media, klagomål eller personuppgiftsincidenter kan
exempelvis föranleda att myndigheten inleder en tillsyn.
Oavsett om en anmälan leder till en tillsyn eller inte
får den personuppgiftsansvarige alltid ett beslut från
myndigheten med besked om att ärendet avslutas. I
det fall tillsyn har inletts med anledning av den anmälda
personuppgiftsincidenten finns även en hänvisning till
tillsynsärendet med i beslutet. Ett tillsynsärende kan
även inledas mot bakgrund av informationen i en anmäld
incident efter att IMY beslutat att avsluta incidentärendet.
Tillsyn är ett separat förförande i förhållande till den
anmälda incidenten och bedrivs i ett eget ärende.
I början av 2021 fattade IMY beslut om en ny
tillsynspolicy och tillsynsplan där ett övergripande
fokus är att utreda klagomål från enskilda. Detta har
medfört en ny klagomålshantering för myndigheten
som innebär en fördjupad bedömning av samtliga
klagomål. Den nya hanteringen medför att anmälda
personuppgiftsincidenter kan påverka IMY:s bedömning
i klagomålsärenden. Det kan till exempel handla om att

IMY | Anmälda personuppgiftsincidenter 2020

IMY tar emot ett klagomål från en enskild som drabbats
av en personuppgiftsincident. IMY kan då använda den
anmälda personuppgiftsincidenten som underlag för
att avgöra vilken åtgärd som är lämplig att vidta med
anledning av klagomålsärendet. Om informationen i
anmälan inte visar att personuppgiftsansvarige har
vidtagit tillräckliga åtgärder för att avhjälpa riskerna
eller den personuppgiftsansvarige inte har anmält
personuppgiftsincidenten och den bedöms vara
anmälningspliktig kan IMY komma att skicka ett
informationsbrev eller inleda tillsyn med anledning
av klagomålet.

Tillsynsärenden som rör
personuppgiftsincidenter
Nedan listas sammanfattningar av pågående
och avslutade tillsynsärenden som rör
personuppgiftsincidenter. Under 2020 har tre
tillsynsärenden inletts baserat på anmälda
personuppgiftsincidenter, vilket är något färre än
föregående år. Totalt har myndigheten inlett tillsyn i åtta
ärenden baserat på personuppgiftsincidenter, eller som
rör verksamheters hantering av personuppgiftsincidenter.
Mer om IMY:s tillsynsärenden finns att del av på IMY:s
hemsida: https://www.imy.se/tillsyner/.

Pågående tillsynsärenden
Region Uppsala
IMY utreder bakgrunden till att regionen har skickat
patientuppgifter med mejl utan kryptering efter att
regionen anmält en personuppgiftsincident med
anledning av hanteringen. Tillsynen inleddes i
september 2019.
Tullverket
IMY granskar hur Tullverket använder mobiltelefoner i sin
brottsbekämpande verksamhet samt omständigheterna
kring den personuppgiftsincident som anmälts till IMY
där personal på Tullverket har en använt en app i sina
mobiltelefoner som för över personuppgifter till en
molntjänst. Tillsynen inleddes i juni 2020.
Polismyndigheten
IMY granskar myndighetens rutiner för utskick av mejl
med anledning av anmälda personuppgiftsincidenter
som rör mejl som oavsiktligt hamnat hos fel mottagare.
Tillsynen inleddes i april 2020.

8

Avslutade tillsynsärenden
Voice Integrate AB och Medhelp AB
Tillsynen av bolagen är en del av IMY:s granskning
med anledning av incidenten kring 1177 som omfattade
sex tillsynsärenden, tre företag och tre regioner.
Incidenten, där inspelade samtal till rådgivningsnumret
1177 legat tillgängliga utan lösenordsskydd eller
annan säkerhet på en webbserver hos Voice Intgrate
Nordic AB (Voice), uppmärksammades först i media.
Tillsynen mot personuppgiftsansvarige MedHelp
AB och personuppgiftsbiträdet Voice grundade
sig på de anmälningar som bolagen lämnat in med
anledning av incidenten. I granskningen utreddes
ansvarsförhållandena kring personuppgiftsbehandlingen
när vårdsökande tog kontakt med sjukvårdsrådgivningen
på telefon genom att ringa 1177. Samtliga tillsynsärenden
avslutades i juni 2021.
IMY beslutade att MedHelp AB skulle betala en
administrativ sanktionsavgift på 12 miljoner kronor, varav
åtta miljoner kronor avsåg säkerhetsincidenten med
exponerade ljudfiler med inspelade telefonsamtal till
1177 mot internet utan skydd, tre miljoner kronor avsåg
att MedHelp utfört personuppgiftsbehandling genom
att anlita ett personuppgiftsbiträde med verksamhet
i Thailand (MediCall), femhundra tusen kronor avsåg
att MedHelp inte lämnat nödvändig information till
vårdsökande som ringde 1177 och femhundra tusen
kronor avsåg att MedHelp inte hade säkerhetskopierat
ljudfiler i sin it-miljö. Beslutet omfattade också
två förelägganden.
IMY beslutade att Voice skulle betala en administrativ
sanktionsavgift på 650 000 kronor. IMY konstaterade att
personuppgifter i ljudfiler med inspelade telefonsamtal
till 1177 hade exponerats mot internet utan skydd i Voice
lagringsserver Voice NAS. Voice hade därvid i egenskap
av personuppgiftsbiträde till MedHelp underlåtit att vidta
lämpliga tekniska och organisatoriska åtgärder för att
säkerställa en säkerhetsnivå som var lämplig för att
förhindra obehörigt röjande av personuppgifterna eller
obehörig åtkomst till personuppgifterna.

Polismyndigheten
IMY har granskat Polismyndighetens
personuppgiftsbehandling i belastningsregistret.
Tillsynen inleddes mot bakgrund av att polisen anmält
en personuppgiftsincident i vilken det framgår att
polisen under en period hade skickat ett antal utdrag ur
belastningsregistret till enskilda personer som innehållit
för få eller för många uppgifter.
I tillsynsbeslutet konstaterar IMY att Polismyndigheten
har åtgärdat det tekniska fel som orsakat incidenten.
Ärendet avslutades utan ytterligare åtgärder i juni 2020.
Utbildningsnämnden i Stockholm Stad
Genom anmälningar om personuppgiftsincidenter
från Utbildningsnämnden i Stockholms stad
uppmärksammades IMY på att det funnits obehörig
åtkomst till elevuppgifter i Stockholms stads
skolplattform. Mot bakgrund av anmälningarna
inledde IMY en tillsyn mot Utbildningsnämnden
och deras behörighetsstyrning av vissa delar i
Skolplattformen. Granskningen avsåg kraven på
lämpliga tekniska och organisatoriska åtgärder enligt
artikel 5.1 f och 32i dataskyddsförordningen och avsåg
behörighetstilldelningen i respektive delsystem som
omfattades av granskningen.
I tillsynsbeslutet konstaterar IMY att Utbildningsnämnden
inte vidtagit tillräckliga lämpliga tekniska och
organisatoriska åtgärder för att säkerställa en
säkerhetsnivå som är lämplig i förhållande till
risken, vilket bland annat inbegriper ett förfarande
för att regelbundet testa, undersöka och utvärdera
effektiviteten hos de tekniska säkerhetsåtgärderna.
Myndigheten utfärdade en sanktionsavgift på fyra
miljoner kronor för de överträdelser som konstaterats
samt meddelade förelägganden om att genomföra en
konsekvensbedömning för vissa av delsystemen och
begränsa behörighetstilldelningar till enbart personer
som har ett behov av att behandla personuppgifter för
att utföra sina arbetsuppgifter. Ärendet avslutades i
november 2020 och har överklagats.

För mer information om IMY:s granskning
av incidenten kring 1177 se IMY:s rapport
Integritetsskyddsmyndighetens kontroll av behandling
av uppgifter om vårdsökande i samband med samtal till
1177 – en rapport.

9

IMY | Anmälda personuppgiftsincidenter 2020

Statens servicecenter
IMY mottog en anmälan av personuppgiftsincident från
Statens servicecenter (SSC) avseende systemet Primula.
Några veckor senare mottog IMY flera anmälningar
avseende incidenten från myndigheter som SSC är
personuppgiftsbiträde åt. Mot bakgrund av anmälningar
inledde IMY en tillsyn i syfte att granska SSC:s hantering
av personuppgiftsincidenter i systemet Primula.
IMY utfärdade en sanktionsavgift på 50 000 kronor för
att SCC underlåtit att anmäla personuppgiftsincidenten
till IMY (dåvarande Datainspektionen) inom 72 timmar
efter att ha fått vetskap om den. IMY utfärdade också
en sanktionsavgift på 150 000 kronor mot SCC för att
ha dröjt med att underrätta såväl IMY som berörda
myndigheter om personuppgiftsincidenten. Ärendet
avslutades i april 2020.

IMY | Anmälda personuppgiftsincidenter 2020

Polismyndigheten, Ekobrottsmyndigheten,
Skatteverket, Kustbevakningen, Tullverket,
Åklagarmyndigheten och Kriminalvården
IMY har i sju tillsynsärenden granskat myndigheternas
förmåga att bland annat upptäcka, rapportera och
hantera personuppgiftsincidenter. Tillsynerna har
fokuserat på rättsväsendet, mot bakgrund bland annat av
att få incidenter var anmälda utifrån brottsdatalagen.
IMY konstaterade att rutinerna överlag såg bra ut och
granskningen avslutades i december 2020 med att ge ett
antal rekommendationer till respektive myndighet.

10

Del 1.
Personuppgiftsincidenter
2020

11

IMY | Anmälda personuppgiftsincidenter 2020

Anmälda
personuppgiftsincidenter
IMY fick under perioden 1 januari – 31
december 2020 in totalt 4 588 anmälningar
om personuppgiftsincidenter, varav knappt
50 incidenter avsåg brottsdatalagen.
I genomsnitt under året anmäldes 87
incidenter per vecka, vilket är något lägre än
de 90 incidenter som i genomsnitt anmäldes
per vecka under 2019. Det totala inflödet
har således inte ändrats i någon större
utsträckning jämfört med föregående år.

Det stora inflödet av anmälningar innebär att de som
anmält en incident ibland har behövt vänta länge på
besked om att ärendet avslutats. Under andra halvåret
av 2020 har myndigheten därför prioriterat att arbeta
med att korta handläggningstiden för ärendegruppen.
Vid årsskiftet var, med några få undantag, samtliga
pågående ärenden yngre än två månader.
Under årets första elva veckor och under årets sista
fyra månader låg det genomsnittliga veckoinflödet
över årssnittet med ett tiotal anmälningar. I slutet av
mars skedde en tydlig minskning av inflödet. Från
slutet av mars fram till och med augusti 2020 var det
genomsnittliga inflödet ett 70-tal anmälningar per vecka.
IMY bedömer att den tillfälliga minskningen sannolikt
beror på Coronapandemin, detta mot bakgrund av att
minskningen av anmälda incidenter till myndigheten och
införandet av restriktioner för att minska smittspridningen
i samhället sammanföll i tid. En möjlig förklaring till
minskningen kan vara att snabba omställningar och
omprioriteringar i verksamheterna har påverkat förmågan
att upptäcka och anmäla personuppgiftsincidenter.

Bild 1. Antal anmälda personuppgiftsincidenter per vecka 2020.

IMY | Anmälda personuppgiftsincidenter 2020

12

Den absoluta merparten av de incidenter som
anmälts under 2020 bedömer vi utgör faktiska
personuppgiftsincidenter. En viss överrapportering i
form av icke-anmälningspliktiga incidenter förkommer
sannolikt fortfarande. Samtidigt gör IMY fortsatt
bedömningen att det i Sverige fortfarande finns ett stort
mörkertal i form av anmälningspliktiga incidenter som inte
anmäls. Anmälningsplikten är fortfarande förhållandevis
ny, och rutinerna för att upptäcka och anmäla incidenter
inte fullt ut etablerade, vilket kan påverka såväl antal som
vilka incidenter som anmäls till IMY.

Eftersom incidenter ska anmälas till det land där
ett företag har sitt huvudkontor, ökar också antalet
anmälningar i länder där många internationella företag
finns, vilket är fallet till exempel på Irland. Andra
faktorer som kan påverka antalet incidentanmälningar
är den nationella dataskyddsmyndighetens arbete,
både i form av vägledningar, tillsyn och administrativa
sanktionsavgifter. Även olika länders tradition och
erfarenhet av inrapportering till statliga myndigheter
kan spela in.

Vid en jämförelse av anmälda incidenter per 100 000
invånare med andra europeiska länder placerade sig
Sverige 2020 på tionde plats med 48 anmälda incidenter
per 100 000 invånare. Föregående år placerade
sig Sverige på åttonde plats med 57 incidenter per
100 000 invånare. Flest anmälningar har Danmark
med 156 incidenter per 100 000 invånare, följt av
Nederländerna med 150 och därefter Irland med 128
incidenter.15 Att Nederländerna och Danmark har
ett stort antal anmälda incidenter per invånare beror
sannolikt bland annat på att länderna haft skyldighet
att rapportera incidenter även före införandet av
dataskyddsförordningen. Även Irland har sedan
2011 haft frivillig incidentanmälan. Erfarenheter från
dessa EU-länder, där anmälningsskyldigheten för
personuppgiftsincidenter funnits längre, tyder också på
att antalet anmälningar kan öka över tid. I Nederländerna,
där anmälningsskyldigheten infördes år 2016, ökade
antalet anmälda incidenter kraftigt varje år under den
första treårsperioden.16 2019 uppgick det totala antalet
incidentanmälningar i Nederländerna till cirka 25 000.17
Under 2020 ökade antalet med ytterligare närmare
1 000 anmälningar.18

15. DLA Piper GDPR Data Breach Survey: January 2021
16. EDPS-ENISA Conference: Towards assessing the
risk in personal data breaches, 4 april 2019, Bryssel.
17. DLA Piper GDPR Data Breach Survey: January 2020
18. DLA Piper GDPR Data Breach Survey: January 2021
13

IMY | Anmälda personuppgiftsincidenter 2020

Fördelning på olika
verksamhetsområden
Av de incidenter som anmäldes 2020 kom totalt 67
procent från offentlig sektor. Motsvarande siffra för 2019
var 61 procent.

Bild 2. Andel anmälda personuppgiftsincidenter per verksamhetsområde 2019 och 2020.

Att offentlig sektor står för den största andelen och
fortsätter att öka beror sannolikt på ett flertal faktorer.
Många verksamheter inom offentlig sektor behandlar
stora mängder personuppgifter och ofta även känsliga
personuppgifter, vilket kan bidra till att fler incidenter
betraktas som anmälningspliktiga vid riskbedömningen.
En annan möjlig förklaring är att rutinerna blivit mer
etablerade för att rapportera incidenter internt och
anmäla dem till IMY. Även att det skett flera incidenter i
offentlig sektor som fått stor massmedial uppmärksamhet
kan ha bidragit till en ökad medvetenhet och
anmälningsbenägenhet.
Inom privat sektor har antalet anmälda incidenter 2020
minskat jämfört med 2019. Detta syns främst inom
näringslivet, där antalet anmälda incidenter minskat
med ett tjugotal anmälningar per månad. En möjlig
förklaring till minskningen kan vara att Coronapandemin
har tvingat verksamheter till snabba omställningar
och omprioriteringar som påverkat hanteringen av
personuppgiftsincidenter.

IMY | Anmälda personuppgiftsincidenter 2020

Nedan presenteras en jämförelse av antalet
anmälda incidenter i genomsnitt per månad för olika
verksamhetsområden mellan åren 2019 och 2020.
Ökningen av antalet anmälningar syns främst
inom hälso- och sjukvården men även hos statliga
myndigheter och domstolar syns en viss ökning. Av de
anmälningar som inkommit från hälso- och sjukvården
kommer ungefär 64 procent från offentlig sektor.
Att en organisation eller en bransch anmäler många
personuppgiftsincidenter behöver inte nödvändigtvis vara
en indikation på bristande säkerhet. Ofta kan det tvärtom
tyda på att verksamheten har strukturer och rutiner
som ger en god förmåga att upptäcka och rapportera
personuppgiftsincidenter.

14

Verksamhetsområde

2019

2020

Skillnad

Skillnad (procent)

Näringslivet i övrigt

67

42

-25

- 37

Kommuner

45

38

-7

- 16

Finansiell sektor/försäkring

48

42

-6

- 12

Ideella organisationer

21

19

-2

- 10

Socialtjänst

33

31

-2

-6

Övriga verksamheter

16

15

-1

-6

Skola och Utbildning

36

42

6

17

Statliga myndigheter och domstolar

67

84

7

10

Hälso- och sjukvård

55

69

14

25

Tabell 1. Antal anmälda personuppgiftsincidenter i genomsnitt per månad per verksamhetsområde, 2019 och 2020.

15

IMY | Anmälda personuppgiftsincidenter 2020

Typ av incident
Felaktiga brevutskick, det vill säga brev eller mejl som
innehåller personuppgifter och oavsiktligt hamnat
hos fel mottagare, utgör den största delen av de
anmälda incidenterna. Under 2020 utgjorde andelen
felaktiga brevutskick 40 procent av samtliga anmälda
incidenter. Felaktiga brevutskick har varit den vanligast
förekommande personuppgiftsincidenten som anmälts till
IMY sedan anmälningsplikten infördes i maj 2018.
Obehörig åtkomst är den näst största kategorin av
anmälda personuppgiftsincidenter och utgjorde under
2020 knappt 30 procent av anmälningarna. Obehörig
åtkomst handlar om att någon olovligen berett sig tillgång
till personuppgifter, till exempel genom att behörigheter
till ett it-system har tilldelats felaktigt eller för generellt.
Det kan exempelvis handla om att personuppgifter
har funnits tillgängliga på en gemensam lagringsyta
utan behörighetsstyrning. Även antagonistiska
angrepp genom olika typer av hacking,19 till exempel
phishingattacker 20 eller malware,21 förekommer inom
kategorin obehörig åtkomst.

Obehörigt röjande står för 23 procent av
anmälningarna 2020. Obehörigt röjande innebär
att den personuppgiftsansvarige eller någon under
den personuppgiftsansvariges ledning hanterat
personuppgifter på ett sätt så att de kommit till
obehörigas kännedom. Det kan till exempel handla om att
personuppgifter avsiktligt eller oavsiktligt röjts för någon
som saknar behörighet att ta del av dem eller att brister i
ett tekniskt system gör att stora mängder personuppgifter
kommit till fel mottagares kännedom.
Förlust utgör en relativt liten andel av anmälningarna,
endast 8 procent. De anmälda incidenterna kan till
exempel vara att tjänstedatorer glömts på allmän
plats, att organisationen haft inbrott, blivit utsatta för
ett antagonistiskt angrepp eller att ett tekniskt fel har
medfört att personuppgifter gått förlorade.

Bild 3. Andel av incidenterna fördelat på typ av incident 2019 och 2020.

19. Hacking innebär att någon bryter sig in i it-system
utan användarens samtycke eller vetskap.
20. Phishing eller nätfiske är en metod för IT-brottslighet
där internetanvändare luras att lämna ut känslig information
som sedan kan användas till bedrägerier.
21. Malware eller sabotageprogram är skadlig programvara
som installeras på en dator eller nätverk utan användarens
samtycke för att till exempel samla in information.
IMY | Anmälda personuppgiftsincidenter 2020

16

Varför inträffade incidenten?
Den mänskliga faktorn utgör den vanligaste orsaken till
anmälda personuppgiftsincidenter. I 59 procent av de
incidentanmälningar som inkom under 2020 angavs den
mänskliga faktorn som förklaring. Detta är en ökning
i jämförelse med 2019 då motsvarande siffra var 51
procent. Incidenter som beror på den mänskliga faktorn
består i huvudsak av individer som begått ett misstag
vid hantering av personuppgifter i sina verksamheter.
Det kan också handla om att individer, medvetet eller
omedvetet, inte följer interna rutiner för hantering av
personuppgifter. Omkring hälften av de incidenter som
beror på den mänskliga faktorn handlar om felskickade
brev och mejl.

Tekniska fel uppgavs vara orsaken till 11 procent av alla
incidenter 2020, medan antagonistiska angrepp och
brister i organisatoriska rutiner och processer stod 10
respektive 9 procent.
IMY släppte under 2020 en temarapport om
anmälda personuppgiftsincidenter som orsakats av
antagonistiska angrepp.22 Rapporten innehåller bland
annat rekommendationer, beskrivning av olika typer
av antagonistiska angrepp samt statistik över de
verksamhetsområden som anmält incidenter orsakade av
antagonistiska angrepp.

Bild 4. Andel av incidenterna fördelat på orsak 2019 och 2020.

22. Personuppgiftsincidenter som beror på
antagonistiska angrepp 2019 (2020:3)
17

IMY | Anmälda personuppgiftsincidenter 2020

Del 2. Anmälda
personuppgiftsincidenter inom
olika verksamhetsområden
I denna del redovisas statistik över anmälda
personuppgiftsincidenter uppdelat på
olika verksamhetsområden. Det finns viss
variation mellan olika verksamhetsområden
när det gäller vilka incidenter som anmäls
och orsakerna till dem. Det är svårt att
dra slutsatser utifrån statistiken om varför
fördelningen och förändringarna ser ut som
de gör. Syftet med statistiken är främst att
ge personuppgiftsansvariga inom olika
verksamhetsområden möjlighet att se
hur det ser ut i den egna branschen och
skapa ett lärande genom att jämföra och
reflektera vad den egna organisationen
skulle kunna förbättra i sitt arbete med
personuppgiftsincidenter och dataskydd.

18

IMY | Anmälda personuppgiftsincidenter 2020

Vanligast incident per
verksamhetsområde

Vanligaste orsak till incident per
verksamhetsområde

Verksamhetsområden där felaktiga brevutskick utgör
den vanligaste incidenten är statliga myndigheter
och domstolar, finansiell sektor och försäkring,
socialtjänsten, kommuner, ideella organisationer
samt hälso- och sjukvården. En möjlig förklaring
till att felaktiga brevutskick är vanligast inom dessa
verksamhetsområden skulle kunna vara att de i stor
utsträckning skickar personuppgifter per post eller mejl.
Andelen felaktiga brevutskick har dessutom ökat inom
samtliga områden. Tydligast är ökningen inom kommuner
där andelen anmälda incidenter som utgör felaktiga
brevutskick har ökat med 21 procent. Inom övriga
verksamhetsområden har felaktiga brevutskick ökat med
en till åtta procent. En möjlig förklaring till ökningen hos
kommuner kan vara kommunerna i större utsträckning
har rutiner på plats för att upptäcka, dokumentera,
anmäla och hantera personuppgiftsincidenter.

Inom i stort samtliga verksamhetsområden, med
undantag för Näringslivet i övrigt, utgör den mänskliga
faktorn den vanligaste orsaken till de anmälda
incidenterna. Inom Näringslivet i övrigt står den
mänskliga faktorn och antagonistiska angrepp för
lika stor del, 30 procent, av de anmälda incidenterna.
Andelen incidenter som orsakas av mänsklig faktor är
störst hos Statliga myndigheter och Domstolar där 76
procent av incidenterna anges ha orsakats av mänskliga
faktorn. Tydligast ökning av incidenter orsakade av
mänskliga faktorn syns hos Statliga myndigheter och
domstolar samt Finansiell sektor och försäkring. Inom
dessa verksamhetsområden har incidenter orsakade
av den mänskliga faktorn ökat med 16 respektive 17
procent. Hos övriga verksamhetsområden har inga större
förändringar skett avseende andel anmälda incidenter
som orsakats av mänskliga faktorn.

Inom näringslivet och Skola och utbildning är istället
obehörig åtkomst den vanligast förekommande
incidenten. Detta skulle kunna bero på att dessa
verksamheter i mindre utsträckning kommunicerar
mejl- eller brevledes med integritetskänsliga uppgifter
till skillnad från övriga verksamhetsområden. Inom
Skola och utbildning handlar det många gånger om
användning av olika digitala verktyg och plattformar för
kommunikation med föräldrar där skolresultat och annan
information dokumenteras.

Näringslivet är fortsatt det verksamhetsområde där störst
andel, 39 procent, av de anmälda incidenterna uppges
ha orsakats av ett antagonistiskt angrepp. Näst störst
andel finns hos Ideella organisationer och ekonomiska
föreningar där 18 procent av de anmälda incidenterna
anges ha orsakats av ett antagonistiskt angrepp. Inom
Hälso- och sjukvård, Finansiell sektor och försäkring
samt Statliga myndigheter och domstolar står de
antagonistiska angreppen för mindre än fem procent av
de anmälda incidenterna. Det kan ligga en reell skillnad
bakom siffrorna, det vill säga att näringslivet skulle
vara mer utsatta för antagonistiska angrepp än övriga
verksamhetsområden. Det är dock svårt att dra slutsatser
utifrån statistiken om vad skillnaderna beror på.

Incidenter av typen obehörig åtkomst har ökat med två
till fem procent inom de flesta verksamhetsområden
med undantag för Kommuner, Finansiell sektor och
försäkring samt Statliga myndigheter och domstolar.
Inom Finansiell sektor och försäkring samt Statliga
myndigheter har obehörig åtkomst minskat med ungefär
tio procent per område. Stört minskning, 14 procent, syns
inom kommuner.

IMY | Anmälda personuppgiftsincidenter 2020

19

Typ av incident och orsak
till incident uppdelat per
verksamhetsområde
Nedan redovisas anmälda incidenter till IMY uppdelat
på de olika verksamhetsområdena. För varje
verksamhetsområde redovisas statistik över vilka typer
av incidenter som anmälts från verksamhetsområdet i
fråga samt vad som angetts som orsak till incidenterna.

Statliga myndigheter och domstolar

Bild 5. Fördelning av incidenter inom statliga myndigheter och domstolar 2020.

Bild 6. Fördelning av orsaker till incidenterna inom statliga myndigheter och domstolar 2020.

20

IMY | Anmälda personuppgiftsincidenter 2020

Finansiell sektor och försäkring

Bild 7. Fördelning av incidenter inom finansiell sektor och försäkring 2020.

Bild 8. Fördelning av orsaker till incidenterna inom finansiell sektor och försäkring 2020.

Socialtjänsten

Bild 9. Fördelning av incidenter inom socialtjänsten 2020.

IMY | Anmälda personuppgiftsincidenter 2020

21

Bild 10. Fördelning av orsaker till incidenterna inom socialtjänsten 2020.

Ideella organisationer och ekonomiska föreningar

Bild 11. Fördelning av incidenter inom ideella organisationer och ekonomiska föreningar 2020. I sektorn ingår bland annat
intresseföreningar, trossamfund och fackförbund.

Bild 12. Fördelning av orsaker till incidenterna inom ideella organisationer och ekonomiska föreningar 2020. I sektorn ingår
bland annat intresseföreningar, trossamfund och fackförbund.

22

IMY | Anmälda personuppgiftsincidenter 2020

Hälso- och sjukvården

Bild 13. Fördelning av incidenter inom hälso- och sjukvården 2020.

Bild 14. Fördelning av orsaker till incidenterna inom hälso- och sjukvården 2020.

Näringslivet i övrigt

Bild 15. Fördelning av incidenter inom näringslivet i övrigt 2020.

IMY | Anmälda personuppgiftsincidenter 2020

23

Bild 16. Fördelning av orsaker till incidenterna inom näringslivet i övrigt 2020.

Kommun

Bild 17. Fördelning av incidenter inom kommuner 2020.

Bild 18. Fördelning av orsaker till incidenterna inom kommuner 2020.

24

IMY | Anmälda personuppgiftsincidenter 2020

Skola och utbildning

Bild 19. Fördelning av incidenter inom Skola och utbildning 2020.

Bild 20. Fördelning av orsaker till incidenterna inom Skola och utbildning 2020.

IMY | Anmälda personuppgiftsincidenter 2020

25

Detta är Integritetsskyddsmyndigheten
Integritetsskyddsmyndigheten arbetar för att skydda
medborgarnas alla personuppgifter, till exempel om
hälsa och ekonomi, så att de hanteras korrekt och
inte hamnar i orätta händer. Det är vi som granskar att
företag, myndigheter och andra aktörer följer GDPR
– dataskyddsförordningen. Vi utbildar och vägleder
dem som behandlar personuppgifter. Vi påverkar även
lagstiftningen. Vi vill se en hållbar och integritetsvänlig
digitalisering. Vi är övertygade om att det går att värna
medborgarnas trygghet och samhällets säkerhet, utan
omotiverad kartläggning och övervakning. Tillsammans
med övriga dataskyddsmyndigheter i EU arbetar vi för
att medborgarnas personuppgifter ska ha samma skydd
i hela unionen. Vi arbetar även för att kreditupplysning
och inkasso­verksamhet ska bedrivas på ett korrekt
sätt. Vår vision är ett tryggt informationssamhälle, där vi
tillsammans värnar den personliga integriteten.

Kontakta Integritetsskyddsmyndigheten
E-post: imy@imy.se
Webb: www.imy.se
Tel: 08-657 61 00.
Postadress: Integritetsskyddsmyndigheten,
Box 8114, 104 20 Stockholm.

