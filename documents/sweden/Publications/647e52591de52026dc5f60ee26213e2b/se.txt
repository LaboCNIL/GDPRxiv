Anmälda
personuppgiftsincidenter
2019
Datainspektionens rapport 2020:2

Anmälda personuppgiftsincidenter 2019
Denna rapport finns att ladda ner på www.datainspektionen.se

Innehåll
Inledning.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 4
Sammanfattning .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 5
Vad är en personuppgiftsincident och varför ska den anmälas till Datainspektionen? .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 7
Del 1.
Personuppgiftsincidenter 2019.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 8
Anmälda personuppgiftsincidenter .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 8
Fördelning på olika samhällssektorer.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 9
Typ av incident .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 11
Varför inträffade incidenten? .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 12
Del 2.
Skillnader mellan olika samhällssektorer.  .  .  .  .  .  .  .  .  .  .  .  .  .  .  .  .  .  .  .  .  .  . 14
Anmälda incidenter per samhällssektor.  .  .  .  .  .  .  .  .  .  .  .  .  .  .  .  .  .  .  .  .  .  .  . 14
Orsaker till anmälda incidenter per samhällssektor.  .  .  .  .  .  .  .  .  .  .  .  .  . 17
Rekommendationer .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 22
Datainspektionens arbete med personuppgiftsincidenter .  .  .  .  .  .  .  .  .  .  . 24
Pågående tillsynsärenden som rör personuppgiftsincidenter .  .  .  .  .  . 24

Anmälda personuppgiftsincidenter 2019

3

Inledning
Genom dataskyddsförordningen1 (GDPR) infördes den 25 maj 2018
en skyldighet för privata och offentliga verksamheter som behandlar
personuppgifter att rapportera vissa personuppgiftsincidenter till Datainspektionen. Den 1 augusti 2018 infördes i brottsdatalagen motsvarande
anmälningsskyldighet för brottsbekämpande myndigheter.
Denna rapport beskriver anmälda personuppgiftsincidenter under
2019. Rapporten innehåller två delar. Den första delen beskriver hur
anmälda incidenter fördelar sig mellan olika samhällssektorer, vad det
är för typ av incidenter och vad den organisation som anmält uppger är
skälet till att incidenten inträffat. Här beskrivs också förändringar mellan
2018 och 2019. Rapportens andra del redovisar statistik över anmälda
personuppgiftsincidenter nedbrutet på olika samhällssektorer.
Rapporten är en del av Datainspektionens rapportserie där vi beskriver
och analyserar inflödet till myndigheten.2 Syftet med att beskriva
generella mönster och iakttagelser från inflödet till Datainspektionen är
att ge ett underlag som privata och offentliga verksamheter kan använda i
sitt fortsatta dataskyddsarbete och bidra till en generell kunskapshöjning
om integritet och dataskydd.

1

Europaparlamentets och rådets förordning (EU) 2016/679 av den 27 april 2016 om skydd för fysiska personer
med avseende på behandling av personuppgifter och om det fria flödet av sådana uppgifter och om
upphävande av direktiv 95/46/EG (allmän dataskyddsförordning).

2

Tidigare rapporter i rapportserien behandlar anmälda personuppgiftsincidenter 2018 (2019:1), anmälda
personuppgiftsincidenter januari-september 2019 (2019:3) och klagomål mot personsöktjänster med frivilligt
utgivningsbevis (2020:1).

4

Anmälda personuppgiftsincidenter 2019

Sammanfattning
 Antalet anmälda personuppgiftsincidenter per månad har ökat 2019
jämfört med 2018. Under 2019 fick Datainspektionen totalt in knappt
4 800 anmälningar om personuppgiftsincidenter, vilket motsvarar
cirka 400 anmälda incidenter per månad. 2018 anmäldes cirka 320
incidenter per månad. Ökningen per månad motsvarar 23 procent
mellan åren.
 Offentlig sektor står för den största ökningen av anmälda incidenter,
i synnerhet statliga myndigheter och hälso- och sjukvården. Båda
dessa sektorer anmälde under 2019 dubbelt så många incidenter i
snitt per månad jämfört med 2018.
 Inom privat och ideell sektor är antalet anmälda incidenter per
månad under 2019 relativt oförändrat jämfört med 2018. Undantaget
är finansiell sektor, där antalet anmälda incidenter minskat. Detta
beror primärt på att det under 2018 skedde en överrapportering från
vissa aktörer inom finans- och försäkringsbranschen, det vill säga
att icke-anmälningspliktiga incidenter anmäldes.
 Datainspektionens bedömning är att ökningen av antalet anmälda
incidenter i stor utsträckning beror på att rutinerna för att
rapportera incidenter internt och anmäla dem till Datainspektionen
blivit mer etablerade, i synnerhet inom offentlig sektor.
 Den vanligaste incidenten 2019 är, liksom föregående år, felskickade
e-postmeddelanden eller brev, som utgör drygt en tredjedel av
incidenterna.
 Den vanligaste orsaken till de anmälda incidenterna är fortsatt den
mänskliga faktorn, som uppges ha orsakat hälften av de anmälda
incidenterna 2019.
 Det finns relativt stora skillnader mellan olika samhällssektorer
avseende vilken typ av incidenter som anmäls och vad som uppges
ha orsakat dem. En förklaring till skillnaderna är mängden utskick
av personuppgifter som görs i den aktuella verksamheten. I
verksamheter som skickar stora mängder brev eller e-post är den
vanligaste incidenten genomgående felskickade brev. I verksamheter
där personuppgifter främst hanteras i interna it-system eller system
som medborgare loggar in i är den vanligaste incidenten istället
obehörig åtkomst.

Anmälda personuppgiftsincidenter 2019

5

 Även om rutinerna för att anmäla och upptäcka incidenter tycks
ha förbättrats under 2019 jämfört med 2018 är Datainspektionens
bedömning att det i Sverige fortfarande finns ett stort mörkertal
i form av anmälningspliktiga incidenter som inte anmäls.
Bedömningen baseras bland annat på utvecklingen i andra
EU-länder där anmälningsskyldigheten för personuppgiftsincidenter
funnits längre.

6

Anmälda personuppgiftsincidenter 2019

Vad är en personuppgiftsincident
och varför ska den anmälas till
Datainspektionen?
En personuppgiftsincident är en säkerhetsincident som rör personuppgifter. Incidenten kan till exempel handla om att personuppgifter har
blivit förstörda eller ändrade, gått förlorade eller kommit i orätta händer.
Det spelar ingen roll om det har skett oavsiktligt eller med avsikt. I båda
fallen är det personuppgiftsincidenter.
En personuppgiftsincident kan innebära risker för den vars personuppgifter det handlar om. Riskerna kan handla om till exempel identitetsstöld, bedrägeri, finansiell förlust, diskriminering eller skadlig ryktesspridning. Om det inte är osannolikt att personuppgiftsincidenten medför
en risk för fysiska personers rättigheter och friheter ska den anmälas till
Datainspektionen inom 72 timmar från att den upptäckts.
Om det finns en hög risk att privatpersoners fri- och rättigheter
kan påverkas till följd av en personuppgiftsincident är den ansvariga
verksamheten skyldig att – förutom att anmäla det inträffade till Datainspektionen – också informera de registrerade om att incidenten inträffat.
Det ger den enskilde möjlighet att vidta egna åtgärder, till exempel
att byta lösenord. Även när en incident inte anmäls ska den alltid
dokumenteras internt.

Anmälda personuppgiftsincidenter 2019

7

Del 1.
Personuppgiftsincidenter 2019
Anmälda personuppgiftsincidenter
Datainspektionen fick under perioden 1 januari – 31 december 2019 in
totalt 4 757 anmälningar om personuppgiftsincidenter, varav 55 incidenter
avser brottsdatalagen. Antalet anmälningar minskade kraftigt under
semesterperioden, för att sedan återgå till högre nivåer under hösten.

Antal anmälda personuppgiftincidenter per vecka 2019
200

150

100

50
v.1

v.5

v.10

v.15

v.20

v.25

v.30

v.35

v.40

v.45

v.50

Bild 1. Antal anmälda personuppgiftsincidenter per vecka 2019.

Den absoluta merparten av de incidenter som anmälts under 2019 bedöms
utgöra reella personuppgiftsincidenter. Samtidigt gör Datainspektionen
bedömningen att det i Sverige fortfarande finns ett stort mörkertal i form
av anmälningspliktiga incidenter som inte anmäls. Anmälningsplikten är
fortfarande förhållandevis ny, och rutinerna för att upptäcka och anmäla
incidenter inte fullt ut etablerade, vilket kan påverka såväl antal som vilka
incidenter som anmäls till Datainspektionen.
Erfarenheter från andra EU-länder, där anmälningsskyldigheten för
personuppgiftsincidenter i vissa fall funnits längre, tyder också på att
antalet anmälningar kan öka över tid. I Nederländerna, där anmälningsskyldigheten infördes år 2016, ökade antalet anmälda incidenter kraftigt
varje år under den första treårsperioden. Under 2019 uppgick det totala
antalet incidentanmälningar i Nederländerna till cirka 25 000.
Vid en internationell jämförelse av anmälda incidenter per 100 000
invånare placerar sig Sverige på åttonde plats, med 57 anmälda incidenter
per 100 000 invånare. Flest anmälningar har Nederländerna med 147

8

Anmälda personuppgiftsincidenter 2019

incidenter per 100 000 invånare, följt av Irland med 133 och därefter
Danmark med 115 incidenter.3 Att Nederländerna och Danmark har ett
stort antal anmälda incidenter per invånare beror sannolikt bland annat
på att länderna sedan tidigare haft skyldighet att rapportera incidenter.
Även Irland har sedan 2011 haft frivillig incidentanmälan.
Eftersom incidenter ska anmälas till det land där ett företag har
sitt huvudkontor, ökar också antalet anmälningar i länder där många
internationella företag finns, vilket är fallet till exempel på Irland. Andra
faktorer som kan påverka antalet incidentanmälningar är den nationella
dataskyddsmyndighetens arbete, både i form av vägledningar, tillsyn
och administrativa sanktionsavgifter. Även olika länders tradition och
erfarenhet av inrapportering till statliga myndigheter kan spela in.

Fördelning på olika samhällssektorer
Av de incidenter som anmäldes 2019 kom totalt 61 procent från offentlig
sektor eller verksamheter med offentligt uppdrag (hälso- och sjukvård,
kommun, skola eller socialtjänst). Motsvarande siffra för 2018 var 46 procent.
Personuppgiftsincidenter per samhällssektor
18%

Statlig myndighet

11%
17%
19%

Näringslivet i övrigt
14%

Hälso- och sjukvård

8%
12%

Finansiell sektor eller försäkring

25%
11%
12%

Kommun

9%
8%

Skola: förskola, grundskola, gymnasium

9%

Socialtjänst

7%
5%

Ideell organisation eller ekonomisk förening

6%

2019

4%
4%

Övriga verksamhetsområden
0%

2018
10%

20%

30%

Bild 2. Andel personuppgiftsincidenter per samhällssektor 2018 och 2019.

3

Rapport från den Nederländska dataskyddsmyndigheten januari 2020.
DLA Piper GDPR Data Breach Survey: January 2020

Anmälda personuppgiftsincidenter 2019

9

Eftersom anmälningsskyldigheten infördes den 25 maj 2018 finns inga
jämförbara helårssiffror över antal anmälda incidenter mellan 2018 och
2019. En jämförelse kan istället göras i antalet anmälda incidenter per
månad.
2018

2019

Differens/antal

Statliga myndigheter

36

67

31

Hälso- och sjukvård

26

55

29

Socialtjänst

23

33

10

Skola

26

36

10

Kommuner

39

45

6

Näringslivet i övrigt

61

67

6

Övriga verksamheter

13

16

3

Ideella organisationer

19

21

2

Finansiell sektor/försäkring

81

48

-33

Tabell 1. Antal anmälda personuppgiftsincidenter i genomsnitt per månad per
samhällssektor, 2018 och 2019. Sektorerna redovisas efter störst genomsnittlig
ökning i antal anmälda incidenter per månad.

Ökningen av antalet anmälningar från offentlig sektor bedöms bero på
ett flertal faktorer. Många verksamheter i offentlig sektor behandlar stora
mängder personuppgifter och ofta känsliga personuppgifter, vilket kan
bidra till att fler incidenter betraktas som anmälningspliktiga vid riskbedömningen. Den främsta förklaringen är sannolikt att rutinerna blivit
mer etablerade för att rapportera incidenter internt och anmäla dem till
Datainspektionen. Även att det under 2019 skett flera incidenter i offentlig
sektor som fått stor massmedial uppmärksamhet kan ha bidragit till en
ökad medvetenhet och anmälningsbenägenhet.
Att en organisation eller en bransch anmäler många personuppgiftsincidenter behöver inte nödvändigtvis vara en indikation på bristande
säkerhet. Ofta kan det tvärtom tyda på att verksamheten har strukturer
och rutiner som ger en god förmåga att upptäcka och rapportera personuppgiftsincidenter.
Inom finans- och försäkringsbranschen har antalet anmälningar per
månad minskat kraftigt 2019 jämfört med 2018. Minskningen bedöms i
första hand bero på den överrapportering som skedde från en finansiell
aktör direkt efter att anmälningsskyldigheten infördes. Inom näringslivet
i övrigt och den ideella sektorn har antalet anmälningar per månad ökat
marginellt.

10

Anmälda personuppgiftsincidenter 2019

Typ av incident
Den största delen av de anmälda incidenterna utgörs av felaktiga
brevutskick, det vill säga brev eller e-post som innehåller personuppgifter och oavsiktligt hamnat hos fel mottagare. Andelen felaktiga
brevutskick utgjorde under 2019 drygt en tredjedel av samtliga anmälda
incidenter.
Obehörig åtkomst är den näst största kategorin av anmälda personuppgiftsincidenter och utgjorde under 2019 knappt en fjärdedel av
anmälningarna. Obehörig åtkomst handlar om att någon olovligen berett
sig tillgång till personuppgifter, till exempel genom att behörigheter till
ett it-system har tilldelats felaktigt eller för generellt. Även så kallade
phishingattacker4 är vanligt förekommande i kategorin obehörig åtkomst.
Ett annat återkommande exempel är att det upptäcks att personuppgifter
har funnits tillgängliga på en gemensam lagringsyta utan behörighetsstyrning.
Obehörigt röjande står för knappt en fjärdedel, 23 procent, av
anmälningarna 2019. Obehörigt röjande innebär att den personuppgiftsansvarige eller någon under den personuppgiftsansvariges ledning
hanterat personuppgifter på ett sätt så att de kommit till obehörigas
kännedom. Det kan till exempel handla om att personuppgifter avsiktligt
eller oavsiktligt röjts för någon som saknar behörighet att ta del av dem
eller att brister i ett tekniskt system gör att stora mängder personuppgifter kommit till fel mottagares kännedom.
Stöld och förlust utgör en relativt liten andel av anmälningarna,
endast 11 procent. De anmälda incidenterna kan till exempel vara att
tjänstedatorer glömts i kollektivtrafiken, att organisationen haft inbrott
eller varit utsatta för ett antagonistiskt angrepp genom till exempel
malware5 eller hacking.6 Även om dessa incidenter är förhållandevis få till
antalet är det typiskt sett större grupper av registrerade som berörs.
De förändringar som finns i statistiken mellan 2018 och 2019 när
det gäller vilken typ av incidenter som anmäls och vad de uppges bero
på bedöms i huvudsak bero på att överrapporteringen från finansiell
sektor minskat under 2019. Överrapporteringen bestod av ett stort antal
felskickade brev som berodde på mänsklig faktor.

4

Phishing eller nätfiske är en metod för IT-brottslighet där internetanvändare luras att lämna ut känslig
information som sedan kan användas till bedrägerier.

5

Malware eller Sabotageprogram är skadlig programvara som installeras på en dator eller nätverk utan
användarens samtycke för att till exempel samla in information.

6

Hacking innebär att någon bryter sig in i it-system utan användarens samtycke eller vetskap.

Anmälda personuppgiftsincidenter 2019

11

Vad har hänt?
35%

Obehörigt röjande – felaktigt brevutskick

42%
29%

Obehörig åtkomst

23%
23%

Obehörigt röjande – övrigt

20%
6%
7%

Förlust – stöld

5%
4%

Förlust – övrigt
Phishing

0%
2%
2%
1%

Ändring
Förstöring

2019

0%

2018

0%

0%

5%

10%

15%

20%

25%

30%

35%

40%

Bild 3. Andel av incidenterna fördelat på typ av incident 2018 och 2019.

Varför inträffade incidenten?
Den mänskliga faktorn utgör den vanligaste orsaken till anmälda
personuppgiftsincidenter. I drygt hälften av de incidentanmälningar
som inkom under 2019 angavs den mänskliga faktorn som förklaring.
Incidenter som beror på den mänskliga faktorn består i huvudsak av
individer som begått ett misstag vid hantering av personuppgifter i sina
verksamheter. Det kan också handla om att individer, medvetet eller
omedvetet, inte följer interna rutiner för hantering av personuppgifter.
Omkring hälften av de incidenter som beror på den mänskliga faktorn
handlar om felskickade brev och e-postmeddelanden.
Tekniska fel uppgavs vara orsaken till 16 procent av alla incidenter
2019, medan antagonistiska angrepp och brister i organisatoriska
rutiner och processer stod för 13 respektive 12 procent.

12

Anmälda personuppgiftsincidenter 2019

Varför inträffade incidenten?
51%

Mänskliga faktorn

61%
16%
14%

Tekniskt fel

13%

Antagonistiskt angrepp

10%
12%

Brist i organisatoriska rutiner eller processer

8%
4%
4%

Okänd orsak

3%
2%

Övrigt

2019
2018

1%
1%

Medvetet angrepp från någon i organisationen
0%

10%

20%

30%

40%

50%

60%

Bild 4. Andel av incidenterna fördelat på orsak 2018 och 2019.

Anmälda personuppgiftsincidenter 2019

13

Del 2.
Skillnader mellan olika
samhällssektorer
Det finns relativt stora skillnader mellan olika samhällssektorer när det
gäller vilka incidenter som anmäls och orsakerna till dem. Skillnaderna
speglar i stor utsträckning vilken typ av verksamhet som bedrivs inom
respektive sektor. I verksamheter som i stor omfattning hanterar och
distribuerar personuppgifter i e-post eller brev, är den vanligaste
incidenten felskickade brev. Inom samhällssektorer där personuppgifter främst hanteras i interna eller externa system, är den vanligaste
incidenten i stället obehörig åtkomst.
Samhällssektorer där felaktiga brevutskick utgör den vanligaste
incidenten är statliga myndigheter, finansiell sektor och försäkring,
socialtjänsten, ideella organisationer samt hälso- och sjukvården.
Inom näringslivet i övrigt, kommuner och skolor är istället den
vanligast förekommande incidenten som anmäls obehörig åtkomst.
Verksamheterna behandlar mycket personuppgifter men hanteringen
sker i stor utsträckning i interna system eller digitala lösningar mot
medborgare och kunder. Inom skolan handlar det många gånger om olika
digitala verktyg och plattformar för kommunikation med föräldrar där
skolresultat och annan information dokumenteras.

Anmälda incidenter per samhällssektor
Statliga myndigheter

4525+ 234+ 31+

Obehörigt röjande – felaktigt brevutskick

45%

Obehörig åtkomst

25%

Obehörigt röjande – övrigt

23%

Ändring

Förlust – övrigt

Förlust – stöld

4%

3%

Antal incidentter: 840

1%

Bild 5. Fördelning av incidenter inom statliga myndigheter 2019.

14

Anmälda personuppgiftsincidenter 2019

Finansiell sektor/försäkring

4427+ 1711+ 1+ 4227+ 227+ 30+ 4123+ 1513+ 61+

Obehörigt röjande – felaktigt brevutskick

44%

Obehörig åtkomst

27%

Obehörigt röjande – övrigt

17%

Förlust – övrigt

11%

Förlust – stöld

1%

Ändring

1%

Antal incidentter: 575

Bild 6. Fördelning av incidenter inom finansiell sektor och försäkring 2019.

Socialtjänsten

Obehörigt röjande – felaktigt brevutskick

42%

Obehörigt röjande – övrigt

27%

Obehörig åtkomst

22%

Förlust – övrigt

7%

Förlust – stöld

Ändring

3%

0%

Antal incidentter: 409

Bild 7. Fördelning av incidenter inom socialtjänsten 2019.

Ideell organisation/ekonomisk förening

Obehörigt röjande – felaktigt brevutskick

41%

Obehörig åtkomst

23%

Obehörigt röjande – övrigt

15%

Förlust – stöld

13%

Förlust – övrigt

Ändring

6%

1%

Antal incidentter: 250

Bild 8. Fördelning av incidenter inom ideella organisationer och ekonomiska
föreningar 2019. I sektorn ingår bland annat idrottsföreningar, trossamfund och
fackförbund.

Anmälda personuppgiftsincidenter 2019

15

Hälso- och sjukvård

4033+ 185+ 2+
51
19
+
14
12
+
3
1
+
36
30
+
22
5
+
4
1
+

Obehörigt röjande – felaktigt brevutskick

40%

Obehörigt röjande – övrigt

33%

Obehörig åtkomst

18%

Förlust – stöld

5%

Förlust – övrigt

2%

Ändring

2%

Antal incidentter: 656

Bild 9. Fördelning av incidenter inom hälso- och sjulvård 2019.

Näringslivet i övrigt

Obehörig åtkomst

51%

Obehörigt röjande – felaktigt brevutskick

19%

Obehörigt röjande – övrigt

14%

Förlust – stöld

12%

Förlust – övrigt

3%

Ändring

1%

Antal incidentter: 795

Bild 10. Fördelning av incidenter inom näringslivet i övrigt 2019.

Kommun

Obehörig åtkomst

36%

Obehörigt röjande – övrigt

30%

Obehörigt röjande – felaktigt brevutskick

22%

Förlust – övrigt

5%

Förlust – stöld

Ändring

4%

1%

Antal incidentter: 533

Bild 11. Fördelning av incidenter inom kommuner 2019.

16

Anmälda personuppgiftsincidenter 2019

Skola

2827+ 2216+ 51+ 6911+ 84+ 3+2
Obehörig åtkomst

28%

Obehörigt röjande – övrigt

27%

Obehörigt röjande – felaktigt brevutskick

22%

Förlust – stöld

16%

Förlust – övrigt

Ändring

5%

1%

Antal incidentter: 436

Bild 12. Fördelning av incidenter inom skolan 2019.

Orsaker till anmälda incidenter per samhällssektor

Inom i stort sett samtliga samhällssektorer utgör den mänskliga faktorn
den vanligaste orsaken till de anmälda incidenterna. Andelen incidenter
som orsakas av mänsklig faktor varierar dock i storlek mellan sektorerna.
Hälso- och sjukvården uppger i störst utsträckning att anmälda incidenter
orsakats av den mänskliga faktorn, sju av tio incidenter inom uppges bero
på detta.
För statliga myndigheter, ideella organisationer och socialtjänsten
uppges omkring sex av tio incidenter bero på den mänskliga faktorn.
Gemensamt för verksamheterna är att de hanterar och distribuerar stora
mängder personuppgifter via e-post och brev, där den mänskliga faktorn
är den vanligaste orsaken till felutskick.

Hälso- och sjukvård

Mänskliga faktorn

69%

Brist i organisatoriska rutiner eller processer

11%

Tekniskt fel

Okänd orsak

8%

4%

Antagonistiskt angrepp

3%

Medvetet angrepp från någon i organisationen

3%

Övrigt

2%

Antal incidentter: 656

Bild 13. Fördelning av orsaker till incidenterna inom hälso- och sjukvården 2019.

Anmälda personuppgiftsincidenter 2019

17

Statliga myndigheter

6014+ 6+ 32+ 5917+ 97+ 3+2 5718+ 145+ 32+ 1
Mänskliga faktorn

60%

Tekniskt fel

14%

Brist i organisatoriska rutiner eller processer

14%

Okänd orsak

6%

Antagonistiskt angrepp

3%

Övrigt

2%

Medvetet angrepp från någon i organisationen

Antal incidentter: 840

0%

Bild 14. Fördelning av orsaker till incidenterna inom statliga myndigheter 2019.

Ideell organisation/ekonomisk förening

59%

Mänskliga faktorn

Antagonistiskt angrepp

17%

Tekniskt fel

9%

Brist i organisatoriska rutiner eller processer

7%

Okänd orsak

3%

Övrigt

3%

Medvetet angrepp från någon i organisationen

2%

Antal incidentter: 250

Bild 15. Fördelning av orsaker till incidenterna inom ideella organisationer och
ekonomiska föreningar 2019. I sektorn ingår bland annat idrottsföreningar,
trossamfund och fackförbund.

Socialtjänsten

Mänskliga faktorn

57%

Tekniskt fel

18%

Brist i organisatoriska rutiner eller processer

14%

Okänd orsak

Antagonistiskt angrepp

Övrigt

Medvetet angrepp från någon i organisationen

5%

3%

2%

1%

Antal incidentter: 409

Bild 16. Fördelning av orsaker till incidenterna inom Socialtjänsten 2019.

18

Anmälda personuppgiftsincidenter 2019

Skola

4717+ 1513+ 43+ 2 4637+ 94+ 31+
47%

Mänskliga faktorn

Tekniskt fel

17%

Antagonistiskt angrepp

15%

Brist i organisatoriska rutiner eller processer

13%

Okänd orsak

4%

Övrigt

Medvetet angrepp från någon i organisationen

3%

Antal incidentter: 436

2%

Bild 17. Fördelning av orsaker till incidenterna inom skolan 2019.

Bild 18. Fördelning av orsaker till incidenterna inom finansiell sektor och

Finansiell sektor

46%

Mänskliga faktorn

Tekniskt fel

37%

Brist i organisatoriska rutiner eller processer

9%

Antagonistiskt angrepp
Okänd orsak

4%

3%

Övrigt

1%

Medvetet angrepp från någon i organisationen

1%

Antal incidentter: 575

försäkring 2019.

Vid jämförelse mellan verksamhetsområdena är incidenter som uppges
bero på den mänskliga faktorn minst vanliga i kommunerna, där fyra av
tio incidenter uppges bero på den mänskliga faktorn. I Datainspektionens
statistik redovisas socialtjänsten och grundskolan separat, vilket kan
förklara varför incidenter som uppges bero på den mänsklig faktorn är
mindre vanliga i kommunerna. De kommunala verksamheter som här
ingår i statistiken hanterar troligen inte i samma omfattning utskick med
personuppgifter.
Värt att notera är att kommunerna är den sektor som i störst
utsträckning uppger att de anmälda incidenterna beror på brister i
organisatoriska processer och rutiner. I kommunerna uppges 23 procent
av samtliga anmälda incidenter bero på brister i organisatoriska processer
och rutiner, vilket kan jämföras med 7–14 procent i övriga sektorer. Detta
ligger i linje med resultatet i den undersökning som Datainspektionen

Anmälda personuppgiftsincidenter 2019

19

genomförde i den Nationella integritetsrapporten 2019. Dataskyddsombud
bland kommuner och regioner var överrepresenterade bland dem som
uppgav att de endast delvis tagit fram rutiner och riktlinjer för hur
verksamheterna ska hantera personuppgifter. 7
Bild 19. Fördelning av orsaker till incidenterna inom kommunerna 2019.

Kommun

4023+ 198+ 54+ 1
40%

Mänskliga faktorn

Brist i organisatoriska rutiner eller processer

23%

Tekniskt fel

19%

Antagonistiskt angrepp

8%

Okänd orsak

5%

Övrigt

Medvetet angrepp från någon i organisationen

4%

1%

Antal incidentter: 533

Näringslivet i övrigt skiljer sig från övriga samhällssektorer genom att den
vanligaste orsaken till anmälda incidenter uppges vara ett antagonistiskt
angrepp. Närmare hälften, 46 procent, av alla anmälda incidenter uppges
bero på ett antagonistiskt angrepp.
Det kan ligga en reell skillnad bakom siffrorna, det vill säga att
näringslivet är mer utsatta för antagonistiska angrepp än till exempel
myndigheter, skola och socialtjänst. Samtidigt finns även andra tänkbara
förklaringar till att så stor andel incidenter i näringslivet uppges bero
på antagonistiska angrepp – förklaringar som snarare är relaterade till
mognadsgraden när det gäller att identifiera och anmäla incidenter.
De flesta privata företag är inte skyldiga att utse ett dataskyddsombud.
I Datainspektionens Nationella integritetsrapport 2019 framgår att endast
42 procent bland företag utan dataskyddsombud tagit fram rutiner
för att rapportera personuppgiftsincidenter. Bland verksamheter med
dataskyddsombud uppgav nästan dubbelt så stor andel, 79 procent, att
de tagit fram rutiner för att rapportera incidenter. Med sämre rutiner för
att anmäla incidenter ökar risken för okunskap eller missuppfattningar
om vad en personuppgiftsincident är och vilken typ av incidenter som ska
anmälas – vilket kan resultera till exempel i att incidenter som beror på
ett antagonistiskt angrepp anmäls i större utsträckning än andra typer av
incidenter. 8
7,8 Datainspektionens Nationella Integritetsrapport 2019
https://www.datainspektionen.se/globalassets/dokument/rapporter/nationell-integritetsrapport-2019.pdf

20

Anmälda personuppgiftsincidenter 2019

Näringslivet i övrigt

4634+ 95+ 42+ 1
46%

Antagonistiskt angrepp
Mänskliga faktorn

34%

Tekniskt fel

9%

Okänd orsak

5%

Brist i organisatoriska rutiner eller processer

Övrigt

Medvetet angrepp från någon i organisationen

4%

2%

1%

Antal incidentter: 795

Bild 20. Fördelning av orsaker till incidenterna inom näringslivet i övrigt 2019.

Anmälda personuppgiftsincidenter 2019

21

Rekommendationer
Utifrån de personuppgiftsincidenter som hittills anmälts går det att ge
generella rekommendationer som kan bidra till att förebygga incidenter
och mildra konsekvenserna om en incident ändå inträffar. Flera av
dessa rekommendationer har funnits med i Datainspektionens tidigare
rapporter om anmälda personuppgiftsincidenter, men är fortfarande
relevanta.

Rutiner för att upptäcka och anmäla incidenter kan
ytterligare förbättras
Även om antalet anmälda incidenter per månad ökat i de flesta samhällssektorer, finns flera sektorer där ökningen är relativt liten. Alla organisationer som hanterar personuppgifter behöver ha rutiner för att upptäcka,
dokumentera, anmäla och hantera personuppgiftsincidenter. I Datainspektionens nationella integritetsrapport uppgav knappt 80 procent
av de intervjuade dataskyddsombuden att deras organisation har tagit
fram rutiner för att anmäla personuppgiftsincidenter. Bland företag
utan dataskyddsombud uppgav bara drygt 40 procent att de hade sådana
rutiner. Bland företag utan dataskyddsombud finns därmed stor förbättringspotential.9

Löpande intern utbildning
Den stora andelen incidenter som uppges bero på den mänskliga faktorn
understryker betydelsen av att styrdokument och tekniska informationssäkerhetsåtgärder kompletteras med löpande utbildning och andra
åtgärder för att öka kunskap och medvetenhet hos medarbetarna.
I Datainspektionens nationella integritetsrapport 2019 uppgav knappt
50 procent av dataskyddsombuden att dataskydd och informationssäkerhet ingår i introduktionsutbildningen till nya medarbetare i deras
organisation. Endast 36 procent av dataskyddsombuden uppgav att
medarbetarna i deras organisation får löpande utbildning i dataskydd och
informationssäkerhet.10
Grundläggande åtgärder som kontinuerligt kan behöva informeras om
internt är till exempel
 att alltid kontrollera att korrekt mottagare är angiven innan ett brev
eller e-post skickas ut, att använda funktionen dold kopia (bcc) vid
9, 10

Datainspektionens Nationella Integritetsrapport 2019 https://www.datainspektionen.se/globalassets/
dokument/rapporter/nationell-integritetsrapport-2019.pdf

22

Anmälda personuppgiftsincidenter 2019

utskick som ska till flera mottagare samt att använda e-post som är
skyddad med kryptering vid utskick av känsliga eller integritetskänsliga uppgifter.
 att om personuppgifter lagras på flyttbara media som är särskilt
sårbara för stöld eller förlust – till exempel usb-minnen, bärbara
datorer och mobiltelefoner – bör informationen krypteras så att
ingen obehörig kan ta del av den.
 att det för att förebygga antagonistiska angrepp är angeläget att inte
öppna länkar eller bifogade filer från okända avsändare.

God behörighetsstyrning kan förebygga incidenter
Obehörig åtkomst och obehörigt röjande är näst vanligaste anmälda
personuppgiftsincidenten. En central del i arbetet med informationssäkerhet och dataskydd handlar om behörighetsstyrning. Alla organisationer som hanterar personuppgifter behöver ha stabila rutiner för att
säkerställa att behörigheter tilldelas korrekt, att behörigheterna löpande
kontrolleras och följs upp samt att åtkomstkontroller genomförs.

Incidenter kan ge viktiga signaler om
utvecklingsbehov
En generell rekommendation är att de flesta organisationer kan vinna på
att aktivt använda de personuppgiftsincidenter som upptäcks som ett
underlag för att identifiera brister och utvecklingsbehov till det löpande
och systematiska arbetet med dataskydd och informationssäkerhet.

Anmälda personuppgiftsincidenter 2019

23

Datainspektionens arbete med
personuppgiftsincidenter
När en anmälan om en personuppgiftsincident registrerats hos Datainspektionen gör myndigheten omgående en första bedömning av
incidenten. I denna första bedömning granskar myndigheten bland annat
 om incidentanmälan är fullständig eller om anmälaren uppgett att
de kommer att komplettera anmälan
 hur allvarlig incidenten är, till exempel hur många registrerade som
berörs, om incidenten rör känsliga personuppgifter eller särskilt
sårbara grupper av registrerade och om incidenten beror på ett
antagonistiskt angrepp
 hur incidenten har hanterats, till exempel om incidenten har
anmälts i tid och om de registrerade har informerats när så ska ske,
samt vilka åtgärder som vidtagits i övrigt.
Om anmälan inte behöver kompletteras, incidenten har hanterats på ett
tillfredsställande sätt och risken för enskildas fri- och rättigheter bedöms
som låg avslutas ärendet vid Datainspektionen. Anmälaren får då ett brev
från myndigheten med besked om att ärendet avslutas.
Datainspektionens bedömning är att den stora merparten av de
incidentanmälningar som inkommit under 2019 kommer att avslutas
utan ytterligare åtgärd. Hittills har närmare 90 procent av samtliga
anmälningar som inkommit sedan den 25 maj 2018 avslutats.
Datainspektionen utvecklar arbetet med personuppgiftsincidenter
löpande. Målsättningen är att under första halvåret 2020 driftsätta en
e-tjänst där personuppgiftsincidenter kan anmälas digitalt. Närmare
information om datum för driftsättning av e-tjänsten kommer att
publiceras på Datainspektionens webbplats.

Pågående tillsynsärenden som rör
personuppgiftsincidenter
För incidenter som bedöms som särskilt allvarliga gör Datainspektionen
en fördjupad bedömning. Myndigheten har möjlighet att inleda tillsyn
baserat på hanteringen av själva incidenten och anmälan, men också
utifrån mer generella brister som incidenten indikerar. För närvarande
pågår ett tiotal tillsynsärenden som inletts direkt baserat på anmälda
personuppgiftsincidenter. För merparten bedömer Datainspektionen att
beslut kommer att fattas under första halvåret 2020.

24

Anmälda personuppgiftsincidenter 2019

 1177 Vårdguiden. Tillsynerna inleddes i mars och juni 2019. Datainspektionens granskar incidenten kring 1177 Vårdguiden. Granskningen omfattar sex tillsynsärenden och behandlar bland annat
regionernas behandling av personuppgifter som rör sjukvårdsrådgivningen, kopplingen mellan regionerna och sjukvårdsrådgivningen
via 1177 Vårdguiden samt ansvarsförhållandet mellan de olika
aktörerna.
 Utbildningsnämnden Stockholm Stad. Tillsynen inleddes i juni
2019 och granskar hur Stockholms stad hanterar skolpersonalens
behörighet att ta del av uppgifter om elever.
 Statens servicecenter. Tillsynen inleddes i september 2019 och
avser en granskning av myndighetens rutiner för att upptäcka och
utreda personuppgiftsincidenter.
 Region Uppsala. Tillsynen inleddes i september 2019 och utreder
bakgrunden till att regionen har skickat patientuppgifter utan
kryptering.
 Polisen. Tillsyn inleddes i mars 2020 och utreder orsaker till
felaktiga utskick av utdrag ur belastningsregistret, samt vilka
åtgärder som vidtagits.
Datainspektionen har också sju pågående tillsynsärenden som fokuserar
på de generella rutinerna för incidenthantering, men där tillsynsärendet
inte har inletts utifrån en specifik personuppgiftsincident som anmälts.
Tillsynerna fokuserar på rättsväsendet, mot bakgrund bland annat av
att få incidenter är anmälda utifrån Brottsdatalagen, och syftar till att ta
reda på om myndigheten har dokumenterade rutiner för att upptäcka,
rapportera och hantera personuppgiftsincidenter.
 Polisen och Ekobrottsmyndigheten.
Tillsynerna inleddes i juni 2019.
 Skatteverket, Kustbevakningen, Tullverket,
Åklagarmyndigheten och Kriminalvården.
Tillsynerna inleddes i december 2019.
Slutligen har Datainspektionen en pågående tillsyn som rör en misstänkt
incident som inte anmälts till myndigheten, utan istället kommit till
myndighetens kännedom på annat sätt:
 Umeå Universitet. Tillsynen inleddes i augusti 2019. Universitetet
har enligt uppgift skickat känsliga personuppgifter via okrypterad
e-post. Datainspektionen granskar nu universitetets hantering av
känsliga personuppgifter.

Anmälda personuppgiftsincidenter 2019

25

Kontakta Datainspektionen
E-post: datainspektionen@datainspektionen.se Webb: www.datainspektionen.se
Tfn 08-657 61 00. Postadress: Datainspektionen, Box 8114, 104 20 Stockholm

