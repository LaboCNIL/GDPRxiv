Vägledning till politiska aktörer 
om dataskyddsreglerna i 
samband med valkampanjer

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  2(24) 

 
 
 

Innehåll 

 

1 Inledning ...................................................................................................................... 3 

2 Checklista .................................................................................................................... 4 

3 När gäller dataskyddsförordningen (GDPR)? .............................................................. 5 

3.1 Undantag med hänsyn till yttrande- och informationsfriheten ....................... 5 

3.1.1 Förhållandet till tryckfrihetsförordningen och 
yttrandefrihetsgrundlagen ......................................................................... 5 

3.1.2 Undantag för journalistiska ändamål när TF och YGL inte är 
tillämpliga ................................................................................................. 6 

4 När dataskyddsförordningen gäller .............................................................................. 7 

4.1 De grundläggande principerna ...................................................................... 8 

4.2 Rättslig grund .............................................................................................. 11 

4.2.1 Samtycke ....................................................................................... 11 

4.2.2 Intresseavvägning ......................................................................... 13 

4.3 Behandlingar som utförs på uppdrag av andra och gemensamt ansvar ..... 16 

4.4 Känsliga personuppgifter ............................................................................ 18 

4.4.1 Vad som kan vara känsliga uppgifter ............................................ 18 

4.4.2 Vilka undantag som gör behandling av känsliga personuppgifter 
tillåten ..................................................................................................... 19 

4.5 Rätt till information och utövande av rättigheter .......................................... 21 

4.6 Konsekvensbedömning kan krävas ............................................................ 22 

4.7 Överföring till tredjeland .............................................................................. 23 

5 Rättsinformation ......................................................................................................... 23 

 

 

 

 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  3(24) 

 
 
 

1 Inledning   

 

Inför de allmänna valen bedrivs valkampanjer för att sprida information med de 
politiska partiernas budskap i syfte att påverka hur väljarna röstar. I samband med 
detta kan personuppgifter komma att behandlas på olika sätt:  

• 
• 
• 
• 
• 

som en del av själva budskapen (t.ex. ”AA:s politik är bättre än BB:s”) 
vid urval av mottagare ur olika register 
när budskapen förmedlas i fysisk form (till exempel via post) 
när budskapen förmedlas genom elektroniska kanaler 
när skräddarsydda budskap riktas till en person eller grupp genom 
beteendestyrd annonsering på internet och i sociala medier som används för 
att öka budskapets spridning, räckvidd eller synlighet utifrån särskilda 
egenskaper och profilering av mottagarna (nedan ”inriktnings- och 
förstärkningstekniker”).  

I många av dessa situationer är bestämmelserna i dataskyddsförordningen tillämpliga. 

Inriktnings- och förstärkningstekniker som används för att sprida budskap på internet 
kan baseras på avancerad profilering och omfattande behandling av mottagarnas 
personuppgifter. Denna profilering kan bygga på slutsatser om enskildas intressen 
eller andra egenskaper som de inte aktivt själva har lämnat ut. Om sådana tekniker 
används i samband med valkampanjer kan det innebära risker för: 

• 
• 

• 

• 

otillbörlig påverkan på väljarna, särskilt om det inte sker på ett öppet sätt 
att personuppgiftsbehandlingen strider mot eller går utöver väljarnas 
rimliga förväntningar och därmed bryter mot de grundläggande 
principerna i dataskyddsförordningen om korrekthet och öppenhet  
att enskildas möjlighet att utöva kontroll över sina personuppgifter och 
sina rättigheter enligt dataskyddsförordningen försvåras 
hot mot den personliga integriteten och väljarnas grundläggande fri- och 
rättigheter  

•  hot mot den demokratiska processen (se till exempel den så kallade 

Cambridge Analytica-skandalen (extern länk) i samband med 
folkomröstningen om Storbritanniens utträde ur EU år 2016). 

Syftet med den här vägledningen är att ge en beskrivning av vad ni som politiska 
aktörer behöver tänka på utifrån kraven i EU:s dataskyddsförordning när ni behandlar 
personuppgifter i samband med valkampanjer och då särskilt vid användning av 
inriktnings- och förstärkningstekniker. Råden avser både hur ni som är ansvariga 
(personuppgiftsansvarig) och ni som anlitats i kampanjarbetet av dem som är 
ansvariga (personuppgiftsbiträde) följer reglerna om behandling av personuppgifter.  

Informationen baseras i huvudsak på ställningstaganden från EU-domstolen, 
Europeiska dataskyddsstyrelsen (EDPB), särskilt Uttalande 2/2019 och Riktlinjer 
08/2020 Targeting of social media users (användning av inriktnings- och 
förstärkningstekniker gentemot användare av sociala medier) och där sådana saknas 
ställningstaganden från IMY.  

Information till de politiska partierna om valen finns på Valmyndighetens webbplats.  

 

 
 

 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  4(24) 

 
 
 

2 Checklista 

 

Denna checklista kan användas av politiska aktörer som är ansvariga för hur 
personuppgifter behandlas i samband med valkampanjer. Som huvudregel gäller 
dataskyddsförordningen, men det finns vissa undantag.  

Om dataskyddsförordningen är tillämplig behöver ni tänka på följande. Tänk även på 
att det krävs ett systematiskt arbete för att följa dataskyddreglerna och att reglerna 
gäller såväl före, under som efter en valkampanj.  

1.  Kartlägg era personuppgiftsbehandlingar. Detta är första steget för att kunna 

uppfylla kraven i dataskyddsförordningen.  

2.  Fastställ särskilt och uttryckligen era ändamål med behandlingarna. 

Dokumentera ändamålen. De sätter ramen för vad ni får göra med uppgifterna, 
exempelvis vilka uppgifter som är nödvändiga att behandla och hur länge. Det är 
utifrån de fastställda ändamålen ni kan bedöma om något undantag från era 
skyldigheter enligt dataskyddsförordningen är tillämpligt.  

3.  Bedöm utifrån ändamålen om och i vilken mån era behandlingar är 

undantagna från kraven i dataskyddsförordningen. Bedöm till exempel om er 
behandling undantas från kraven i dataskyddsförordningen på grund av att 
tillämpningen av förordningen skulle komma i konflikt med 
yttrandefrihetsgrundlagarna eller omfattas av undantaget för journalistiska 
ändamål.  

4.  Följ de grundläggande dataskyddsprinciperna. Till exempel följer av principen 

om uppgiftsminimering att det inte är tillåtet att behandla fler personuppgifter än 
vad som är nödvändigt för att uppnå ändamålen. Ändamålen ska vara berättigade 
och ni behöver kunna visa att ni följer principerna.  

5.  Ni är ansvariga för den behandling som andra aktörer utför åt er. Ni är 

ansvariga även för de behandlingar som era personuppgiftsbiträden utför på era 
instruktioner. Det gäller till exempel om ni anlitar en leverantör av tjänster för att 
genomföra valkampanjer och analyser på internet. Anlita inte aktörer som inte har 
kunskap om eller inte respekterar dataskyddsreglerna. 

6.  För register över behandlingar – både era egna och dem som andra utför åt er 
– om inte något undantag från denna skyldighet är tillämpligt. Registret ska vara 
skriftligt, tillgängligt i elektroniskt format, hållas uppdaterat och på begäran göras 
tillgängligt för IMY.  

7.  Se till att ni har lagligt stöd för varje behandling i någon av de rättsliga 

grunderna.  

8.  Ta ställning till om ni kommer att behandla känsliga personuppgifter och se i 

så fall till att ni har stöd i ett undantag från förbudet att behandla sådana 
uppgifter. Det gäller även uppgifter som avslöjar känsliga personuppgifter, alltså 
sådana uppgifter som skapas genom att dra slutsatser från och kombinera andra 
uppgifter. Ni behöver också kunna visa att ett undantag är tillämpligt.  

9.  Lämna klar och tydlig information till dem vars personuppgifter ni behandlar. Vid 

användning av inriktnings- och förstärkningstekniker bör relevant information 
lämnas till väljarna om varför de får ett visst budskap, vem som är 
personuppgiftsansvarig och hur de utövar sina rättigheter. Informationen ska ges i 
en klar, tydlig, begriplig och lätt tillgänglig form.  

10.  Se till att ni har bra rutiner för att hantera enskildas begäranden om att få utöva 

sina rättigheter. Det gäller särskilt rätten till tillgång, rättelse, radering och 
invändning. Tidpunkten för när en begäran kom in avgör vilka uppgifter ni behöver 
ge tillgång till. Om någon har begärt tillgång får ni inte radera uppgifter för att 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  5(24) 

 
 
 

 

slippa lämna ut dem om ni i samband med hanteringen av begäran upptäcker att 
behandlingen är olaglig. Enskilda har som huvudregel rätt att direkt till 
organisationer invända mot utskick som organisationerna gör för att främja sina 
mål och ideal. Detta torde även gälla politiska partier i sina valkampanjer, till 
exempel vid uppmaningar till väljare om att donera till eller stödja en valkampanj 
eller göra något, såsom att rösta på ett visst parti eller en viss kandidat. 

11.  Ta ställning till om ni behöver göra en konsekvensbedömning. Den ska göras 

innan ni inleder en behandling som sannolikt leder till en hög risk för fysiska 
personers rättigheter och friheter. Det kan bli aktuellt om ni använder inriktnings- 
och förstärkningstekniker. 

12.  Överför inte personuppgifter till tredjeland om ni inte har stöd i ett giltigt 

överföringsverktyg i dataskyddsförordningen.  

3 När gäller dataskyddsförordningen (GDPR)? 

Dataskyddsförordningen är som huvudregel tillämplig på all behandling av 
personuppgifter. Det innebär att dataskyddsförordningen har ett mycket brett 
tillämpningsområde då alla uppgifter som gör att en levande person direkt eller indirekt 
kan identifieras är personuppgifter och i princip allt som kan göras med 
personuppgifter, även ren lagring, är en behandling. Syftet med regleringen i 
dataskyddsförordningen är att skydda enskilda personers integritet.  

Ni som behandlar personuppgifter är antingen personuppgiftsansvarig eller 
personuppgiftsbiträde. Personuppgiftsansvarig är den som bestämmer för vilka 
ändamål (syften) uppgifterna ska behandlas och hur behandlingen ska gå till. 
Personuppgiftsbiträde är den som behandlar personuppgifter för den 
personuppgiftsansvarigas räkning. Om två eller flera gemensamt bestämmer över en 
viss behandling kan de vara gemensamt personuppgiftsansvariga och behöver 
sinsemellan bestämma vem som är ansvarig för att fullgöra de olika skyldigheterna i 
dataskyddsförordningen. 

Tänk på att ni behöver följa regleringen i dataskyddsförordningen även i samband med 
valkampanjer. Förordningen innehåller dock vissa undantag. Vid behandling av 
personuppgifter i samband med valkampanjer är det framför allt undantaget för 
journalistiska ändamål som kan bli tillämpligt (se vidare under rubriken ”Undantag för 
journalistiska ändamål när TF och YGL inte är tillämpliga”).  

3.1 Undantag med hänsyn till yttrande- och 
informationsfriheten 

3.1.1 Förhållandet till tryckfrihetsförordningen och yttrandefrihetsgrundlagen  
Enligt dataskyddsförordningen är medlemsstaterna skyldiga att genom nationell 
lagstiftning förena rätten till skydd för den personliga integriteten och rätten till 
yttrande- och informationsfrihet. I den svenska lagen som kompletterar 
dataskyddsförordningen anges att personuppgiftsbehandling som omfattas av 
grundlagsskyddet i tryckfrihetsförordningen (TF) och yttrandefrihetsgrundlagen (YGL) 
undantas från kraven i dataskyddsförordningen om tillämpningen av förordningen 
skulle komma i konflikt med grundlagarna.  

TF och YGL förbjuder det allmänna (till exempel myndigheter) att hindra spridning av 
grundlagsskyddade publiceringar, det så kallade hinderförbudet. Det innebär 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  6(24) 

 
 
 

 

exempelvis att spridning av tryckt politisk reklam till allmänheten eller en större grupp 
enskilda är skyddad mot ingripanden från det allmänna.  

Exempel 1: Det politiska partiet YY vill skicka tryckt politisk marknadsföring till alla 
som bor i Jönköpings län. För att nå ut till mottagarna behandlas deras 
personuppgifter genom ett utdrag från det statliga personadressregistret (SPAR) 
där mottagarens adressuppgifter och namn framgår. Namn och adress trycks på 
kuvert som skickas med post. IMY får inte med stöd av dataskyddsförordningen 
ingripa mot den behandling av personuppgifter som sker vid partiets utskick av 
trycksaken, eftersom det skulle strida mot hinderförbudet. Däremot omfattas den 
personuppgiftsbehandling som sker vid partiets utdrag från SPAR av reglerna i 
dataskyddsförordningen.  

3.1.2 Undantag för journalistiska ändamål när TF och YGL inte är tillämpliga  
I den svenska lagen som kompletterar dataskyddsförordningen görs undantag från 
vissa angivna bestämmelser i dataskyddsförordningen med hänsyn till yttrande- och 
informationsfriheten även för sådana yttranden som inte omfattas av TF och YGL. 
Undantaget omfattar behandlingar som sker för journalistiska ändamål. Är undantaget 
tillämpligt gäller således inte de merparten av bestämmelserna i 
dataskyddsförordningen. Undantaget omfattar dock inte de bestämmelser i 
dataskyddsförordningen som gäller för säkerhet i samband med behandlingen. 

Uttrycket ”journalistiska ändamål” ska ges en vid tolkning och omfattar yttranden med 
syfte att sprida information, åsikter eller idéer till allmänheten. Undantaget gäller också 
för andra än yrkesverksamma journalister och omfattar, enligt IMY:s bedömning, 
exempelvis den åsiktsbildning och det opinionsbildande som politiska partier ägnar sig 
åt. Uttrycket ”journalistiska ändamål” har alltså i detta sammanhang en bredare 
betydelse än vad det har i vardagligt språkbruk. 

Undantaget omfattar även rätten att framföra yttranden, åsikter, information och tankar 
som kan uppfattas som chockerande eller störande.  

Undantaget omfattar inte spridning av rent privata uppgifter. Var gränsen går för vad 
som är rent privata uppgifter varierar beroende på sammanhanget och vilken roll den 
berörda personen har (t.ex. privatperson eller riksdagsledamot).  

Spridning av ett politiskt budskap som innehåller personuppgifter kan omfattas av 
undantaget för journalistiska ändamål.  

Exempel 2: AA publicerar en serie inlägg på sina konton i sociala medier om varför 
de röstberättigade i kommunen borde välja AA till kommunalråd i valet och inte det 
sittande kommunalrådet BB. I inläggen informerar AA om och kritiserar hur BB 
agerat i sin politiska gärning och lyfter fram hur AA själv skulle ha agerat och hur 
AA kommer att agera om AA blir vald. Några av inläggen innehåller även mer 
privata uppgifter om BB, till exempel att upprepade uteblivna betalningar för 
fordringsanspråk för renoveringar av BB:s sommarstuga har gått till Kronofogden. 
AA försvarar publiceringen av uppgifterna med att de vittnar om BB:s bristande 
omdöme som är olämpligt för en hög politisk befattningshavare. Dessutom vill AA 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  7(24) 

 
 
 

 

väcka allmän debatt kring vad AA anser vara en utbredd nonchalans från politiker i 
ledande befattningar för krav som andra ”vanliga” medborgare förväntas följa.  

Enligt IMY:s mening omfattas denna behandling av journalistiska ändamål, även de 
mer privata uppgifterna om skulder till Kronofogden. Anledningen till att även de 
privata uppgifterna omfattas är att BB som politiker medvetet och frivilligt har valt 
att delta i det offentliga livet. BB behöver därför acceptera att det kan finnas ett 
samhällsintresse av att allmänheten kan ta del av vissa uppgifter om BB som skulle 
anses vara rent privata för personer som inte har en roll i det offentliga livet.  

 
Behandling av mottagarnas personuppgifter inför spridningen av politiska budskap, till 
exempel vid den profilering som sker i samband med att inriktnings- och 
förstärkningstekniker används vid urval av mottagare, omfattas enligt IMY:s 
bedömning inte av undantaget för journalistiska ändamål.  

Exempel 3: Valet närmar sig och det politiska partiet YY vill till väljarna i en region 
skicka ut information om valet och partiets politik. För att nå ut till så många som 
möjligt och begränsa kostnaderna vill YY skicka informationen med sms. YY 
samlar därför in namn och postadress från den officiella vallängden och Statens 
personadressregister (SPAR) och kompletterar med mobiltelefonnummer via en 
samarbetspartner utifrån öppna tillgängliga källor och skickar sedan informationen 
med sms. 

Enligt IMY:s bedömning omfattas inte behandlingen av undantaget för 
journalistiska ändamål. YY behöver därför följa reglerna i dataskyddsförordningen, 
bland annat ha en rättslig grund för insamlingen och följa de grundläggande 
principerna.  

 
Om ni stödjer er personuppgiftsbehandling på undantaget för journalistiska ändamål 
bör ni vara tydliga med det i er information till enskilda. Det gäller till exempel i besked 
till enskilda som nekas att utöva sina rättigheter med stöd av undantaget. Ni bör också 
informera enskilda om möjligheten att lämna in ett klagomål till IMY. Det är viktigt för 
att väljarna ska förstå varför deras begäranden enligt dataskyddsförordningen, till 
exempel invändningar och frågor, inte hanteras. Det är också viktigt för att IMY ska 
kunna bedöma om det finns anledning att inleda tillsyn med anledning av sådana 
klagomål.  

4 När dataskyddsförordningen gäller 

Om något undantag inte är tillämpligt gäller dataskyddsförordningen fullt ut för den 
behandling av personuppgifter som sker i samband med olika typer av valkampanjer.  

Om ni, eller någon som agerar på ert uppdrag, till exempel betalar en leverantör av ett 
socialt medium för att välja ut användare av mediet utifrån särskilda egenskaper (det 
vill säga använder er av inriktnings- och förstärkningstekniker), behöver ni alltså följa 
dataskyddsförordningen.  

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  8(24) 

 
 
 

 

Exempel 4: CC kontaktar det politiska partiet YY för att få veta vad ett eventuellt 
medlemskap i partiet skulle innebära. CC kontaktar partiet via mejl för att boka ett 
möte med en av partiets representanter. Efter mötet beslutar CC att inte bli 
medlem i partiet. Partiet har dock lagt till CC:s mejladress i sin lista med 
mejladresser till potentiella medlemmar. Partiet samkör sedan listan med 
mejladresser med dem som ett socialt medium har, för att nå ut till berörda 
personer med information om varför de bör rösta på partiet genom riktad 
marknadsföring på det sociala mediet. Partiets behandling av CC:s personuppgifter 
behöver ske i enlighet med dataskyddsförordningen.  

 
Ni behöver följa reglerna i dataskyddsförordningen även vid annan behandling som 
sker i samband med politisk marknadsföring, exempelvis när analyser görs av de 
mottagare som tagit del av eller visat uppskattning för viss politisk marknadsföring (till 
exempel ”gilla-markeringar” i sociala medier) för att göra prognoser om den förväntade 
valutgången.  

Om ni behandlar personuppgifter i samband med valkampanjer bör ni tänka på att: 

• 
• 
• 

• 

• 

• 

• 

följa de grundläggande principerna (avsnitt 4.1) 
ha en rättslig grund för behandlingen (avsnitt 4.2) 
ni är ansvariga om behandlingen utförs av någon annan men för er räkning 
(avsnitt 4.3) 
det finns risk att känsliga personuppgifter behandlas (det vill säga bland 
annat uppgifter om politiska åsikter och medlemskap i fackförening) och 
oavsett om det är avsiktligt eller inte krävs stöd i ett undantag från förbudet 
att behandla sådana uppgifter (avsnitt 4.4) 
väljarna ska informeras om behandlingen och ges rätt att utöva sina 
rättigheter (avsnitt 4.5) 
en konsekvensbedömning förmodligen behöver göras innan behandlingen 
påbörjas om ni använder inriktnings- och förstärkningstekniker (avsnitt 4.6) 
om ni överför personuppgifter till tredjeland behöver ni kunna visa att något 
av de verktyg som anges i kapitel V i dataskyddsförordningen kan användas 
för att överföra uppgifterna så att ni inte undergräver den skyddsnivå för de 
registrerades personuppgifter som garanteras i EU/ESS-området (avsnitt 
4.7).  

4.1 De grundläggande principerna 

De grundläggande principerna är kärnan i dataskyddsförordningen. Principerna gäller 
för all personuppgiftsbehandling och sätter de yttersta ramarna för vad som är en 
tillåten behandling. Dessa är principerna om:  

• 
• 
• 
• 
• 
• 
• 
• 

laglighet  
korrekthet 
öppenhet 
ändamålsbegränsning 
uppgiftsminimering  
riktighet  
lagringsminimering  
integritet och konfidentialitet (säkerhet).  

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  9(24) 

 
 
 

 

Dessutom finns ansvarsprincipen. Den innebär att om ni är personuppgiftsansvarig för 
behandlingen, behöver ni kunna visa att principerna följs. Det gäller även för 
behandlingar som utförs på ert uppdrag av andra (personuppgiftsbiträden). Det är 
därför viktigt att ni dokumenterar era behandlingar, överväganden och åtgärder. 

Principen om laglighet innebär att det ska finnas en rättslig grund för behandlingen (se 
nästa avsnitt). Även övriga bestämmelser i dataskyddsförordningen behöver följas.  

Principen om korrekthet innebär att behandlingen av personuppgifter ska vara rättvis, 
skälig och rimlig i förhållande till de registrerade. Den ska också stå i rimlig proportion 
till nyttan som den innebär och inte strida mot de registrerades rimliga förväntningar. 
Behandlingen ska vara förståelig och begriplig för de registrerade och inte ske på 
dolda eller manipulerande sätt.  

Exempel 5 – korrekthet: Det politiska partiet YY sammanställer en lista över 
användare på sociala medier som har "gillat" vissa typer av inlägg som tyder på att 
de har en viss politisk åsikt och laddar upp listan till ett socialt medium för att 
mediet ska kunna rikta politisk reklam från YY till liknande personer (så kallade 
lookalike-målgrupper). Det strider enligt IMY:s bedömning mot principen om 
korrekthet. En sådan behandling kan nämligen gå utöver användarnas rimliga 
förväntningar.   

 
Principen om öppenhet innebär att det ska vara klart och tydligt för de registrerade att, 
hur och varför deras personuppgifter behandlas. De ska också få information om vad 
de har för rättigheter, till exempel hur uppgifter kan rättas eller raderas. Informationen 
ska vara lätt att hitta och formulerad på ett enkelt och begripligt sätt.  

Exempel 6 – korrekthet, öppenhet och ändamålsbegränsning:  DD gör ett 
yrkeslämplighetsprov som tagits fram av företaget XX AB. Provet innehåller en 
psykologisk utvärdering som finns på ett socialt medium och använder det 
programmeringsgränssnitt (API) som erbjuds av leverantören av det sociala 
mediet. XX AB samlar in uppgifter om DD:s utbildning, anställningsstatus, ålder, 
hobbyer, inlägg, mejladress och kontakter. XX AB får uppgifterna via API:n i 
enlighet med det godkännande som DD lämnat via sitt konto på det sociala mediet. 
Det uttalade syftet med applikationen är att förutsäga vilken karriärväg som är bäst 
för en viss användare. Utan det sociala mediets vetskap eller godkännande 
använder XX AB informationen för att dra slutsatser om ett antal personliga 
aspekter, däribland DD:s personlighetsdrag och politiska övertygelser. XX AB vill 
att det politiska partiet YY ska vinna valet och beslutar därför senare att baserat på 
informationen skicka marknadsföring för partiet till DD. XX AB använder den e-
postbaserade funktionen för sådana tekniker som det sociala mediet erbjuder för 
att rikta marknadsföringen, utan att lägga till några andra kriterier som erbjuds av 
det sociala mediet. 

Genom att agera på detta sätt behandlar XX AB känsliga personuppgifter (se mer 
om vad som kan vara känsliga personuppgifter nedan), men det gör inte det 
sociala mediet. Bedömningen och identifieringen av DD:s politiska övertygelse sker 
utan medverkan från det sociala mediet. Förutom att behandla känsliga 
personuppgifter strider användningen av inriktnings- och förstärkningstekniker mot 
kraven på korrekthet, öppenhet och ändamålsbegränsning. DD har inte blivit 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  10(24) 

 
 
 

 

informerad om att DD:s personuppgifter kommer att behandlas för att rikta politisk 
reklam till DD. Förfarandet verkar enligt IMY:s bedömning dessutom inte vara 
förenligt med ändamålet att erbjuda ett yrkeslämplighetsprov och alltså i strid med 
strider därmed mot principen om ändamålsbegränsning. 

 
Principen om ändamålsbegränsning innebär att personuppgifter bara får samlas in för 
särskilda, uttryckligt angivna och berättigade ändamål. Principen innebär att 
ändamålen behöver 

• 
• 
• 
• 

ha bestämts innan behandlingen påbörjas  
vara specifika och konkreta och inte för allmänt hållna   
komma till utryck på ett tydligt sätt till exempel genom att dokumenteras 
garantera en laglig behandling av personuppgifter, det vill säga att det ska 
finnas en rättslig grund.  

Tydligt angivna ändamål är en förutsättning för att det ska kunna bedömas om en viss 
behandling är laglig, det vill säga om den är nödvändig i något av de sammanhang 
som räknas upp som rättsliga grunder utöver samtycke. Av principen följer också att 
om ni samlar in uppgifter för ett visst ändamål, får ni endast behandla uppgifterna för 
andra ändamål om de är förenliga med ändamålen för den första behandlingen. Ni 
behöver därför göra en så kallad förenlighetsbedömning, där ni ska väga in:  

• 
• 

• 

• 
• 

kopplingar mellan det ursprungliga och det nya ändamålet 
de enskildas rimliga förväntningar utifrån det sammanhang inom vilket 
personuppgifterna har samlats in  
uppgifternas art, särskilt om känsliga personuppgifter eller brottsuppgifter 
behandlas 
eventuella konsekvenser för väljarna av den planerade fortsatta behandlingen 
förekomsten av lämpliga tekniska och organisatoriska skyddsåtgärder (som 
vid behandling för andra ändamål i vissa fall kan kompensera för 
konsekvenserna för väljarna och ändå säkerställa en korrekt behandling). 

Exempel 7 – ändamålsbegränsning: Det politiska ungdomsförbundet ZZ är ute 
och värvar medlemmar på en gymnasieskola. Vid besöket erbjuder ZZ eleverna 
möjlighet att anmäla sig för att få uppdateringar om ungdomsförbundets framtida 
evenemang via mejl. ZZ vill sedan ladda upp mejladresserna till ett socialt medium 
för att kunna använda det sociala mediets inriktnings- och förstärkningstekniker för 
att rikta politisk marknadsföring till liknande personer (så kallade lookalike-
målgrupper). Här är användningen av uppgifterna i det sociala mediet en fråga om 
ett annat ändamål än det som uppgifterna ursprungligen samlades in för. ZZ 
behöver därför inhämta ett samtycke för det nya ändamålet, då det inte är förenligt 
med det ursprungliga av följande skäl: 

•  Det ursprungliga ändamålet (erbjuda uppdateringar om evenemang) och 

det nya (rikta marknadsföring till liknande personer) sammanfaller inte och 
saknar en logisk koppling.  

•  Det nya ändamålet framstår som överraskande och osannolikt för de 

potentiella medlemmarna utifrån rimliga förväntningar från det 
sammanhang som uppgifterna ursprungligen samlades in.  

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  11(24) 

 
 
 

 

•  Uppgifternas art kan utöver mejladress antas inbegripa slutsatser om 

känsliga uppgifter (politiska åsikter).  

•  Utlämnandet av uppgifterna till det sociala mediet innebär negativa 
konsekvenser för de potentiella medlemmarna (det finns risk för att 
uppgifterna samkörs med andra uppgifter som det sociala mediet redan 
har om dem och att de profileras för att få riktad reklam).  

•  ZZ har inte vidtagit några skyddsåtgärder, såsom till exempel kryptering 

eller pseudonymisering.  

 
Principen om uppgiftsminimering innebär att personuppgifter som behandlas ska vara 
adekvata, relevanta och inte för omfattande i förhållande till ändamålet. Behandla 
aldrig fler personuppgifter än vad som behövs. De personuppgifter som behandlas ska 
vara tydligt kopplade till ändamålet. 

Principen om riktighet innebär att de personuppgifter som behandlas ska vara riktiga 
och, om nödvändigt, uppdaterade. Om personuppgifterna inte stämmer ska ni rätta 
eller radera dem. 

Principen om lagringsminimering innebär att ni bara får spara personuppgifter så länge 
som de behövs för ändamålet med personuppgiftsbehandlingen. När 
personuppgifterna inte längre behövs för ändamålet ska ni radera eller avidentifiera 
dem. Ni bör därför införa rutiner för gallring av personuppgifter, till exempel att ni 
genomför regelbundna kontroller eller raderar efter viss tid. 

Principen om integritet och konfidentialitet (säkerhet) innebär att alla personuppgifter 
som ni behandlar behöver skyddas, så att ingen obehörig kommer åt dem och så att 
de inte används på ett otillåtet sätt. Ni ska också se till så att personuppgifter inte 
förloras eller blir förstörda, till exempel genom olyckshändelser. 

4.2 Rättslig grund 

Den som behandlar personuppgifter behöver stödja sig på någon av de rättsliga 
grunderna för att behandlingen ska vara laglig. Dataskyddsförordningen innehåller sex 
rättsliga grunder, bland annat samtycke, intresseavvägning och avtal. De rättsliga 
grunder som främst kan tänkas bli aktuella i samband med valkampanjer är samtycke 
och intresseavvägning.  

4.2.1 Samtycke 
För att ett samtycke ska vara giltigt krävs för det första att följande är uppfyllt: 
samtycket är frivilligt, specifikt, informerat och ger uttryck för en otvetydig viljeyttring.  

Med frivilligt menas att ha kontroll och möjlighet att välja fritt. Tumregeln är att enskilda 
ska ha möjlighet att välja fritt och till exempel inte ska känna sig tvingade eller få utstå 
negativa konsekvenser om de inte samtycker. Samtycket får inte heller vara en 
obligatorisk del av avtalsvillkor. Enskilda behöver också kunna vägra att samtycka eller 
ta tillbaka sitt samtycke utan att drabbas av problem eller negativa konsekvenser. 
Samtycket är till exempel inte frivilligt om valet består av att välja mellan att samtycka 
till personuppgiftsbehandling för att använda en tjänst eller att välja en likvärdig tjänst 
som erbjuds av någon annan, då valfriheten i så fall skulle bero på vad andra aktörer 
på marknaden gör och om en viss person anser att den andra tjänsten är helt likvärdig. 
Det ska också beaktas om förhållandet mellan den enskilda och den 
 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  12(24) 

 
 
 

 

personuppgiftsansvariga är ojämlikt, till exempel på grund av ett 
anställningsförhållande, eftersom det kan innebära att valet inte är fritt.  

Med specifikt menas att samtycket lämnas för ett eller flera specifika ändamål och att 
den enskilda har en valmöjlighet ifråga om vart och ett av dessa ändamål.  

Med informerat menas att enskilda ska ha fått information i förväg för att kunna fatta 
informerade beslut och förstå vad de går med på. Informationen ska vara lättillgänglig 
och anpassad till målgruppen. Den ska vara lättbegriplig för gemene man.  

Ni behöver tänka på att inte använda långa integritetspolicyer eller meddelanden som 
är svåra att förstå. Begäran om samtycke behöver läggas fram på ett sätt som klart 
och tydligt kan särskiljas från andra frågor och får till exempel inte ingå som en punkt i 
avtalsvillkor. 

Informationen behöver i varje fall innehålla:  

vem som är personuppgiftsansvarig  
syftet med behandlingen  
vilken typ av information som kommer att samlas in och användas 

• 
• 
• 
•  möjligheten att återkalla samtycket  
• 
• 

om uppgifterna används för automatiserat beslutsfattande  
eventuella risker om uppgifterna överförs till tredjeland.  

Med otvetydig viljeyttring avses att samtycket alltid behöver ges aktivt eller genom en 
förklaring. Det innebär att den som samtycker behöver ha utfört en medveten handling 
(det vill säga en entydig och bekräftande handling), till exempel kryssat i en kryssruta 
på en webbplats. Förifyllda kryssrutor är inte tillåtna, eftersom det inte ger uttryck för 
ett aktivt beteende och lika gärna kan vara något som den enskilda missat att reagera 
på. Exempelvis är det inte tillräckligt att den enskilda scrollar eller svajpar igenom en 
webbsida, då sådana handlingar kan vara svåra att skilja från andra handlingar eller 
interaktion vilket inte gör det möjligt att avgöra om ett entydigt samtycke har lämnats. 
Tystnad, inaktivitet eller enbart utnyttjande av en tjänst är inte aktiva val. Samtycke 
kan inte heller anses ha lämnats av den enskilde genom att godta ett avtal eller 
allmänna villkor för en viss tjänst.   

Samtycke kan lämnas genom en skriftlig eller (inspelad) muntlig förklaring, inklusive på 
elektronisk väg. Sådana samtyckesförklaringar kan vara utformade på flera olika sätt 
och vara olika omfattande för att uppfylla kraven.  

Exempel 8: När det politiska ungdomsförbundet ZZ var ute och värvade 
medlemmar till förbundet på gymnasieskolan samlade ZZ in uppgifterna med stöd 
av samtycke. För att se till att samtycket var frivilligt, specifikt, informerat och ett 
uttryck för en otvetydig viljeyttring gjorde ZZ följande: 

•  ZZ var tydliga med att det var frivilligt att anmäla sig och inhämtade 

samtycke för att använda mejladresserna endast för ändamålet att skicka 
uppdateringar om ZZ:s framtida evenemang.  

•  Samtycket inhämtades genom blanketter som frivilligt fylldes i av 

intresserade elever där de fick kryssa i en kryssruta.  

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  13(24) 

 
 
 

 

I blanketten informerades de skriftligt om att ZZ är personuppgiftsansvarig, att det 
endast är namn och mejladress som samlas in, att syftet med behandlingen är att 
uppdatera dem om ZZ:s framtida evenemang, hur de enkelt kan återkalla 
samtycket och att uppgifterna inte överförs till tredjeland.  

 
För det andra behöver ni kunna visa att samtycke faktiskt har lämnats. Hur ni gör det 
är inte exakt reglerat utan kan anpassas till förutsättningarna i er verksamhet. 
Dokumentationen ska inte i sig leda till att er behandling av personuppgifter ökar på ett 
onödigt sätt. Er dokumentation bör innehålla tillräckliga uppgifter för att visa en 
koppling mellan samtycket och behandlingen, men inte fler uppgifter än nödvändigt. Ni 
behöver kunna visa att samtycke har lämnats så länge som behandlingen pågår. 
Därefter bör samtyckesbeviset inte bevaras längre än vad som är strikt nödvändigt för 
att uppfylla en rättslig förpliktelse (till exempel kunna visa att ni efterlever 
dataskyddsförordningen) eller för att kunna fastställa, göra gällande eller försvara 
rättsliga anspråk. Ni kan till exempel föra ett register över samtyckesförklaringar, så att 
ni kan visa hur och när ni fick samtycket och den information som då lämnades. Ni ska 
också kunna visa att enskilda har informerats och att era arbetsflöden har uppfyllt alla 
relevanta kriterier för ett giltigt samtycke. 

Och för det tredje krävs att samtycket kan återkallas och då lika lätt som det var att 
lämna samtycket. Om samtycke lämnats elektroniskt genom ett musklick, ett 
knapptryck, en svajp eller ett tangenttryck behöver de enskilda i praktiken kunna 
återkalla samtycket lika lätt. Om ni inhämtar samtycke genom enkla åtgärder för 
enskilda kan det vara svårt för er att erbjuda ett sätt för att återkalla samtycket som är 
lika enkelt. Om ni inhämtat samtycket genom ett tjänstspecifikt användargränssnitt (till 
exempel via en webbplats eller app) behöver samtycket kunna återkallas via samma 
elektroniska gränssnitt. Det behöver kunna återkallas utan problem, till exempel inte 
kosta något eller innebära att en tjänst försämras.  

Exempel 9: Partiet YY säljer biljetter till sitt politiska friluftsläger i sin webbshop. 
För varje biljett som säljs krävs samtycke för att få använda kontaktuppgifterna i 
reklamsyfte. Kunderna kan svara ”Ja” eller ”Nej” på frågan om de samtycker eller 
ej. YY informerar kunderna om att de har möjlighet att återkalla sitt samtycke. För 
att göra detta kan de kontakta en teletjänstcentral på arbetsdagar kl. 08.00–17.00 
utan kostnad. Genom att göra så har dock YY inte erbjudit kunden ett sätt att 
återkalla sitt samtycke lika lätt som det varit att lämna det. 

 För att återkalla samtycket måste telefonsamtalet göras under arbetstid, vilket är 
mer mödosamt än det musklick som krävs för att lämna samtycket på nätet direkt i 
webbshoppen, som har öppet 24 timmar om dygnet, 7 dagar i veckan. 

 
Det finns även något som kallas uttryckligt samtycke och som krävs när den 
registrerade ska lämna samtycke till behandling av känsliga personuppgifter (se nedan 
under rubriken undantag för att behandla känsliga personuppgifter).  

4.2.2 Intresseavvägning 
Om ni vill stödja er behandling på den rättsliga grunden intresseavvägning (även 
kallad berättigade intressen) krävs att ni kan visa att tre villkor är uppfyllda:  

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  14(24) 

 
 
 

 

• 
• 

• 

det finns ett eller flera berättigade intressen  
behandlingen av personuppgifter är nödvändig för ett ändamål som rör de 
berättigade intressena  
de registrerades intressen eller grundläggande fri- och rättigheter väger inte 
tyngre än de berättigade intressena (intresseavvägning). 

Vad som kan vara ett berättigat intresse ska tolkas brett. Avgörande är om intresset är 
tillåtet i lagstiftning eller annars allmänt erkänt i ett rättssamhälle. Obetydliga intressen 
väger inte lika tungt som viktiga eller tvingande intressen, men är något som får 
betydelse först vid själva intresseavvägningen. Om ett intresse inte är berättigat ska 
dock intresseavvägningen inte utföras, eftersom den ursprungliga tröskeln för denna 
rättsliga grund inte kommer att ha uppnåtts.  

Exempel 10 – oberättigat intresse: Partiet ÅÅ:s enda intresse av en viss 
behandling av personuppgifter genom inriktnings- och förstärkningstekniker i 
sociala medier är att diskriminera väljare av en viss etnicitet, för ändamålet att 
förmå väljare av denna etnicitet, som typiskt sett inte röstar på partiet, att inte rösta 
i valet. Ett sådant intresse kan aldrig vara berättigat och göra 
personuppgiftsbehandlingen tillåten.  

 
Det ska också vara fråga om ett faktiskt intresse vid tidpunkten för behandlingen och 
inte ett intresse som är hypotetiskt vid den tidpunkten. Om det finns omständigheter 
som visar att intresset inte är hypotetiskt är villkoret uppfyllt, men det kan även vara 
tillräckligt att intresset typiskt sett framstår som faktiskt.  

Exempel 11 – faktiskt intresse: Partiet YY håller ett torgmöte där partiets 
kandidater talar och tar i samband med mötet foton på talarna. På torget i 
bakgrunden kan förbigående personer ses som eventuellt kan identifieras. YY:s 
ändamål med behandling av de förbipasserande personernas personuppgifter är 
att få material till informationsbroschyrer och sociala medier för att informera om 
partiets verksamhet, vilket rör det berättigade intresset att sprida information om 
partiets verksamhet. Intresset är faktiskt och inte hypotetiskt.  

Exempel 12 – hypotetiskt intresse: Efter torgmötet går volontärer från partiet 
YY:s ungdomsförbund ZZ igenom partiets publiceringar på sociala medier från 
torgmötet och upprättar en lista över alla användare i sociala medier som har 
”gillat” publiceringarna och skickar listan till partiet. ZZ menar att de gör detta med 
stöd av partiets intresse av att kunna skicka information om partiets kandidater till 
användarna. Det är dock inget berättigat intresse utan hypotetiskt vid tidpunkten för 
behandlingen, då det finns en risk att partiet inte vill ha informationen eller är 
intresserade av att skicka någon sådan information.  

 

 

Att behandlingen ska vara nödvändig innebär att de intressen som behandlingen avser 
att skydda inte rimligen skulle kunna skyddas på ett lika effektivt sätt genom andra 
medel som i mindre utsträckning inkräktar på de registrerades grundläggande fri- och 
rättigheter. Villkoret ska prövas tillsammans med principen om uppgiftsminimering (se 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  15(24) 

 
 
 

 

ovan) och innebär bland annat att personuppgifter inte ska behandlas i onödan eller att 
uppgifterna sparas för att de ”kan vara bra att ha”.  

Exempel 13 – onödig behandling: I exempel 11 med torgmötena ovan går 
volontärer från partiet runt och fotograferar och tar namn på samtliga åhörare och 
förbipasserande. Dessa behandlingar är inte nödvändiga för att skydda partiets 
intresse av att kunna informera om sin verksamhet.  

Det tredje villkoret, intresseavvägning, görs genom en helhetsbedömning, där det 
särskilt ska vägas in:  

• 
• 
• 

allvaret i den kränkning som behandlingen innebär för de registrerade  
vad registrerade rimligen kan förvänta sig i situationen och  
vilka skyddsåtgärder som vidtagits. 

Exempel 14 – samtliga steg: I exempel 3 ovan konstateras att partiet YY behöver 
följa dataskyddsförordningen när partiet samlar in telefonnummer och skickar sms 
till väljarna i regionen. YY vill stödja behandlingarna på den rättsliga grunden 
intresseavvägning.  

Enligt YY är det berättigade intresset partiets intresse av att sprida information om 
sin politik och verksamhet till de röstberättigade i regionen. Enligt IMY:s mening är 
ett sådant intresse berättigat och YY kan därför gå vidare till nästa steg.   

YY behöver i det andra steget, nödvändighet, fundera på om behandlingen är 
nödvändig genom att fråga sig om intresset inte rimligen kan tillgodoses på ett lika 
effektivt sätt genom att utföra färre personuppgiftsbehandlingar eller behandla färre 
uppgifter, till exempel bara uppgifter om postadress. Argument som talar för att det 
är nödvändigt kan till exempel vara kopplade till att somliga inte har möjlighet att 
eller kommer att ta del av utskick som görs med post. I detta behöver YY även 
beakta principen om uppgiftsminimering och minimera de behandlade uppgifterna i 
möjligaste mån– till exempel till bara de röstberättigade i regionen – som krävs för 
att YY ska kunna uppnå ändamålet. YY behöver också se till att uppgifterna inte 
behandlas längre än vad som är nödvändigt, till exempel radera uppgifterna direkt 
efter att utskicket genomförts. Om YY kommer fram till att behandlingen faktiskt är 
nödvändig kan YY gå vidare till nästa steg.  

I det tredje steget, intresseavvägningen, behöver YY för det första särskilt fundera 
kring vad som kan ligga i väljarnas rimliga förväntningar, alltså om enskilda typiskt 
sett kan förvänta sig en behandling som den aktuella. Här kan det vara av 
betydelse om YY har några konkreta uppgifter som talar för detta. Till exempel 
kanske YY kan hänvisa till eller har låtit utföra en extern opinionsundersökning i ett 
representativt urval av väljare, som visar att de flesta förstår att sådan behandling 
kan komma att ske i anslutning till allmänna val och inte upplever den som 
integritetskränkande om de samtidigt får information om den och om vem som är 
avsändaren. Dessutom kanske en sådan visar att flera deltagare till och med 
föredrar att få informationen på detta sätt istället för i brevlådan. 

För det andra behöver YY bedöma allvaret i kränkningen som behandlingen 
innebär. Om det till exempel är fråga om mobiltelefonnummer till personer som inte 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  16(24) 

 
 
 

 

har hemligt nummer och som finns tillgängliga i öppna källor, minskar det allvaret i 
den rättighetskränkning som det innebär för väljarna att få sina personuppgifter 
behandlade. YY bör också bedöma om uppgifterna i sig är integritetskänsliga och 
till exempel kombineras med andra uppgifter än de registrerades namn, postadress 
och att de är röstberättigade i valet. Här behöver YY vara särskilt uppmärksamma 
på om urvalet kopplas till känsliga uppgifter, till exempel om faktiska eller antagna 
politiska åsikter.  

YY behöver för det tredje bedöma riskerna för väljarnas grundläggande fri- och 
rättigheter och om de kan minskas genom att YY vidtar skyddsåtgärder. Till 
exempel kan YY fundera på om de kan minska det obehag som några skulle kunna 
tänkas känna av att få sådana utskick genom att se till att det tydligt framgår att det 
är YY som är avsändare och att det finns mer information om behandling i YY:s 
integritetspolicy som finns på partiets webbplats. YY kan också överväga att se till 
att ha och informera om sina välfungerande funktioner för dem som vill spärra sig 
för utskick från partiet – både vid för- och efterhand – och om möjligt lämna mer 
information än vad som krävs enligt dataskyddsförordningen. Om YY efter att ha 
gjort detta kommer fram till att väljarnas intresse eller grundläggande fri- och 
rättigheter inte väger tyngre än de berättigade intresset – och därmed inte kräver 
skydd av väljarnas personuppgifter – så är behandlingen tillåten.  

Slutligen behöver YY dokumentera dessa överväganden så att partiet kan visa att 
de följer ansvarsprincipen. 

4.3 Behandlingar som utförs på uppdrag av andra och 
gemensamt ansvar  

Den som är personuppgiftsansvarig ansvarar ytterst för att andra som behandlar 
personuppgifter på deras uppdrag följer reglerna. De får inte anlita andra som inte kan 
säkerställa att reglerna följs.  

Exempel 15: Det politiska partiet YY funderar på att anlita en reklambyrå för att 
utforma kampanjer och åtgärder som inbegriper att betala en leverantör av ett 
socialt medium för att skicka politisk reklam till väljare. Reklambyrån har dock inte 
koll på dataskyddsreglerna och vill därför inte ingå något 
personuppgiftsbiträdesavtal med YY. YY vet att partiet skulle vara 
personuppgiftsansvarig och ytterst ansvarigt för hur reklambyrån behandlar 
personuppgifter på YY:s vägnar och avstår därför från att anlita den.  

 
Om ni använder er av inriktnings- och förstärkningstekniker för att rikta marknadsföring 
anses ni normalt vara gemensamt personuppgiftsansvarig med den som erbjuder 
sådana funktioner för delar av behandlingen. Ni behöver därför ingå ett så kallat 
”gemensamt arrangemang”. Ett gemensamt arrangemang innebär att ni under öppna 
former ska bestämma ert respektive ansvar för att fullgöra era skyldigheter enligt 
dataskyddsförordningen, särskilt ifråga om utövandet av de registrerades rättigheter 
och era respektive skyldigheter att ge den information som krävs. Inom ramen för 
arrangemanget får ni utse en gemensam kontaktpunkt för de registrerade. 
Arrangemanget ska på ett lämpligt sätt återspegla era respektive roller och 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  17(24) 

 
 
 

 

förhållanden gentemot registrerade. Ni ska göra det väsentliga innehållet i 
arrangemanget tillgängligt för de registrerade. Oavsett formerna för arrangemanget får 
dock de registrerade utöva sina rättigheter gentemot var och en av er. 

Det finns inget krav på att det gemensamma arrangemanget ska komma till uttryck i ett 
skriftligt avtal eller liknande mellan de ansvariga. För att öka säkerheten för både er 
och de enskilda rekommenderar dock IMY att det kommer till uttryck i ett bindande 
dokument, för att ni ska kunna uppfylla kraven i principerna om öppenhet och ansvar.    

Exempel 16: Partiet YY vill rikta politisk marknadsföring i ett socialt medium till 
väljarna och bestämmer sig för att göra det utan någon mellanhand. YY ingår ett 
inbördes gemensamt arrangemang med det sociala mediet, som särskilt rör 
information till väljarna om kriterier för urvalet av marknadsföringen. Innehållet i 
arrangemanget görs tillgängligt för väljarna genom en hänvisning till 
integritetspolicyn och en länk på det sociala mediet med rubriken ’’Varför ser jag 
denna annons?’’.   

YY ser även till att informera väljarna om att deras mejladresser kommer att 
användas för reklam via det sociala mediet med information kopplad till YY. All 
vidare behandling som utförs av det sociala mediet behöver vara laglig och förenlig 
med de ändamål för vilka YY samlade in uppgifterna.  

I den mån det sociala mediet planerar att behandla väljarnas mejladresser 
ytterligare i ett annat syfte behöver det sociala mediet se till att väljarna får den 
information som krävs i dataskyddsförordningen innan detta görs. YY och det 
sociala mediet kan komma överens om att YY ska ge relevant information till 
väljarna på uppdrag av det sociala mediet. Det sociala mediet är dock ytterst 
ansvarigt för att se till att väljarna har fått information om all behandling som det 
sociala mediet (ensamt) ansvarar för. 

Exempel 17: DD surfar in på YY:s webbplats och tittar på YY:s information om 
medlemskap och partipolitik, men beslutar att inte gå med i partiet. YY vill rikta 
marknadsföring till användare av ett socialt medium som har besökt partiets 
webbplats utan att gå med i partiet, det vill säga väljare såsom DD.  

I detta syfte har YY lagt in en så kallad spårningspixel på sin webbplats som 
tillhandahålls av det sociala mediet. En spårningspixel består av 
programmeringskod som en webbplatsinnehavare (såsom YY) kan integrera på sin 
webbplats, som gör att när en person besöker webbplatsen kommer dennes 
webbläsare automatiskt hämta en fil från en server (i det här fallet det sociala 
mediet). När pixeln väl laddats ned så kan det sociala mediet typiskt sett övervaka 
användarens besök på webbplatsen, till exempel för att lägga till personen i en viss 
målgrupp för att rikta reklam till.  

Efter att ha lämnat YY:s webbplats och loggat in på sitt konto på det sociala mediet 
börjar DD i enlighet därmed se reklam för YY på det sociala mediet.  

IMY konstaterar här att det gemensamma arrangemanget mellan YY och det 
sociala mediet bör omfatta all behandling av personuppgifter där det föreligger 
gemensamt personuppgiftsansvar. Det inkluderar allt från insamlingen av 

 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  18(24) 

 
 
 

 

personuppgifter i samband med DD:s besök på YY:s webbplats med 
spårningspixeln till visningen av annonserna för DD på sociala medier. Det 
inkluderar även eventuell statistik från den riktade marknadsföringskampanjen. 

4.4 Känsliga personuppgifter  

Det är som huvudregel förbjudet att behandla känsliga personuppgifter om inte något 
undantag är tillämpligt.  

4.4.1 Vad som kan vara känsliga uppgifter  
Vissa personuppgifter är till sin natur särskilt känsliga och har därför ett starkare 
skydd. Det gäller exempelvis uppgifter som avslöjar en persons politiska åsikter, 
etniska ursprung, sexuella läggning och religion. Dessa kallas känsliga 
personuppgifter. En uppgift att någon är med i ett visst politiskt parti är ett exempel på 
en känslig personuppgift.   

Exempel 18: CC uppger uttryckligen i sin profil på ett socialt medium att CC är 
medlem i det politiska partiet YY. Intresseorganisationen ÄÄ använder det sociala 
mediets inriktnings- och förstärkningstekniker för att rikta politisk reklam till 
användare som CC som är medlemmar i YY. Här agerar ÄÄ och det sociala mediet 
som gemensamt personuppgiftsansvariga. Eftersom de båda behandlar känsliga 
personuppgifter behöver båda utöver stöd i en rättslig grund ha stöd av något av 
undantagen från förbudet att behandla känsliga personuppgifter.  

 
Det är även fråga om behandling av känsliga personuppgifter när den 
personuppgiftsansvariga gör antaganden eller drar slutsatser om hur en person 
kommer att rösta, till exempel eftersom personen har besökt en webbsida som 
förespråkar vissa politiska åsikter. Känsliga personuppgifter kan alltså skapas genom 
att dra slutsatser från och kombinera personuppgifter som till en början inte klassas 
som känsliga.  

Exempel 19: Ett socialt medium använder aktivt uppgifter som DD tillhandahållit på 
sin profilsida på sociala medier om ålder, intressen och adress. Det sociala mediet 
kombinerar uppgifterna med observerade uppgifter om de webbplatser som DD 
besökt och DD:s ”gilla”-markeringar på det sociala mediet. Det sociala mediet 
använder uppgifterna och placerar DD i kategorin ”intresserade av vänsterliberal 
politik” för sitt erbjudande om inriktnings- och förstärkningstekniker och gör denna 
kategori tillgänglig för dem som vill betala för att använda sådana tekniker för att 
rikta budskap via mediet. Erbjudandet och användningen av kategorin ”intresserad 
av vänsterliberal politik” för att skicka reklam för sådana tekniker är en behandling 
av känsliga personuppgifter, eftersom kategorin enkelt skulle kunna användas för 
att rikta information till enskilda som har vänsterliberala politiska övertygelser. 
Genom att tilldela en användare en härledd politisk åskådning behandlar det 
sociala mediet känsliga personuppgifter. 

 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  19(24) 

 
 
 

 

Exempel 20: I DD:s profil på sociala medier avslöjas endast allmän information 
som namn och bostadsort, men en statusuppdatering visar att DD ofta deltar vid 
YY:s partimöten. Senare vill YY använda inriktnings- och förstärkningstekniker för 
att skicka politisk reklam till deltagare i mötena för att uppmuntra dem att ansluta 
sig till partiet. Om DD:s personuppgifter i statusuppdateringen behandlas för 
sådana ändamål utgör det enligt IMY:s bedömning en behandling av känsliga 
personuppgifter. 

 
Det spelar ingen avgörande roll om slutsatser om känsliga personuppgifter är korrekta 
eller felaktiga. 

Exempel 21: Partiet YY har utifrån observerade uppgifter dragit slutsatsen att CC 
sympatiserar med partiets politiska program och betalar en leverantör av 
beteendestyrda annonser på internet för att skicka politisk reklam till CC. 
Egentligen är CC dock en meningsmotståndare till partiet. Men även om 
uppgifterna är felaktiga har YY här behandlat känsliga personuppgifter om CC. 

 

4.4.2 Vilka undantag som gör behandling av känsliga personuppgifter tillåten 
Huvudregeln är att det är förbjudet att behandla känsliga personuppgifter, men det 
finns undantag. Den som behandlar känsliga personuppgifter behöver ha klart för sig 
att det finns stöd för behandlingen i något sådant undantag. Det finns flera undantag 
från förbudet att behandla känsliga personuppgifter, men här tar vi endast upp de 
undantag som typiskt sett kan vara aktuella vid politisk marknadsföring.  

I exempel 18 ovan är till exempel förmodligen de enda möjliga undantag som kan vara 
aktuella att CC har lämnat ett uttryckligt samtycke eller tydligt själv har offentliggjort 
den känsliga personuppgiften om politiska åsikter. 

4.4.2.1 Undantaget för uttryckligt samtycke 
Ett undantag är om den som uppgifterna avser har lämnat sitt uttryckliga samtycke. 
Samtycket omfattar dock bara de ändamål som personen har godkänt.  

Med ordet ”uttryckligt” i begreppet uttryckligt samtycke avses hur samtycket lämnas 
och innebär att enskilda avger en uttrycklig samtyckesförklaring. Ett uttryckligt 
samtycke kan ges skriftligen, till exempel genom undertecknande av en 
samtyckesförklaring. I digitala sammanhang kan det ske genom att fylla i ett 
elektroniskt formulär, skicka ett mejl, ladda upp ett skannat dokument med underskrift 
eller elektronisk underskrift. Teoretiskt sett kan även muntliga förklaringar vara 
tillräckligt uttryckliga, men det kan vara svårt att bevisa att samtliga villkor var 
samtycket var uppfyllda när samtyckesförklaringen lämnades.  

Dubbel kontroll av samtycket kan vara ett sätt att kontrollera att det uttryckliga 
samtycket är giltigt.  

Exempel 22 – dubbel kontroll: Partiet YY vill behandla uppgifter om DD:s 
politiska åsikter. YY informerar DD via mejl om att YY avser att behandla uppgiften. 
YY förklarar i mejlet att YY begär samtycke för att få använda uppgiften för ett 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  20(24) 

 

specifikt ändamål. Om DD samtycker till att uppgifterna används ska YY be DD 
svara genom ett mejl som innehåller orden ”Jag samtycker”. När DD skickat sitt 
svar får DD en verifieringslänk som DD måste klicka på, eller ett sms med en 
verifieringskod, för att bekräfta sitt samtycke. 

 
 
 

 

4.4.2.2 Undantaget för tydligt offentliggjorda uppgifter 
Ett annat undantag är om den som uppgifterna avser på ett tydligt sätt själv har 
offentliggjort uppgifterna. Ordet ”tydligt” innebär att tröskeln är hög för att detta 
undantag ska kunna åberopas. Vad som är avgörande är personens egen avsikt. Ett 
exempel på när en ensam omständighet är tillräckligt för att visa en sådan avsikt är när 
en person kandiderar för ett visst parti. I övrigt räcker en enstaka omständighet 
normalt inte för att visa en sådan avsikt. Relevanta faktorer för bedömning kan vara: 

•  Standardinställningarna på det sociala mediet (det vill säga om en användare 

har vidtagit särskilda åtgärder för att ändra dessa standardinställningar från 
privata till offentliga).  

•  Typ av socialt medium (det vill säga om syftet för användarna är att hålla 

kontakt med nära bekanta eller skapa intima relationer som på dejtingsajter), 
eller om mediet erbjuder ett bredare spektrum av kontakter som yrkesmässiga 
relationer, mikrobloggning, delning av media och recensioner med mera. 

•  Hur tillgänglig sidan där uppgifterna offentliggörs är (till exempel om 

informationen är allmänt tillgänglig eller om ett konto måste skapas för att få 
tillgång till den).  

•  Hur tydlig informationen om att ens personuppgifter på sajten kommer att bli 

offentliga är för användaren (det vill säga om det till exempel finns en 
kontinuerlig textruta med information om det på webbplatsen, eller om 
knappen för att publicera informationen informerar användaren om att den 
kommer att bli offentlig).   

•  Om den enskilde själv har offentliggjort uppgifterna eller om uppgifterna har 

offentliggjorts av en tredje part (till exempel ett foto som publicerats av en vän 
som avslöjar känsliga uppgifter) eller har härletts från andra uppgifter (till 
exempel kan detaljerade uppgifter om matvanor avslöja uppgifter om hälsa). 

Nedan följer några exempel på tillämpning av dessa kriterier.  

Exempel 23: CC är medlem i det politiska partiet YY och deltar i YY:s partimöte för 
att höra mer om deras tankar kring utvecklingen av landsbygden i CC:s 
hemkommun. Eftersom CC endast deltar i mötet har CC troligen inte haft som 
avsikt att offentliggöra att CC är medlem i partiet. 

Exempel 24: När DD öppnade ett konto på en plattform för mikrobloggning på 
sociala medier fyllde DD i sin profil att DD är homosexuell. Eftersom DD är 
konservativ valde DD att gå med i konservativa grupper och fick information vid 
registreringen om att meddelanden som skickas via plattformen är offentliga. Ett 
konservativt politiskt parti vill använda sig av plattformens erbjudande för 
inriktnings- och förstärkningstekniker för att nå personer som har samma politiska 
tillhörighet och sexuella läggning som DD. Eftersom medlemmarnas sexuella 

 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  21(24) 

 

läggning automatiskt är privat och DD inte har vidtagit några åtgärder för att 
offentliggöra uppgiften har den inte offentliggjorts på ett tydligt sätt. Uppgiften får 
därför inte behandlas med stöd av undantaget. 

 
 
 

 

4.4.2.3 Undantaget för behandling inom vissa ideella organisationer 
Ett ytterligare undantag är när känsliga personuppgifter behandlas inom vissa ideella 
organisationer. En ideell organisation med politiskt syfte får behandla känsliga 
personuppgifter om nuvarande och tidigare medlemmar och andra personer som på 
grund av organisationens ändamål har regelbunden kontakt med organisationen. 
Undantaget gäller bara för känsliga personuppgifter för dessa personer. En viktig 
begränsning i undantaget är att uppgifterna inte utan de berördas samtycke får lämnas 
ut till en tredje part (till exempel en leverantör av sociala medier) för att rikta politisk 
reklam till dem eller för att hitta personer med liknande egenskaper att rikta sådan 
reklam till (så kallade lookalike-målgrupper). 

Exempel 25: Det politiska ungdomsförbundet ZZ vill ladda upp sitt 
medlemsregister till en leverantör av ett socialt medium för att kunna skicka politisk 
marknadsföring till användare av det sociala mediet som liknar förbundets 
medlemmar. ZZ behöver få medlemmarnas samtycke för att undantaget ska kunna 
tillämpas och detta ska vara tillåtet, eftersom ZZ därigenom behandlar känsliga 
uppgifter (politisk åskådning) som lämnas ut till tredje part (leverantören av det 
sociala mediet).  

4.5 Rätt till information och utövande av rättigheter  

Ni behöver lämna klar och tydlig information om behandlingen till dem vars 
personuppgifter ni behandlar. Om ni använder inriktnings- och förstärkningstekniker 
bör ni informera väljarna om varför de får ett visst budskap, vem som är 
personuppgiftsansvarig och hur de kan utöva sina rättigheter. Informationen ska ges i 
en klar, tydlig, begriplig och lätt tillgänglig form.  

Ni behöver också skapa rutiner för att hantera dessa personers begäranden om att få 
utöva sina rättigheter. Det gäller särskilt rättigheterna till tillgång, rättelse, radering och 
invändning. Tidpunkten för när en begäran kom in avgör vilka uppgifter som ni behöver 
ge tillgång till. Om någon har begärt tillgång får ni inte radera uppgifter för att slippa 
lämna ut dem om ni vid hantering av begäran upptäcker att behandlingen är olaglig. 

Ni behöver underlätta för den registrerade att utöva sina rättigheter. Det innebär bland 
annat att inte ställa upp formkrav för hur begäranden får lämnas in. Det innebär även 
att ni inte får ha mer betungande krav för identifiering av den person som vill utöva 
sina rättigheter än vad som är proportionerligt och som gäller i andra, tidigare 
etablerade och verifierade kontaktvägar som ni har med som vill utöva sina rättigheter. 

Enskilda har som huvudregel rätt att direkt till organisationer invända mot utskick som 
organisationerna gör för att främja sina mål och ideal. Detta torde även gälla politiska 
partier i sina valkampanjer, till exempel vid uppmaningar till väljare om att donera till 
eller stödja en valkampanj eller göra något, såsom att rösta på ett visst parti eller en 
viss kandidat. 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  22(24) 

 
 
 

 

4.6 Konsekvensbedömning kan krävas 

En politisk aktör som vill använda inriktnings- och förstärkningstekniker i samband med 
en valkampanj behöver ta ställning till om en konsekvensbedömning avseende 
dataskydd behöver göras innan behandlingen påbörjas. Utöver vägledningen för 
denna bedömning på IMY:s webbplats finns IMY:s förteckning enligt artikel 35.4 i 
dataskyddsförordningen som innehåller kriterier och exempel på behandlingar som 
kräver att en konsekvensbedömning görs. Av förteckningen följer att en 
konsekvensbedömning behöver göras om antingen minst två av kriterierna finns med i 
den planerade behandlingen eller om behandlingen omfattas av något av exemplen.  
 
Kriterier ur förteckningen som kan tänkas vara uppfyllda i samband med användning 
av inriktnings- och förstärkningstekniker är om ni:  

• 

• 
• 

• 

systematiskt övervakar människor, till exempel genom att samla in 
personuppgifter från internetanvändning i offentliga miljöer 
behandlar känsliga personuppgifter 
behandlar personuppgifter i stor omfattning och kombinerar personuppgifter från 
två eller flera behandlingar på ett sätt som skiljer sig från vad de registrerade 
rimligen kunnat förvänta sig, till exempel när register samkörs 
inhämtar uppgifter från sociala medier för att profilera fysiska personer och 
därefter riktar marknadsföring till vissa utvalda grupper. 

Av listan med exempel på behandlingar som kräver att en konsekvensbedömning 
utförs framgår bland annat att en konsekvensbedömning behöver göras om ni 
inhämtar uppgifter från sociala medier för att profilera fysiska personer och därefter 
riktar marknadsföring till vissa utvalda grupper. 

Exempel 26: Det politiska partiet YY vill uppmuntra användare av sociala medier 
att rösta på en viss politisk kandidat i det kommande valet. De vill rikta sig till äldre 
människor som bor på landsbygden, regelbundet går i kyrkan och inte har rest 
utomlands under de senaste två åren.  

Det sociala mediet och YY har ett gemensamt personuppgiftsansvar för 
behandlingen, som utgörs av att matcha profilen med den politiska reklamen. Både 
YY och leverantören av det sociala mediet behöver bedöma om behandlingen 
kräver en konsekvensbedömning avseende dataskydd. De har båda tillräckliga 
kunskaper om de kriterier som används för riktad marknadsföring mot enskilda 
personer för att se att behandlingen sannolikt leder till en hög risk för registrerades 
grundläggande friheter och rättigheter samt att en konsekvensbedömning behöver 
utföras innan behandlingen påbörjas.  

Om en konsekvensbedömning avseende dataskydd krävs bör det gemensamma 
arrangemanget mellan sociala mediet och YY behandla frågan hur de såsom 
gemensamt personuppgiftsansvariga bör genomföra konsekvensbedömningen och 
säkerställa att ett relevant kunskapsutbyte äger rum. Det sociala mediet är troligen 
bättre lämpad att bedöma viss behandling, eftersom YY endast väljer allmänna 
kriterier för att rikta sin reklam. 

 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  23(24) 

 
 
 

 

4.7 Överföring till tredjeland 

Överföring av personuppgifter till tredjeland är som regel när personuppgifter blir 
tillgängliga för någon i ett land utanför EU/EES-området.1 Sådana överföringar är 
tillåtna under vissa förutsättningar. 

Exempel på överföring av personuppgifter till tredjeland är när ni: 

• 
• 

• 

anlitar ett personuppgiftbiträde i ett land utanför EU/EES 
ger någon utanför EU/EES tillgång, exempelvis läsbehörighet, till 
personuppgifter som finns lagrade inom EU/EES 
lagrar personuppgifter i en molntjänst som är baserad utanför EU/EES. 

Att publicera något på internet är inte en tredjelandsöverföring om webbplatsen lagras 
hos en internetleverantör som är etablerad inom EU/EES. 

Genom dataskyddsförordningen har alla EU:s medlemsstater ett likvärdigt skydd för 
personuppgifter och personlig integritet. Detta gäller även EES-länderna. Därför kan 
personuppgifter föras över fritt inom detta område utan begränsningar. 

Utanför EU/EES däremot finns inga generella regler som ger motsvarande garantier. 
Dataskyddsförordningen innehåller därför regler om under vilka förutsättningar det är 
tillåtet att föra över personuppgifter till länder utanför EU/EES. 

Under vissa förutsättningar är det tillåtet att överföra personuppgifter utanför EU/EES: 

• 

• 

• 

det finns ett beslut från EU-kommissionen om att exempelvis ett visst land 
utanför EU/EES säkerställer så kallad adekvat skyddsnivå 
ni har vidtagit lämpliga skyddsåtgärder, till exempel bindande 
företagsbestämmelser eller standardavtalsklausuler. 
särskilda situationer och enstaka fall. 

Om skyddsnivån i mottagarlandet inte är tillräcklig kan ni behöva vidta ytterligare 
skyddsåtgärder utöver till exempel standardavtalsklausuler. I vissa fall kan inga 
skyddsåtgärder kompensera för bristerna och göra överföringen tillåten. I sådana fall 
behöver ni avstå ifrån eller avbryta överföringen.2   

5 Rättsinformation  

- 1 kap. 1- 4 §§ Regeringsformen (RF) 
- 1 kap. 11 § Yttrandefrihetsgrundlagen (YGL) 
- Artikel 5-6 
- Artikel 9  
- Artikel 12-22 

 
 

1 EDPB har antagit riktlinjer 05/2021 om samspelet mellan artikel 3 (territoriellt tillämpningsområde) och kapitel V 
(tredjelandsöverföringar) i dataskyddsförordningen som bland annat innehåller en definition av begreppet ”överföring”. 
Dessa riktlinjer har varit ute på publik konsultation och ses nu över inför ett slutligt antagande. 
2 EDPB har antagit rekommendationer om när ytterligare skyddsåtgärder kan behövas och vad sådana åtgärder kan 
vara, se Rekommendationer 01/2020 om ytterligare åtgärder för att tillförsäkra att EU:s nivå av skydd för 
personuppgifter upprätthålls. 
 
 

Integritetsskyddsmyndigheten 
 
Dnr: IMY-2022-2719 
Datum: 2022-05-17 

Vägledning till politiska aktörer om dataskyddsreglerna i samband med valkampanjer  24(24) 

 
 
 

- Artikel 44-50 
- Artikel 85 

- Skäl 101-116 
- Skäl 169 

 

- Lagen (1998:527) om det statliga personadressregistret 
- EDPB:s Uttalande 2/2019 om användningen av personuppgifter i samband med 
politiska kampanjer 
- EDPB:s Guidelines 08/2020 on the targeting of social media users 
 

 

 

 
 

