Klagomål mot personsöktjänster
med frivilligt utgivningsbevis
maj 2018–oktober 2019
Datainspektionens rapport 2020:1

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1
Denna rapport finns att ladda ner på www.datainspektionen.se

Innehåll
Inledning.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 4
Sammanfattning.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 6
Tredubblat antal ansökningar om utgivningsbevis under 2018.  .  .  .  .  .  .  . 7
Personsöktjänster med frivilligt utgivningsbevis.  .  .  .  .  .  .  .  .  .  .  .  .  .  .  .  .  .  . 9
Typer av klagomål.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .

13

Upplevt integritetsintrång .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .

13

Oro för negativa konsekvenser.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 14
Upplevd ”utpressning”.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 14
Särskild oro över en viss uppgift. .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .

15

Upplevda konsekvenser av lättillgängliga uppgifter .  .  .  .  .  .  .  .  .  .  .  .  . 16
Synlig via sökmotorer .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .

17

Missnöje över att inte kunna bli raderad.  .  .  .  .  .  .  .  .  .  .  .  .  .  .  .  .  .  .  .  .  .  .

17

Oförståelse för lagstiftningen. .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 18

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

3

Inledning
Ett av de vanligaste klagomålen som lämnas till Datainspektionen riktas
mot personsöktjänster på internet, det vill säga sajter som masspublicerar
personuppgifter om stora delar av Sveriges befolkning. Det handlar om
sajter som exempelvis Mrkoll, Merinfo och Ratsit. Eftersom aktörerna
bakom sajterna har ett så kallat frivilligt utgivningsbevis enligt yttrandefrihetsgrundlagen har de grundlagsskydd och är därmed till stora delar
undantagna från reglerna i dataskyddsförordningen (GDPR)1.
Undersökningar har de senaste åren visat att medborgare känner en
ökande oro för hur deras personuppgifter används.2 Att personsöktjänsternas omfattande publicering av personuppgifter är en källa till mycket
oro framgår också tydligt i klagomålen som Datainspektionen tar emot.
Sedan dataskyddsförordningen började gälla den 25 maj 2018 har Datainspektionen tagit emot över 750 klagomål som rör personsöktjänster med
frivilligt utgivningsbevis. Det motsvarar ungefär var femte klagomål.
Till klagomålen ska läggas ett stort antal frågor från medborgare om
personsöktjänsterna under de senaste åren. Hur man gör för att få sina
personuppgifter raderade från sajter med frivilligt utgivningsbevis är den
enskilt vanligaste frågan som Datainspektionen får från medborgare.
Enbart under det första året efter att dataskyddsförordningen började
gälla tog Datainspektionen emot omkring 1 500 frågor från medborgare
om sajter med frivilligt utgivningsbevis.3
Den rättsliga frågan kring grundlagsskydd genom frivilligt
utgivningsbevis har diskuterats länge och på olika sätt varit föremål
för flera statliga utredningar. Datainspektionen har i flera remissvar
och i skrivelser till regeringen belyst hur de frivilliga utgivningsbevisen
får allvarliga konsekvenser för medborgares personliga integritet.4
Efter en lagändring 2019 är det inte tillåtet för söktjänster att behandla
känsliga personuppgifter. I juni 2019 fattade regeringen beslut att utvidga
uppdraget för 2018 års tryck- och yttrandefrihetskommitté.5 Kommittén
har nu i uppdrag att utreda behovet av ett inskränkt grundlagsskydd för
söktjänster som offentliggör uppgifter om enskildas lagöverträdelser.
Uppdraget ska redovisas i augusti 2020.

1

Europaparlamentets och rådets förordning (EU) 2016/679 av den 27 april 2016 om skydd för fysiska personer
med avseende på behandling av personuppgifter och om det fria flödet av sådana uppgifter och om
upphävande av direktiv 95/46/EG (allmän dataskyddsförordning).

2

Datainspektionen: Nationell integritetsrapport 2019 (rapport 2019:2), sid 26 samt Internetstiftelsen: Svenskarna
och internet 2019, sid 64.

3

Datainspektionen: Nationell integritetsrapport 2019 (rapport 2019:2), sid 41.

4

Se till exempel Datainspektionens skrivelse till regeringen 2009 Begäran om skyndsam lagstiftning rörande
kreditupplysningar på Internet (dnr 1571-2009), samt skrivelse 2012 Begäran om översyn av kreditupplysningslagen (dnr 1821-2010).

5

4

Tilläggsdirektiv till 2018 års tryck- och yttrandefrihetskommitté (Ju 2018:01), Dir. 2019:29.

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

Denna rapport fokuserar inte på juridiken kring frivilligt
utgivningsbevis. Syftet med rapporten är i stället att ge en fördjupad
bild av hur medborgare i klagomål till Datainspektionen beskriver
risker, oro och konsekvenser kopplat till personsöktjänster med frivilligt
utgivningsbevis. I arbetet med rapporten har 300 klagomål analyserats.
Rapporten ingår som en del i Datainspektionens rapportserie där olika
delar av ärendeinflödet till myndigheten beskrivs närmare.
Målgruppen för rapporten är primärt beslutsfattare, förtroendevalda
och personer som arbetar med frågor som rör dataskydd och yttrandefrihet.

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

5

Sammanfattning
 Under det första ett och ett halvt året efter att dataskyddsförordningen började gälla rörde närmare var femte klagomål till Datainspektionen personsöktjänster på internet som omfattas av ett så
kallat frivilligt utgivningsbevis. Sajterna offentliggör stora mängder
personuppgifter som hämtats och sammanställts från svenska
myndigheter. Eftersom företagen bakom sajterna genom utgivningsbeviset har grundlagsskydd är de till stora delar undantagna från
reglerna i dataskyddsförordningen.
 Två tredjedelar av klagomålen mot personsöktjänsterna som
lämnades in under perioden 25 maj 2018 till och med 31 oktober 2019
riktades mot sajten Mrkoll. Under perioden tog Datainspektionen
emot drygt 750 klagomål mot personsöktjänster med frivilligt
utgivningsbevis.
 Av klagomålen framgår att medborgare upplever personsöktjänster
som ett stort integritetsintrång. De som hör av sig till Datainspektionen känner dessutom stark oro och rädsla för att drabbas av
negativa konsekvenser och för att informationen ska utnyttjas av
kriminella som begår exempelvis id-kapning eller bedrägeri.
 Det finns en tydlig önskan hos medborgare att själva bestämma
om personuppgifter ska offentliggöras för allmänheten på internet.
I klagomålen förekommer även kritik mot lagstiftningen och en
oförståelse för hur det frivilliga grundlagsskyddet rimmar med att
dataskyddsförordningen sägs syfta till att stärka skyddet för den
personliga integriteten.
 Under 2018 lämnades nästan tre gånger så många ansökningar om
frivilligt utgivningsbevis jämfört med året innan till Myndigheten
för press, radio och tv. Den största ökningen skedde under våren
strax innan dataskyddsförordningen började gälla.

6

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

Tredubblat antal ansökningar om
utgivningsbevis under 2018
Sedan 2003 kan en innehavare av en databas ansöka om frivilligt
utgivningsbevis för att få samma grundlagsskydd för yttrandefriheten
som massmedieföretag har för sina publiceringar på internet. Syftet med
lagstiftningen var ursprungligen att utvidga det automatiska grundlagsskyddet, som traditionella massmedieföretag har för sina databaser, till att
omfatta nya tekniker. Det innebär att även andra verksamheter kan erhålla
grundlagsskydd genom att ansöka om ett utgivningsbevis.
Ett utgivningsbevis utfärdas av Myndigheten för press, radio och tv och
gäller i tio år. För att ett utgivningsbevis ska utfärdas krävs bland annat att
en behörig utgivare har utsetts, att besökaren själv måste uppsöka databasen
och att den är tillgänglig för allmänheten. Det ställs däremot inte några krav
på att verksamheten ska ha ett visst innehåll eller syfte. Kostnaden för att
ansöka om frivilligt utgivningsbevis är 2 000 kronor.
Statistik från Myndigheten för press, radio och tv visar att antalet
ansökningar om frivilligt utgivningsbevis ökade kraftigt under 2018, det vill
säga samma år som dataskyddsförordningen började gälla. Det året nästan
tredubblades antalet ansökningar om frivilligt utgivningsbevis jämfört med
året innan.6

Antal ansökningar om eller
ändringar av utgivningsbevis

127 st
2016

500 st

182 st
2017

2018

K Ä L L A : M Y N DI GHE T EN FÖ R P RESS , R A DI O O CH T V.

När antalet ansökningar om utgivningsbevis bryts ned på månad förstärks
kopplingen i tid till dataskyddsförordningen. Den största ökningen av
ansökningar skedde framför allt under våren med en topp i maj 2018.
Dataskyddsförordningen började gälla den 25 maj 2018.

6

Årsredovisning 2018, Myndigheten för press, radio och tv (dnr 19/00551), sid 17.

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

7

En nyhet i dataskyddsförordningen är att Datainspektionen kan
besluta att ett företag som bryter mot reglerna i den ska betala en
administrativ sanktionsavgift. Avgiften kan som mest vara 20 miljoner
euro eller fyra procent av bolagets globala årsomsättning, beroende på
vilket belopp som är högst. I Sverige kan även myndigheter få betala
sanktionsavgifter om de bryter mot dataskyddsförordningen. Avgiften
kan då uppgå till högst 10 miljoner kronor.
Den tydliga ökningen av ansökningar om utgivningsbevis väcker
frågan om det för en del aktörer, framför allt sådana som inte har personsöktjänster på internet som verksamhetsidé, varit en medveten strategi att
ansöka om utgivningsbevis för att slippa undan dataskyddsförordningens
krav på personuppgiftsbehandling och därmed även risken för höga
sanktionsavgifter.
Ansökningar om utgivningsbevis per månad 2018
120
100
80
60
40
20

JA N

FEB

M A R S A P RI L M A J

JU N I

JU L I

AUG

SEP T

OKT

N OV

DEC

Diagrammet visar antalet ansökningar om frivilligt utgivningsbevis per månad
under 2018.
K Ä L L A : M Y N DI GHE T EN FÖ R P RESS , R A DI O O CH T V.

8

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

Personsöktjänster med frivilligt
utgivningsbevis
Den som tycker att ett företag eller annan organisation behandlar
personuppgifter på ett felaktigt sätt kan lämna ett klagomål till Datainspektionen. Datainspektionen har tagit emot klagomål mot sajter med
frivilligt utgivningsbevis under många år. Två av de första sajterna var
Ratsit och Birtday som lanserades 2006. Redan då tog Datainspektionen
emot klagomål mot sajterna.
År 2014 lanserades sajten Lexbase, som även den orsakade ett stort
antal klagomål till Datainspektionen. Företaget var först att begära
ut handlingar från rättsväsendet och erbjuda en söktjänst där det går
att se om personer förekommit i brottmål eller tvistemål. I slutet av
2018 lanserades sajten Mrkoll som föranlett en kraftig ökning i antalet
klagomål till Datainspektionen.
Efter det att dataskyddsförordningen började gälla har antalet klagomål
ökat mycket kraftigt.7 Under perioden 25 maj 2018 till 31 oktober 2019
har Datainspektionen totalt tagit emot knappt 4 300 klagomål som rör
dataskyddsförordningen eller brottsdatalagen. Av dessa är drygt 750
klagomål mot personsöktjänster med frivilligt utgivningsbevis. Under det
första ett och ett halvt året sedan dataskyddsförordningen började gälla rör
alltså närmare var femte klagomål sådana tjänster.
Under perioden har flest klagomål riktats mot sajten Mrkoll. Av
samtliga klagomål mot personsöktjänster med frivilligt utgivningsbevis
rör två tredjedelar, drygt 500 stycken, Mrkoll.
Klagomål mot sajter med utgivningsbevis
Sajt

Klagomål

Mrkoll

504

Merinfo

69

Ratsit

66

Hitta

34

Lexbase

27

Upplysning

8

Eniro

6

Birthday

2

Klagomål mot flera sajter

40

Totalt

756

AV SER PERI O DEN 2018 - 0 5 -25 – 2019 -10 -31.

7

Antalet klagomål till Datainspektionen: 250 (2017), 1 800 (2018) och 3 700 (2019). Se även Datainspektionen:
Årsredovisning 2018, sid 27.

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

9

Datainspektionens erfarenhet är att antalet klagomål mot nya personsöktjänster som masspublicerar personuppgifter är som störst det första
halvåret efter att sajten lanseras. Detta mönster har setts för bland annat
Ratsit och senare Lexbase när dessa sajter var nya. Enbart under december
2018, kort efter att sajten Mrkoll lanserats, fick Datainspektionen in över
100 klagomål mot sajten. I statistiken syns nu, ett år senare, att antalet
klagomål mot Mrkoll blir färre. Datainspektionens bedömning är att det
minskade antalet klagomål över tid snarare beror på att medborgare inser
att det är fruktlöst att skicka in klagomål till Datainspektionen än att
oron och missnöjet minskat.

Vilka uppgifter finns på sajterna?
Personsöktjänster som masspublicerar personuppgifter hämtar sin
information från myndigheter med stöd av offentlighetsprincipen.
Uppgifter ur exempelvis folkbokföringen hos Skatteverket är normalt
offentliga, liksom domar och beslut som finns hos domstolar. Via personsöktjänsterna sammanställs dock personuppgifterna och blir betydligt
mer lättillgängliga än via enskilda myndigheter. Flera av sajterna har
blivit populära eftersom det är enkelt, och ofta gratis, att snabbt få
tillgång till stora informationsmängder.
Enligt en undersökning som publicerades i Datainspektionens
nationella integritetsrapport 2019 uppger tre av fyra medborgare att de i
någon utsträckning känner oro för hur deras personuppgifter används.
Störst oro känner medborgarna för att kriminella eller andra obehöriga
ska komma åt deras personuppgifter. En mer diffus känsla av att inte ha
kontroll över sina personuppgifter bidrar också till oro.8
Vilken typ av uppgifter som finns att hämta via personsöktjänster med
frivilligt utgivningsbevis varierar, men det kan röra sig om till exempel:
 förnamn (samtliga) och efternamn
 telefonnummer
 bostads- och postadress
 karta där bostaden är utmärkt
 lägenhetsnummer och var lägenheten är placerad på våningsplanet,
till exempel ”första dörren till höger”
 typ av boende (exempelvis hyresrätt, bostadsrätt eller villa)
 storlek samt uppskattat värde på bostaden

8

10

Datainspektionen: Nationell integritetsrapport 2019 (rapport 2019:2), sid 24-29.

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

 adress till föregående bostad samt datum då personen flyttade dit
 kommun, län och församling
 uppgift om personen bor ensam eller tillsammans med andra
 namn på eventuella sammanboende personer och hur länge de bott
tillsammans
 datum då personen flyttade till nuvarande boende
 namn på samtliga grannar, deras ålder och uppgift om när de flyttade
till bostaden
 personnummer samt ålder och antal dagar till nästa födelsedag (vissa
sajter visar de fyra sista siffrorna i personnumret mer eller mindre
lättillgängligt)
 kön
 stjärntecken
 uppgift om personen förekommer i brottmål eller tvistemål eller om
personen har fått ett strafföreläggande
 bolagsengagemang
 fordonsinnehav
 medelinkomsten och högsta inkomsten i bostadsområdet
 hur många sökningar som gjorts på personen den senaste månaden
och i vilken stad de flesta befinner sig som sökt på personen ifråga
 topplista över mest eftersökta personer innevarande månad

Flera av sajterna erbjuder avgiftsbelagda tilläggstjänster som ger
ytterligare information om en person. Det kan till exempel röra sig om:
 en persons inkomst
 kreditinformation
 ansökta bygglov kopplade till fastigheter som personen äger
 möjlighet att köpa hela domen om en person förekommer i ett
brottmål
 tidigare namn på en person som bytt namn

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

11

Åtminstone en sajt har även en följ-funktion. Den som använder
funktionen får då kostnadsfritt en avisering när personen man följer till
exempel får ny publicerad deklaration, byter namn, ändrar civilstånd,
inleder ett bolagsengagemang, byter adress, fyller år eller får nytt
telefonnummer. Det går också att följa en viss adress och få aviseringar,
exempelvis om någon skriver sig på adressen eller ett fordon eller bolag
registreras där.

12

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

Typer av klagomål
I denna rapport presenteras en analys av 300 av de klagomål som riktats
mot personsöktjänster med utgivningsbevis och som Datainspektionen
fått in under perioden 25 maj 2018 till och med 31 oktober 2019. I många
klagomål förs flera olika synpunkter fram. Ett och samma klagomål kan
exempelvis uttrycka bestörtning över att så detaljerade personuppgifter
om så många personer är så lättillgängliga, missnöje över att uppgifterna
även visas i sökmotorer och oförståelse för att det kan vara lagligt. Nedan
ges en beskrivning av olika typer av innehåll i klagomålen.

Upplevt integritetsintrång
Av en majoritet av klagomålen framgår att masspublicering av personuppgifter hos personsöktjänster upplevs som ett integritetsintrång. Antingen
är det förekomsten av en specifik personuppgift – exempelvis personnummer – eller den omfattande och detaljerade samlingen av information
på sajterna som får medborgare att reagera och vända sig till Datainspektionen. Upplevelsen är att personuppgifterna rör den privata sfären och
många medborgare uttrycker en önskan om att själva bestämma över om
informationen får tillgängliggöras och i så fall för vem.

”Nu har jag hittat en ny sida som helt enkelt klär av oss
människor och blottar hela min och andras identitet. Jag
är chockad att personer söker efter mig. Jag har inget att
dölja, men vill ha mitt liv för mig själv.”
K L AGO M Å L T I L L DATA I N S PEK T I O N EN

Många medborgare som klagar är medvetna om att möjligheten att radera
uppgifter på sajterna är begränsad. Den omständigheten framkallar
frustration, ilska och i vissa fall förtvivlan. Sammantaget framträder en
bild av att medborgare känner ett obehag inför det faktum att personuppgifter tillgängliggörs för en bred allmänhet.

”Det framgår högst personliga uppgifter som hur
länge jag bott på adressen, var lägenhetsdörren finns,
hur jag lever, antalet betalningsanmärkningar i huset
och uppgifter om ålder, civilstånd med mera. Mycket
obehagligt!”
K L AGO M Å L T I L L DATA I N S PEK T I O N EN

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

13

Oro för negativa konsekvenser
I vissa klagomål uttrycker medborgaren en oro för att drabbas av konkreta
negativa konsekvenser av att sajterna publicerar en stor mängd personuppgifter. Det kan till exempel vara oro för id-kapningar, bedrägerier och
även inbrott.

”Med tanke på den allt ökande risken för id-kapningar
så känns det lite märkligt att det kan få vara så lätt att
komma över personuppgifter.”
K L AGO M Å L T I L L DATA I N S PEK T I O N EN

En person beskriver dessa sajter som ett ”riktigt lätt, läckert och
inbjudande smörgåsbord för de kriminella”. ”Dessa sajter borde kunna ses
som medbrottslingar vid id-kapningar och även kunna fällas för detta”,
skriver en annan person.

”Förstår mig inte på Sverige och dess öppna samhälle
som gör det så enkelt för de kriminella men svårare för
oss andra.”
K L AGO M Å L T I L L DATA I N S PEK T I O N EN

Vissa uttrycker oro för att informationen är lätt att få tag på för vem som
helst. ”Jag hade rättsliga besvär med min familj tidigare i livet och vill
därför inte att de vet var jag bor”, skriver en person i sitt klagomål.

Upplevd ”utpressning”
Vissa personsöktjänster med frivilligt utgivningsbevis erbjuder eller
har tidigare erbjudit tilläggstjänster för att förhindra id-kapning. Den
här typen av skyddstjänster bygger bland annat på en bevakning av en
persons uppgifter hos folkbokföringen. Om uppgifterna i folkbokföringen
ändras skickas ett mejl eller sms med information till personen om det.
Syftet är att göra det svårare för bedragare att exempelvis göra en tillfällig
adressändring för att komma åt saker som kontokort, pin-koder och varor
som bedragarna har beställt.

”Det kan uppfattas som utpressning att först
publicera hela personnumret samtidigt som man säljer
id-kapningsskydd.”
K L AGO M Å L T I L L DATA I N S PEK T I O N EN

I många klagomål till Datainspektionen uttrycks ett missnöje över att
sajterna både publicerar personuppgifter som skulle kunna användas till
id-kapning och samtidigt säljer skydd mot id-kapning. På en av sajterna

14

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

beskrivs id-kapningar som Sveriges vanligaste brott som drabbat över
200 000 svenskar det senaste året – alldeles intill marknadsförs sajtens
tilläggstjänst som ska ge ett skydd mot id-kapning.

Särskild oro över en viss uppgift
I en större mängd klagomål uttrycks en särskild oro över att en viss typ
av personuppgift publiceras på sajterna, exempelvis skriver en av sajterna
tydligt ut om en person bor ensam.

”Om man vill söka på äldre ensamstående som bor som
jag gör, är det mycket lätt att finna sina offer. Detta
borde vårt samhälle skydda oss medborgare från.”
K L AGO M Å L T I L L DATA I N S PEK T I O N EN

Ett par av sajterna tillhandahåller domar från brottmål. I klagomålen som
rör domar är tonen ofta upprörd eller förtvivlad. En person uppger att
hans liv blivit förstört sedan uppgifter om att han förekommit i brottmål
publicerats av en personsöktjänst. ”Har fått lida mycket på grund av
detta”, skriver personen och tillägger att han fått anonyma hot och att en
av anledningarna till att han inte fått nytt jobb ska vara informationen
på sajten. Samma klagande uppger att en anhörig till honom ska ha blivit
nekad bostad av en privat hyresvärd på grund av detta. En annan person
skriver att han förvisso begått ett brott ”men det som är det värsta är att det
står allt om en, med personuppgifter samt personkopplingar med mera”.
Ett stort missnöje mot att flera sajter publicerar personnummer
kommer till uttryck i klagomålen. Detta är extra tydligt i klagomålen mot
en av sajterna, som även publicerar de fyra sista siffrorna i personnumret.

”Man blir varje dag via nyheterna påmind om att aldrig
lämna ut sitt personnummer till okända. Nu kan vem
som helst få dessa uppgifter.”
K L AGO M Å L T I L L DATA I N S PEK T I O N EN

Det finns en oförståelse för hur sajterna kan publicera personnummer
när Datainspektionens informerar om att personnummer är en extra
skyddsvärd personuppgift och att det därför bör exponeras så lite som
möjligt. Datainspektionen skriver till exempel på sin webbplats att
personnummer inte ska finnas på adressetiketter, i kuvertfönster eller
i försändelser som sänds utan kuvert så att de är synliga för vem som
helst. Personer undrar i sina klagomål hur det rimmar med att personsöktjänster fritt kan publicera personnummer.
Missnöjet med att sajterna publicerar personnummer är ofta direkt
kopplat till oron för bedrägerier och id-kapningar. Så här uttrycker sig

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

15

några personer i sina klagomål: ”Måste ju vara rena julafton för alla
bedragare eller sådana som bara vill förstöra för någon annan”. ”Är det
verkligen okej att publicera personers hela personnummer? Det utgör en
stor risk att någon annan använder det.” ”Jag finner det mycket stötande
att mitt personnummer finns så publikt på internet och vem som helst
kan utnyttja det till diverse brott.”

Upplevda konsekvenser av lättillgängliga uppgifter
Det förekommer att medborgare upplever att masspubliceringen av
personuppgifter via personsöktjänsterna leder till faktiska konsekvenser
och att de därför är benägna att ta till olika former av åtgärder för att få
bort uppgifterna.
En person som utsatts för hot överväger att ansöka om skyddade
personuppgifter hos Skatteverket.

”Jag har erbjudits sekretessmarkering, men vill helst
undvika det då det skulle begränsa min egen frihet och
krångla till mitt liv.”
K L AGO M Å L T I L L DATA I N S PEK T I O N EN

Personen har en hotbild emot sig men bedömer att den som hotar troligen
inte kommer att kontakta myndigheter som Skatteverket för att ta reda på
var personen bor. ”Däremot är han fullt kapabel att googla på mitt namn
och genast få upp mina uppgifter på skärmen”, skriver personen i sitt
klagomål.
Personer som är utsatta för hot kan i vissa fall få skyddade personuppgifter. Det innebär att till exempel personens namn och adress – som
normalt är offentliga uppgifter – skyddas i folkbokföringsregistret. Det är
Skatteverket som sköter hanteringen av skyddade personuppgifter.
För att få sekretessmarkering, som är en lägre grad av skyddade
personuppgifter, krävs att det finns risk för att personen ifråga kan bli
utsatt för brott, förföljelser eller allvarliga trakasserier. Enligt Skatteverket
får myndigheten ett ökat antal frågor och ansökningar från personer som
vill få skyddade personuppgifter för att på så sätt inte längre vara sökbara
hos personsöktjänsterna. Att vilja bli borttagen från sajterna är i normalfallet inte ett tillräckligt skäl för att Skatteverket ska bevilja skyddade
personuppgifter.
Vissa medborgare uppger att publiceringen av personuppgifterna på
sajterna på ett konkret sätt påverkar deras mående.

16

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

”Jag håller på att gå under. Ni måste göra något åt detta
för jag vet personer som tappar livslusten tack vare att
de blir uthängda på det här hemska sättet.”
K L AGO M Å L T I L L DATA I N S PEK T I O N EN

En person skriver att det via en av sajterna framgår att personen för flera
år sedan åtalats för brott. Uppgiften stämmer visserligen, men personen
blev frikänd. ”Jag mår psykiskt dåligt av det här. Jag kan inte sova och
tänker på det varje dag.” Personen är bland annat orolig att informationen
riskerar att ställa till med problem i förhållande till sin arbetsgivare.

Synlig via sökmotorer
Vissa klagomål riktas inte bara mot personsöktjänster utan även mot
sökmotorer, framför allt Google. Många har sökt på sitt eget namn och
upptäckt att sökträffar innehåller länkar till sajterna som publicerar
mängder med information om dem. ”Mår dåligt över att vem som helst
bara kan googla på namnet och få uppgifter om mig!”, skriver en person i
sitt klagomål.

”När jag söker på mitt namn på Google så kommer sajten
upp som tredje sökresultat. I beskrivningen till länken
så står det att jag är tilltalad i brottmål och att dom
fallit. Mitt namn, ålder och adress är tydligt utskriven
direkt i beskrivningen. Man behöver inte klicka på någon
länk eller gå till sajten för att se att jag är dömd i en
brottmålsrättegång.”
K L AGO M Å L T I L L DATA I N S PEK T I O N EN

En personsöktjänst publicerade tidigare fullständiga personnummer
inklusive de fyra sista siffrorna. Numera är de fyra sista siffrorna dolda
vilket innebär att fullständiga personnummer inte längre indexeras
av sökmotorer som exempelvis Google. På själva sajten går det dock
fortfarande att se de fyra sista siffrorna efter en enkel knapptryckning.

Missnöje över att inte kunna bli raderad
I många klagomål uttrycks missnöje och frustration över att det inte går
att ta bort uppgifter från sajterna.

”Jag har varit i kontakt med dem och frågat om att ta
bort mina uppgifter, men tyvärr så vägrar de.”
K L AGO M Å L T I L L DATA I N S PEK T I O N EN

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

17

En personsöktjänst har svarat medborgare som vill bli raderade att
skyddade personuppgifter är den enda möjligheten som finns att dölja sin
adress och övriga personuppgifter hos myndigheterna, och således även
på sajten.
Vissa, men inte alla, personsöktjänster har infört en möjlighet för
användare att begära att deras uppgifter raderas.

Oförståelse för lagstiftningen
Många medborgare som lämnar klagomål mot sajterna förstår inte hur
det kan vara tillåtet att publicera så mycket personuppgifter, särskilt nu
när dataskyddsförordningen gäller. Enligt Datainspektionens nationella
integritetsrapport känner drygt åtta av tio medborgare till dataskyddsförordningen och att den innebär förstärkta rättigheter för individerna. Den
kännedomen märks i klagomålen. ”Jag undrar om sådant verkligen får
vara offentligt med tanke på GDPR? Har man inte rätt att få bestämma det
själv?”, frågar en person i sitt klagomål.
Även personer som arbetar med dataskyddsfrågor är oförstående.
”Om dessa företag får arbeta på det här sättet så känns regelverket
kanske ihåligt för oss övriga verksamhetsutövare som arbetar hårt för att
skydda våra kunders personuppgifter”, säger en person som arbetar med
dataskyddsfrågor på ett svenskt företag.

”Jag tycker att det är bedrövligt när offentlighetsprincipen och öppenheten i det svenska samhället
utnyttjas på det här sättet.”
K L AGO M Å L T I L L DATA I N S PEK T I O N EN

I klagomålen förekommer kritik mot att personsöktjänster med anledning
av offentlighetsprincipen har tillgång till så många personuppgifter. I ett
klagomål som är riktat mot en av sajterna står att ”det är djupt kränkande
att ni publicerar uppgifter om mig som privatperson även om vem som
helst kan kontakta myndigheter för att få ta del av uppgifterna. Men
eftersom detta kräver mer ansträngning hos gemene man än att knappa in
uppgifter på en sida som exempelvis er, är det en katastrof att ni gömmer
er bakom offentlighetsprincipen.”

18

Klagomål mot personsöktjänster med frivilligt utgivningsbevis maj 2018–oktober 2019
Datainspektionens rapport 2020:1

Kontakta Datainspektionen
E-post: datainspektionen@datainspektionen.se Webb: www.datainspektionen.se
Tfn 08-657 61 00. Postadress: Datainspektionen, Box 8114, 104 20 Stockholm

