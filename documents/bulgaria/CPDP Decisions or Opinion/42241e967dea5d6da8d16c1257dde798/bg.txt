
Начало
  » Практика » Решения на КЗЛД за 2022 г.
  
 
 » Решение по жалба с рег. № ППН-02-483/08.10.2021 г. Решение по жалба с рег. № ППН-02-483/08.10.2021 г.
РЕШЕНИЕ
№ ППН-02-483/2021 г.
София, 07.04.2022 г.
 
Комисията за защита на личните данни (КЗЛД) в състав: в състав: Председател: Венцислав Караджов и членове: Мария Матева и Веселин Целков на заседание, проведено на 16.03.2022 г., на основание чл. 10, ал. 1 от Закона за защита на личните данни, респективно чл. 57, § 1, буква „е“ от Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни (Регламента/ОРЗД), постави за разглеждане жалба № ППН-02-483/08.10.2021 г.
Административното производство е по реда на чл. 38 от Закона за защита на личните данни (ЗЗЛД).
Комисията за защита на личните данни е сезирана с жалба заведена с вх. №  ППН-02-483/08.10.2021 г. съдържаща твърдения за неправомерно обработване лични данни на жалбоподателя в изборния процес, чрез включването им в списък на лицата подкрепящи регистрацията на политическа партия „Български национален съюз“ за участие в проведените на 14.11.2021 г. избори за президент и вицепрезидент на Република България и народно събрание.
Към жалбата не са приложени доказателства, не се посочени имена на жалбоподателя.
Жалбата е подадена по електронен път от имейл адрес ***** и не носи подпис на подателя, нито имената на лицето сезирало комисията. В тази връзка в изпълнение на разпоредбата на чл. 30, ал. 1 от Административно-процесуалния кодекс (АПК) и разпоредбата на чл. 28, ал. 2 от Правилника за дейността на Комисията за защита на личните данни и на нейната администрация, до жалбоподателя е изпратено писмо № ППН-02-483-#1/17.11.2021 г. с указания, че жалбата не съдържа нормативно определените реквизити, с оглед което същата е нередовна и следва да бъде потвърдена в 3-дневен срок от получаване на съобщението за това. В допълнение подателят е информиран, че следва да посочи трите си имена, адрес за кореспонденция и постоянен адрес, а също и единния си граждански номер, с оглед предмета на жалбата и да приложи доказателства в подкрепа на твърденията си, в това число резултатите от сочената проверка на сайта на ЦИК. Уточнено е, че при неизпълнение на дадените указания в срок, образуваното производство ще бъде прекратено.
На 29.11.2021 г. писмото е изпратено на електронния адрес от който е подадена жалбата  – *****, но получаването му не е потвърденото от адресата. В тази връзка и доколкото в жалбата не е посочен друг адрес за кореспонденция с подателя или телефон за връзка с него, указанията са съобщени по реда на чл. 18а, ал. 10 от АПК, чрез публикувано на 28.02.2022 г. на сайта на КЗЛД съобщение, което по аргумент от цитираната разпоредба се счита за връчено след изтичане на 7-днеевн срок от публикуването му, т.е. на 08.03.2022 г. В законоустановеният 3-дневен срок и до настоящият момент не са предприети действия за потвърждаване на жалбата, респективно за изпълнение на дадените от КЗЛД указания. 
Комисията за защита на личните данни е независим държавен орган, който осъществява защита на лицата при обработването на личните им данни и при осъществяване на достъпа до тези данни, както и контрол по спазването на ЗЗЛД и Регламент (ЕС) 2016/679 на Европейския парламент и на Съвета от 27 април 2016 г.
За да упражни правомощията си, Комисията следва да бъде валидно сезирана.
В чл. 28, ал. 1 от ПДКЗЛДНА са посочени задължителните реквизити, които следва да съдържа искането, с което е сезирана КЗЛД. Данните за искателя: имена, адрес за кореспонденция и постоянен адрес, както и подпис са задължителни реквизити на искането, като следва да се отбележи, че съгласно чл. 30, ал. 1 от АПК когато писменото искане не е подписано и при съмнение, че изхожда от посочения в него гражданин, административния орган следва да изиска неговото потвърждение със собственоръчен или електронен подпис в тридневен срок от получаване на съобщението за това. Законодателят е указал, че при непотвърждение в срока производството следва да се прекрати. 
Жалба № ППН-02-483/08.10.2021 г. е подадена по електронен път и не е подписана с квалифициран електронен подпис, следователно не съдържа всички нормативно определени и задължителни реквизити, като липсват и данни безспорно индивидуализиращи подателя на искането  – негови три имена, а и ЕГН с оглед предмета на жалбата.
Предвид констатираните нередовности на искането, жалбоподателят е уведомен, че следва да потвърди жалбата, като я подпишете надлежно със собственоръчен или квалифициран електронен подпис и я подадете в КЗЛД, като в допълнение посочи трите си имена, адрес за кореспонденция и постоянен адрес, а също и единния си граждански номер, с оглед предмета на жалбата.
Дадените от комисията указания не са изпълнени, в указания законоустановен срок, а и до настоящия момент. Жалбата не е потвърдена, което по аргумент от чл. 38 а от ЗЗЛД и чл. 29, ал. 1, т. 1 от ПДКЗЛДНА е пречка за разглеждането ѝ от КЗЛД. Налице са предпоставките по чл. 56, ал. 2 от АПК, във връзка с чл. 30, ал. 1 и 2 от АПК и чл. 38а от ЗЗЛД за прекратяване на производството доколкото жалбата не съдържа данни за жалбоподателя и не е подписана, а след дадени от органа указания за отстраняване на недостатъците в искането, не е потвърдена.
Водима от горното и на основание чл. 56, ал. 2, във връзка с чл. 30, ал. 1 от АПК и чл. 38 а от ЗЗЛД, чл. 28, ал. 3 и чл. 29, ал. 1, т. 1 от ПДКЗЛДНА, Комисията за защита на личните данни,
РЕШИ:
Оставя без разглеждане жалба № ППН-02-483/08.10.2021 г. като нередовна и прекратява образуваното административно производство. 
Решението подлежи на обжалване в 14-дневен срок от връчването му, чрез Комисията за защита на личните данни пред Административен съд София - град.
 


 
ПРЕДСЕДАТЕЛ:
ЧЛЕНОВЕ:


 
   Венцислав Караджов /п/
   Мария Матева /п/


 
 
   Веселин Целков /п/


 
 Файлове за сваляне
 Решение по жалба с рег. № ППН-02-483/08.10.2021 г.

 принт 
