
Начало
  » Практика » Решения на КЗЛД за 2022 г.
  
 
 » Решение по жалба с рег. № ППН-01-569/05.09.2022 г. Решение по жалба с рег. № ППН-01-569/05.09.2022 г.
РЕШЕНИЕ
№ ППН-01-569/2022 г.
София, 03.11.2022 г.
 
Комисията за защита на личните данни (КЗЛД) в състав: в състав: Председател: Венцислав Караджов и членове: Цанко Цолов, Мария Матева и Веселин Целков на заседание, проведено на 19.10.2022 г., на основание чл. 10, ал. 1 от Закона за защита на личните данни, респективно чл. 57, § 1, буква „е” от Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни (Регламента/ОРЗД), постави за разглеждане жалба № ППН-01-569/05.09.2022 г.
Административното производство е по реда на чл. 38 от Закона за защита на личните данни (ЗЗЛД).
В Комисията за защита на личните данни е постъпила жалба заведена с вх. №  ППН-01-569/05.09.2022 г. по описа на КЗЛД, съдържаща твърдения за неправомерно обработване на лични данни на Г.Г. в изборния процес, чрез включването им в списък на лицата, подкрепящи регистрацията на политическа партия за участие в проведените на 02.10.2022 г. избори за народни представители.
Жалбата е подадена от имейл адрес с приложен към нея изображение на резултат от направена на сайта на ЦИК проверка на 03.09.2022 г.
Жалбата е подадена по електронен път и не е подписана с квалифициран електронен подпис. Подателят е индивидуализиран само с две имена. В тази връзка в изпълнение на разпоредбата на чл. 30, ал. 1 от Административно-процесуалния кодекс (АПК) и разпоредбата на чл. 28, ал. 2 от Правилника за дейността на Комисията за защита на личните данни и на нейната администрация, до жалбоподателя е изпратено писмо № ППН-01-569#1/26.09.2022 г. с указания, че жалбата не съдържа нормативно определените реквизити, а именно подпис и три имена на подателя, с оглед което същата е нередовна и следва да бъде потвърдена в 3-дневен срок от получаване на съобщението за това. Уточнено е, че при неизпълнение на дадените указания в срок, образуваното производство ще бъде прекратено.
Писмото е изпратено на 28.09.2022 г. на електронния адрес от който е подадена жалбата, като получаването му е потвърдено още същия ден от адресата. В законоустановеният 3-дневен срок и до настоящият момент не са предприети действия за потвърждаване на жалбата, респективно за изпълнение на дадените от КЗЛД указания. 
Комисията за защита на личните данни е независим държавен орган, който осъществява защита на лицата при обработването на личните им данни и при осъществяване на достъпа до тези данни, както и контрол по спазването на ЗЗЛД и ОРЗД.
За да упражни правомощията си, комисията следва да бъде валидно сезирана.
В чл. 28, ал. 1 от ПДКЗЛДНА са посочени задължителните реквизити, които следва да съдържа искането, с което е сезирана КЗЛД, в това число имена и подпис на подателя, като изрично е посочено, че КЗЛД не разглежда искания които не са подписани от подателя (чл. 38а от ЗЗЛД, чл. 29, ал. 1, т. 1 от ПДКЗЛДНА). Съгласно чл. 30, ал. 1 от АПК когато писменото искане не е подписано и при съмнение, че изхожда от посочения в него гражданин, административния орган следва да изиска неговото потвърждение със собственоръчен или електронен подпис в тридневен срок от получаване на съобщението за това. Законодателят е указал, че при непотвърждение в срока производството следва да се прекрати. Аналогична е и разпоредбата на чл. 29, ал. 2 и 3 от ПДКЗЛДНА.
Жалбата не съдържа всички нормативно определени и задължителни реквизити. Жалбата е подадена по електронен път и не е подписана с квалифициран електронен подпис, липсват в пълен обем информация за подателя относно имена, доколкото в жалбата са посочени само две имена за лицето. Жалбоподателят е уведомен, че следва да потвърди жалбата си, но законоустановения срок и до настоящия момент дадените указания не са изпълнени, което по аргумент от чл. 29, ал. 1, т. 1 от ПДКЗЛДНА е пречка за разглеждането ѝ от КЗЛД. Налице са предпоставките по чл. 56, ал. 2 от АПК, във връзка с чл. 30, ал. 1 от АПК, съответно чл. 28, ал. 3 от ПДКЗЛДНА, за прекратяване на производството доколкото жалбата не е подписана и след дадени от органа указания за отстраняване на недостатъка в искането, не е потвърдена.
Водима от горното и на основание чл. 56, ал. 2, във връзка с чл. 30, ал. 1 от АПК и чл. 38 а от ЗЗЛД, чл. 28, ал. 3 и чл. 29, ал. 1, т. 1 от ПДКЗЛДНА, Комисията за защита на личните данни,
РЕШИ :
Оставя без разглеждане жалба № ППН-01-569/05.09.2022 г. като нередовна и прекратява образуваното административно производство. 
Решението подлежи на обжалване в 14-дневен срок от връчването му, чрез Комисията за защита на личните данни пред Административен съд София - град.
 


 
ПРЕДСЕДАТЕЛ:
ЧЛЕНОВЕ:


 
   Венцислав Караджов /п/
   Цанко Цолов /п/


 
 
   Мария Матева /п/


 
 
   Веселин Целков /п/


 
 Файлове за сваляне
 Решение по жалба с рег. № ППН-01-569/05.09.2022 г.

 принт 
