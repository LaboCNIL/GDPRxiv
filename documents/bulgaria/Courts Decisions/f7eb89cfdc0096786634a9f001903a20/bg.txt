Решение
№ 21769 от 23.01.2020 град София

В ИМЕТО НА

НАРОДА

Софийски районен съд, наказателна колегия, девети съдебен състав, в открито съдебно
заседание на десети ноември през две хиляди и седемнадесета година, в състав:

ПРЕДСЕДАТЕЛ: Б.П.

при секретаря – Е. Ч. като разгледа докладваното от съдия П. наказателно
административен характер дело № 2552 по описа за 2017одина и за да се произнесе взе
предвид следното:
Производството е по чл. 59 и сл. от ЗАНН.
Сдружение „Спортен клуб Пулс- С.“ [населено място], ЕИК:[ЕИК], обжалва
наказателно постановление № 45/22.12.2016г., издадено от председателя на КЗЛД, с
което на основание чл. 42, ал.1 от ЗЗЛД, е наложено административно наказание –
имуществена санкция в размер на 11 000лв./единадесет хиляди лева/, за извършено
нарушение по чл. 2, ал.2, т.3 от ЗЗЛД.
В жалбата се съдържат твърдения и се излагат доводи, че издаденото наказателно
постановление е издадено при нарушение на процесуалните правила и противоречи на
материалния закон. Прави се искане, наказателното постановление да бъде отменено
изцяло или поради посочените нарушения или при прилагане на чл. 28 от ЗАНН.
Алтернативно се иска намаляване на санкцията до законовия минимум.
В с.з. жалбоподателят е редовно призован и се представлява от адв. Д., който поддържа
жалбата и прави искане за отмяна на обжалваното НП.
ВЪЗЗИВАЕМАТА страна - КЗЛД, чрез пълномощника си юрисконсулт М. взима
становище, че административното нарушение е доказано по безспорен начин, АУАН и
НП са издадени от компетентни лица и със законните реквизити, наложена е санкция в
законоустановения минимум. Прави искане да се остави жалбата като неоснователна и
да потвърди НП като правилно и законосъобразно.
Съдът намира, че жалбата е допустима, тъй като е подадена от лице с правен интерес, в
предвидения в разпоредбата на чл.59 ал.2 от ЗАНН 7- дневен.
От събраните по делото доказателства, съдът приема за установено следното:
На жалбоподателя Сдружение „Спортен клуб Пулс- С.“ [населено място], ЕИК:[ЕИК],
след извършена проверка е съставен АУАН № 46/16.11.2016г., за това, че на 16.08.2016
г., в [населено място], в качеството си на администратор на лични данни по смисъла на

чл. 3, от ЗЗЛД, при сключване на договор за членство в сдружение „Спортен клуб Пулс
– С.“, извършва действия по съхраняване на копие от документ за самоличност на А. Г.
Д., ЕГН: [ЕГН], без тези данни да са съотносими, свързани със и ненадхвърлящи целите,
за които данните се обработват, с което е нарушена разпоредбата на чл. 2, ал. 2, т. 3 от
ЗЗЛД.
Проверката е извършена по подаден сигнал с вх. № З.-164/17.08.2016 г. от А. Г. Д., с
който се сезира КЗЛД за неправомерно изискване на копие от документ за самоличност
(лична карта) при сключване на договор за предоставяне на услуги във „Фитнес - център
Пулс“, находящ се на адрес: гр, С., [улица]. онтролни органи“. Установено е, че във
връзка с осъществяване предмета си на дейност - спортна дейност, сдружение „Спортен
клуб Пулс - С.“ обработва лични данни на физически лица - членове на спортния клуб,
с цел управление на човешки ресурси и финансово - счетоводна дейност. Данните се
обработват с оглед изпълнение на нормативните изисквания на Кодекс на труда, Закон
за счетоводството, Кодекс за социално осигуряване и др. Проверяващият екип е изискал
досието на подателката на сигнала А. Д., при което е установил, че съдържа
Регистрационен формуляр за членство в сдружение „Спортен клуб Пулс - С.“, Заявление
за членство в сдружението, както и копие на документ за самоличност (лична карта). За
резултатите от проверката е съставен Констативен протокол от 09.11.2016 г.
С писмо изх. № П-8333/09.11.2016 г. на председателя на сдружение „Спортен клуб Пулс
- С.“ (съобразно вписаните в Регистър Булстат данни) е изпратена покана да се яви на
16.11.2016 г. в 10:00 часа в сградата на КЗЛД за съставяне и връчване на акт за
установяване на административно нарушение при условията на чл. 40, ал. 1 от ЗАНН,
като видно от обратната разписка същата е получена на 10.11.2016 г.
Срещу АУАН в срока по чл.44, ал.1 от ЗАНН са депозирани писмени възражения.
Административно-наказателното производство приключило с издаване на наказателно
постановление (НП) № 45/22.12.2016г., издадено от председателя на КЗЛД, с което на
основание чл. 42, ал.1 от ЗЗЛД, е наложено административно наказание – имуществена
санкция в размер на 11 000лв./единадесет хиляди лева/, за извършено нарушение по чл.
2, ал.2, т.3 от ЗЗЛД, като фактическите констатации отразени в АУАН, изцяло са
възпроизведени от АНО.
Изложеното до тук се подкрепя писмени доказателства, събрани в съдебното
производство, както и от писмените доказателства, съдържащи се в административнонаказателната преписка по обжалваното НП, приложени към жалбата и събрани на
съдебното следствие.
Свидетелят С.- актосъставител поддържа фактическите констатации, отразени в
протокола за проверка и АУАН, като подробно обяснява за начина на извършване на
проверката и въз основа на какви доказателства е направила извод за извършеното
нарушение.
По делото е представена административно-наказателната преписка по обжалваното НП
и са събрани в съдебното производство следните писмени доказателства: Акт за
установено административно нарушение № 46/16.11.2016 г /оригинал/, връчен на
16.11.2016 г;Възражение от Спортен клуб„ПУЛС” -С., с вх. № В-98/18.11.2016г. в

КЗЛД;пълномощно на М. Ц. П.-С. ; Жалба от А. Г. Д. с вх.№ З.-164/17.08.2016 г. ;
Заповед № РД-14-267/19.10.2016 г. на Председателя на КЗЛД ; Заповед № РД-14144/20.06.2014 г. на Председателя на КЗЛД ;Констативен протокол от 09.11.2016 г;
Приемо-предавателен протокол от 09.11.2016 г.;Заявление до спортен клуб „ПУЛС” С.
от А. Д.; Регистрационен формуляр за спортен клуб „ПУЛС” С. от А. Д.; Заверено копие
на лична карта на А. Д.; Копие от договор за недвижим имот; Заверено копие от трудов
договор;заверено копие от длъжностна характеристика на работник поддръжка
;Заверено копие на служебна бележка № 00000383/31.10.2016г.;Заверено копие от
Справка за приети и отхвърлени уведомления до НАП;Писмо -покана за съставяне на
АУАН с изх. № П- 8333/09.11.2016г. ;Писмо -покана за връчване на НП№
45/22.12.2016г, с изх. № П-9479/22.12.2016 г.Обратна разписка за връчване на писмопокана, Пълномощно от А. Н. А. за представителни пълномощия на адв.Г. П. Д. от С.
др. писмени доказателства
От правна страна съдът приема жалбата за неоснователна.
Административно-наказателното производство, образувано с прпоцесния АУАН е
проведено законосъобразно при съобразяване с изискванията на ЗАНН. При
съставянето на АУАН са спазени изискванията на чл. 40, ал.2 ЗАНН и чл.42 ЗАНН,
както и при издаването на атакуваното НП са спазени законовите изисквания на чл. 57
ЗАНН, като същото е издадено от компетентен орган. В конкретния случай, както
АУАН, така и НП, съдържат датата и мястото на нарушението, а извършеното
нарушение е описано както словесно, така и с посочване на правната му квалификация.
Тези обстоятелства са напълно достатъчни за нарушителя да разбере кое негово
поведение е квалифицирано като административно нарушение и да организира
адекватно защитата си. Относно вписаните в АУАН свидетели, същите притежават
качеството на свидетели при установяване на нарушението и съставяне на АУАН.
Предвид разпоредбата на чл.40, ал.4 от ЗАНН, може да се състави АУАН и в отсъствие
на свидетели, когато се основава на писмени доказателства, какъвто е протоколът от
извършената проверка, като официален документ, неоспорен от жалбоподателя, както и
др. приложени писмени доказателства в административно-наказателната преписка.
В административно-наказателното производство са спазени административнопроизводствените правила. При съставянето на АУАН и издаването на НП не са
нарушени сроковете по чл. 34 ЗАНН.
Спазени са разпоредбите на чл.48 от ЗАНН относно местната компетентност на
административно наказващия орган, тъй като дружеството-нарушител е със седалище в
[населено място]. Наказателното постановление отговаря на изискванията на чл.57 от
ЗАНН. Видно от приложената разписка наказателното постановление е връчено на
нарушителя.
Относно доводите и възраженията, релевирани от жалбоподателя в жалбата и в
съдебното заседание, съдът счита, че са неоснователни и не предполагат изменяне или
отмяна на наказателното постановление.
В административно-наказателното производство правилно е приложен материалния
закон. Общото понятие за административно нарушение засяга такива деяния, които

нарушават установения ред на държавно управление, извършени са виновно и са
обявени за наказуеми.

Административно наказателната отговорност на дружеството - жалбоподател е
ангажирана предвид допуснатото нарушение на чл. 2, ал.2, т.3 от ЗООС. Изискването и
съхранението на копие от документ за самоличност при сключване на договор за
членство или ползване на услуги, от страна на сдружение „Спортен клуб Пулс - С.“, са
действия, които представляват „обработване на лични данни” по смисъла на §1, т. 1 от
ДР на ЗЗЛД. При липсата на правно основание това обработване не е съотносимо, не е
свързано със и надхвърля целите, за които копието на лична карта на физическо лице е
съхранено.
В разглеждания от настоящия съдебен състав случай субект на административното
нарушение е юридическо лице – търговец, чиято административнонаказателна
отговорност е обективна (или още "безвиновна" отговорност), поради което и
обсъждането на субективната страна на нарушението е ирелевантен въпрос.
Деянието напълно съвпада с разпоредбата на чл. 6 от ЗАНН и не може да се тълкува
като маловажно или малозначително.
С оглед характера на извършеното деяние, тежестта на нарушението, както и
обстоятелствата, при които е извършено, съдът намира, че с наказателното
постановление наказващият орган се е съобразил с разпоредбата на чл.27 ЗАНН, при
което правилно е определил административно наказание „имуществена санкция”.
Предвид гореизложеното съдът намира, че наказателното постановление, следва да бъде
потвърдено, като законосъобразно.
Воден от горното и на основание чл.63, ал.1 от ЗАНН, съдът
Р Е Ш И:
ПОТВЪРЖДАВА наказателно постановление № 45/22.12.2016г., издадено от
председателя на КЗЛД, с което на Сдружение „Спортен клуб Пулс- С.“ [населено
място], ЕИК:[ЕИК], на основание чл. 42, ал.1 от ЗЗЛД, е наложено административно
наказание – имуществена санкция в размер на 11 000лв./единадесет хиляди лева/, за
извършено нарушение по чл. 2, ал.2, т.3 от ЗЗЛД.

РЕШЕНИЕТО подлежи на касационно обжалване пред АС-София област в 14-дневен
срок от съобщаването му на страните.

РАЙОНЕН СЪДИЯ:

