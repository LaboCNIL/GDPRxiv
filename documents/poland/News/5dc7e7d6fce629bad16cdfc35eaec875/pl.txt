Urząd Ochrony Danych Osobowych zaprasza na webinarium pt. „Projektowanie systemów SI zgodnych z RODO”. Wydarzenie w formule online odbędzie się 25 listopada 2022 r. o godz. 10.00.
Wydarzenie to inauguruje cykl spotkań zorganizowanych przez UODO na temat sztucznej inteligencji. Temat ten jest aktualny i niezwykle istotny z punktu widzenia ochrony danych osobowych. Szybki rozwój technologiczny spowodował, że systemy sztucznej inteligencji wykorzystują wiele informacji, w tym danych osobowych. Dlatego tak ważne jest, aby systemy te przetwarzały dane na podstawie przepisów prawa oraz zgodnie z zasadami określonymi w ogólnym rozporządzeniu o ochronie danych osobowych (RODO).
Planowane wydarzenie ma na celu zwiększenie wiedzy i świadomości na temat zarządzania systemami sztucznej inteligencji, przetwarzaniem przez nie danych osobowych w sposób bezpieczny i zgodny z RODO.
Eksperci przedstawią ogóle ramy unijnego rozporządzenia ws. sztucznej inteligencji, a także obowiązki producentów w kontekście wymogów RODO. Prelegenci w swoich wystąpieniach przybliżą także kwestie wykorzystania tych systemów w celu wykrywania, zapobiegania i przeciwdziałania przestępstwom oraz identyfikowania i lokalizowania ich sprawców. Nie zabraknie również omówienia kluczowych zasad wynikających z unijnego projektu ws. sztucznej inteligencji w odniesieniu do RODO m.in. w kontekście podejścia opartego na ryzyku czy zasad etycznych dotyczących SI z zasadami przetwarzania danych osobowych.
Link do konferencji będzie aktywny w dniu wydarzenia:
https://uodo.clickmeeting.com/514176417/?r=AGH2BGpkAQO8sSEvkMiRu3k8pKMmDTuvpJVhqTWcYzA5sUj0AwRjZmx1Zj____
Poniżej prezentujemy nagranie z wydarzenia. 
 