Urząd Ochrony Danych Osobowych zaprasza na konferencję „Wyzwania dla ochrony danych osobowych w świetle orzecznictwa sądów”, która odbędzie się 31 marca o godz. 10.00. Wydarzenie to organizowane jest we współpracy z Akademią Ekonomiczno-Humanistyczną w Warszawie.
Ogólne rozporządzenie o ochronie danych (RODO) stoi na straży podstawowych praw i wolności obywateli, a w szczególności ich prawa do ochrony danych osobowych. Urząd Ochrony Danych Osobowych jako organ właściwy, który czuwa nad przestrzeganiem RODO, w swoich działaniach nie tylko reaguje na wpływające do Urzędu skargi czy zgłoszenia naruszeń ochrony danych, ale również uważnie przygląda się krajowej legislacji i z uwagą śledzi orzecznictwo w tym zakresie.
Program wydarzenia
Konferencja zostanie podzielona na trzy części. Prelegenci omówią w dwóch panelach – „W trosce o prawa jednostki. Rozbieżność orzecznictwa zagrożeniem dla ochrony danych osobowych” oraz „Ochrona danych osobowych gwarancją poszanowania prawa do prywatności” istotne kwestie związane z ochroną danych osobowych. Tuż po nich odbędzie się debata nt. „Systemu ochrony danych osobowych w pracach regulatorów na rzecz obywatela” z udziałem zaproszonych ekspertów.
Podczas wydarzenia Urząd poruszy m.in. temat wyzwań związanych z ochroną danych osobowych w świetle praktyki organu nadzorczego oraz w rozstrzygnięciach sądów.
Eksperci podejmą także zagadnienia dotyczące samego pojęcia danych osobowych wyrażonego w wyrokach Trybunału Sprawiedliwości UE – instytucji czuwającej nad stosowaniem i jednolitą wykładnią prawa Unii Europejskiej. Nie zabraknie wystąpienia na temat wytycznych Europejskiej Rady Ochrony Danych w kontekście definicji danych osobowych oraz przeglądu stanowisk i decyzji UODO, a także orzecznictwa krajowego w tym zakresie.
Pełna agenda wydarzenia znajduje się poniżej. 
Warunki uczestnictwa w konferencji
Osoby chcące uczestniczyć zdalnie w tej konferencji będą mogły skorzystać z transmisji internetowej, do której dostęp będzie możliwy za pośrednictwem strony WWW UODO poprzez link aktywny w dniu wydarzenia
Ze względu na ograniczoną liczbę miejsc, o udziale w webinarium decyduje kolejność przyłączenia się do wydarzenia. Link do transmisji konferencji będzie aktywny w dniu spotkania.
(https://uodo.clickmeeting.com/656735941/?r=AGZ2ZGZ3BQE8sSEvkMiRu3k8MI90MJWkoKu2DTuvpJVhqTWcYzA5sUj0BGN5Awx0ZN____)
  Konferencja jest objęta patronatem Urzędu Komunikacji Elektronicznej, Urzędu Ochrony Konkurencji i Konsumentów, Krajowego Rejestru Długów oraz serwisu chronPESEL.pl .
    Agenda wydarzenia
  10.00-10.30 Otwarcie konferencji
Jakub Groszkowski, Zastępca Prezesa Urzędu Ochrony Danych Osobowych
Rektor dr hab. Konrad Janowski, prof. Akademii Ekonomiczno - Humanistycznej w Warszawie
Jacek Oko, Prezes Urzędu Komunikacji Elektronicznej
Adam Łącki, Prezes Zarządu Krajowego Rejestru Długów Biura Informacji Gospodarczej S.A.
10.30-10.45 Wystąpienie inauguracyjne
Wyzwania dla systemu ochrony danych osobowych w Polsce
Jakub Groszkowski, Zastępca Prezesa Urzędu Ochrony Danych Osobowych
Panel I  W trosce o prawa jednostki. Rozbieżność orzecznictwa zagrożeniem dla ochrony danych osobowych
10.45-11.05  
Przegląd stanowisk UODO i orzecznictwa krajowego w zakresie pojęcia danych osobowych
Paulina Dawidczyk, Dyrektor Departamentu Skarg, UODO
11.05-11.25
Rola EROD i jej wytyczne dotyczące pojęcia danych osobowych
Maria Owczarek Zastępca Dyrektora Departamentu Współpracy Międzynarodowej i Edukacji, UODO
11.25-11.45
Opinie EROD i EIOD dotyczące aktów pakietu usług cyfrowych i strategii w zakresie danych
Anna Buchta, Kierownik Działu Polityka i Konsultacje, Europejski Inspektor Ochrony Danych
11.45- 12.00 Przerwa kawowa
Panel II Ochrona danych osobowych gwarancją poszanowania prawa do prywatności
12.00-12.15
Brak spójności przepisów krajowych z RODO. Prawo do prywatności a dostęp do informacji publicznej w świetle orzecznictwa
Weronika Kowalik, Naczelnik Wydziału Legislacji w Departamencie Orzecznictwa i Legislacji, UODO
12.15-12.30
Wpływ orzecznictwa sądów administracyjnych dotyczącego administracyjnych kar pieniężnych na skuteczność ochrony danych osobowych w Polsce
Jacek Młotkiewicz, Dyrektor Departamentu Kontroli i Naruszeń, UODO
12.30-12.45
Jak dbać o swoje dane w sieci – wyzwania i zagrożenia użytkowników Internetu
Milena Górecka, Naczelnik Wydziału Kampanii Edukacyjno-Informacyjnych w Departamencie Polityki Konsumenckiej, UKE
12.45-13.00
Powszechna obawa o PESEL
Bartłomiej Drozd, Dyrektor Departamentu Rozwoju Produktów Konsumenckich Kaczmarski Group, ekspert ChronPESEL.pl.
13.00-13.15
Czy numery rejestracyjne to dane osobowe - czyli po co komu Konstytucja
r.pr. Maciej Gawroński, GP Partners Gawroński, Biernatowski, Sp. K.
13.15-14.15 Debata
- System ochrony danych osobowych w pracach regulatorów na rzecz obywatela
  Moderator:
Adam Sanocki, Dyrektor Departamentu Komunikacji Społecznej, Rzecznik Prasowy UODO
Uczestnicy:
Jakub Groszkowski, Zastępca Prezesa Urzędu Ochrony Danych Osobowych
Monika Krasińska, Dyrektor Departamentu Orzecznictwa i Legislacji, UODO
r.pr. Maciej Gawroński, GP Partners Gawroński, Biernatowski, Sp.K.
Dorota Grudzień-Barbachowska, Dyrektor Departamentu Polityki Konsumenckiej, UKE
Małgorzata Dulińska-Majkowska, radca prawny, kierownik Zespołu Ochrony Danych i Prywatności KRD
Artur Zwaliński, Zastępca Dyrektora, Departament Ochrony Zbiorowych Interesów Konsumentów UOKiK
Robert Czarnowicz, Związek Stowarzyszeń Konfederacja Inicjatyw Pozarządowych Rzeczypospolitej
 
14.15-14.30 Zakończenie konferencji