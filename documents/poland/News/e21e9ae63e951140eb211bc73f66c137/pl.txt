Zapraszamy szkoły i placówki oświatowe do udziału w trzynastej edycji programu edukacyjnego UODO „Twoje dane – Twoja sprawa”. Chętnych zachęcamy do zapoznania się ze szczegółami dotyczącymi rekrutacji i wypełnienia formularza zgłoszeniowego.
Celem programu jest upowszechnienie wiedzy o ochronie danych osobowych wśród uczniów i nauczycieli poprzez poszerzenie oferty edukacyjnej szkół oraz placówek doskonalenia zawodowego nauczycieli o treści związane z ochroną danych osobowych i prawem do prywatności.
Dyrektor szkoły lub placówki doskonalenia nauczycieli zainteresowany przystąpieniem do programu zgłasza chęć uczestnictwa poprzez wypełnienie oraz wysłanie formularza zgłoszenia (formularz aktywny od 1 września).
Co wydarzy się w nadchodzącej edycji programu UODO dla szkół?
W nowym roku szkolnym 2022/2023 na uczestników czekają:
konferencje,
szkolenia dla nauczycieli,
webinaria dla uczniów,
bezpłatne materiały tematyczne o ochronie danych osobowych oraz o prywatności, które nauczyciele będą mogli wykorzystać podczas zajęć lekcyjnych czy pozalekcyjnych.
Uczestnictwo w programie to także okazja dla placówek oświatowych do tworzenia sieci wsparcia i samokształcenia dla nauczycieli.
Korzyści z uczestnictwa w programie
Program „Twoje dane – Twoja sprawa” stwarza nauczycielom i uczniom możliwość realizacji autorskich inicjatyw edukacyjnych poświęconych ochronie danych osobowych. Najlepsze, a zwłaszcza najbardziej innowacyjne, UODO nagradza w konkursach.
UODO od lat zachęca uczestników programu do podejmowania licznych inicjatyw edukacyjnych poświęconych ochronie danych osobowych. Wiele z takich przedsięwzięć jest realizowanych z okazji Dnia Ochrony Danych Osobowych, który przypada każdego roku 28 stycznia. Jednak w ciągu roku szkolnego okazji do bliższego poznania, zwłaszcza w wymiarze praktycznym, prawa ochrony danych czy prywatności w szkolnych warunkach jest o wiele więcej.
Jak pokazują doświadczenia z minionych edycji programu, inicjatywy podejmowane przez szkoły, służą społeczności szkolnej na wielu polach.
Dzięki uczestnictwu w programie dyrektorzy, nauczyciele oraz personel administracyjny poszerzają wiedzę o tym, jak poprawnie przetwarzać dane osobowe, skutecznie przeciwdziałać naruszeniom ochrony danych oraz lepiej identyfikować ryzyka związane z tymi zadaniami w placówce edukacyjnej, które wiążą się z przetwarzaniem danych osobowych.
Z kolei uczniom program pomaga pozyskiwać wiedzę, a przez to również nabywać umiejętności, które ułatwią im funkcjonowanie nie tylko w społeczności szkolnej, ale także w środowisku lokalnym, a w przyszłości i zawodowym.
Ponadto wiele ciekawych informacji, np. o RODO, mogą dzięki programowi uzyskać także rodzice, co przyczynia się do podnoszenia ich świadomości na temat realizacji obowiązków szkoły związanych z przetwarzaniem danych osób, których dane dotyczą.
Zapraszamy do udziału!
Więcej informacji o przebiegu realizacji programu oraz zasadach uczestnictwa w nim zawiera regulamin programu.
Patroni i partnerzy
Program realizowany jest pod honorowym patronatem Ministra Edukacji i Nauki oraz Rzecznika Praw Dziecka. 
  Patronat medialny nad programem sprawują:
 