Wielkimi krokami zbliża się XVII Dzień Ochrony Danych Osobowych. 31 stycznia 2023 r. Urząd Ochrony Danych Osobowych we współpracy z Prezydentem Miasta Ełku oraz ełcką filią Uniwersytetu Warmińsko-Mazurskiego w Olsztynie organizuje konferencję naukową „Przyszłość ochrony danych osobowych w świetle rozwoju technologii”. Tego dnia odbywają się także konsultacje z ekspertami UODO.
W siedzibie Urzędu Miasta Ełku eksperci UODO będą udzielali konsultacji z zakresu ochrony danych osobowych. Przedstawiciele UODO odpowiedzą na pytania, kiedy stosuje się przepisy o ochronie danych osobowych, a kiedy szczególne przepisy prawa regulujące w sposób odrębny wykorzystywanie danych osobowych. Opowiedzą, kiedy dochodzi do naruszenia danych osobowych, wyjaśnią jak dochodzić swoich praw w przypadku naruszenia prawa do ochrony danych osobowych i prawa do prywatności oraz pomogą w sprawach formalnych np. wytłumaczą jak złożyć skargę do Prezesa UODO.
  Zapraszamy wszystkich zainteresowanych konsultacjami z pracownikami UODO, które odbędą się w godz. 10.00-14.00.
Aby wziąć w nich udział należy uprzednio umówić się telefonicznie na spotkanie. Zapisy przyjmowane są w dniach 24.01.-26.01.2023 r. pod numerem telefonu: 87 732 61 67 w godz. 8.00-14.00.
Patronat medialny
 