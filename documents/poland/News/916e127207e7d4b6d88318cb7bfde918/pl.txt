Wzrosła liczba uczniów, którzy wiedzą więcej o ochronie danych osobowych. W tym roku szkolnym ponad 47 tys. uczniów brało udział w zajęciach lekcyjnych, pozalekcyjnych i wydarzeniach tematycznych zorganizowanych w XIII edycji programu edukacyjnego „Twoje dane – Twoja sprawa”. To o trzy tysiące więcej niż w poprzedniej edycji tego programu.
W kończącym się roku szkolnym 2022/2023 w programie edukacyjnym UODO wzięło udział 276 szkół, które zrealizowały ponad 4 000 inicjatyw (lekcji i wydarzeń tematycznych) – w tym 305 z okazji XVII Dnia Ochrony Danych Osobowych.
Ponad 47 tys. uczniów brało udział w zajęciach lekcyjnych, pozalekcyjnych i wydarzeniach tematycznych. Ponad 3,2 tys. nauczycieli zostało przeszkolonych i zaangażowanych w działania, aby idea ochrony prywatności i danych osobowych stanowiła ważny element szkolnej edukacji.
– Tak szerokie zainteresowanie szkół udziałem w programie oraz ogromna liczba zrealizowanych inicjatyw udowadnia, że edukacja w zakresie ochrony danych osobowych jest niezwykle potrzebna – podsumowała Marta Mikołajczyk, koordynatorka programu w UODO.
Kończąca się edycja programu obfitowała w liczne wydarzenia skierowane do uczniów i nauczycieli oraz z ich udziałem. Zrealizowano m.in. szkolenia i webinaria, w tym z cyklu „RODO w szkolnej ławce”. Odpowiednią dawkę wiedzy przekazano nauczycielom – szkolnym koordynatorom programu, aby mogli podzielić się nią w gronie pedagogicznym. Dużą popularnością wśród uczniów cieszył się cykl webinarów tematycznych pn.  #ODOlekcje. Tematykę tych spotkań dobrano tak, aby była dla uczestników angażująca i użyteczna. Kontynuowano poradnictwo dla nauczycieli i uczniów w postaci cyklu porad „Warto wiedzieć…”.
Z entuzjazmem odpowiedzieli także na zaproszenie Prezesa UODO do angażowania się w obchody Dnia Ochrony Danych Osobowych, przygotowując pod opieką nauczycieli, wiele inicjatyw, które zaadresowano zarówno do społeczności szkolnej, jak i społeczności lokalnej. Szkoły i uczniowie wzięli udział w konkursach zorganizowanych w ramach programu.
W ciągu 10 miesięcy realizacji programu w roku szkolnym 2022/2023 przygotowano ofertę dostosowaną do potrzeb uczniów w różnym wieku – od klas 1-3 aż po nastolatków. Wzięto pod uwagę różne potrzeby, w tym zadbano, aby treści były dostosowane do uczniów ze szczególnymi potrzebami.
Co się wydarzyło podczas XIII edycji programu „Twoje dane – Twoja sprawa”?
  Jeśli chcecie wiedzieć, które szkoły wzięły udział w tej edycji programu, sprawdźcie wykaz szkół uczestniczących.
Jeśli chcecie wiedzieć, jakie inicjatywy edukacyjne w ramach programu zrealizowały szkoły, przejrzyjcie interaktywną mapę inicjatyw edukacyjnych zrealizowanych w minionej edycji programu.
Dziękujemy patronom honorowym i medialnym za wsparcie oraz towarzyszenie w wielu tych wydarzeniach!
Patroni honorowi programu:
  Patroni medialni XIII edycji programu:
A teraz wakacje i... już odliczamy dni do rozpoczęcia kolejnej – XIV edycji. Do zobaczenia!