„Złote Pióro” Prezes UODO przyznał Zespołowi Szkół nr 1 im. Władysława Grabskiego w Lublinie. Szkoła ta zdobyła 1 miejsce w konkursie na najlepszą inicjatywę edukacyjną zrealizowaną w XIII edycji programu edukacyjnego „Twoje dane – Twoja sprawa”.
Zasadniczym celem konkursów dla uczniów oraz dla szkół i placówek doskonalenia nauczycieli jest promowanie zasad ochrony danych osobowych wśród dzieci i młodzieży, popularyzowanie wiedzy o ochronie danych osobowych wśród uczniów, podkreślenie istotnej roli tematyki ochrony prywatności i danych osobowych w życiu każdego człowieka.
Laureaci konkursu dla uczniów
Zadaniem w konkursie dla uczniów było nagranie i zmontowanie filmiku krótkometrażowego w formie rolki (reels) lub przygotowanie pracy artystycznej w formie rysunku czy komiksu nawiązujących do tematu przewodniego konkursu „Ochrona danych osobowych w cyfrowej dżungli”. W kategorii „Szkoła podstawowa” w  konkursie zwyciężyli:
I miejsce – uczeń ze Szkoły Podstawowej nr 264 im Gabrieli Mistral w Warszawie
II miejsce – uczennica ze Szkoły Podstawowej w Stasinie
III miejsce – uczennica ze Szkoły Podstawowej w Brzoziu.
Natomiast laureatami konkursu w kategorii „Szkoła ponadpodstawowa” zostali:
I miejsce – uczeń z Zespołu Szkół Handlowych im. Bohaterów Poznańskiego czerwca’56 w Poznaniu
II miejsce – uczniowie z Zespołu Szkół nr 1 im Władysława Grabskiego w Lublinie
III miejsce – uczeń ze Społecznego Liceum Ogólnokształcącego nr 3 STO w Warszawie.
Laureaci konkursu na najlepszą inicjatywę edukacyjną
Z kolei celem konkursu dla szkół i placówek doskonalenia nauczycieli jest promowanie najciekawszych inicjatyw edukacyjnych, upowszechnianie wiedzy o ochronie danych osobowych i prawa do prywatności wśród młodych ludzi, a także działanie na rzecz poszerzenia i pogłębienia wiedzy czy wzrostu świadomości uczniów i nauczycieli w obszarze ochrony danych osobowych.
Najlepsze inicjatywy edukacyjne zrealizowano w następujących placówkach:
I miejsce – Zespół Szkół nr 1 im. Władysława Grabskiego w Lublinie – laureat „Złotego Pióra”
II miejsce – Szkoła Podstawowa nr 4 im. Adama Mickiewicza w Lublinie
III miejsce – Szkoła Podstawowa nr 4 im. Królowej Jadwigi w Wieluniu
Laureatom gratulujemy!
 