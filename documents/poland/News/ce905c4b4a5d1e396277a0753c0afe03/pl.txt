Znamy już laureatów tegorocznych konkursów dla szkół oraz uczniów biorących udział w XII edycji programu edukacyjnego „Twoje dane – Twoja sprawa”. Na zwycięskie prace złożyły się porady dla seniorów w postaci podcastów, a także scenariusze zajęć lekcyjnych oraz gry i zabawy.
Zasadniczym celem konkursów dla uczniów oraz dla szkół i placówek doskonalenia nauczycieli jest promowanie zasad ochrony danych osobowych wśród dzieci i młodzieży, popularyzowanie wiedzy o ochronie danych osobowych wśród uczniów, podkreślenie istotnej roli tematyki ochrony prywatności i danych osobowych w życiu każdego człowieka.
Laureaci konkursu dla uczniów
W tym roku zadaniem uczestników konkursu dla uczniów było przygotowanie dla seniorów nagrania głosowego (podcast) na temat zasad ochrony danych osobowych i bezpiecznego korzystania z sieci pod hasłem „Ochrona danych osobowych na co dzień”.  Konkurs przeprowadzono w dwóch kategoriach: szkoła podstawowa oraz ponadpodstawowa.
W konkursie zwyciężyli:
1)      Kategoria szkoła podstawowa
I miejsce - Natalia Kozar ze Szkoły Podstawowej nr 3 im. J. Piłsudskiego w Zespole Szkolno-Przedszkolnym nr 10 w Tomaszowie Mazowieckim (woj. łódzkie)
II miejsce -  praca zespołowa, której autorami są uczniowie z Samorządowej Szkoły Podstawowej im. Wandy Łyczkowskiej w Ostojowie (woj. świętokrzyskie) - Antoni Obara, Dominik Ślusarczyk, Ewa Tylikowska, Jeremiasz Tokarczyk, Julia Bujnowska, Julia Osiowy, Laura Fidos, Maja Widurska, Maja Zaręba, Marcelina Wikło, Matylda Pasek, Natan Kaleta, Nela Gawlińska, Oskar Zięba, Paweł Grudniewski, Paweł Tuśnio, Samanta Skorodzień, Wiktoria Kupis, Cezary Gołąb i Gabriela Detka
III miejsce - Matylda Lewińska, Barbara Szczerbińska ze Szkoły Podstawowej nr 360 w Warszawie
2)      Kategoria szkoła ponadpodstawowa
I miejsce - Dawid Gęca, Mikołaj Lis, Zespół Szkół nr 1 im. Władysława Grabskiego w Lublinie (woj. lubelskie)
II miejsce - praca zespołowa uczniów: Wiktorii Uszko, Oliwii Olchawa, Julii Sroki, Karoliny Marek, Patrycji Filipowicz, Wiktorii Zwolińskiej, z Zespołu Szkół Ekonomicznych w Nowym Sączu (woj. małopolskie)
III miejsce - Paweł Skura, Franciszek Kuna, Miłosz Pisarek  z Zespołu Szkół Technicznych im. Tadeusza Kościuszki w Radomiu (woj. mazowieckie)
Laureaci konkursu na najlepszą inicjatywę edukacyjną
Tradycyjnie wraz z konkursem dla uczniów UODO ogłosił konkurs dla szkół i placówek doskonalenia nauczycieli. W tym konkursie wybierano najlepsze działanie edukacyjne (np. zajęcia, gry, zabawy edukacyjne, warsztaty), które służyły upowszechnieniu wiedzy o ochronie danych osobowych i prawa do prywatności wśród uczniów i nauczycieli, a zostały zrealizowane w roku szkolnym 2021/2022 w oparciu o autorskie scenariusze zajęć.
Laureaci konkursu na inicjatywę roku:
I miejsce Szkoła Podstawowa nr 360 w Warszawie - laureat Złotego Pióra - „Udany Oficjalny Debiut Oryginalny – 360 minut o ochronie danych osobowych. Inicjatywa obejmuje osiem scenariuszy zajęć lekcyjnych  w formie publikacji opracowanych przez uczniów i nauczycieli z myślą o realizacji różnych lekcji przedmiotowych, np. z jęz. polskiego, matematyki, historii, informatyki, lekcji bibliotecznej, jęz. angielskiego, edukacji wczesnoszkolnej.
II miejsce Szkoła Podstawowa nr 9 im Wł. Jagiełły w Kutnie „8 przygód z RODO, czyli wspólna grywalizacja wieczorową porą w SP9. Szkolną dróżką do wiedzy o ochronie danych osobowych”. W szkole zorganizowano integracyjną lekcję opartą na grywalizacji, w formie zabawy w podchody, polegającą na rozwiązaniu różnorodnych zadań (m.in. krzyżówki, puzzle, quiz, spot, nagranie muzyczne, kalambury, escape room, minidebata).
III miejsce Szkoła Podstawowa nr 5 z Oddziałami Integracyjnymi im. Powstańców Śląskich w Wieluniu. Inicjatywa polegała na zorganizowaniu pod hasłem  „Twoje dane – Twoja sprawa” happeningu obejmującego różnorodne działania: plakaty, gazetki, przedstawienie wg autorskiego scenariusza.
W tym konkursie przyznano także wyróżnienie, które trafiło do Specjalnego Ośrodka Szkolno-Wychowawczego nr 2 w Kielcach za terenową grę edukacyjną z wykorzystaniem kodów QR. Dzięki grze zapoznano uczniów z podstawowymi kwestiami ochrony danych osobowych (zajęcia komputerowe, funkcjonowanie osobiste i społeczne, przysposobienie do pracy).
Laureatom gratulujemy!