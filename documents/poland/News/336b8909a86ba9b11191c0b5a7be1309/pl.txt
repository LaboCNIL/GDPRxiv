Czy wiesz czym są dane osobowe? Wiesz w jaki sposób osoby nieuprawnione mogą je wykorzystać? Skąd pochodzi największe zagrożenie dla danych osobowych? Jakie działania należy podjąć w przypadku naruszenia ich ochrony? Odpowiedzi na te i inne pytania dostarczy webinarium organizowane przez UODO 29 czerwca 2023 r. o godz. 10.00.
Podczas wydarzenia zostanie zaprezentowany raport pt. „Dane osobowe – czy wiemy jak je chronić?”, który opracowano na podstawie wyników badania „Wiedza na temat bezpieczeństwa ochrony danych osobowych w Polsce”. Badanie przeprowadzili serwis ChronPESEL.pl oraz Krajowy Rejestr Długów BIG SA, a Urząd Ochrony Danych Osobowych i Instytut Prawa Ochrony Danych Osobowych objęły patronat nad tym przedsięwzięciem.
Po prezentacji wspomnianego raportu, odbędzie się debata z udziałem ekspertów z zakresu ochrony danych osobowych, podczas której prelegenci odniosą się do przedstawionych w nim wniosków. Ponadto omówią proces budowania świadomości Polaków na temat danych osobowych i wskażą co wpływa na kształtowanie odpowiednich postaw społeczeństwa.
Eksperci skomentują jak dotychczasowe stosowanie RODO wpłynęło na zachowania obywateli odnośnie do dbania o bezpieczeństwo danych osobowych.
Podczas dyskusji zostaną przedstawione wskazówki, jakie działania należy podjąć w przypadku naruszenia ochrony danych.
Warunki udziału w webinarium
Liczba miejsc w wydarzeniu jest ograniczona, a o udziale decyduje kolejność przyłączenia się do wydarzenia. Link do konferencji będzie aktywny w dniu wydarzenia:
https://uodo.clickmeeting.com/876267939/?r=AGZ2ZGZ3BQE8sSEvkMiRu3k8MI90MJWkoKu2DTuvpJVhqTWcYzA5sUj1ZGD5AGZ3BN____
Zapis wideo spotkania zostanie udostępniony na stronie www.uodo.gov.pl w późniejszym terminie.
O raporcie
Raport „Dane osobowe – czy wiemy jak je chronić?” zawiera analizy wniosków wynikających ze sprawdzenia stanu wiedzy Polaków. W raporcie nie zabrakło także komentarzy ekspertów i przydatnych wskazówek zwracających uwagę społeczeństwa na ochronę danych osobowych. Ponadto w raporcie można zapoznać się z zagadnieniami związanymi z bezpieczeństwem Polaków oraz ich obawami związanymi z naruszeniem poufności danych osobowych czy prawa do prywatności.
O badaniu
Badanie pn. „Wiedza na temat bezpieczeństwa ochrony danych osobowych w Polsce” zostało przeprowadzone w maju 2023 roku przez IMAS International na reprezentatywnej próbie 1007 Polaków na zlecenie serwisu ChronPESEL.pl i Krajowego Rejestru Długów Biura Informacji Gospodarczej pod patronatem Urzędu Ochrony Danych Osobowych oraz Instytutu Prawa Ochrony Danych Osobowych.
Dzięki badaniu udało się rozpoznać, czy Polacy mają świadomość nowych zagrożeń oraz jak radzą sobie, aby im przeciwdziałać czy minimalizować skutki zdarzeń niepożądanych.
Tegoroczne badanie jest kontynuacją badań realizowanych w 2021 i 2022 roku.
  ***
 Agenda webinarium, 29 czerwca 2023
10.00-10.05 Powitanie
Adam Sanocki, Dyrektor Departamentu Komunikacji Społecznej, Rzecznik Prasowy UODO
10.05-10.30 Prezentacja wyników raportu
Andrzej Kulik, Dyrektor Departamentu Analiz Rynkowych i Komunikacji, Rzecznik Prasowy KRD
10.30-12.00 Debata ekspertów
Moderator: Adam Sanocki, Dyrektor Departamentu Komunikacji Społecznej, Rzecznik Prasowy UODO
Jakub Groszkowski, Zastępca Prezesa UODO
Jacek Młotkiewicz, Dyrektor Departamentu Kontroli i Naruszeń UODO
Wiesław Paluszyński, Prezes Polskiego Towarzystwa Informatycznego, Przewodniczący Sektorowej Rady ds. Kompetencji Telekomunikacja i Cyberbezpieczeństwo
Bartłomiej Drozd, ekspert serwisu ChronPESEL.pl
dr Maciej Andrzejewski, Instytut Nauk o Polityce i Administracji, Uniwersytet Przyrodniczo-Humanistyczny w Siedlcach, członek Rady Naukowej Instytutu Prawa Ochrony Danych Osobowych
12.00-12.15 Sesja pytań i odpowiedzi
12.20 Zakończenie
   