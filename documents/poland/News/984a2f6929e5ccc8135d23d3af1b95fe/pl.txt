Zapraszamy do wzięcia udziału w 5. edycji Biegu Dla Bohaterów upamiętniającej tragiczną śmierć ikony lekkoatletyki - Janusza Kusocińskiego (Bieg do Palmir). Bieg odbędzie się 24 czerwca 2023 r. o godzinie 10.00.
Pomysłodawcą tego wydarzenia jest Ministerstwo Rozwoju i Technologii, które już po raz piąty  organizuje Bieg dla Bohaterów.  Celem tej inicjatywy jest upamiętnienie osoby Janusza Kusocińskiego, ikony lekkoatletyki oraz  uczczenie jego 83. rocznicy śmierci. Wydarzenie ma również na celu przybliżenie mieszkańcom Warszawy historii związanej z życiem i działalnością tego wielkiego Polaka – sportowca.
Trasa
Bieg rozpocznie się o godz. 10.00 sprzed budynku Sejmu RP. Zakończenie wydarzenia zaplanowano około godz. 14.00 na cmentarzu wojskowym w Palmirach, gdzie uczestnicy Biegu złożą kwiaty na grobie Janusza Kusocińskiego.
Zasady udziału
Udział ma charakter nieodpłatny. Zachęcamy do rejestracji poprzez formularz zgłoszeniowy.
Obowiązuje limit miejsc i kolejność zgłoszeń.
  Zachęcamy do zapoznania się ze szczegółowymi informacjami dotyczącymi tego wydarzenia.
 