Czy Polacy wiedzą, jaką rolę w procesie przetwarzania danych odgrywa administrator? Czy orientują się, w jakich sprawach mogą zwracać się do inspektora ochrony danych? Czy rozumieją na czym polega ochrona danych osobowych w miejscu pracy? Odpowiedzi na te i inne pytania dostarczy webinarium organizowane przez UODO 20 września 2022 r., o godz. 10.00.
Podczas wydarzenia zostanie zaprezentowana trzecia część raportu pt. „Zadania administratorów i inspektorów ochrony danych”, którą opracowano na podstawie wyników badania „Ochrona danych osobowych w 2022 r.”. Badanie przeprowadzili serwis ChronPESEL.pl oraz Krajowy Rejestr Długów BIG SA, a UODO objęło patronat nad tym przedsięwzięciem.
Po prezentacji wspomnianego raportu odbędzie się debata z udziałem ekspertów z zakresu ochrony danych osobowych. Podczas dyskusji zostaną przedstawione zadania administratora oraz inspektora ochrony danych. Prelegenci odniosą się także do zaprezentowanych wniosków dostępnych w raporcie. Ponadto, skomentują, jak w praktyce powinny wyglądać zabezpieczenia danych osobowych, co należy rozumieć poprzez środki organizacyjne czy środki techniczne.
Warunki udziału w webinarium
Liczba miejsc w wydarzeniu jest ograniczona, a o udziale decyduje kolejność przyłączenia się do wydarzenia. Link do konferencji będzie aktywny w dniu wydarzenia:
https://uodo.clickmeeting.com/889768882/?r=AGZ2ZGZ3BQE8sSEvkMiRu3k8MI90MJWkoKu2DTuvpJVhqTWcYzA5sUj0AQZjAmDkZN____
Zapis wideo wydarzenia zostanie udostępniony na stronie www.uodo.gov.pl w późniejszym terminie.
O raporcie
Pierwsza część raportu pt. „Wiedza na temat bezpieczeństwa danych osobowych w Polsce” zawiera analizę wyników badania oraz komentarze i wskazówki ekspertów na co dzień zajmujących się ochroną danych osobowych na temat wniosków wynikających ze sprawdzenia stanu wiedzy Polaków.
Druga część raportu pt. „Cyberzagrożenia – czego boją się Polacy?” odnosi się do zagadnień związanych z bezpieczeństwem Polaków w sieci. Wyniki badania dostarczają wiedzy o największych obawach związanym z naruszeniem ich poufności danych osobowych czy prawa do prywatności.
Trzecia część raport pt. „Zadania administratorów i inspektorów ochrony danych” nawiązuje natomiast do jakże ważnej roli administratorów oraz inspektorów ochrony danych, jaką jest budowanie świadomości i kształtowanie odpowiednich postaw Polaków. Wskazuje również jakie są oczekiwania społeczeństwa względem tych podmiotów. Prezentuje także spostrzeżenia badanych na temat przepisów o ochronie danych osobowych w miejscu pracy.
O badaniu
Dzięki badaniu „Ochrona danych osobowych w 2022 roku” udało się rozpoznać, czy Polacy mają świadomość nowych zagrożeń oraz jak radzą sobie, aby im przeciwdziałać czy minimalizować skutki zdarzeń niepożądanych. Tegoroczne badanie jest kontynuacją badania zrealizowanego w 2021 roku.
Ponadto wyniki obecnego badania pozwalają ocenić, jak dotychczasowe stosowanie ogólnego rozporządzenia o ochronie danych (RODO) wpłynęło na zmianę świadomości Polaków odnośnie do dbania o bezpieczeństwo danych osobowych.
Badanie zrealizowały serwis ChronPESEL.pl i Krajowy Rejestr Długów BIG SA pod patronatem Urzędu Ochrony Danych Osobowych. Przeprowadzono je w marcu 2022 roku metodą CAWI na reprezentatywnej grupie 1007 respondentów przez IMAS International.
  ***
Agenda webinarium „Zadania administratorów i inspektorów ochrony danych w kontekście bezpiecznego przetwarzania danych osobowych”, 20 września 2022
  10.00-10.10 Powitanie i prowadzenie spotkania
Adam Sanocki, Rzecznik Prasowy UODO
10.10-10.30 Prezentacja wyników raportu
Andrzej Kulik, Rzecznik Prasowy KRD
10.35-12.00 Debata
Moderator: Ewelina Janczylik-Foryś, zastępca Rzecznika Prasowego UODO
Tomasz Ochmiński, Departament Kontroli i Naruszeń, UODO
Małgorzata Dulińska-Majkowska, Kaczmarski Group, partner serwisu ChronPESEL.pl
Bartosz Biderman, Specjalista w Departamencie Cyberbezpieczeństwa, Urząd Komisji Nadzoru Finansowego
Łukasz Kołodziejczyk, inspektor ochrony danych, ClickMeeting
12.00-12.15 Sesja pytań i odpowiedzi
12.20 Zakończenie
 