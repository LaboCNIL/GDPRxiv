Výroční
zpráva
2018

© Úřad pro ochranu osobních údajů, 2019
ISBN 978-80-210-9224-2
ISBN 978-80-210-9225-9 (online: pdf)

Úvodní slovo
předsedkyně

Dámy a pánové,

otvíráte výroční zprávu Úřadu pro ochranu osobních údajů za rok 2018, který
pro nás všechny byl ve znamení obecného nařízení o ochraně osobních údajů,
obecně označovaného GDPR. V propojeném globalizovaném světě se tento
soubor pravidel pro zpracování osobních údajů stává globálním standardem.
Přibližovat se mu začínají i významní hospodářští partneři Evropské unie – Spo-
jené státy americké a Japonsko. Znamená to jediné – zásady a pravidla, které
GDPR vyžaduje, odpovídají potřebám společnosti a jsou použitelné i v rozdíl-
ných právních řádech demokratických států. Na naplňování tohoto standardu
se Úřad podílí nejen „domácí“ činností, ale také tematicky poměrně pestrou
účastí v rámci Evropského sboru pro ochranu osobních údajů a na ni navazu-
jící další spoluprací.

Náš příspěvek k naplňování potenciálu obecného nařízení je spojen také se
zapojením do kontrol v mechanismu spolupráce dozorových úřadů členských
zemí EU, který je jak pro subjekty údajů, tak pro správce, významný jediným
kontaktním místem. Nám v něm připadla dvakrát úloha vedoucího dozoro-
vého úřadu.

V ý r o č n í z p r á v a Ú O O Ú 2 0 1 8 / 3

Hodně sil věnujeme v posledních dvou letech konzultační a informační podpoře těch, jimž ze
zpracování osobních údajů vznikají povinnosti – někdy to nejde jinak, než formou uvádění rad
a tvrzení na pravou míru. V tom i v dozorové působnosti v užším slova smyslu byl fenoménem
roku 2018 souhlas subjektu údajů se zpracováním. Tento institut svrchovaně naplňující ústavně
zakotvené právo každého, jehož osobní údaje někdo jiný zpracovává, na ochranu před počí-
náním v rozporu se zákonem, je velmi často nepochopen nebo zneužíván. V posledním roce to
je zejména v souvislosti s tzv. „přesouhlasováním,“ které, až na vzácné výjimky, bylo buď
prostě nadbytečné či dokonce manipulativní a přispívalo k vytváření pokřiveného obrazu GDPR.
Zde samozřejmě lidi dotčené takovým postupem v mezích své působnosti Úřad podporuje a po-
máhá jim, kromě jednotlivých případů, především informační kampaní.

Příprava na nabytí účinnosti GDPR 25. května a očekávání vnitrostátní adaptační legislativy
spojené s nepřetržitým zapojením, výrazně poznamenaly celý rok 2018 i obsah této výroční
zprávy. Úkoly Úřadu však s obecným nařízením ani nezačínají, ani nekončí. Ochrana osobních
údajů „dobíhá“ podle zákona o ochraně osobních údajů, který ke dni, kdy píši tyto řádky, je
stále ještě účinnou součástí právního řádu České republiky a v plném rozsahu platí pro oblasti,
které nejsou pokryté GDPR.

Úřad také prosazuje ochranu osobních údajů podle dalších zákonů. Všechny formy dozorové
působnosti – od konzultací a upozornění až po kontroly, správní řízení a ukládání pokut – se
uplatňují v oblasti nevyžádaných, elektronicky šířených obchodních sdělení, která adresáti vní-
mají právem jako obtěžující. Za porušení zákona v této oblasti byla uložena polovina všech
pokut za loňský rok.

Úřad rovněž provozuje významnou součást elektronicky vykonávaných agend veřejné správy
v České republice, známou pod zkratkou ORG, která je pro občany doslova neviditelná, ale pro
ochranu osobních dat v systému veřejné správy má klíčový význam. Systém ORG v rámci zá-
kladních registrů významně přispívá k bezpečnosti a má strategický význam.

Ze zprávy, kterou máte před sebou, mimo jiné seznáte, že rok 2018 byl nepochybně přelo-
mový pro ochranu soukromí v éře digitalizace, která je všudypřítomná a je trvalým ústředním
bodem programového prohlášení vlády.

Věřím, že tato slova pro Vás obraz práce Úřadu pro ochranu osobních údajů v uplynulém roce

zarámují.

JUDr. Ivana Janů
předsedkyně Úřadu pro ochranu osobních údajů

V ý r o č n í z p r á v a Ú O O Ú 2 0 1 8 / 5

Obsah

ÚŘAD V ČÍSLECH 2018
KONTROLNÍ ČINNOST

I. KONTROLNÍ PLÁN
II. POZNATKY INSPEKTORŮ Z KONTROLNÍ ČINNOSTI

Únik osobních údajů z personálních spisů společnosti CHRIST CAR WASH s.r.o.
Dodržování povinností správce ve společnosti Lidl Česká republika v.o.s.
Internet Mall, a.s. – zaznamenání narušení bezpečnosti při správě osobních údajů
INTER – IVCO, s.r.o. – dodržování povinností správce osobních údajů
Kontrola mobilního operátora týkající se vyžadování souhlasu
Prověřování dostatečnosti zabezpečení osobních údajů u Generálního finančního
ředitelství (EET)
Zpracování osobních údajů v systému CERD na www.centralniregistrdluzniku.cz
a www.cerd.cz (překlápění veřejných rejstříků, zveřejňování nepravdivých informací,
zásah do soukromého života a neinformování subjektů údajů)
Eltodo, a.s., – kontrola kamerového systému na vozidlech monitorujících zónové
parkování
Zpracování osobních údajů klientů při poskytování úvěru společností BNP Paribas
Personal Finance SA, odštěpný závod
Zpracování osobních údajů na webových stránkách společnosti Mladá fronta, a.s.
Kontrola společnosti NaturaMed Pharmaceuticals s.r.o., týkající se povinností správce
Pravidelná kontrola Schengenského informačního systému
Odbor dopravněsprávních činností Magistrátu HMP – neoprávněné zpřístupnění
osobních údajů jiným subjektům údajů
Záměna daňových subjektů stejného jména a data narození při doručování písemností
Generálním finančním ředitelstvím

OSTATNÍ DOZOROVÁ ČINNOST

DOZOROVÁ ČINNOST V OBLASTI OBCHODNÍCH SDĚLENÍ

STÍŽNOSTI, OHLAŠOVÁNÍ PORUŠENÍ ZABEZPEČENÍ
A KONZULTACE

UKLÁDÁNÍ SANKCÍ

6 / V ý r o č n í z p r á v a Ú O O Ú 2 0 1 8

8

11

14
15
15
16
18
18
20

21

22

23

24
25
26
27

28

30

32

32

36

38

POZNATKY ZE SOUDNÍCH PŘEZKUMŮ

OSVĚDČENÍ O OCHRANĚ OSOBNÍCH ÚDAJŮ (CERTIFIKACE)

PŘEDÁVÁNÍ OSOBNÍCH ÚDAJŮ DO ZAHRANIČÍ

SCHENGENSKÁ SPOLUPRÁCE

ANALYTICKÁ ČINNOST
LEGISLATIVA
VYŘIZOVÁNÍ STÍŽNOSTÍ PODLE § 175
SPRÁVNÍHO ŘÁDU

ZAHRANIČNÍ SPOLUPRÁCE

KODEXY CHOVÁNÍ

SDĚLOVACÍ PROSTŘEDKY A KOMUNIKAČNÍ
NÁSTROJE

INFORMAČNÍ SYSTÉM ORG

PERSONÁLNÍ OBSAZENÍ

HOSPODAŘENÍ
POSKYTOVÁNÍ INFORMACÍ PODLE ZÁKONA
O SVOBODNÉM PŘÍSTUPU K INFORMACÍM

41

45

46

48

51

60

63

65

68

69

71

75

77

83

V ý r o č n í z p r á v a Ú O O Ú 2 0 1 8 / 7

Úřad v číslech 2018

Dotazy a konzultace

dotazů celkem
telefonní konzultační GDPR linka
telefonní konzultační linka ke kamerovým systémům
předchozí konzultace ve smyslu článku 36 GDPR
ostatní konzultace

Podání a stížnosti

přijaté podněty

vyřízeno upozorněním správce na možné porušení
předáno ke kontrole nebo jinému řízení

postoupené věci od orgánů činných v trestním řízení
a správních orgánů
ohlášení o porušení zabezpečení osobních údajů
ve smyslu článku 33 GDPR
poskytnutí součinnosti orgánům činným v trestním řízení

Kontrolní činnost
(s výjimkou kontrol
týkajících se
nevyžádaných
obchodních sdělení)

zahájeno
ukončeno

z toho z předchozích let

uložená opatření k nápravě
napadeno námitkami
námitkám vyhověno
nevyhověno
částečně vyhověno

pokuty za neposkytnutí součinnosti v kontrole
vyřízeno bez zahájení kontroly (odloženo, postoupeno)

4161
2800
1900
0
20

3616
462
193

57

260
10

76
89
36
28
16
2
11
3
4
27

8 / Ú ř a d v č í s l e c h 2 0 1 8

Obchodní sdělení
(kompetence podle
zákona
č. 480/2004 Sb.)

podnětů celkem
zahájených kontrol
ukončených kontrol

z toho z předchozích let

napadeno námitkami
námitkám vyhověno
nevyhověno
částečně vyhověno

řízení o sankci
pokuty za neposkytnutí součinnosti v kontrole
vyřízeno bez zahájení kontroly upozorněním subjektu
na možné porušení povinností

Správní trestání
(s výjimkou řízení
týkajících se
nevyžádaných
obchodních sdělení)

Rozhodování
předsedkyně Úřadu

řízení o sankci vedená s právnickými osobami
a fyzickými osobami podnikajícími
řízení o sankci s fyzickými osobami
upuštění od uložení pokuty podle § 40a
zákona č. 101/2000 Sb.
odloženo

rozklady napadená rozhodnutí
zamítnutých rozkladů
zrušeno a vráceno k novému projednání
zrušených rozhodnutí a zastaveno řízení
změna rozhodnutí

2901
22
17
6
5
0
5
0
26
10

414

39
17

38
17

25
22
7
4
3

Soudní přezkum
(Pozn.: * celkem
od r. 2001)

8 (155)/
podaných žalob k soudu
1
zamítnutých žalob soudem
zrušených rozhodnutí soudem
4
ukončených/neukončených soudních řízení od roku 2001 133/22

Povolení k předávání
osobních údajů
do zahraničí

přijatých žádostí o předávání osobních údajů
do zahraničí (podle § 27 zákona č. 101/2000 Sb.)
rozhodnutí o povolení předávání
rozhodnutí o nepovolení
zastavená řízení z procesních důvodů

Stížnosti podle § 175
správního řádu

přijatých stížností

vyřízených jako důvodné
vyřízených jako částečně důvodné
vyřízených jako bezdůvodné

3
1
0
2

12
2
0
7

Ú ř a d v č í s l e c h 2 0 1 8 / 9

Žádosti podle zákona přijatých žádostí
o svobodném přístupu
k informacím

zcela vyhověno
částečně odmítnuto
odmítnutých žádostí

požadavek na úhradu nákladů za mimořádné
vyhledávání informací

z toho uhrazených

Připomínkované
návrhy

věcné záměry zákonů
zákony
prováděcí předpisy

návrhy nařízení vlády
návrhy vyhlášek

nelegislativní dokumenty

56
45
7
2

2
0

8
68
85
17
68
63

1 0 / Ú ř a d v č í s l e c h 2 0 1 8

Kontrolní činnost

Kontrolní činnost Úřadu byla v roce 2018 zásadně dotčena účinností obec-
ného nařízení1 o ochraně osobních údajů. Pro praktický výkon kontroly tato
skutečnost znamenala, že se jednotlivé kontroly v průběhu roku uskutečnily
v různých režimech.

Jednalo se především o kontroly, které byly ukončeny před 25. květnem
2018, tedy před účinností obecného nařízení. V těchto kontrolách byly zjiš-
těné skutečnosti posuzovány výlučně podle pravidel stanovených zákonem
č. 101/2000 Sb.

Další významnou skupinu tvořily kontroly, které byly prováděny (třeba jen
částečně) již za účinnosti obecného nařízení. V těchto případech bylo pro roz-
hodnutí o tom, podle kterého právního režimu bude posouzení provedeno,
zásadní, kdy se uskutečnilo zpracování, které bylo předmětem kontroly. V pří-
padě, že bylo posuzováno zpracování prováděné před 25. květnem 2018, příp.
incident, ke kterému došlo před tímto datem, byl posuzován primárně též sou-
lad se zákonem č. 101/2000 Sb. Současně však byla zohledněna i příslušná
ustanovení z obecného nařízení, kde kontrolující konstatovali, že ke stejným
závěrům by dospěli i v případě, kdy by se již aplikovalo nařízení. V případě roz-
dílných závěrů pak uváděli konkrétní vysvětlení jejich odlišnosti. Poslední sku-
pinu zmiňovaných kontrol pak tvořily ty, kde byl posuzován soulad pouze ve
vztahu k obecnému nařízení.

Bližší přehled toho, jaká konkrétní porušení jednotlivých ustanovení Úřad

v provedených kontrolách zjistil, poskytují tyto grafy:

1 Obecné nařízení o ochraně osobních údajů, též GDPR z anglických slov General Data Protection Regulation (Nařízení Evrop-
ského parlamentu a Rady (EU) č. 2016/679 ze dne 27. dubna 2016 o ochraně fyzických osob v souvislosti se zpracováním osob-
ních údajů a o volném pohybu těchto údajů a o zrušení směrnice 95/46/ES).

K o n t r o l n í č i n n o s t / 1 1

1 2 / K o n t r o l n í č i n n o s t

Obecné nařízení s sebou přineslo mimo jiné zásadní důraz na spolupráci dozorových úřadů
jednotlivých členských států, která má směřovat primárně k jednotnému posuzování provádě-
ných zpracování. Součástí tohoto systému je i mechanismus jediného kontaktního místa („one-
stop-shop mechanism“) pro případy přeshraničního zpracování osobních údajů. V rámci tohoto
mechanismu je jeden dozorový úřad v roli vedoucího (úřad pro hlavní nebo jedinou provozovnu
správce nebo zpracovatele) a ostatní úřady mohou být za určitých podmínek tzv. dotčenými
dozorovými úřady (např. pokud jsou zpracováním podstatně dotčeny subjekty údajů s bydliš-
těm v členském státě tohoto úřadu). V rámci kontrol, které byly zahájeny v roce 2018, vystu-
poval Úřad v roli vedoucího dozorového úřadu ve dvou kontrolách. Jakmile budou tyto kontroly
ukončeny, bude Úřad o jejich výsledku veřejnost informovat.

Jedním ze základních nástrojů, jehož cílem je (zpravidla na základě výsledků kontroly) do-
sáhnout nápravy stavu, který kontrola vyhodnotila jako porušení právních předpisů v oblasti
ochrany osobních údajů, je uložení opatření k nápravě. Je třeba zdůraznit, že tato opatření se
neukládají v případě, že příslušný správce či zpracovatel stav dobrovolně a včas napraví. V ta-
kovém případě by totiž řízení o uložení opatření nebylo hospodárné ani by nešetřilo práva dot-
čených osob. S ohledem na účinnost obecného nařízení je třeba uvést, že v ukládání opatření
k nápravě nedošlo k žádným zásadnějším změnám oproti postupu podle zákona č. 101/2000
Sb. Další graf ukazuje vývoj počtu uložených opatření k nápravě za poslední tři roky (pozn.:
v jednom rozhodnutí je zpravidla obsaženo více opatření k nápravě a graf ukazuje počet ulo-
žených opatření, nikoli vydaných rozhodnutí).

K o n t r o l n í č i n n o s t / 1 3

• KONTROLNÍ PLÁN

Kontrolní plán Úřadu byl v roce 2018 sestaven tak, aby reflektoval skutečnost, že ještě před
ukončením prvního pololetí dojde k významné změně účinné právní úpravy. Zahájení jednotli-
vých kontrol podle kontrolního plánu tak nebylo určováno jednotlivými čtvrtletími, jak bylo do
této doby obvyklé, ale právní úpravou, jejíž soulad měl být u konkrétních zpracování kontrolován.
Součástí kontrolního plánu pro rok 2018 byly dvě kontroly, které je Úřad povinen (na základě
příslušných evropských právních předpisů) pravidelně provádět. Jednalo se o kontrolu zpraco-
vání osobních údajů v Celním informačním systému (CIS) a kontrolu zpracování osobních údajů
ve vnitrostátní části Vízového informačního systému (VIS). Kontrola VIS, společně s již dříve pro-
vedenou kontrolou vnitrostátní součásti Schengenského informačního systému (SIS), je přitom
zásadní i z toho hlediska, že v roce 2019 bude v České republice probíhat tzv. schengenské
hodnocení, tedy kontrola fungování českého národního řešení SIS, a to včetně oblasti ochrany
osobních údajů.

Dále byly předmětem kontrol prováděných na základě kontrolního plánu poznatky z předchozí
dozorové činnosti Úřadu. Z tohoto důvodu (v návaznosti na kontrolu provedenou u společ-
nosti SOLIDIS s.r.o. a následné řízení o sankci) proběhla například kontrola společnosti, která
se zabývá obchodem s databázemi využívanými pro marketingové účely, resp. která zpraco-
vává osobní údaje využívané pro marketingové účely. Taktéž v návaznosti na předchozí kon-
trolní činnost byla provedena kontrola u společnosti, která shromažďuje osobní údaje získávané
finančními poradci, kteří s ní spolupracují. Předmětem kontroly bylo i zpracování osobních údajů
u personální agentury, a to v návaznosti jednak na předchozí poznatky z kontrolní činnosti a dále
s ohledem na zpřísnění podmínek činnosti těchto subjektů v důsledku změny zákona
č. 435/2004 Sb., o zaměstnanosti. S ohledem na podnět Veřejné ochránkyně práv pak byla
provedena kontrola u poskytovatele služeb tzv. hybridní pošty.

Některé kontroly byly do kontrolního plánu zařazeny v přímé souvislosti s účinností obecného
nařízení.2 To sice staví na shodných obecných zásadách ochrany osobních údajů, ale v jednotli-
vých detailech se přeci jen liší. Jednou z těchto drobnějších odlišností je skutečnost, že v obec-
ném nařízení není výslovně jako právní důvod (titul) pro zpracování osobních údajů uvedeno,
že lze zpracovávat bez souhlasu dotčených subjektů údajů oprávněně zveřejněné osobní údaje
(viz § 5 odst. 2 písm. d) zákona č. 101/2000 Sb.). Takovým případem byla například kontrola
zveřejňování osobních údajů na internetu v tzv. klonech veřejných rejstříků.

V září 2018 byl kontrolní plán doplněn převážně o kontroly zpracování systémů využívajících

biometrické údaje (dynamický biometrický podpis, hlasová biometrie, technologie FaceID).

Více je možné se k některým případům, které byly předmětem kontroly na základě kontrol-
ního plánu, dozvědět v následující části této výroční zprávy. Některé z kontrol, které byly zahá-
jeny na základě kontrolního plánu pro rok 2018, nebyly v tomto kalendářním roce ukončeny.
O jejich výsledcích bude Úřad informovat standardním způsobem na svých webových stránkách.

2 Obecné nařízení o ochraně osobních údajů, též GDPR z anglických slov General Data Protection Regulation (Nařízení Evropského parlamentu a Rady (EU)
č. 2016/679 ze dne 27. dubna 2016 o ochraně fyzických osob v souvislosti se zpracováním osobních údajů a o volném pohybu těchto údajů a o zrušení směr-
nice 95/46/ES).

1 4 / K o n t r o l n í č i n n o s t

• POZNATKY INSPEKTORŮ Z KONTROLNÍ

ČINNOSTI

Inspektorka Jana Rybínová
Únik osobních údajů z personálních spisů společnosti CHRIST CAR WASH s.r.o.
Úřad provedl kontrolu společnosti CHRIST CAR WASH s.r.o., se sídlem Koterovská 534/175,
Koterov, 326 00 Plzeň (dále také „ChCW“ nebo „kontrolovaná osoba“).

Kontrola byla zahájena na základě podnětů, které obdržel Úřad v průběhu prosince 2017 od
zaměstnanců ChCW a na základě postoupení spisů od Policie ČR v lednu 2018. Obsahem pod-
nětů byla skutečnost, že došlo k úniku osobních údajů ze spisů zaměstnanců ChCW, resp. že
zaměstnanci ChCW opakovaně obdrželi e-maily, jejichž přílohou byly kopie dokumentů z jejich
personálních spisů. Předmětem kontroly bylo dodržování povinností správce osobních údajů
stanovených zákonem č. 101/2000 Sb., v souvislosti se zpracováváním osobních a citlivých
údajů zaměstnanců, které společnost zpracovává v rámci pracovněprávních vztahů, a dále se za-
měřením na plnění povinností správce osobních údajů ve smyslu § 13 zákona č. 101/2000 Sb.
Zákoník práce neuvádí žádnou definici, resp. výčet údajů, které má obsahovat personální spis.
Rozsah z právních předpisů je tak možné dovodit. V souladu se zákoníkem práce může perso-
nální spis obsahovat jen písemnosti obsahující osobní údaje, které jsou nezbytné pro výkon
práce v pracovněprávním vztahu, tedy jejichž rozsah je zároveň v souladu s ustanovením
§ 5 odst. 1 písm. d) zákona č. 101/2000 Sb.

Bylo zjištěno, že kontrolovaná osoba v rámci personálních spisů uchovává kopie různých
dokladů – např. kopie občanského průkazu, kopie rodného listu, kopie průkazu zdravotního
pojištění, kopie evidenčního průkazu zdravotního pojištění, kopie výpisu z evidence rejstříku
trestů fyzických osob, kopie karty klienta banky s číslem bankovního účtu.

V protokolu o kontrole bylo dále konstatováno, že není možné veškeré požadované informace
dokládat kopiemi všech uvedených dokladů a tyto kopie uchovávat v personálních spisech. Po-
vinností zaměstnance je doložit správnost určitých skutečností (např. výpis z evidence rejstříku
trestů fyzických osob) tak, aby zaměstnavatel mohl splnit svou zákonnou povinnost. K tomuto
však zaměstnavateli stačí do personálního spisu uvést, že požadované informace byly doloženy,
a potvrdit, kdo, kdy a na základě jakých dokladů toto ověřil (dle dokladu, smlouvy, rodného listu
apod.).

Dále bylo zjištěno, že kontrolovaná osoba uchovává kopie rodných listů dětí některých
zaměstnanců, taktéž uchovává skenované fotografie zaměstnanců. Zároveň uchovává kopie
občanských průkazů, a to v rozporu s povinností uloženou v § 15a odst. 2 zákona č. 328/1999
Sb., o občanských průkazech. I kdyby kontrolovaná osoba disponovala a doložila souhlas sub-
jektu údajů s pořízením a uchováním kopie jeho občanského průkazu (naplnila by ustanovení
§ 15a odst. 2 zákona č. 328/1999 Sb.), je pořízení kopie občanského průkazu se souhlasem za-
městnance možné pouze za podmínky, že všechny osobní údaje, které jsou v občanském prů-
kazu uvedeny, budou shromažďovány, a tedy i dále zpracovávány pouze v souladu s účelem,
který si správce osobních údajů určil. Pokud nemá kontrolovaná osoba určený účel pro shro-
mažďování dalších osobních údajů uvedených na občanském průkazu v rozsahu fotografie za-
městnance, případně jméno a příjmení manžela/ky, jeho rodné číslo, jména a příjmení dětí

K o n t r o l n í č i n n o s t / 1 5

a jejich rodná čísla, není oprávněna tyto osobní údaje shromažďovat. Podobná pravidla platí
i pro účel zaměstnavatele týkající se uzavření pracovněprávního vztahu a k vedení personální
evidence zaměstnance.

V protokolu o kontrole bylo uvedeno, že kontrolovaná osoba zpracovává ve své personální
evidenci osobní údaje v rozporu s povinností uloženou jí jako správci osobních údajů v ustano-
vení § 5 odst. 1 písm. d) zákona č. 101/2000 Sb. Důvodem je shromažďování osobních údajů
neodpovídajících pouze stanovenému účelu a v rozsahu nezbytném pro naplnění stanoveného
účelu a současně v rozporu s povinností správce osobních údajů dle § 5 odst. 2 zákona
č. 101/2000 Sb., neboť k danému zpracování osobních údajů nedisponuje žádným právním
titulem pro jejich zpracování.

Nezjištěným způsobem navíc došlo k „úniku“ osobních a citlivých údajů 62 zaměstnanců
ChCW. Tyto byly zpětně neznámým odesílatelem přeposlány 28 zaměstnancům. Kontrolovaná
osoba tedy nepřijala taková opatření, aby zabránila úniku osobních a citlivých údajů zaměst-
nanců z personálních složek, čímž porušila povinnost uloženou ji jako správci osobních údajů
dle § 13 odst. 1 zákona č. 101/2000 Sb. Zároveň Úřad zjistil, že automatizované systémy, které
kontrolovaná osoba využívá za účelem zpracování osobních a citlivých údajů v oblasti perso-
nalistiky, nejsou vybaveny systémem logování, tedy není možné určit a ověřit, kdy, kým a z jakého
důvodu byly osobní údaje zaznamenány nebo jinak zpracovány. Proto kontrolovaná osoba ne-
pořizovala elektronické záznamy přístupů (logování) k osobním údajům zpracovávaným
v rámci personalistiky, a tedy neplní povinnosti uložené § 13 odst. 4 písm. c) zákona č. 101/2000 Sb.
Kontrolovaná osoba proti zjištěním uvedeným v protokolu o kontrole podala námitky. Vzhle-
dem k tomu, že nebyla dodržena lhůta pro podání námitek, byly předsedkyní Úřadu zamítnuty
z důvodu jejich opožděnosti.

Ve věci bylo s ChCW následně vedeno řízení o uložení opatření k odstranění zjištěných ne-

dostatků a byla jí uložena pokuta ve výši 180 000 Kč.

Dodržování povinností správce ve společnosti Lidl Česká republika v.o.s.
Úřad provedl na základě kontrolního plánu pro rok 2018 komplexní kontrolu bez iniciačního
podnětu ve společnosti Lidl Česká republika v.o.s., která v sobě zahrnovala kontroly v oblasti per-
sonalistiky, mzdové, zákaznických vztahů, dohledových systémů, kde nebylo možno předjímat,
jaké konkrétní podmínky zpracování budou kontrolovanou osobou nastaveny. Předmětem
kontroly bylo dodržování povinností správce osobních údajů stanovených v hlavě II zákona
č. 101/2000 Sb. při zpracování osobních údajů zaměstnanců a zákazníků společnosti.

Kontrolovaná osoba v rámci kontroly předložila přehled všech databází. V těch zpracovává
osobní údaje zákazníků a zaměstnanců spolu s uvedením účelů zpracování, prostředků a způ-
sobů zpracování, včetně přehledu plnění všech podmínek vztahujících se k jednotlivým zpra-
cováním. Za účelem detailnější kontroly vybrali kontrolující následující systémy: kamerový systém
se záznamem; databáze elektronických vstupních karet a databáze škodních událostí zpraco-
vávaných ve specializovaných softwarových aplikacích.

Bylo zjištěno, že kontrolovaná osoba instalovala v některých svých objektech kamerový systém
se záznamem, jehož prostřednictvím dochází ke zpracování osobních údajů zaměstnanců, zákaz-
níků a dalších osob nacházejících se v prostorách monitorovaných tímto kamerovým systémem.
Účelem provozu kamerového systému je ochrana života, zdraví a majetku zákazníků; ochrana
života, zdraví a majetku zaměstnanců a ochrana majetku kontrolované osoby.

1 6 / K o n t r o l n í č i n n o s t

Dále bylo zjištěno, že doba uchování záznamů z kamerového systému je nastavena v souladu
s ustanovením § 5 odst. 1 písm. e) zákona č. 101/2000 Sb., stanovená doba uchování odpo-
vídá účelu zpracování; využívání kamerového systému je plně v souladu se stanoveným úče-
lem; prostřednictvím kamerového systému nedochází, kromě minimalizovaného rozsahu, ke
sledování činnosti zaměstnanců v průběhu výkonu jejich práce a nejsou sledovány prostory
určené pro jejich „soukromé“ aktivity, jako jsou šatny a odpočinkové místnosti.

Kontrolovaná osoba uzavřela smlouvy se zpracovateli osobních údajů v souladu s ustanove-
ním § 6 zákona č. 101/2000 Sb., plní svoji informační povinnost vůči subjektům údajů ve smyslu
§ 11 odst. 1 zákona č. 101/2000 Sb. a akceptovala a v rámci kontroly dokumentovala přijatá
technicko-organizační opatření pro zajištění ochrany zpracovávaných osobních údajů, a že veš-
keré operace s kamerovým systémem jsou logovány ve smyslu § 13 odst. 4 písm. c) zákona
č. 101/2000 Sb.

V rámci kontroly zpracování osobních údajů zaměstnanců prostřednictvím elektronického
vstupního systému bylo zjištěno, že je prováděno automatizovaně, údaje o elektronické vstupní
kartě a přístupech zaměstnance do prostor kontrolované osoby jsou vedeny v samostatné da-
tabázi, databáze sama o sobě nezaznamenává přístupy. Přístupy do databáze jsou zazname-
návány v rámci vzdáleného serveru umístěného na centrále kontrolované osoby, jehož
prostřednictvím je do databáze přistupováno. Doba uchování je nastavena v souladu s ustano-
vením § 5 odst. 1 písm. e) zákona č. 101/2000 Sb. a odpovídá účelu zpracování. Kontrolovaná
osoba vede databázi elektronických vstupních karet sama na svém serveru a sama také provádí
její administraci. Z tohoto důvodu nemá uzavřenu žádnou smlouvu o zpracování osobních údajů
s třetí osobou.

Bylo konstatováno, že kontrolovaná osoba přijala dostatečná technicko-organizační opatření
pro zajištění ochrany osobních údajů zpracovávaných v rámci uvedeného systému; přístupy do
systému jsou logovány v souladu s ustanovením § 13 odst. 4 písm. c) zákona č. 101/2000 Sb.
Za účelem evidence a vyřízení jednotlivých škodních událostí vede kontrolovaná osoba jejich
databázi obsahující vedle údajů k jednotlivým událostem, jako jsou výše škody, škodní průběh
apod., také osobní údaje zákazníků jako škůdců či poškozených. Doba uchování osobních údajů
je kontrolovanou osobou stanovena v souladu s ustanovením § 5 odst. 1 písm. e) zákona
č. 101/2000 Sb., stanovená doba uchování odpovídá účelu zpracování.

Kontrolovaná osoba zásadně nepředává osobní údaje vedené za účelem evidence a vyřízení
škodní události třetím osobám, výjimku představuje předání celé škodní události k posouzení
specializovanému pojišťovacímu makléři, se kterým kontrolovaná osoba uzavřela zpracovatel-
skou smlouvu v souladu s ustanovením § 6 zákona č. 101/2000 Sb.

Kontrolovaná osoba přijala a dokumentovala dostatečná technicko-organizační opatření pro
zajištění ochrany osobních údajů zpracovávaných v rámci uvedené evidence. Úřad nezjistil po-
rušení povinnosti kontrolované osoby uložené jí jako správci osobních údajů v § 13 odst. 4
písm. c) zákona č. 101/2000 Sb.

K o n t r o l n í č i n n o s t / 1 7

Inspektor František Bartoš
Internet Mall, a.s. – zaznamenání narušení bezpečnosti při správě osobních údajů
Úřad obdržel od společnosti Internet Mall, a.s. (dále jen „Internet Mall“) písemnou informaci
Oznámení o narušení bezpečnosti při správě osobních údajů. Obsahem sdělení byla informace,
že společnost, která v rámci svého předmětu podnikání provozuje internetovou nákupní galerii
MALL.CZ, oznamuje, že dne 25. srpna 2017 zaznamenala narušení bezpečnosti při správě osob-
ních údajů.

V blíže neupřesněné době od 31. prosince 2014 do 23. července 2017 neznámá osoba nebo
neznámé osoby odcizily ze serverů společnosti Internet Mall elektronickou databázi uživatelských
účtů jejích klientů. Databáze obsahovala osobní údaje klientů v rozsahu e-mailový kontakt, pří-
stupové heslo (v šifrované podobě), jméno, příjmení a telefonní kontakt. Dle sdělení bylo celkem
odcizeno 766 421 elektronických záznamů, z nichž 735 956 obsahovalo unikátní e-mailové
adresy. Celkem bylo odcizeno cca 20 procent záznamů z celkové zákaznické databáze a zhruba
350 tisíc záznamů bylo aktivních i v roce 2017, kdy bylo odcizení odhaleno.

Kontrolou bylo zjištěno, že společnost Internet Mall byla na zpřístupnění její databáze klientů
(uživatelských účtů) upozorněna fyzickou osobou, prostřednictvím elektronické zprávy. Šetřením
a porovnáním zpřístupněných údajů byla zveřejněná databáze ztotožněna s databází vlastních
klientů z roku 2014 (internetové servery provozované v roce 2014 společností Internet Mall:
www.mall.cz, www.korunka.cz, www.azelektro.cz a hfishop.cz).

Společnost následně po obdržení

informace požádala provozovatele webového portálu
www.ulozto.cz, firmu Uloz.to Cloud, a.s., o odstranění zpřístupněné databáze. Téhož dne
společnost Uloz.to Cloud, a.s., zajistila smazání výše uvedené databáze. Následně společnost
Internet Mall rozeslala svým zákazníkům prostřednictvím e-mailu informaci o možnosti úniku
jejich osobních údajů s doporučením na změnu svých přístupových jmen a hesel.

Dále bylo kontrolou konstatováno odcizení databáze 766 421 záznamů o zákaznících společ-
nosti Internet Mall, ke kterému došlo v období od 31. prosince 2014 do 23. července 2017 ne-
známým pachatelem či pachateli. Databáze obsahovala 735 956 unikátních adres zákazníků
v rozsahu jméno, příjmení, uživatelské heslo, e-mailová adresa a číslo telefonu, které měla uloženy
v ICT systémech. Společnost Internet Mall přitom jako správce osobních údajů neoprávněnému
přístupu a odcizení databáze uživatelů nejen nezabránila, ale ani jej nezaznamenala a nezjistila.
Porušila tak povinnost správce osobních údajů uloženou jí § 13 odst. 1 zákona č. 101/2000 Sb.,
neboť jako správce nepřijala taková opatření, aby nedošlo k neoprávněnému odcizení výše uve-
dené databáze záznamů vlastních zákazníků. Následkem porušení této povinnosti bylo zveřej-
nění databáze 766 421 záznamů o zákaznících společnosti Internet Mall obsahujících 735 956
unikátních adres zákazníků v rozsahu jméno, příjmení, uživatelské heslo, e-mailová adresa a číslo
telefonu na veřejně přístupném webovém portálu www.ulozto.cz po dobu od 27. července 2017
do 25. srpna 2017.

Současně nebylo možné zjistit, kolika osobám byla databáze odcizených osobních údajů zpří-
stupněna, kdo ji v současné době má v držení a kolik kopií bylo pořízeno. V následném správním
řízení byla společnosti uložena pokuta ve výši 1,5 mil. Kč.

INTER – IVCO, s.r.o. – dodržování povinností správce osobních údajů
Na základě stížností a plánu kontrol provedl Úřad kontrolu ve společnosti INTER – IVCO, s.r.o.
(dále také „kontrolovaná osoba“) ve věci dodržování povinností správce osobních údajů

1 8 / K o n t r o l n í č i n n o s t

stanovených zákonem č. 101/2000 Sb. při zpracování osobních údajů subjektů údajů v registru
dlužníků umístěného na webových stránkách www.rejstrikdluhu.cz, se zaměřením na právní
titul zpracování osobních údajů, včetně jejich zpřístupňování a zveřejňování.

Bylo zjištěno, že kontrolovaná osoba na webových stránkách www.rejstrikdluhu.cz zpraco-
vávala nepravdivé údaje. Ty se týkaly osoby stěžovatele, který se o tom, že je dlužníkem vysoké
částky, dozvěděl prostřednictvím své partnerky, která byla na tuto skutečnost upozorněna
anonymním e-mailem. Kontrolou bylo zjištěno, že pro zadávání, uchovávání a ani pro opravy
nepravdivých zápisů nemá kontrolovaná osoba přijata žádná pravidla. Bylo zjištěno, že jakou-
koli informaci o nesplaceném dluhu nebo pohledávce může oproti úhradě finančního poplatku
a potvrzení souhlasu se všeobecnými obchodními podmínkami učinit kdokoli. Takový provozo-
vatel však neověřuje zadané informace ani totožnost pisatele příspěvku. Rovněž tak žádným
způsobem neověřuje totožnost osob, které se na něj obrátily s žádostí o výmaz nepravdivého
příspěvku. Kontrola například ukázala, že pouze na základě telefonického rozhovoru provozo-
vatel stránek změnil obsah zveřejněné informace. I za tuto službu požadoval úhradu poplatku.
V průběhu místního šetření v době kontroly bylo zjištěno, že je na webových stránkách
www.rejstrikdluhu.cz celkem 779 položek od 431 zadavatelů. Tento soubor obsahoval osobní
údaje o větším počtu fyzických osob, právnických osobách a podnikajících fyzických osobách.
Bylo konstatováno, že v případě osobních údajů stěžovatele byly na webových stránkách
www.rejstrikdluhu.cz vedeny jeho osobní údaje v rozsahu jméno, příjmení a jeho adresa a in-
formace o údajné výši dluhu a fiktivního věřitele, a to minimálně po dobu devíti měsíců, aniž
by o tom stěžovatel obdržel jakoukoli informaci. Nepravdivý záznam smazal provozovatel na
základě telefonické stížnosti stěžovatele.

Zpracování a zveřejňování osobních údajů tzv. dlužníků v registru www.rejstrikdluhu.cz kon-
trolující vyhodnotili jako nepřípustné zasahování do soukromého a osobního života dotčených
osob. Zpřístupněním osobních údajů v registru dlužníku, který byl získán na základě soukro-
moprávního vztahu, bez souhlasu a vědomí dlužníka, totiž docházelo k poškození dobrého
jména jednotlivců, kteří byli do registru dlužníků zapsáni omylem nebo v některých případech
na základě úmyslu poškodit jinou osobu. Vzhledem k tomu, že společnost neověřovala pod-
klady, na základě kterých byla fyzická osoba do registru dlužníků www.rejstrikdluhu.cz zapsána,
může docházet k újmě na jejích právech v mnoha dalších vztazích, jak soukromoprávních, tak
i veřejnoprávních. Zpřístupnit osobní údaje bez souhlasu dlužníka lze pouze oprávněným
osobám (např. Policie ČR). Správce osobních údajů může údaje zveřejnit nebo zpřístupnit pouze
se souhlasem dlužníka.

Bylo zjištěno, že kontrolovaná osoba byla správcem osobních údajů a za zpracování, zveřej-
nění a získání souhlasu se zpracováním osobních údajů fyzických osob v rejstříku dlužníků
www.rejstrikdluhu.cz plně odpovídá ve smyslu povinností správce osobních údajů, stanovených
mu v zákoně č. 101/2000 Sb. Tuto odpovědnost kontrolované osoby nelze v žádném případě
přenést na věřitele. Podle § 5 odst. 4) zákona č. 101/2000 Sb. musí být správce osobních údajů
schopen prokázat souhlas se zpracováním osobních údajů po celou dobu jejich zpracování, což
kontrolovaná osoba nemohla učinit.

Kontrolovaná osoba nedisponovala souhlasem stěžovatele ani žádným jiným souhlasem
ostatních osob se zpracováním jeho osobních údajů v registru dlužníků zveřejněném na webo-
vých stránkách www.rejstrikdluhu.cz, ani jiným právním titulem pro zpracování osobních údajů
ve smyslu § 5 odst. 2 písm. a) – g) zákona č. 101/2000 Sb.

K o n t r o l n í č i n n o s t / 1 9

Kontrolovaná osoba zpracovávala osobní údaje 477 subjektů údajů na svých webových strán-
kách formou tzv. nabídky pohledávek, aniž by disponovala souhlasem jednotlivých subjektů
údajů nebo jiným právním titulem pro jejich zpřístupňování. Kontrolovaná osoba zpracovávala
osobní údaje v rozporu s ustanovením § 5 odst. 2 zákona č. 101/2000 Sb.

Bylo konstatováno, že kontrolovaná osoba v souvislosti se zpracováním osobních údajů
stěžovatele a jejich zveřejněním v registru dlužníků www.rejstrikdluhu.cz bez jeho souhlasu
porušila ustanovení § 5 odst. 2 zákona č. 101/2000 Sb.

V návazném správním řízení byla uložena pokuta ve výši 90 000 Kč. Vzhledem k tomu, že
v průběhu kontroly kontrolovaná osoba ukončila provoz webových stránek www.rejstrik-
dluhu.cz, nebylo nutné přistoupit k řízení o uložení opatření k nápravě.

Inspektor Daniel Rovan
Kontrola mobilního operátora týkající se vyžadování souhlasu
Úřad na základě stížností provedl a ukončil kontrolu mobilního operátora. Stěžovatelé shodně uvá-
děli, že prostředí elektronické aplikace je podle nich nastaveno tak, že přístup klienta k nasmlou-
vaným službám společnosti je podmíněn udělením jeho souhlasu se zpracováváním osobních údajů
zákazníků služeb operátora pro obchodní účely. Tento souhlas nemusí klient udělit ihned, ale
v blíže neurčené budoucnosti. Stěžovatelé uváděli, že je přesvědčivě vzbuzován dojem, že souhlas
musí tak či tak udělit; oproti tomu volba odmítnutí souhlasu se zpracováním osobních údajů pro
obchodní účely v prostředí aplikace chyběla. Druhým typem stížnosti bylo upozornění stěžovatele
na zpracování (předávání) jeho osobních údajů v rámci zpracování Telcoscore. Vzhledem k tomu,
že kontrola byla zahájena po nabytí účinnosti obecného nařízení,3 byly prověřovány a hodnoceny
články nařízení čl. 4 (vymezení pojmů), čl. 5 (povinnosti), čl. 6 (zákonnost), čl. 7 (souhlas) a čl. 28
(zpracovatelé).

Věcně se kontrola týkala dvou okruhů, a to jednak souhlasů a možnosti jejich odvolání a jed-
nak předávání osobních údajů v rámci služby Telcoscore. Z kontrolních zjištění vyplynulo, že
kontrolovaná osoba připravila a svým klientům předložila k podpisu nový formulář souhlasu3
Starý souhlas platil do 24. května 2018, nový pak od 25. května 2018. Vzhledem k velkému
množství klientů začala kontrolovaná osoba „nabírat“ nové souhlasy již od února 2018. Vznikla
tedy situace, kdy někteří klienti měli podepsané dva souhlasy. To bylo pro ně matoucí, a proto
se rozhodli jeden ze souhlasů odvolat. Pokud se jednalo o „nový“ souhlas, obdrželi informaci,
že jej lze odvolat až s účinností obecného nařízení, tedy po 25. květnu 2018. Kontrolující tento
výklad vyhodnotili jako chybný s tím, že souhlas má subjekt údajů právo odvolat kdykoli.

Při kontrole zpracování (předávání) osobních údajů v rámci služby Telcoscore bylo prověřeno
a kontrolovanou osobou doloženo, že scoring je prováděn ze strany kontrolované osoby ve dvo-
jím právním režimu, a to:

• na základě souhlasu subjektu údajů pro účely služby Telcoscore, která je poskytována
prostřednictvím jiné společnosti dle smluvních ujednání zúčastněných stran. Tato služba u ně-
kterých poskytovatelů finančních produktů nahrazuje u klientů bez finanční historie (mladí,

3 Obecné nařízení o ochraně osobních údajů, též GDPR z anglických slov General Data Protection Regulation (Nařízení Evropského parlamentu a Rady (EU)
č. 2016/679 ze dne 27. dubna 2016 o ochraně fyzických osob v souvislosti se zpracováním osobních údajů a o volném pohybu těchto údajů a o zrušení směr-
nice 95/46/ES).

2 0 / K o n t r o l n í č i n n o s t

zejména studenti) hodnocení bonity klienta vzhledem k jeho věku. Služba je poskytována
v zájmu žadatele a vždy s jeho písemným souhlasem,

• na základě oprávněného zájmu kontrolovaného, spočívajícího ve vyhodnocování chování
zákazníka při využívání jeho služeb (telcoscoring), včetně platební morálky zákazníka, a to pro
potřeby kontrolovaného při rozhodování o nabídkách svým zákazníkům. Zde se jednalo o in-
terní záležitost kontrolovaného a nedocházelo k žádnému předávání osobních údajů třetím
osobám.

Kontrola neprokázala, že by kontrolovaná osoba výsledky telcoscoringu předávala třetím stranám.

V této části kontroly Úřad nezjistil porušení obecného nařízení.

Prověřování dostatečnosti zabezpečení osobních údajů u Generálního finančního ře-
ditelství (EET)
Úřad na základě kontrolního plánu pro rok 2017 provedl a ukončil kontrolu Generálního
finančního ředitelství v souvislosti se zpracováním osobních údajů Finanční správou České re-
publiky (dále také „kontrolovaná osoba“) se zaměřením na zpracování údajů podle zákona
č. 112/2016 Sb., o evidenci tržeb v rámci EET. Současně obdržel Úřad podnět s podezřením na
nedostatečné zabezpečení osobních údajů, který v průběhu kontroly prověřil. Správce daně
zveřejňuje způsobem umožňujícím dálkový přístup podmínky a postup pro přístup na společné
technické zařízení správce daně umožňující poplatníkovi správu certifikátu pro evidenci tržeb
a údajů pro správu evidence tržeb. Komunikace probíhá přes daňový portál, viz http://adisspr.
mfcr.cz/adist/idpr_pub/dpr/uvod.faces. Daňový portál obecně slouží pro komunikaci s Finanční
správou České republiky a k získávání informací v rámci správy daní, přičemž provozovatelem
daňového portálu je Generální finanční ředitelství.

Kontrolovaná osoba provozuje automatizovaný daňový informační systém. V analytickém
prostoru, který není v pravém slova smyslu aplikací, jsou data uložena na databázovém serveru.
Automatizovaný daňový informační systém byl určen jako IS kritické informační infrastruktury
podle zákona č. 181/ 2014 Sb., o kybernetické bezpečnosti, a navazující vyhlášky č. 316/2014
Sb., o bezpečnostních opatřeních, kybernetických bezpečnostních incidentech, reaktivních
opatřeních a o stanovení náležitostí podání v oblasti kybernetické bezpečnosti. Požadavky výše
zmiňovaných dokumentů hovoří o bezpečnostních opatřeních. Mezi ně patří
i technická
opatření, mimo jiné i opatření uživatelského rozhraní informačního systému a jeho bezpro-
středního systémového okolí (operační systémy, databáze, webové služby).

Vzhledem k tomu, že kontrola proběhla ještě před účinností obecného nařízení, byly prově-
řovány povinnosti správce dle zákona č. 101/2000 Sb., konkrétně ty vyplývající z § 5 odst.1
písm. b), d), e), § 5 odst. 2, § 6 a § 13. Z kontrolních zjištění vyplynulo, že je působnost podle
zákona o evidenci tržeb vykonávána orgány Finanční správy České republiky, tedy Generálním
finančním ředitelstvím. Automatizovaný daňový informační systém, který data zpracovává, byl
určen jako informační systém kritické informační infrastruktury podle zákona č. 181/2014 Sb.,
o kybernetické bezpečnosti, a navazující vyhlášky č. 316/2014 Sb., o bezpečnostních opatřeních,
kybernetických bezpečnostních incidentech, reaktivních opatřeních a o stanovení náležitostí
podání v oblasti kybernetické bezpečnosti. Tato skutečnost automaticky nastavuje standardy
jeho zabezpečení. Kontrola prověřila jejich dodržování.

Provedena byla fyzická kontrola datového úložiště a aplikační serverovny v datovém centru,
jehož služby kontrolovaný využívá. Dále se kontrolující zaměřili také na fyzickou kontrolu jednoho

K o n t r o l n í č i n n o s t / 2 1

z IT pracovišť kontrolované osoby zaměřeného na správu informačního systému, a to Odboru da-
ňových informačních systémů, a dále kontrolu pracoviště využívajícího informační systém ke své
činnosti, a to Finančního úřadu pro hlavní město Prahu. Na všech pracovištích bylo prověřeno, že
pracovníci kontrolované osoby jsou proškoleni a poučeni o bezpečnostních opatřeních, že znají
své povinnosti a dodržují je. Dále bylo ověřeno zabezpečení přístupů do chráněných pracovišť
a to, že vstup do prostředí odpovídá dokumentaci předložené kontrolovaným.

Stížnost se týkala toho, že kontrolovaná osoba implementovala komerční produkt reCAPT-
CHA společnosti Google Inc. v souvislosti se zpracováním aplikací elektronické evidence tržeb
(EET) do finanční správou provozovaného automatizovaného daňového informačního systému.
Z kontrolních zjištění vyplynulo, že tento produkt byl do systému zařazen jen jako doplňkový.
Kontrolovaná osoba navíc tento komerční produkt nahradila v průběhu kontroly vlastním
řešením. Kontrola nezjistila porušení zákona č. 101/2000 Sb.

Inspektor Josef Vacula
Zpracování osobních údajů v systému CERD na www.centralniregistrdluzniku.cz
a www.cerd.cz (překlápění veřejných rejstříků, zveřejňování nepravdivých informací,
zásah do soukromého života a neinformování subjektů údajů)
Úřad zahájil 31. března 2016 kontrolu u společnosti CSR & Protikorupcnilinka.cz s.r.o., a to
v návaznosti na velké množství obdržených stížností. Stěžovatelé obecně zjišťovali, že jejich
osobní údaje jsou na výše uvedených internetových stránkách zveřejňovány, přičemž jsou
k těmto jejich osobním údajům přiřazovány nepravdivé informace např. o tom, že jsou dlužníci
či že je s nimi stále vedeno insolvenční řízení. Počet těchto stěžovatelů se pohyboval v řádu ně-
kolika desítek.

V rámci shromažďování podkladů pro kontrolní řízení Úřad pracoval s otevřenými zdroji,
především s obchodními rejstříky. Jednalo se o český obchodní rejstřík a obchodní rejstřík
některých amerických států. Kontrolou bylo zjištěno, že na zpracování osobních údajů v rámci
systému CERD se podílejí rovněž zahraniční společnosti (např.: CERD SYSTEM LLC, CENTRAL
REGISTER OF DEBTORS INC. či CERD LLC, REGISTRY LLC). Dále pracoval Úřad s veřejně do-
stupnými informacemi o registrátorech doménových jmen.

Na základě důkladné analýzy informací získaných z těchto zdrojů bylo kontrolou zjištěno, že
osobou, která všechny společnosti zúčastněné na zpracování osobních údajů na shora uvede-
ných internetových stránkách zakládala a ovládá, je fyzická osoba. Ukázalo se, že tato osoba
vytvořila spletitou strukturu českých a zahraničních právnických osob, které měly zakrýt pravého
správce osobních údajů, tedy tuto fyzickou osobu. Ta navíc na shora uvedených internetových
stránkách uváděla nepravdivé informace, např. že jím vydávané potvrzení o bezdlužnosti je
zcela validní a všeobecně přijímané či že s tímto registrem dlužníků spolupracují státní orgány.
Po pečlivém vyhodnocení získaných informací Úřad koncipoval závěry své kontrolní činnosti
tak, že shora uvedená společnost CSR & Protikorupcnilinka.cz s.r.o. je v postavení zpracovatele
osobních údajů ve smyslu § 4 písm. k) zákona č. 101/2000 Sb., zatímco správce osobních údajů
ve smyslu § 4 písm. j) zákona č. 101/2000 Sb., a tedy odpovědným subjektem za veškerou čin-
nost související se zpracováním osobních údajů, je fyzická osoba. Dále Úřad v této kontrole
konstatoval několik závažných porušení zákona č. 101/2000 Sb. Namátkou je možné vybrat
porušení ustanovení § 5 odst. 2 návětí zákona č. 101/2000 Sb., neboť na internetových strán-
kách bylo možné bez jakékoli kontroly či ověření uvádět konkrétní fyzické osoby a uvést je jako

2 2 / K o n t r o l n í č i n n o s t

dlužníky, včetně případné dlužné částky, aniž by tito lidé skutečně dlužníky byli či alespoň
věděli, že je o nich v tomto kontextu někde veden záznam. Dále bylo kontrolou konstatováno
porušení ustanovení § 11 cit. zákona, kdy správce osobních údajů nedostatečně či nepravdivě
informuje subjekty údajů o zpracování jejich osobních údajů, či ustanovení § 10 cit. zákona, kdy
bylo kontrolou zjištěno, že správce osobních údajů svou činností hrubým způsobem zasahoval
do soukromého života subjektů údajů, neboť nejenže inicioval a umožňoval nepravdivé zveřej-
ňování o dlužnících (viz výše), ale také překlápěl oficiální insolvenční rejstřík vedený a spravo-
vaný Ministerstvem spravedlnosti ČR a takto získaný obsah však dále neaktualizoval, čímž na
svých internetových stránkách uváděl nepřesné (nepravdivé) informace o subjektech údajů.
Takové informace pak měly vliv také na jejich osobní život, zvlášť v případě, kdy se jednalo o fy-
zické osoby podnikající. Tehdy takováto informace měla vliv i na výkon jejich činnosti.

Je třeba zdůraznit, že kontrolující se po celou dobu vedení řízení potýkali nejen s velmi ná-
ročnou komunikací s oficiálními zahraničními místy, ale rovněž se součinností hraničící s ob-
strukcemi ze strany kontrolované osoby, a především pak s osobními útoky včetně urážek
a napadání od fyzické osoby na jednotlivé členy kontrolního týmu. Přes všechny tyto obtíže se
podařilo 30. července 2018 kontrolní řízení ukončit. Kontrolované osobě bylo doručeno roz-
hodnutí předsedkyně Úřadu o podaných námitkách, které byly tímto rozhodnutím zamítnuty
v celém rozsahu.

Důležitost kontrolního řízení a nebezpečnou povahu činnosti fyzické osoby podtrhuje též sku-
tečnost, že stížnosti na shora uvedené internetové stránky obdržela i Evropská komise. Ta požá-
dala Úřad, jakožto orgán, který dokázal tuto problematiku vyřešit, o příspěvek na konferenci
k ochraně spotřebitele a ochraně dat, jakým způsobem byla tato celoevropská kauza vyřešena.

Eltodo, a. s., – kontrola kamerového systému na vozidlech monitorujících zónové parkování
Kontrolu u výše zmíněné společnosti zahájil Úřad na základě kontrolního plánu pro rok 2018, kdy
reagoval na větší množství dotazů směřujících na „autíčko s kamerami“. Kontrola tak byla zamě-
řena na zpracování osobních údajů v souvislosti s monitorováním prováděným prostřednictvím
automobilů provozovaných kontrolovanou osobou za účelem kontroly placení parkovného v zó-
nách placeného stání na území hlavního města Prahy v rámci projektu www.parkujvklidu.cz.

Obecné fungování kamerových vozidel je možné popsat tak, že vozidla objíždějí předem určené
zóny placeného stání v desetiminutových intervalech. Při prvním průjezdu čtyři kamery umístěné
na vozidle monitorujícím tyto zóny snímají registrační značky zaparkovaných vozidel. Pořízený sní-
mek registrační značky vozidla se v online režimu prověří v centrálním informačním systému, kdy
dochází ke zjištění, zda dané vozidlo (resp. daná registrační značka) má uhrazené parkovné. Pakliže
dojde ke zjištění, že registrační značka uhradila parkovné, nedochází k uložení takového snímku,
ale k jeho okamžitému výmazu. Pokud ovšem daná registrační značka nemá uhrazeno parkovné,
jsou snímky z kamery uchovány a v okamžiku dalšího průjezdu vozidla s kamerami dochází také
k pořízení fotodokumentace u vozidel, která nemají uhrazeno parkovné, a to za účelem pořízení
důkazu pro případné správní řízení. Tato fotodokumentace se pořizuje dalšími dvěma kamerami.
Na shora uvedených internetových stránkách jsou pak zveřejněny informace o zpracování osobních
údajů v rozsahu registrační značka, údaje o místě (GNSS souřadnice, informace o poloze snímají-
cího monitorovacího vozidla a snímaného vozidla), času stání snímaného vozidla, identifikace úseku
zóny placeného stání ve vztahu k parkovací relaci, platnost parkovací relace, ID parkovací relace
a informace o existenci dlouhodobého parkovacího oprávnění.

K o n t r o l n í č i n n o s t / 2 3

Za účelem posouzení postavení, v jakém se kontrolovaná osoba ve vztahu k osobním údajům na-
chází, si kontrolující vyžádali smluvní dokumentaci. Na základě analýzy příslušných smluv dospěli
k závěru, že správcem osobních údajů ve smyslu § 4 písm. j) zákona č. 101/2000 Sb. je hlavní
město Praha a zpracovatelem osobních údajů ve smyslu § 4 písm. k) zákona č. 101/2000 Sb. je
Technická správa komunikací hl. m. Prahy, a.s., přičemž kontrolující konstatovali, že příslušná zpra-
covatelská smlouva byla uzavřena v souladu s § 6 zákona č. 101/2000 Sb. Kontrolovaná osoba, tedy
společnost Eltodo, a.s., byla ve vztahu k osobním údajům shledána v postavení osoby zpracová-
vající osobní údaje na základě smlouvy se zpracovatelem osobních údajů ve smyslu § 14 zákona
č. 101/2000 Sb.

Inspektorka Božena Čajková
Zpracování osobních údajů klientů při poskytování úvěru společností BNP Paribas
Personal Finance SA, odštěpný závod
Úřad zahájil kontrolu na základě kontrolního plánu pro rok 2018, do kterého byl zařazen i pod-
nět týkající se podezření z neoprávněného zpracování osobních údajů stěžovatele kontrolova-
nou osobou, resp. zpracování osobních údajů po uplynutí lhůty určené k jejich likvidaci.

Kontrolující se zaměřili na plnění povinností vyplývajících společnosti BNP Paribas Personal
Finance SA, odštěpný závod (dále jen „společnost BNP Paribas“ nebo „kontrolovaná osoba“)
ze zákona č. 101/2000 Sb., o ochraně osobních údajů a o změně některých zákonů, v souvis-
losti se zpracováním osobních údajů klientů při poskytování úvěru.

Kontrolou bylo zjištěno, že smlouva o úvěru je s klienty uzavírána v listinné nebo elektronické
formě. Klienti mohou zažádat o úvěr osobně, a to na pobočce kontrolované osoby, příp. též při
nákupu zboží na splátky u smluvního partnera kontrolovaného (dále jen „prodejce“) na po-
bočce prodejce, nebo online prostřednictvím webového portálu kontrolované osoby či pro-
dejce. V případě uzavření smlouvy v listinné formě na pobočce prodejce je pak prodejce
v postavení zpracovatele osobních údajů. V ostatních případech (uzavření smlouvy online či
osobně v elektronické formě) prodejce osobní údaje klientů dále neuchovává. Postavení zpra-
covatele osobních údajů mají v souvislosti s poskytováním úvěrů také dodavatelé informačních
technologií („dodavatelé“). S prodejci i dodavateli uzavřela společnost BNP Paribas smlouvu
o zpracování osobních údajů, která splňuje náležitosti dle § 6 zákona č. 101/2000 Sb. Rozsah
informací o klientech, požadovaný v souvislosti se sjednáním úvěru, je shodný bez ohledu na
skutečnost, zda je tato žádost činěna osobně na pobočce nebo online. Společnost BNP Paribas
v souvislosti s poskytováním úvěrů zpracovává osobní a citlivé údaje klientů, přičemž u citlivých
údajů (biometrický podpis klienta) tak činí pouze v případě podpisu smlouvy v elektronické
formě. Osobní údaje klientů jsou zpracovávány na základě plnění právní povinnosti společnosti
BNP Paribas a souhlasu klientů, citlivé údaje (biometrický podpis) na základě jejich výslovného
souhlasu. Účelem zpracování je pak zejména plnění zákonných povinností společnosti dle zvlášt-
ních právních předpisů, posuzování žádostí o poskytnutí finanční služby, uzavření a plnění
smlouvy s klientem, ochrana práv a oprávněných zájmů společnosti, činnosti v pojišťovnictví,
vytvoření souboru informací v rámci registrů klientských informací vypovídajících o bonitě,
důvěryhodnosti a platební morálce klienta a marketingové účely.

Kontrolou bylo zjištěno porušení § 5 odst. 1 písm. d) zákona č. 101/2000 Sb. spočívající ve
zpracování biometrického podpisu klientů, ačkoli zpracování tohoto údaje není nezbytné pro
naplnění účelu zpracování, kterým je dle společnosti BNP Paribas zjednodušení identifikace

2 4 / K o n t r o l n í č i n n o s t

klienta. Vzhledem k rozsahu údajů shromažďovaných v souvislosti s poskytnutím úvěru je dle
kontrolujících zřejmé, že klienti jsou vůči společnosti identifikováni zcela dostačujícím způsobem.
Nadto lze u společnosti BNP Paribas uzavřít smlouvu o úvěru také v listinné formě, která zava-
zuje společnost i klienta stejným způsobem a ve stejném rozsahu jako smlouva v elektronické
formě opatřená biometrickým podpisem klienta.

Dále bylo kontrolou zjištěno, že společnost BNP Paribas uchovává zvukové záznamy telefon-
ních hovorů s klienty, s nimiž byla uzavřena smlouva, po dobu deseti let od ukončení smlouvy.
V této souvislosti bylo konstatováno porušení § 5 odst. 1 písm. e) zákona č. 101/2000 Sb.,
neboť jednotná desetiletá doba uchování záznamů všech telefonních hovorů s klienty, s nimiž
byla uzavřena smlouva, není nezbytná. V této souvislosti je Úřad toho názoru, že v případě zá-
znamů telefonních hovorů (za předpokladu, že budou vyhodnoceny jako skutečně nezbytné
k naplnění některého legálního účelu), je nutno odlišit jednotlivé typy hovorů a tomu odpoví-
dající účel jejich dalšího uchování. Uvedená doba uchování je pak relevantní pouze v případě,
kdy je v rámci telefonního hovoru dán příkaz k transakci. Naopak v případě např. servisního
poradenství je taková doba zjevně nepřiměřená. Co se týče běžných hovorů informativního
charakteru, je nutné zvážit nezbytnost pořizování záznamů z těchto hovorů, případně pak ade-
kvátně přizpůsobit dobu jejich dalšího uchování.

Porušení ustanovení § 5 odst. 1 písm. e) zákona č. 101/2000 Sb. kontrolující konstatovali také
v souvislosti s podnětem stěžovatele doručeným Úřadu. V podnětu stěžovatel uvádí, že společ-
nost BNP Paribas zpracovávala jeho osobní údaje získané v souvislosti s žádostí o zřízení běžného
účtu po dobu delší, než jaká byla určena k jejich likvidaci. Tuto skutečnost potvrdila i daná spo-
lečnost PNB Paribas s tím, že závadný stav (způsobený pravděpodobně přechodem na nový vnitřní
informační systém) byl již napraven a v době podání podnětu již osobní údaje stěžovatele ne-
zpracovávala.

Už v průběhu kontroly a následně po předání protokolu o kontrole byli kontrolující informo-
váni o přípravě opatření, které společnost BNP Paribas v souvislosti s konstatovaným porušením
v protokolu připravuje. Změny se týkají opatření v souvislosti s délkou uchování zvukových zá-
znamů a opatření týkajících se kontrolou namítaného zpracování biometrického podpisu klienta.
S ohledem na uvedené proto nebylo důvodné ukládat kontrolované osobě opatření k odstra-
nění zjištěných nedostatků.

Zpracování osobních údajů na webových stránkách společnosti Mladá fronta, a.s.
Na základě kontrolního plánu pro rok 2018, v němž byla definována jako kontrola zveřejňování
osobních údajů na internetu v tzv. klonech veřejných rejstříků, byla zahájena kontrola zamě-
řená především na zjištění právního titulu pro takové zpracování osobních údajů v návaznosti
na právní úpravu dle obecného nařízení a s přihlédnutím k § 60 odst. 3 písm. b) zákona
č. 455/1991 Sb., o živnostenském podnikání (dále jen „živnostenský zákon“).

Bylo zjištěno, že kontrolovaná osoba prostřednictvím informací uvedených na webových strán-
kách www.finance.cz, resp. webovém portálu rejstriky.finance.cz, nabízí uživatelům (návštěv-
níkům portálu) službu ve formě informací o právnických osobách a fyzických osobách
podnikajících shromážděných z veřejných rejstříků vedených příslušnými úřady České republiky,
a to včetně historických informací.

Dle § 60 odst. 3 písm. b) živnostenského zákona dochází po uplynutí čtyř let ode dne zániku
posledního živnostenského oprávnění podnikatele k převedení informací o podnikateli z veřejné

K o n t r o l n í č i n n o s t / 2 5

již není možná. Současně není možné na takové zpracování aplikovat ani

části živnostenského rejstříku do části neveřejné. Po tomto převedení se dané osobní údaje již
z povahy věci nedají považovat za údaje zveřejněné a aplikace čl. 6 odst. 1 písm. f) obecného na-
řízení
jiný
z právních titulů definovaných v čl. 6 odst. 1 uvedeného nařízení, vyjma souhlasu subjektů údajů.
Ve vztahu k těmto osobním údajům tak kontrolovaná osoba nedisponuje žádným právním titulem.
Kontrolovaná osoba současně porušila povinnost vyplývající z čl. 5 odst. 1 písm. d) obecného
nařízení, neboť zpracovávala osobní údaje podnikatelů, aniž by zajistila, že tyto osobní údaje
budou aktualizované. Kontrolovaná osoba byla v návaznosti na citované ustanovení povinna
přijmout vhodná opatření k zajištění pravidelné aktualizace zdrojové databáze podnikatelů.

V průběhu kontroly a následně i po jejím ukončení bylo zjištěno, že v návaznosti na tech-
nické přenastavení parametrů zdrojové databáze osobních údajů podnikatelů kontrolovaná
osoba závadný stav postupně upravuje. Byla nastavena kompletní aktualizace údajů všech pod-
nikatelů, která povede k tomu, že osobní údaje přeřazené do neveřejné části živnostenského
rejstříku budou odstraněny kompletně.

Vzhledem k závěrům kontroly bylo zahájeno správní řízení o uložení pokuty.

Inspektorka Jiřina Rippelová
Kontrola společnosti NaturaMed Pharmaceuticals s.r.o., týkající se povinností správce
Úřad provedl v roce 2018 kontrolu společnosti NaturaMed Pharmaceuticals s.r.o. (dále jen „Na-
turaMed“), která se zabývá nabídkou a následným prodejem výživových doplňků. Nabídku zboží
realizuje tato společnost prostřednictvím kuponů, které jsou rozesílány, roznášeny do schránek
či vkládány do časopisů. Potenciální klienti jsou kontaktováni také prostřednictvím e-mailů
a telefonicky prostřednictvím call centra. Ve všech uvedených případech (kupony, e-maily i te-
lefonní hovory) jsou přitom využívány nejen kontakty na bývalé zákazníky společnosti Natura-
Med, ale také kontakty z databází jiných subjektů, které tato společnost pro tento účel kupuje,
resp. pronajímá.

Kontrola byla zaměřena na společnost NaturaMed na základě většího množství obdržených
podnětů. Obvykle se tyto podněty týkaly situace, kdy dotčená osoba nebyla v postavení bývalého
zákazníka společnosti NaturaMed, a nebylo jí tedy ani známo, z jakého zdroje společnost její
osobní údaje získala. Další skupinou byli bývalí zákazníci společnosti, kteří však další nabídku
zboží již výslovně odmítli, tj. odvolali souhlas se zpracováním osobních údajů, a přesto byli dále
oslovováni.

Jak bylo již zmíněno, kontrolou bylo zjištěno, že společnost NaturaMed využívá k nabízení
svého zboží nejen kontaktní údaje svých bývalých zákazníků, ale také údaje, které získává od
jiných subjektů, a to ve formě koupě, případně tzv. pronájmu databáze. Na tyto subjekty pak
odkazuje v případě, kdy se dotčené osoby ptají na právní titul (dalšího) zpracování svých osob-
ních údajů, případně chtějí odvolat svůj souhlas či uplatnit právo na výmaz osobních údajů.
Společnost tak sice kontaktní údaje získává a využívá jednoznačně za účelem propagace a na-
bídky vlastního zboží (a je tedy v postavení správce osobních údajů), ve vztahu k subjektům
údajů nicméně žádnou odpovědnost nepřijímá. Původci kontaktních údajů (tj. prodejci či pro-
najímatelé databází), na které společnost NaturaMed odkazuje, pak bývají často nekontaktní.
Dotčené osoby se tak obvykle nedomohou nápravy ani touto cestou.

2 6 / K o n t r o l n í č i n n o s t

Kontrola byla proto uzavřena se závěrem, že společnost porušila povinnosti správce osobních
údajů, a to povinnost zpracovávat osobní údaje výhradně na základě zákonem předvídaného
právního titulu (v tomto případě primárně souhlasu). Tento závěr se vztahuje k těm osobním
údajům, které získala či převzala z databáze jiných subjektů. Stalo se tak, aniž by zajistila či ově-
řila, že se souhlas se zpracováním osobních údajů, který dotčené osoby poskytly, vztahuje i na
předání osobních údajů a jejich další využití.

Porušení povinností v oblasti zpracování osobních údajů bylo zjištěno i ve vztahu k bývalým
zákazníkům společnosti NaturaMed. U těchto osob je obecně dán právní titul k dalšímu využití
kontaktních údajů pro nabídku zboží v budoucnosti, a to do doby, než dotčený subjekt údajů
vyjádří svůj nesouhlas s tímto postupem. Současně je omezen rozsah osobních údajů, které lze
za tímto účelem využívat (jedná se o jméno, příjmení a adresu subjektu údajů, přičemž s ohle-
dem na vývoj komunikačních technologií lze k vyjmenovaným osobním údajům přiřadit také
e-mail, neboť tento údaj má v elektronické komunikaci stejný charakter jako adresa). Společ-
nost nicméně uchovávala a využívala pro marketingové účely také telefonní čísla svých bývalých
zákazníků, resp. i dalších osob, jejichž údaje získala nákupem či pronájmem databáze.

Kontrolou bylo dále zjištěno porušení informační povinnosti. Společnost NaturaMed infor-
muje subjekty údajů o zpracování jejich osobních údajů odlišně (dle způsobu získávání osobních
údajů), avšak vždy nedostatečně. Absentuje zejména přesné vymezení všech osobních údajů,
které skutečně zpracovává, a označení právního titulu, na jehož základě se tak děje. Společnost
NaturaMed také řádně neinformuje subjekty údajů o jejich právech.

Proti kontrolním závěrům podala společnost NaturaMed námitky, jimž však předsedkyně
Úřadu nevyhověla. Odpovědnost za popsané porušení povinností při zpracování osobních údajů
pak byla předmětem navazujícího správního řízení, ve kterém byla společnosti uložena sankce
ve výši 30 000 Kč za neoprávněné zpracování osobních údajů nejméně pěti osob.

Pravidelná kontrola Schengenského informačního systému
V roce 2018 provedl Úřad pravidelnou kontrolu Schengenského informačního systému. Pravo-
moc takovou kontrolu provést vyplývá z čl. 44 nařízení Evropského parlamentu a Rady (ES)
č. 1987/2006 o zřízení, provozu a využívání Schengenského informačního systému druhé ge-
nerace (SIS II) a také z čl. 60 rozhodnutí Rady 2007/533/SV o zřízení, provozu a využívání Schen-
genského informačního systému druhé generace (SIS II). Podle citovaných ustanovení je povinen
i Úřad provést kontrolu zpracování osobních údajů v národní součásti SIS II (N.SIS II) nejméně
jednou za čtyři roky, a to v souladu s mezinárodními auditorskými standardy. Předmětem kon-
troly bylo jak plnění povinností stanovených citovanými evropskými předpisy správci osobních
údajů (Policie ČR), případně zpracovatelů, tak i výkon práv, která mají ve vztahu k SIS II dotčené
osoby (subjekty údajů).

SIS byl zřízen Úmluvou ze dne 19. června 1990 k provedení Schengenské dohody o postup-
ném odstraňování kontrol na společných hranicích (tzv. Schengenská prováděcí úmluva). V sou-
časné době je členskými státy využíván SIS druhé generace (SIS II), jehož zřízení a provoz jsou
upraveny výše citovanými právními předpisy EU. Česká republika se schengenské spolupráce
účastní od 21. prosince 2007.

Účelem SIS II (druhá generace systému je užívána od dubna 2013) je zajištění a udržení
vysokého stupně bezpečnosti na území členských států (s ohledem na absenci kontrol na vnitřních
hranicích schengenského prostoru), a to s využitím informací předávaných prostřednictvím

K o n t r o l n í č i n n o s t / 2 7

tohoto systému. Jedná se tedy o zásadní kompenzační nástroj za zrušení policejních kontrol na
vnitřních hranicích.

Technická infrastruktura SIS II je opět na základě výše citovaných předpisů definována tak, že

SIS II se skládá z centrální části, vnitrostátní části a komunikační infrastruktury.

Odpovědnost za provoz centrální databáze SIS II a komunikační infrastruktury je na straně
Evropské unie a agentury EU-LISA (Evropská agentura pro provozní řízení rozsáhlých informačních
systémů v prostoru svobody, bezpečnosti a práva). Členské státy mají odpovědnost za zřízení
a funkčnost vnitrostátní části a za její připojení k jednotnému vnitrostátnímu rozhraní. Veškeré
údaje se do SIS II vkládají a vyhledávají prostřednictvím vnitrostátní části SIS II, která je kopií cen-
trální databáze SIS II. Přístup do vnitrostátní části SIS II jiných členských států není možný.

Z pohledu zákona č. 101/2000 Sb., který je pro zpracování osobních údajů v SIS II podpůr-
ným právním předpisem k nařízení (ES) č. 1987/2006 a rozhodnutí Rady 2007/533/SV, vyply-
nulo, že správcem osobních údajů zpracovávaných ve vnitrostátní části SIS II je Policie ČR, která
předmětné zpracování provádí a rovněž za něj odpovídá. Účel tohoto zpracování definují právní
a interní předpisy Policie ČR.

Zpracování osobních údajů v SIS II se dále účastní subjekty v postavení zpracovatele osobních
údajů. Těmi jsou: Generální ředitelství cel, Ministerstvo vnitra ČR (Odbor azylové a migrační po-
litiky), Ministerstvo zahraničních věcí a obecní úřady obcí s rozšířenou působností.

Rozsah zpracovávaných osobních údajů je poměrně široký a opět je stanoven citovanými práv-
ními předpisy. Kromě osobních údajů jsou zpracovávány i citlivé údaje, jako jsou např. otisky prstů
či jakékoli zvláštní objektivní a nezměnitelné tělesné znaky. Policie ČR interním předpisem stano-
vila přehled záznamů a souvisejících zdrojových informačních systémů, včetně požadavků na vlo-
žení záznamu. Rovněž stanovila detailní postupy při zpracování osobních údajů v SIS II (vkládání,
vyhledávání – přístup, aktualizaci a likvidaci). Patří sem i činnost centrály SIRENE s požadavky na
zajištění provozu SIS II způsobem, který odpovídá požadavkům vyplývajcím z právních předpisů.
Kontrolou bylo zjištěno přijetí potřebných opatření k tomu, aby bylo zajištěno řádné přijímání
a vyřizování žádostí subjektů údajů na realizaci práva na přístup k osobním údajům. V průběhu
kontroly byly vyhodnoceny i konkrétní případy. Nebylo zde zjištěno, že by přijatá opatření ne-
byla v praxi řádně dodržována.

Také v oblasti opatření, která Policie ČR přijala za účelem zajištění bezpečnosti osobních údajů
zpracovávaných ve vnitrostátní části SIS II (a jejichž rozsah je rámcově upraven v právních před-
pisech EU), Úřad neshledal, že by Policie ČR nepřijala či neplnila opatření směřující k zajištění
bezpečnosti zpracovávaných osobních údajů v rozsahu, jaký je vyžadován v čl. 10 nařízení (ES)
č. 1987/2006 a čl. 16 rozhodnutí Rady 2007/533/SV.

Inspektor Petr Krejčí
Odbor dopravněsprávních činností Magistrátu HMP – neoprávněné zpřístupnění
osobních údajů jiným subjektům údajů
Úřad provedl a ukončil kontrolu na pracovišti odboru dopravněsprávních činností Magistrátu
HMP Na Pankráci 1685/17-19, 140 21 Praha 4. Kontrolovaná osoba vede mimo jiné i aktuální
stav provozovatelů vozidel/přestupců.

Předmětem kontroly bylo dodržování povinností správce/zpracovatele osobních údajů stano-
vených zákonem č. 101/2000 Sb. v souvislosti se zpřístupněním osobních údajů ve výzvě na
zaplacení pokuty za dopravní přestupek.

2 8 / K o n t r o l n í č i n n o s t

Úřadu bylo postupně doručeno více podnětů, ve kterých mj. oznamovatelé poukázali na sku-
tečnost, zda není v rozporu se zákonem o ochraně osobních údajů, pokud došlo k zaslání výzev
k úhradě určené částky týkající se provozovatelů vozidla ze 3. ledna 2018 na adresy jiných
příjemců zásilky. Tím došlo ke zpřístupnění osobních údajů v rozsahu uvedených ve výzvách,
které obsahovaly jméno, příjmení, datum narození, adresu trvalého bydliště, registrační značku
vozidla, místo a čas, kde se přestupek stal, popis přestupku, výši určené částky, popis způsobu
úhrady přestupku, datum vyhotovení výzvy, spisovou značku, číslo jednací a na zadní straně
výzvy poučení, neuhradí-li provozovatel vozidla ve výzvě určenou částku. Některé podněty
obsahovaly i výzvy, včetně obálky, a/nebo odkazy nebo tisky z webových stránek médií/sdělo-
vacích prostředků s popisem uvedených skutečností.

Bylo zjištěno, že postup kontrolované osoby byl v souvislosti s uzavřenou smlouvou s Českou
poštou, s.p., týkající se doručování zásilek prostřednictvím hybridní pošty následující: Kontrolovaná
osoba v předmětné věci předala 3. ledna 2018 České poště, s.p., datový soubor, který obsahoval
dva a půl tisíce výzev k uhrazení určené částky za dopravní přestupek ve formátu PDF, a textový
soubor, ve kterém jsou uvedeny adresy, kam výzvy rozeslat. To doložila print screenem obrazovky,
resp. seznamem všech souborů předaných na CD a print screenem textového souboru s uvede-
ním v PIDu výzvy a adresy, na které se má výzva odeslat, včetně vyplněné konkrétní výzvy, a sou-
borem odeslaných dat České poště, s.p., dle objednávky prostřednictvím protokolu, resp. na
adresu na internetovém portálu České pošty, s.p. Na ten se přihlašuje dodavatel softwaru, zajiš-
ťující zpracování výzev a předání dat ke zpracování České poště, s.p. Kontrolovaná osoba zdoku-
mentovala zabezpečení odesílání dat odesílaných do hybridní pošty České pošty, s.p., v příloze
k dohodě uzavřené mezi kontrolovanou osobou a Českou poštou, s.p.

Kontrolovaná osoba tak doložila odeslání elektronicky správně spárovaných obsahů výzev
s adresami provozovatelů vozidel. K tomu dokázala i způsob, jakým dochází automatizovaně
k registraci zakázky, kterou posílá Česká pošta, s.p., na Magistrát hl. m. Prahy a softwarové
firmy, potvrzující přijetí objednávky – hybridní pošty.

Již po několika dnech představitelé České pošty, s.p., oznámili veřejnosti, že chyba v odesí-

lané poště je skutečně na její straně, a uvedli, jak k pochybení došlo.

Kontrolou bylo zjištěno, že Česká pošta, s.p., na základě údajů, které obdržela od kontrolo-
vané osoby, provedla 5. ledna 2018 strojové zpracování dodávky (objednávky), tj. že na základě
předaných výzev provedla jejich vytištění a vložení do obálek a provedla jejich rozeslání adre-
sátům uvedeným na obálkách doporučenými zásilkami určenými do vlastních rukou. Celý pro-
ces vyplněných výzev předaných od kontrolované osoby a jejich vkládání do obálek, včetně
natištění obálek jménem a adresou, je strojově automatizován a provádí se na obálkovací lince
České pošty, s.p. Pokud došlo u výzev z 3. ledna 2018 k chybnému doručování na adresy jiných
příjemců, než kteří jsou uvedeni ve výzvě, stalo se tak proto, že došlo dle opakovaného sdělení
České pošty, s.p., na jednání z 31. ledna 2018 mezi kontrolovanou osobou a Českou poštou,
s.p., údajně k technologické chybě (posunu řádků u oznámení o pokutě a přiřazené adresy
přestupce). Ta byla řešena s českým zástupcem zahraničního dodavatele.

Kontrolovaná osoba zcela vyloučila, že by se chyba stala na její straně resp., že by došlo k po-
jejím konkrétním zaměstnancem. První podnět byl kontrolované osobě doručen
chybení
9. ledna 2018 a poté zahájila jednání o nápravě s Českou poštou, s.p., o čemž svědčí vzájemná
e-mailová korespondence, včetně urgence k zaslání vyjádření k incidentu, zápis z jednání
z 31. ledna 2018 a zpráva – vyjádření České pošty, s.p., k incidentu z 30. ledna 2018.

K o n t r o l n í č i n n o s t / 2 9

Byla provedena mimo jiné také kontrola elektronického zabezpečení ochrany osobních údajů,
zejména v oblasti požadavků na automatizované zpracování, tzv. logování, na pracovišti odboru
dopravněsprávních činností s tím, že používané aplikace splňují dané požadavky. Kontrolovaná
osoba vydala veřejný příslib u nesprávně doručených výzev z 3. ledna 2018 o tom, že adresá-
tům z nich nehrozí žádné postihy, chybně obeslaní lidé tedy nemají nic platit, výzvy mohou po-
važovat za bezpředmětné a nesprávně zaslané písemnosti tak nemohou ze zákona vyvolat
žádné právní důsledky, tedy ani exekuci.

Vysvětlení chybného doručování bylo sděleno všem dotčeným subjektům údajů v celkovém
počtu 2 500 prostřednictvím vyjádření ve sdělovacích prostředcích, včetně informace publiko-
vané na webových stránkách Magistrátu HMP, a bylo provedeno nové doručení výzev již na
správné adresy. Provedená kontrola jednoznačně vyvrátila tvrzení, že za pochybení v této kauze
je odpovědný odbor dopravněsprávních činností Magistrátu hlavního města Prahy. Kontrolou
bylo potvrzeno, že za pochybení v případu chybného rozeslání a doručování písemností, resp.
výzev z 3. ledna 2018 provozovatelům vozidla je odpovědná jen Česká pošta, s.p. Kontrolovaná
osoba v rozsahu předmětu kontroly neporušila žádné ustanovení zákona č. 101/2000 Sb.

Česká pošta, s.p., přijala opatření, aby k podobnému incidentu v budoucnu již nedošlo. Za

výše popsané protiprávní jednání byla společnosti uložena pokuta ve výši 250 000 Kč.

Záměna daňových subjektů stejného jména a data narození při doručování písemností
Generálním finančním ředitelstvím
Úřad provedl kontrolu Generálního finančního ředitelství, Finančního úřadu pro Ústecký kraj,
územní pracoviště v Lounech, Rybalkova 2376, 440 01 Louny, IČ: 72080043.

Kontrola byla zahájena na základě podnětu, v němž oznamovatel upozorňoval na zřejmou
systémovou chybu a žádal její odstranění, aby se neopakovaly případy, pokud se neztotožňují
fyzické osoby podle jedinečného identifikátoru, jako je rodné číslo nebo bydliště či místo pod-
nikání, a že tak může dojít k chybě v požadavku kontrolované osoby na plnění povinností od
jiného než povinného subjektu údajů, jehož důsledkem může být až exekuce vedená proti ne-
správnému daňovému subjektu. Oznamovatel uvedl opakování případu konkrétního daňového
subjektu, kterému byla kontrolovanou osobou vyměřena pokuta ve výši 2 000 Kč za to, že
podal daňové přiznání za rok 2015 na papírovém formuláři, nikoliv datovou schránkou, ač ji
nemá zřízenou. Tímto způsobem doručovala kontrolovaná osoba do datové schránky i další pí-
semnosti, tj. jinému daňovému subjektu stejného jména a data narození. Na základě chybného
doručování, resp. neztotožněním správného daňového subjektu podle adresy či rodného čísla,
došlo k vydání několika písemností (rozhodnutí) kontrolovanou osobou, která byla doručována
jiné osobě. Nebyl však důvod je doručovat ani daňovému subjektu, který nebyl vlastníkem da-
tové schránky, a proto jeho povinností nebylo podat daňové přiznání přes datovou schránku.
V důsledku této záměny byla věc napravena až na základě vyvolaného správního řízení, v němž
se musel dotčený daňový subjekt domoci svých práv až na základě podaného opravného pro-
středku vůči kontrolované osobě, přičemž kontrolovaná osoba uznala pochybení a platební
výměr na pokutu zrušila.

V průběhu kontroly kontrolovaná osoba potvrdila, že k chybě došlo v důsledku stávajícího sys-
témového řešení v informačním systému finanční správy společném pro všechny finanční úřady
s tím, že při ručním zpracování a ověřování je správný výběr datové schránky závislý na zodpo-
vědnosti a pozornosti zaměstnance, který všechny údaje potřebné k porovnání shody subjektů

3 0 / K o n t r o l n í č i n n o s t

fyzických osob – jméno, příjmení, datum narození a adresu – má v elektronickém systému uží-
vaném kontrolovanou osobou.

Informační systém kontrolované osoby je nastaven tak, že příslušný zaměstnanec ověřuje
podle jména, příjmení a data narození, zda má adresát písemností aktivní datovou schránku.
Jejím prostřednictvím je pak doručována příslušná listina. V daném případě se jednalo o shodu
ve jménu, příjmení i datu narození, a tím došlo k nesprávnému přiřazení nabídnuté datové
schránky z informačního systému k daňovému subjektu pro odeslání písemnosti. Jednalo se
o chybu, kdy byla listina obsahující osobní údaje jiného daňového subjektu, než komu byla
určena, zaslána, resp. zpřístupněna jinému adresátu z důvodu shodného jména, příjmení a data
narození. V zásilce obsahující vyrozumění o výši nedoplatku a platebního výměru na pokutu,
vložené do datové schránky jiného daňového subjektu, byly mj. tyto osobní údaje: jméno,
příjmení, bydliště, rodné číslo, výše nedoplatku a důvod jeho vyměření.

Kontrolovaná osoba provedla po zjištění záměny daňových subjektů opatření přímo u za-
městnankyně kontrolované osoby, která je odpovědná za odesílání písemností, resp. zpřístup-
nění písemností jinému daňovému subjektu do datové schránky. Tato zaměstnankyně byla na
chybné doručení upozorněna a zároveň poučena o příčinách chybného vložení datové schránky
v adresátech písemnosti. U kontrolované osoby na územním pracovišti v Lounech proběhla
informativní schůzka, na níž byl tento konkrétní případ popsán a rozebrán. Zaměstnanci byli vý-
slovně upozorněni i písemnou formou rozesláním e-mailové zprávy na možnost vložení chybné
datové schránky při ověřování existence datových schránek u adresátů v evidenci písemností.
Na spisu daňového subjektu bylo v tomto smyslu kontrolovanou osobou vyznačeno upozornění.
Pokud bylo zjištěno a v protokolu o kontrole konstatováno porušení ustanovení § 13 zákona
č. 101/2000 Sb., bylo v této souvislosti kontrolované osobě uloženo „dokončit urychleně
systémové opatření pro celou finanční správu tak, aby již v budoucnu nemohlo dojít, a to ani
na jiných pracovištích kontrolované osoby, k chybám v doručování písemností. Do té doby
kontrolovaná osoba zajistí, že její zaměstnanci budou v případě jakýchkoliv pochybností či ne-
srovnalostí u daňového subjektu ověřovat při odeslání písemností, zejména adresy trvalého po-
bytu, včetně jejich porovnávání či jejich ověřování, v případě shodného jména, příjmení i data
narození, a to tak, aby nemohlo dojít ke zpřístupnění osobních údajů subjektů údajů neopráv-
něné osobě, tj. doručením písemnosti
jinému příjemci/daňovému subjektu, než komu je
písemnost skutečně určena.“

Protokol o kontrole jednoznačně doložil, že došlo k dalšímu pochybení (předtím řešenému
Úřadem v roce 2015 na jiném územním pracovišti) téhož druhu v systému kontrolované osoby,
a opatření deklarovaná kontrolovanou osobou tudíž zjevně nebyla dostatečně účinná.

Za porušení povinnosti z ustanovení § 13 zákona č. 101/2000 Sb. (povinnost správce
přijmout taková opatření, aby nemohlo dojít k neoprávněnému nebo nahodilému přístupu
k osobním údajům, k jejich změně, zničení či ztrátě, neoprávněným přenosům, k jejich jinému
neoprávněnému zpracování, jakož i k jinému zneužití osobních údajů) uložil Úřad pokutu ve výši
5 000 Kč ve správním řízení.

K o n t r o l n í č i n n o s t / 3 1

Ostatní dozorová
činnost

• DOZOROVÁ ČINNOST V OBLASTI

OBCHODNÍCH SDĚLENÍ

V důsledku nabytí účinnosti nařízení Evropského parlamentu a Rady (EU)
2016/679 ze dne 27. dubna 2016 o ochraně fyzických osob v souvislosti se
zpracováním osobních údajů a o volném pohybu těchto údajů a o zrušení
směrnice 95/46/ES (obecné nařízení o ochraně osobních údajů) došlo v rámci
Úřadu k jistým změnám, kdy se dozorovou činností v oblasti ochrany osobních
údajů zabývají jednotlivé inspektoráty. Dozorová činnost v oblasti nevyžáda-
ných obchodních sdělení, která byla dříve vykonávána jedním z inspektorátů,
pak byla od 1. srpna 2018 svěřena samostatnému nově vzniklému oddělení.
Toto oddělení v rámci své činnosti provádí veškeré úkony spjaté s nevyžáda-
nými obchodními sděleními. Především se jedná o analýzy jednotlivých podání,
pro které je na webových stránkách Úřadu vytvořen speciální formulář. Analý-
zou hlaviček e-mailových zpráv a samotných textů sdělení se zjišťuje odesíla-
tel obchodních sdělení či osoba, v jejíž prospěch jsou obchodní sdělení šířena,
a zda se skutečně o obchodní sdělení jedná.

Nejdůležitější a nejrozsáhlejší činností tohoto oddělení je provádění kontrol-
ních a správních řízení. Jak je vidět z přiloženého grafu, zabývalo se toto od-
dělení v roce 2018 celkem 30 kontrolními řízeními a s 26 subjekty vedlo správní
řízení, jehož výsledkem bylo uložení sankce. Celková výše sankce, kterou toto
oddělení za šíření nevyžádaných obchodních sdělení udělilo, byla 3 464 360 Kč.
V deseti případech bylo vedeno rovněž správní řízení o uložení pořádkové po-
kuty za neposkytování součinnosti v rámci prováděné kontroly, kdy celková
výše uložené sankce činila 905 000 Kč.

Neméně významné jsou však také úkony spojené s upozorněním jednotlivých
subjektů na možné porušení zákona, které se provádí v případech, kdy Úřad
obdrží jen několik málo stížností v určeném období vůči jednomu subjektu
a zásah do soukromí v elektronické komunikaci tak není značný. Toto upozor-

3 2 / O s t a t n í d o z o r o v á č i n n o s t

nění plní především preventivní funkci a je spojeno také s náležitým vysvětlením jednotlivých
podmínek, za kterých je zasílání obchodních sdělení umožněno. Funkci preventivní a výchov-
nou či osvětovou plní také další činnosti tohoto oddělení, jako je poskytování konzultací v této
oblasti a vyřizování jednotlivých písemných nebo telefonických dotazů či zobecňování výsledků
kontrol a správních řízení v podobě vydávání tiskových zpráv a stanovisek.

V rámci mezinárodní spolupráce pak toto oddělení postupuje jednotlivé stížnosti, kde je
dohledán zahraniční odpovědný subjekt usídlený v rámci Evropské unie, příslušnému zahranič-
nímu dozorovému orgánu.

V neposlední řadě sestavuje jednotlivé statistiky, které znázorňuje také v podobě grafů.

O s t a t n í d o z o r o v á č i n n o s t / 3 3

Kontrola společnosti Widder Gilde, s.r.o.
Kontrola u této společnosti byla zahájena na základě podaných stížností. Jejím cílem bylo
vyhodnotit dodržování zákona č. 480/2004 Sb., o některých službách informační společnosti
a o změně některých zákonů v souvislosti se zasíláním nevyžádaných obchodních sdělení.

V rámci kontrolních úkonů Úřad zjistil, že kontrolovaná osoba uzavřela smlouvu s ukrajin-
skou společností POLITEKS LTD., kdy smluvní povinností této společnosti je propagace produktů
kontrolované osoby. Jedná se mj. o „zasílání sdělení o výrobcích a službách Widder na e-mai-
lové adresy, k čemuž bude mít Partner (pozn.: POLITEKS LTD.) souhlas příslušných osob“. Kon-
trolovaná osoba tak sama obchodní sdělení neodeslala, ale za tímto účelem uzavřela smlouvu
se společností POLITEKS LTD., která rozesílky obchodních sdělení provedla. K faktickému
odeslání obchodních sdělení došlo z vůle společnosti Widder Gilde, s.r.o., na základě jí vydaného
příkazu k odeslání.

Kontrolující tedy konstatoval, že odpovědným subjektem za šíření obchodních sdělení je jak
kontrolovaná osoba, tak také společnost POLITEKS LTD. Vycházel přitom z příslušných ustano-
vení zákona č. 480/2004 Sb., kde sám zákonodárce předpokládá, že šiřitel může šířit obchodní
sdělení nejen vlastními silami, ale i prostřednictvím jiného subjektu. Podle ustanovení § 7 odst.
4 písm. b) zákona č. 480/2004 Sb. a contrario musí každé obchodní sdělení obsahovat infor-
maci o odesílateli, jehož jménem se komunikace uskutečňuje, resp. v jehož prospěch je
obchodní sdělení šířeno. Jedině takový výklad je eurokonformní a v souladu s účelem zákona.
V rámci kontroly pak kontrolující především zkoumal, zda odpovědný subjekt disponuje práv-
ním titulem k zasílání obchodních sdělení. Na základě provedených kontrolních úkonů a zjištění
dospěl k závěru, že kontrolovaná osoba se žádným způsobem neujistila, zda její smluvní part-
ner disponuje validními souhlasy se zasíláním obchodních sdělení, tak jak to deklaroval v článku
3.5. smlouvy.

Úřad tak konstatoval, že kontrolovaná osoba se dopustila porušení § 7 odst. 2 zákona
č. 480/2004 Sb., jelikož šířila obchodní sdělení bez předchozího prokazatelného souhlasu adre-
sátů a další porušení bylo konstatováno ve vztahu k § 7 odst. 4 písm. a) zákona č. 480/2004
Sb., jelikož šířená obchodní sdělení nebyla zřetelně a jasně jako obchodní sdělení označena.
Kontrolovaná osoba podala vůči závěrům kontrolního protokolu námitky, které byly předsed-
kyní Úřadu zamítnuty.

Se společností Widder Gilde, s.r.o., bylo posléze vedeno správní řízení. K tomuto řízení je
třeba dodat, že § 11 odst. 1 zákona č. 480/2004 Sb. je konstruován na základě objektivní od-
povědnosti, tj. odpovědnosti za právní stav, kdy ve vztahu k právnické osobě není třeba zkou-
mat zavinění vzniklého protiprávního stavu. Právě z tohoto důvodu a z důvodu naplnění vůle
zákonodárce, tj. chránit soukromí v co nejširší možné míře, je třeba za šiřitele obchodních sdě-
lení považovat také ty osoby, které k faktickému odeslání udělily pokyn, příkaz, uzavřely smlouvu
či jiným způsobem faktické odeslání obchodních sdělení iniciovaly. Proto je třeba, aby si šiřitelé
obchodních sdělení, ať už jde o zadavatele (objednatele) či faktické rozesílatele, vždy dosta-
tečně prověřili, zda adresáti obchodních sdělení udělili souhlas pro takové zasílání, resp. v obec-
nosti, zda rozesílka probíhá zákonným způsobem. Na základě výše uvedeného kontrolního
řízení měl správní orgán za prokázané, že pro předmětné adresáty obchodních sdělení
neměla obviněná společnost právní titul pro šíření obchodních sdělení a ani žádným dostatečně
průkazným způsobem neověřila, že takovými právními tituly disponuje její partner, se kterým
za účelem rozeslání obchodních sdělení uzavřela smlouvu. Ke vztahu odpovědnosti obviněné

3 4 / O s t a t n í d o z o r o v á č i n n o s t

společnosti a jejího partnera lze dodat, že každý z těchto subjektů nese svůj vlastní díl odpo-
vědnosti za své jednání naplňující znaky přestupku. Šiřitel v pozici objednatele tedy nese svou
vlastní odpovědnost bez ohledu na povinnosti dalších osob, a ve smyslu § 11 odst. 1 zákona
č. 480/2004 Sb. je tedy možno za toto jednání postihnout šiřitele v pozici objednatele, tedy spo-
lečnost Widder Gilde, s.r.o.

V rámci tohoto správního řízení tak byla této společnosti uložena sankce ve výši 80 000 Kč.
Obviněná společnost proti rozhodnutí o pokutě podala nejprve odpor, posléze též rozklad, který
byl předsedkyní Úřadu zamítnut, a bylo potvrzeno napadené rozhodnutí. Předmětem jak poda-
ných námitek, tak také odporu a rozkladu byl především nesouhlas obviněné s její odpovědností
za rozesílání obchodních sdělení.

K tomu je třeba dále blíže uvést další argumenty, které byly použity též v rozhodnutí o roz-
kladu. Ve prospěch závěru o odpovědnosti obviněné svědčí
i systematika a účel zákona
č. 480/2004 Sb., kdy ustanovení § 7 a § 11 zákona č. 480/2004 Sb. je nutno vnímat nikoliv
odděleně, ale v kontextu zejména se zákonem č. 101/2000 Sb., o ochraně osobních údajů
a o změně některých zákonů. Ze spisové dokumentace v rámci kontrolního řízení je zřejmé, že
obchodní sdělení neměla být určena výhradně právnickým osobám, a proto s ohledem na roz-
sudek Nejvyššího správního soudu čj. 9 As 34/2008-68 je nutno na podrobnosti elektronického
kontaktu nahlížet jako na osobní údaje. Ze smlouvy o marketingové spolupráci vyplývá, že ob-
viněná pověřila partnera propagací jejích produktů a služeb, a to kromě jiného zasíláním sdě-
lení na e-mailové adresy. Obviněná tak určila jak účel, tak i prostředky zpracování osobních
údajů, čímž naplnila definici správce osobních údajů ve smyslu § 4 písm. j) zákona č. 101/2000
Sb. Vzhledem k tomu, že je primárně povinností správce zajistit souladnost zpracování se zá-
konnými podmínkami, je to právě správce, jenž nese hlavní odpovědnost za případné porušení
zákona. Dále lze rovněž poukázat na jeden ze stěžejních principů ochrany osobních údajů, a sice
právo subjektu údajů na přístup k informacím. Toto právo je uplatnitelné zejména vůči správci
osobních údajů, neboť právě ten odpovídá za zákonnost zpracování a za to, kdo disponuje
osobními údaji konkrétního subjektu. Proto je zapotřebí mít povědomost o identitě správce.
Jedině tak se lze dovolat práva na přístup k osobním údajům, jejich změnu či likvidaci. Z tohoto
důvodu zákonodárce zakotvil povinnost uvádět v každém obchodním sdělení totožnost odesí-
latele – toho, v jehož prospěch je obchodní sdělení šířeno. Pokud by bylo možno smluvně pře-
nést odpovědnost za nezákonné šíření obchodních sdělení na jiný subjekt, a to včetně subjektů
mimo místní působnost státních autorit, výše uvedená práva a principy ochrany osobních údajů,
jakož i soukromí v obecném slova smyslu, by byla zcela anulována, a to za současného profitu
odesílatele obchodních sdělení, jenž proces faktické rozesílky inicioval a řídil. Za situace, kdy
směrnice 2002/58/ES, resp. zákon č. 480/2004 Sb. byly přijímány právě za účelem zvýšení bez-
pečnosti a ochrany osobních údajů s ohledem na zvláštní rizika internetu a elektronických ko-
munikací, by takovýto závěr byl absurdní a zcela proti smyslu presumpce rozumného
zákonodárce, který zamýšlel zajistit co nejvyšší úroveň ochrany.

O s t a t n í d o z o r o v á č i n n o s t / 3 5

• STÍŽNOSTI, OHLAŠOVÁNÍ PORUŠENÍ

ZABEZPEČENÍ A KONZULTACE

V druhé polovině roku 2017 docházelo ve spojitosti s blížící se účinností obecného nařízení4
k pozvolnému nárůstu počtu dotazů a posléze, z důvodu postupné medializace nařízení, i k ná-
růstu počtu stížností subjektů údajů. Proto byla od počátku roku 2018 rozdělena oddělení
stížností a konzultací, spadající pod odbor pro styk s veřejností, na oddělení podnětů a stížností
a oddělení konzultací. Tento krok umožnil, aby se vedoucí těchto oddělení efektivně věnovali
svým agendám. Současně byl odbor pro styk s veřejností přejmenován na odbor konzultačních
agend. Tento název lépe vystihuje jeho komplexní činnost, do které účinností obecného naří-
zení přibylo i vyhodnocování přijatých ohlášení porušení zabezpečení osobních údajů a posky-
tování předchozích konzultací dle obecného nařízení.

S T Í Ž N O S T N Í A G E N D A
Stížnostní agendu výrazně ovlivnil přelom účinnosti obecného nařízení. V tomto období smě-
řovala velká část stížností proti postupu správců osobních údajů při získávání souhlasu dotče-
ných subjektů údajů v situaci, kdy správce

• neoprávněně podmiňoval poskytnutí služby (tj. uzavření smlouvy) souhlasem se zasílá-

ním obchodních sdělení či jinými nikoli nezbytnými marketingovými aktivitami,

• získával souhlas manipulativně např. tím, že vyjádření souhlasu nebylo srozumitelně
odděleno od správcem poskytované informace o zpracování osobních údajů či samotného
smluvního ujednání.

Po účinnosti obecného nařízení, jehož jedním z pilířů jsou práva subjektu údajů, zaznamenal
Úřad zvýšený počet stížností na nevykonávání těchto práv ze strany správců. Jednalo se
zejména o právo na přístup k osobním údajům, kdy subjektu údajů často nebyla na jeho žádost
poskytnuta informace nebo bylo znesnadňováno uplatnění tohoto práva neadekvátními poža-
davky na způsob ověření jeho identity. Uplatnění tohoto práva nabývá na významu například
v oblasti častých stížností na nevyžádaný telemarketing, jelikož umožňuje subjektu údajů zís-
kat nejen kopii zpracovávaných osobních údajů, ale i informaci o zdroji osobních údajů. To mu
umožňuje efektivně rozhodnout o dalším postupu.

Po účinnosti obecného nařízení došlo rovněž k nárůstu počtu stížností na kopie veřejných
rejstříků internetu, provozované soukromými subjekty. Zpravidla se jednalo o další publikování
údajů o podnikatelské činnosti fyzických osob či údajů z insolvenčního rejstříku. V návaznosti
na to Úřad, mimo jiné, předložil na svých webových stránkách návod dotčeným osobám,
jakým způsobem uplatnit u provozovatele předmětných databází a internetových stránek práva
přiznaná obecným nařízením.

Stížnosti v roce 2018 se týkaly také zveřejňování osobních údajů na internetu a souvisejícího
práva být zapomenut, kdy musel být, pro zvolení dalšího postupu, hodnocen vztah práva na
informace a na soukromí. Tradiční součástí stížnostní agendy byly stížnosti na kamery, nejčas-

4 Obecné nařízení o ochraně osobních údajů, též GDPR z anglických slov General Data Protection Regulation (Nařízení
Evropského parlamentu a Rady (EU) č. 2016/679 ze dne 27. dubna 2016 o ochraně fyzických osob v souvislosti se
zpracováním osobních údajů a o volném pohybu těchto údajů a o zrušení směrnice 95/46/ES).

3 6 / O s t a t n í d o z o r o v á č i n n o s t

těji využívané v rámci sousedských (občanskoprávních) sporů, zaměstnavatelem nebo k ochraně
veřejného majetku.

Z procesního hlediska Úřad v méně závažných případech porušení či podezření z porušení,
a to jak zákona č. 101/2000 Sb., tak od 25. května 2018 obecného nařízení, přistupoval
k osvědčenému informování správců o možném porušení pravidel ochrany osobních údajů.
V drtivé většině těchto případů bylo už v této fázi dosaženo nápravy, aniž musely být uplatněny
kroky z moci úřední. Těchto informativních dopisů, do velké míry přispívajících ke kultivaci pro-
středí, zaslal Úřad správcům v roce 2018 téměř pět set.

Velká část informativních dopisů se týkala oblasti zveřejňování adresních údajů žadatelů o in-
formace dle zákona č. 106/1999 Sb., o svobodném přístupu k informacím. Šlo zejména o obce,
které v rámci usnadnění této agendy velmi často přistupují ke zveřejnění dokumentu s poskyt-
nutou informací, aniž by zároveň odstranily adresní údaje žadatelů. V této souvislosti se Úřad
setkal i se zneužitím obecného nařízení, kdy žadatel, s vědomím, že obce mnohdy postupují
tímto nesprávným krokem, odeslal stovkám obcí žádost o informace s úmyslem vyvolat tento
závadný stav. Následně po nich žádal náhradu újmy podle obecného nařízení v podobě fi-
nančního zadostiučinění.

O H L A Š O V Á N Í P O R U Š E N Í Z A B E Z P E Č E N Í O S O B N Í C H Ú D A J Ů
Účinností obecného nařízení vznikla správcům nová povinnost, spočívající v ohlašování rizi-
kových porušení zabezpečení osobních údajů Úřadu. V rámci této agendy bylo možné v prvé
řadě vysledovat, že jelikož jde pro správce o novou povinnost, mnohdy nereflektovali poža-
davky obecného nařízení na obsah ohlášení. Velmi často totiž chyběl popis pravděpodobných
důsledků incidentu pro dotčené osoby a také popis opatření, která správce přijal s cílem vyře-
šit daný incident. To jsou velmi podstatné náležitosti nezbytné pro posouzení přijatého ohlášení.
Opakovaným předmětem ohlášení porušení zabezpečení osobních údajů bylo napadení tzv.
ransomwarem, který protiprávně zašifroval informace. Pachatel následně požadoval výkupné.
Mezi další častá ohlášení patřila ztráta zařízení či dokumentů, obsahujících osobní údaje. Nej-
častěji se v takových případech jednalo o selhání lidského faktoru či krádež.

K O N Z U L T A C E
Účinnost obecného nařízení výrazně ovlivnila i konzultační agendu. Její osvětový význam, ve
spojitosti s tímto novým právním předpisem, nabyl ještě více na důležitosti. Mnohdy totiž bylo
nutné mírnit paniku, která se kolem obecného nařízení vytvořila. Ve vhodných případech pak
Úřad tazatelům zdůrazňoval základní kontinuitu pravidel s dřívějším zákonem č. 101/2000 Sb.
Počátek roku a přelom účinnosti obecného nařízení se nesl v extrémním náporu dotazů ze
strany široké veřejnosti. Úřad se po několik měsíců potýkal s dvojnásobným počtem dotazů,
než bylo obvyklé v minulých letech. Proto, z důvodu větší efektivity, v průběhu roku výrazně
zaktualizoval rubriku Často kladených otázek a pro lepší orientaci ji rozdělil do jednotlivých
částí dle oblastí, kterých se otázky týkají. Rovněž byly průběžně doplňovány informační mate-
riály na webových stránkách Úřadu, aby veřejnost nalezla všechny podstatné informace o obec-
ném nařízení, bez nutnosti kladení písemných dotazů.

Ke dni účinnosti obecného nařízení začala být každodenně provozována telefonní informační
linka určená k poskytování rychlých a jednodušších informací o obecném nařízení veřejnosti,
zvláště malým a středním podnikatelům. Zároveň začala být k dispozici dvakrát týdně telefonní

O s t a t n í d o z o r o v á č i n n o s t / 3 7

linka pro dotazy týkající se kamer a kamerových systémů. Obě linky obsluhovali výhradně kva-
lifikovaní zaměstnanci (právníci).

Největší část konzultační agendy tradičně představovalo odpovídání na písemné dotazy, které
se, vzhledem k prolínání problematiky ochrany osobních údajů všemi aspekty lidského života,
obsahově týkaly velmi různorodých otázek.

Před účinností, ale i po účinnosti obecného nařízení, bylo často potřeba objasňovat, v jakých
případech vzniká, respektive nevzniká povinnost jmenovat pověřence pro ochranu osobních
údajů, např. v případě některých typů příspěvkových organizací.

U dotazů na uplatňování práv subjektů údajů bylo v některých případech třeba vysvětlovat, že
ani obecné nařízení nepřináší změnu tam, kde je určitý postup stanoven zvláštním zákonem, tedy
např. nelze uplatňovat právo na výmaz, jestliže zákon stanoví delší dobu pro uchovávání údajů.
Vysvětlovat bylo nutné i přísnější výklad Pracovní skupiny 29 (po účinnosti obecného nařízení
byla nahrazena nově ustanoveným Evropským sborem pro ochranu osobních údajů) k povinnosti
vést záznamy o činnostech zpracování, který se i v případě menších podniků týká každého stále
prováděného zpracování osobních údajů. To správci poskytuje užitečný přehled o jím prováděných
činnostech.

V některých případech žádost směřovala k tomu, zda má správce provádět posouzení vlivu
na ochranu osobních údajů podle článku 35. V této souvislosti bylo upozorňováno, že rozhod-
nutí vypracovat posouzení vlivu je na správci, který má s Úřadem konzultovat až případná zbyt-
ková vysoká rizika podle článku 36 obecného nařízení. Kvalifikovanou žádost o předchozí
konzultaci podle tohoto článku však Úřad v roce 2018 neobdržel.

Nedílnou součástí konzultační agendy bylo i poskytování osobních konzultací sdružením
správců, samotným správcům či jejich pověřencům pro ochranu osobních údajů. Úřad tak na-
příklad poskytl osobní konzultaci zástupcům bankovního sektoru, významnému zástupci auto-
mobilového průmyslu nebo řadě ústředních státních úřadů či státních orgánů.

Za účelem zvyšování osvěty a povědomí byly na půdě Úřadu, ve spolupráci s příslušnými útvary
Úřadu, uspořádány semináře pro pověřence jmenované podle článku 37 odst. 1 písm. a) až c)
obecného nařízení, které se setkaly s velmi kladným ohlasem a pro všechny účastníky měly
vysokou informační hodnotu.

• UKLÁDÁNÍ SANKCÍ

Úřad uložil v roce 2018 pokuty za přestupky (resp. porušení obecného nařízení5) v souhrnné výši
7 202 360 Kč, z toho za nevyžádaná obchodní sdělení 3 464 360 Kč. Shrnutí statistických infor-
mací o řízeních, která Úřad v roce 2018 vedl, lze nalézt v části této výroční zprávy nazvané Úřad
v číslech.

Ochrana osobních údajů v České republice, resp. v celé Evropské unii, byla v roce 2018 spo-
jena s obecným nařízením. Hlavní téma spojené s obecným nařízením přitom pro laickou veřej-
nost (i část odborné) nepochybně představovaly pokuty. Podle obecného nařízení lze totiž uložit

5 Obecné nařízení o ochraně osobních údajů, též GDPR z anglických slov General Data Protection Regulation (Nařízení
Evropského parlamentu a Rady (EU) č. 2016/679 ze dne 27. dubna 2016 o ochraně fyzických osob v souvislosti se
zpracováním osobních údajů a o volném pohybu těchto údajů a o zrušení směrnice 95/46/ES).

3 8 / O s t a t n í d o z o r o v á č i n n o s t

správní pokuty až do výše 20 milionů eur, nebo jedná-li se o podnik, až do výše čtyř procent cel-
kového ročního obratu celosvětově za předchozí finanční rok podle toho, která hodnota je
vyšší. Současně však obecné nařízení výslovně stanovuje, že ukládání správních pokut musí být
v každém jednotlivém případě účinné, přiměřené a odrazující. S ohledem na tyto požadavky
a také s přihlédnutím k ustálené judikatuře nejvyšších českých soudů, podle které nesmí být
uložená sankce likvidační (viz např. nález pléna Ústavního soudu sp. zn. Pl. ÚS 3/02 ze dne
13. srpna 2002), nelze předpokládat, že sankce ukládané za porušení povinností stanovených
obecným nařízením budou standardně dosahovat řádů milionů či dokonce desítek až sta
milionů korun. Při ukládání správních pokut podle obecného nařízení je třeba přihlížet k řadě
okolností, které jsou například vyjmenovány v čl. 83 odst. 2 nařízení. Z těchto okolností lze zdů-
raznit třeba míru spolupráce s dozorovým úřadem za účelem nápravy daného porušení, zmír-
nění jeho možných nežádoucích následků nebo i způsob, jakým se dozorový úřad dozvěděl
o porušení, zejména zda správce či zpracovatel porušení oznámil.

Je třeba v této souvislosti připomenout, že nejvyšší sankce uložená Úřadem podle zákona
č. 101/2000 Sb. za 15 let jeho činnosti v této oblasti byla ve výši 3 600 000 Kč (přičemž maxi-
mální hranice činila podle tohoto právního předpisu 10 000 000 Kč). Jednalo se tedy o pokutu
uloženou nad hranicí jedné třetiny zákonem stanovené sazby. Obecně sankce ve výši nad
1 000 000 korun byly spíše výjimečné.

Přestože v roce 2018 nabylo účinnosti obecné nařízení, řízení o přestupcích, která Úřad vedl,
se vztahovala k protiprávním jednáním, k nimž došlo za účinnosti zákona č. 101/2000 Sb.
Za významné, a to nejen z hlediska výše pokut, lze (nad rámec některých z případů uvedených
v části této výroční zprávy nazvané Poznatky inspektorů z kontrolní činnosti) považovat
zejména tyto případy:

Z P R A C O V Á N Í O S O B N Í C H Ú D A J Ů Z A Ú Č E L E M V Y T V Á Ř E N Í
D A T A B Á Z Í K D A L Š Í M U P R O D E J I
Na základě kontroly provedené v roce 2017 zahájil Úřad řízení o přestupku se společností
Solidis s.r.o., ve kterém jí byla uložena pokuta ve výši 800 000 Kč.

Úřad v řízení konstatoval, že společnost zpracovávala bez zákonného důvodu osobní údaje
přesně nezjištěného počtu osob v řádech statisíců, nejméně v rozsahu jméno, příjmení, adresa
a telefonní číslo, které získala od třetích osob. Tím porušila povinnost stanovenou v § 5 odst. 2
zákona č. 101/2000 Sb., tedy povinnost zpracovávat osobní údaje se souhlasem subjektu údajů
nebo v případech stanovených v § 5 odst. 2 písm. a) až g) tohoto zákona.

Společnost v rámci své podnikatelské činnosti shromážděné osobní údaje (od jiných společ-
ností, případně i z vlastní činnosti) dále využívala pro vytváření databází pro své klienty na zá-
kladě objednávek. Tím určila účel a prostředky zpracování osobních údajů, a byla tedy správcem
osobních údajů. Na tom nic nemění ani skutečnost, že osobní údaje, které poskytovala za
úplatu svým klientům, byly strukturované dle požadavků jednotlivých klientů, ani že jejich zdro-
jem byly jiné subjekty. Současně platí, že to, že je společnost správcem ve vztahu k jednomu ze
zpracování osobních údajů, které provádí, nijak nevylučuje, aby se v případě některých jiných
konkrétních zpracování nalézala v postavení zpracovatele.

Osobní údaje společnost získala na základě licenčních smluv, resp. objednávky, dle kterých byl
souhlas s oslovováním garantován poskytovatelem, nebo se mělo jednat o oprávněně zveřej-
něné údaje. To však nelze považovat za vyjádření souhlasu splňujícího nezbytné náležitosti

O s t a t n í d o z o r o v á č i n n o s t / 3 9

(tj. svobodný a vědomý projev vůle subjektu údajů, jehož obsahem je svolení subjektu údajů se
zpracováním osobních údajů). Podle § 5 odst. 4 zákona č. 101/2000 Sb. musí být navíc subjekt
údajů při udělení souhlasu informován o tom, pro jaký účel zpracování a k jakým osobním úda-
jům je souhlas dáván, jakému správci a na jaké období. Souhlas subjektu údajů se zpracováním
osobních údajů musí být správce schopen prokázat po celou dobu zpracování.

Z uvedeného je zřejmé, že souhlasem pro další zpracování osobních údajů (vytváření databází
využívaných k nabízení obchodu a služeb) společnost, jakožto správce, nedisponovala. Je přitom
znovu potřeba zdůraznit, že by se muselo jednat o souhlasy, ve kterých by jako správce osob-
ních údajů byla uvedena ona sama. Odpovědnosti za doložení právního titulu ke zpracování
osobních údajů se přitom nemůže správce zprostit odkazem na smluvní dokumentaci, která
má zaručovat, že předmětný právní titul (tedy v tomto případě souhlas) existuje. Je jeho povin-
ností u svého smluvního partnera tuto skutečnost ověřit a zajistit, že bude schopen souhlasy do-
ložit, byť by byly třeba uloženy u druhé smluvní strany.

Rozklad podaný společností proti rozhodnutí správního orgánu prvního stupně předsedkyně

Úřadu zamítla.

Z A K O U P E N Í N E L E G Á L N Ě Z Í S K A N É D A T A B Á Z E O S O B N Í C H
Ú D A J Ů
V létě roku 2016 uložil Úřad doposud nejvyšší pokutu za porušení pravidel při zpracování osob-
ních údajů. Jednalo se o pokutu ve výši 3 600 000 Kč, která byla uložena společnosti T-Mobile
Czech Republic a.s. Úřad konstatoval, že společnost nepřijala dostatečná opatření k zabezpe-
čení osobních údajů obsažených v elektronické interní databázi, která obsahovala osobní údaje
zhruba 1,2 milionu jejích zákazníků – fyzických osob.

V říjnu roku 2016 Úřad zaznamenal v médiích zprávy o tom, že odcizená data klientů spo-
lečnosti T-Mobile Czech Republic a.s. zakoupila společnost STEM/MARK, a.s. V návaznosti na
tyto informace zahájil u této společnosti neprodleně kontrolu. V jejím rámci však uvedená spo-
lečnost odmítla poskytnout nezbytné podklady k jejímu provedení s odkazem na skutečnost, že
ve věci je vedeno trestní řízení. Aby nedošlo k uplynutí lhůt pro případné uložení sankce, zahájil
Úřad v lednu 2017 ve věci řízení pro podezření ze spáchání správního deliktu. Řízení však mu-
selo být v červenci 2017 přerušeno vzhledem ke skutečnosti, že Policie České republiky prová-
děla ve shodné věci prověřování všech skutečností nezbytných pro rozhodnutí o zahájení
trestního stíhání. Od srpna 2018 Úřad ve svém řízení pokračoval, neboť mu byla postoupena
kopie části spisové dokumentace policie a došlo k odevzdání věci k projednání správního
deliktu.

V září 2018 vydal Úřad rozhodnutí o uložení pokuty ve výši 400 000 Kč společnosti
STEM/MARK, a.s., neboť neoprávněně zpracovávala v období od března do května 2016 osobní
údaje zákazníků společnosti T-Mobile Czech Republic a.s. Jednalo se o osobní údaje dvou tisíc
fyzických osob (v rozsahu jméno, příjmení, adresa bydliště, pohlaví, věk a telefonní číslo) a dále
osobní údaje zhruba 81 tisíc fyzických osob podnikajících (v rozsahu jméno, příjmení, telefonní
číslo, počet sim karet užívaných osobou, způsob provádění plateb za služby operátora a název
banky, ze které platby přicházejí). Tím společnost porušila povinnost stanovenou v § 5 odst. 2
zákona č. 101/2000 Sb., tedy povinnost zpracovávat osobní údaje se souhlasem subjektu údajů
nebo v případech stanovených v § 5 odst. 2 písm. a) až g) tohoto zákona, protože pro jejich
zpracování neměla žádný právní titul.

4 0 / O s t a t n í d o z o r o v á č i n n o s t

Ze spisového materiálu vyplynulo, že společnost byla v průběhu února 2016 oslovena s na-
bídkou ke koupi databáze, o kterou projevila zájem. Po prodejci požadovala (z hlediska roz-
sahu databáze) pouze poštovní směrovací číslo a telefonní číslo. Prodejce nebyl schopen
databázi takto upravit, proto koupila databázi celou. Jednalo se o databázi dvou tisíc fyzických
osob a dále databázi 260 tisíc právnických osob a fyzických osob podnikajících. Ze zjištění Úřadu
vyplynulo, že databáze obsahovala osobní údaje zhruba 81 tisíc fyzických osob podnikajících.
Zakoupená data společnost dále nevyužila, protože je v té době nepotřebovala, a následně jí
byla zabavena Policií České republiky. Za uvedenou databázi zaplatila společnost částku
přibližně 120 000 Kč.

Proti rozhodnutí o uložení pokuty podala společnost rozklad, který odůvodnila zejména tím,
že není odpovědná za protiprávní jednání, kterého se dopustil její zaměstnanec (tehdejší zá-
stupce ředitele a člen dozorčí rady).

Rozklad podaný proti rozhodnutí předsedkyně Úřadu zamítla a rozhodnutí o pokutě tak na-
bylo právní moci v prosinci 2018. Ve svém rozhodnutí předsedkyně mimo jiné uvedla, že od-
povědnost za protiprávní jednání je třeba přičíst společnosti, neboť nešlo o zjevný exces jejího
zaměstnance.

• POZNATKY ZE SOUDNÍCH PŘEZKUMŮ

Některá rozhodnutí Úřadu byla v roce 2018, stejně jako v letech předchozích, předmětem
soudního přezkumu. Řada dalších rozhodnutí Úřadu na soudní přezkum stále čeká. Pokud jde
o konkrétní poznatky z předmětné soudní praxe, lze poukázat na několik rozsudků, týkajících
se zejména:

• zveřejňování osobních údajů,
• rozsahu shromažďovaných osobních údajů nutných k uzavření soukromoprávního
kontraktu,
• instalace kamerových systémů zaměstnavatelem.

1. Veřejný zájem na zveřejnění informací o odposlechu a záznamu telekomunikačního provozu
a informací získaných z odposlechu a záznamu telekomunikačního provozu tiskem a veřejně
přístupnou počítačovou sítí převažuje nad právem na ochranu soukromí v případě informo-
vání veřejnosti o relevantním ovlivňování mocenského rozhodování předsedy vlády osobou,
jíž takové jednání formálně nepříslušelo.

Nejvyšší správní soud ve svém rozsudku ze dne 3. května 2018 v řízení o kasační stížnosti spo-
lečnosti MAFRA, a.s., proti rozsudku Městského soudu v Praze ze dne 9. srpna 2017, především
konstatoval, že ve shodě s Úřadem a Městským soudem v Praze považuje za dostatečně
prokázané, že informace zveřejněné společností společnosti MAFRA, a.s., jsou informacemi
získanými z odposlechů a ze záznamů telekomunikačního provozu pořízených v režimu před-
pokládaném v § 8c trestního řádu, přičemž žádná z osob, jichž se týkají, nedala ke zveřejnění
souhlas a nejednalo se o informace již užité v řízení před soudem. Dále pak Nejvyšší správní soud
uvedl, že: „Zákaz stanovený v § 8c trestního řádu byl porušen a ke zveřejnění informací došlo

O s t a t n í d o z o r o v á č i n n o s t / 4 1

prostřednictvím tisku a veřejně přístupné počítačové sítě. Tím byly naplněny formální znaky
správního deliktu podle § 45a odst. 1 zákona o ochraně osobních údajů. Nejde ovšem o deliktní
jednání, pokud jsou splněny podmínky § 8d trestního řádu, v daném případě podmínky veřej-
ného zájmu na zveřejnění informací, převažuje-li ten nad právem na soukromí dotčené osoby,
a to každé z nich. Zde má místo posouzení proporcionality mezi právem na informace a prá-
vem na ochranu soukromí osob dotčených zveřejněním.“

Nejvyšší správní soud rovněž přisvědčil Úřadu i Městskému soudu v Praze, že za souhlas nelze
považovat skutečnost, že se osoby dotčené tímto správním deliktem žádným způsobem nevy-
mezily proti následnému zveřejnění informací. Úplné zveřejnění odposlechů a záznamů teleko-
munikačního provozu bylo dle Nejvyššího správního soudu problematické a bylo namístě rozsah
zveřejňovaných informací omezit. Nelze však upřít převahu veřejného zájmu na zveřejnění in-
formací tam, kde tyto informace seznamují veřejnost s tím, že předseda vlády byl při svém mo-
cenském rozhodování relevantně ovlivňován osobou, jíž takové jednání formálně vzato
nepříslušelo. Tato osoba však přesto komunikovala s pracovníky zpravodajských služeb ve vě-
cech svého soukromého zájmu týkajícího se premiéra.

Tyto závěry Nejvyššího správního soudu Úřad v novém řízení v předmětné věci plně reflektoval.

2. K uzavření smlouvy o poskytování přepravy s cestujícím jednoznačně postačuje jméno,
příjmení, datum narození a adresa cestujícího. Tyto údaje jsou obecně postačující při uzaví-
rání všech soukromoprávních kontraktů. Technická realizace plnění uzavřené smlouvy ne-
může ospravedlňovat nezákonné shromažďování osobních údajů. Správce osobních údajů
musí s každou sadou shromážděných osobních údajů a příslušným souhlasem s jejich zpra-
cováním nakládat individuálně, tedy musí být schopen ukončit jejich zpracování a údaje
zlikvidovat poté, co byl odňat příslušný souhlas s jejich zpracováním, popř. pokud odpadly
zákonné důvody pro zpracovávání osobních údajů bez souhlasu.

Městský soud v Praze ve svém rozsudku ze dne 7. prosince 2017, který byl doručen dne
8. ledna 2018, zamítl žalobu společnosti ČSAD Karviná a.s. proti rozhodnutí předsedy Úřadu
ze dne 30. července 2015. Předmětným rozhodnutím předseda Úřadu potvrdil prvoinstanční
rozhodnutí, kterým Úřad společnosti ČSAD Karviná a.s. jako správci osobních údajů, udělil
pokutu ve výši 60 000 Kč za porušení povinnosti stanovené v § 5 odst. 1 písm. d) a § 5 odst. 2
písm. a) až g) zákona č. 101/2000 Sb. K porušení výše uvedené zákonné povinnosti došlo tím, že
správce zpracovával osobní údaje obsažené ve stornované žádosti/smlouvě o vydání elektronic-
kého peněžního prostředku (EM CARD). Tímto jednáním se společnost ČSAD Karviná a.s. do-
pustila správního deliktu dle § 45 odst. 1 písm. c) a písm. e) zákona č. 101/2000 Sb. V dané věci
bylo předmětem sporu výhradně právní hodnocení Úřadu, nikoliv rozporování skutkového stavu.
Městský soud v Praze ohledně správního deliktu podle § 45 odst. 1 písm. c) zákona
č. 101/2000 Sb., jehož spáchání bylo společností ČSAD Karviná a.s. rozporováno, přisvědčil
argumentu Úřadu stran nadbytečnosti uvádění rodného čísla, když dle jeho názoru je plně
dostačující jméno, příjmení, datum narození a adresa trvalého pobytu žadatele o vydání EM
CARD. Zároveň Městský soud v Praze uvedl, že rozsudek Nejvyššího správního soudu č.j. 7 A
58/2002-40 ze dne 22. října 2013, z něhož lze dovodit poměrně široké možnosti využití rod-
ného čísla tam, kde je potřeba jednoznačně identifikovat osoby, považuje v tomto směru za již
překonaný, neboť pochází z doby, kdy nebylo rodné číslo považováno za osobní údaj zvláštní
povahy ve smyslu čl. 8 odst. 7 směrnice 95/46/ES a na jeho použití se nevztahovala zvláštní

4 2 / O s t a t n í d o z o r o v á č i n n o s t

právní úprava v § 13, resp. § 13c zákona č. 133/2000 Sb., o evidenci obyvatel a rodných číslech
a o změně některých zákonů (zákon o evidenci obyvatel), implementovaná až po novelizaci
provedené zákonem č. 53/2004 Sb., účinným od 1. dubna 2004. Rodné číslo slouží, dle názoru
Městského soudu v Praze, k identifikaci občanů ve vztahu ke státu, resp. jeho orgánům. Použití
určitých prostředků technické realizace pak nemůže ospravedlňovat nezákonné shromažďování
osobních údajů. Dotčená společnost tedy měla technicky zajistit fungování systému tak, aby
elektronické odbavovací zařízení a příslušná karta či jiné technické prostředky ke svému provozu
rodné číslo nevyžadovaly. Jak uvedl dále Městský soud v Praze: „S ohledem na vývoj právní
úpravy, kdy lze dovodit, že od 1. 4. 2004 je nutné nahlížet na shromažďování rodných čísel
restriktivně, měl žalobce více než 10 let k patřičné úpravě systému. Soud uzavírá, že žalobce
ostatně již nyní vydává kartu ODISka, která rodné číslo nevyžaduje, což svědčí o technické pro-
veditelnosti systému bez používání rodných čísel cestujících.“

Ohledně naplnění skutkové podstaty správního deliktu podle § 45 odst. 1 písm. e) zákona
č. 101/2000 Sb. dal Městský soud v Praze rovněž za pravdu Úřadu, když uvedl, že „… jeden
a ten samý správce osobních údajů může shromažďovat shodné osobní údaje totožné osoby za
stejným účelem vícekrát, pokud je každé shromáždění založeno samostatným jednáním, při-
čemž k jednotlivým shromážděním osobních údajů a souhlasům k jejich zpracování je nutné
přistupovat odděleně.“ Nová žádost o vydání nové karty je tak shromažďování osobních údajů
odlišné od předchozí žádosti o vydání karty, k němuž lze samostatně odejmout souhlas se zpra-
cováváním osobních údajů, který se ovšem nijak nedotkne předchozího souhlasu, a to i když
jsou zúčastněné subjekty, osobní údaje a účel zcela shodné. Nadto Městský soud v Praze upo-
zornil, že „… žalobce by zřejmě v případě stornování žádosti zcela nového žadatele o vydání
EM CARD, jehož osobními údaji by nedisponoval z dřívějška, postupoval metodicky stejně, tedy
navzdory nesouhlasu subjektu osobních údajů by si tuto vyplněnou žádost obsahující osobní
údaje, byla-li by již opatřena číslem, ponechal do skartace, kdy by ani nemohl použít svůj
argument stran ryze formálního nakládání s již jednou zákonně shromážděnými a zpracovanými
údaji.“ Přestože zákon o ochraně osobních údajů výslovně neuvádí, v jaké lhůtě mají být osobní
údaje zlikvidovány, lze dle Městského soudu v Praze dovodit, že k likvidaci osobních údajů musí
dojít bez zbytečného odkladu, jinak by předmětná ustanovení zákona směřující k ochraně před
neoprávněným shromažďováním osobních údajů pozbývala smyslu.

3. Provoz automobilové přepravy jako takové bez dalšího nepředstavuje vysoce nebezpečný
provoz podle § 316 odst. 2 zákoníku práce. Aplikace § 5 odst. 2 písm. e) zákona
č. 101/2000 Sb. vyžaduje naplnění kritéria vhodnosti i kritéria potřebnosti.

Nejvyšší správní soud rozsudkem č.j. 10 As 245/2016–41 ze dne 20. prosince 2017, který nabyl
právní moci dne 15. ledna 2018, zamítl kasační stížnost společnosti STUDENT AGENCY k.s.,
a potvrdil tak rozhodnutí Městského soudu v Praze č.j. 5 A 107/2013–38 ze dne 18. října 2016.
Společnost STUDENT AGENCY k.s. zamýšlela v přední části svých autobusů umístit kameru,
která by snímala pouze obrazový záznam zabírající řidiče a stevarda, a to za účelem ochrany
svého majetku, zaměstnanců a přepravovaných osob, včetně ochrany jejich zdraví. K použití
záznamů mělo dojít při řešení dopravních nehod nebo stížností cestujících. V tom společnost
spatřovala naplnění výjimky pro zpracování osobních údajů bez souhlasu subjektu údajů podle
§ 5 odst. 2 písm. e) zákona č. 101/2000 Sb. Úřad však registraci takového zpracování osobních
údajů podle § 17 odst. 2 zákona č. 101/2000 Sb. nepovolil.

O s t a t n í d o z o r o v á č i n n o s t / 4 3

Společnost STUDENT AGENCY k.s. se proto obrátila se žalobou na Městský soud v Praze,
který se však zcela ztotožnil s testem proporcionality provedeným Úřadem, kdy byly poměřo-
vány zájmy zaměstnavatele, tj. ochrana jeho majetku a života a zdraví zaměstnanců a cestují-
cích, a na druhé straně právo zaměstnanců na ochranu jejich soukromí na pracovišti. Na základě
provedeného testu Úřad konstatoval, že kamera monitorující řidiče a stevarda a jejich bezpro-
střední okolí je nedůvodným a nepřiměřeným zásahem do jejich soukromí, a proto nelze ve
věci aplikovat § 5 odst. 2 písm. e) zákona č. 101/2000 Sb. Městský soud v Praze rovněž kon-
statoval, že odůvodnění rozhodnutí správních orgánů obou stupňů Úřadu jsou „…velmi peč-
livá, určitá a logická…“, vydaná v souladu se zákonem a ustálenou judikaturou soudů. Žalobu
proto jako nedůvodnou podle § 78 odst. 7 soudního řádu správního zamítl.

Proti rozhodnutí Městského soudu v Praze č j. 5 A 107/2013–38 ze dne 18. října 2016 po-
dala společnost STUDENT AGENCY k.s. kasační stížnost. Nejvyšší správní soud pak v rozhodnutí
o kasační stížnosti uvedl, že rozhodnutí Úřadu i Městského soudu byla správná, neboť v daném
případě nebylo naplněno kritérium potřebnosti zpracování osobních údajů, pouze kritérium
vhodnosti. Podle Nejvyššího správního soudu nejsou kamerové systémy zárukou zamezení
vzniku nežádoucí události, mají však významný vliv například na možnost následného uplat-
nění práv poškozených a zabránění opakování takové činnosti v budoucnu, jakož i představují
odstrašující prvek, aby vůbec k protiprávnímu jednání nedocházelo. Kritérium potřebnosti vy-
chází jak z nemožnosti uplatnit méně invazivní prostředky k dosažení cíle sledovaného správ-
cem osobního údajů, tak existence reálného ohrožení právem chráněných hodnot správce
osobních údajů, které společnost STUDENT AGENCY k.s. nedoložila.

S ohledem na výše uvedené konstatoval Nejvyšší správní soud, že „nedospěl k závěru, že by
již z povahy autobusové dopravy jako takové bez dalšího vyplývalo, že ke stěžovatelkou popi-
sovaným situacím z povahy věci s vysokou mírou pravděpodobnosti docházet může. Tak tomu
může být u některých vysoce nebezpečných provozů, tedy situací, na které pamatuje § 316
odst. 2 zákoníku práce hovořící o zvláštní povaze činnosti zaměstnavatele. Lze souhlasit s tím,
že při chybách v řízení autobusu může docházet k ohrožení většího množství osob i majetku.
Pokud by však soud přisvědčil tomu, že již jen tato okolnost představuje zvláštní povahu činnosti
zaměstnavatele, pak by ji musel přiznat jakékoliv automobilové přepravě, neboť jakýkoliv řidič
může porušením povinností účastníka silničního provozu způsobit jak škodu na zdraví, tak i na
majetku i třetích osob, a to značného rozsahu.“

Nejvyšší správní soud proto dospěl k závěru, že pouze z povahy autobusové přepravy nelze
předpokládat trvale zvýšené riziko, pro které by bylo nezbytné monitorovat po celou dobu jízdy
vnitřek autobusu.

4 4 / O s t a t n í d o z o r o v á č i n n o s t

• OSVĚDČENÍ O OCHRANĚ OSOBNÍCH

ÚDAJŮ (CERTIFIKACE)

Obecné nařízení6 zavádí mechanismy pro vydávání osvědčení, pečetí a známek dokládající
ochranu údajů pro účely prokázání souladu s nařízením (čl. 42 a 43). Osvědčení (certifikát)
o ochraně osobních údajů je dokument vydaný subjektem pro vydávání osvědčení, kterým
subjekt (správce, zpracovatel, výrobce atd.) prokazuje zajištění souladu s požadavky obecného
nařízení.

Vydávání osvědčení se týká:
1. operací zpracování osobních údajů (tj. jednotlivých nebo více zpracování osobních údajů)
2. produktů (hw, sw) a služeb (recitál bod 100)
Podle obecného nařízení mohou osvědčení (certifikáty) vydávat:
1. subjekty pro vydávání osvědčení, které jsou akreditovány; nebo
2. Úřad pro ochranu osobních údajů, přičemž akreditovat (oprávnit k provádění vydávání

osvědčení/certifikaci) mohou:

1. Úřad pro ochranu osobních údajů,
2. Český institut pro akreditaci, či
3. Úřad pro ochranu osobních údajů a Český institut pro akreditaci současně.
Úřad po důkladném uvážení a analýze vložil odpovědnost za vydávání akreditací do rukou
národního akreditačního orgánu, kterým je Český institut pro akreditaci (v souladu s nařízením
Evropského parlamentu a Rady (ES) 2008/765 a v souladu s normou ČSN EN ISO/IEC 17065
a požadavky stanovenými příslušným dozorovým úřadem). Podle navrhovaného ustanovení
§ 15 zákona o zpracování osobních údajů má být ČIA akreditační autoritou ze zákona. Po schvá-
lení zákona mu tedy bude výkon činnosti v oblasti udělování akreditací svěřen automaticky.
Hlavním důvodem jsou dlouholeté zkušenosti ČIA s touto činností, jeho nezávislost a možnosti
celoevropského uznávání takto vydaných osvědčení.

Úřad zahájil jednání s Českým institutem pro akreditaci o spolupráci na přípravě systému

vydávání osvědčení o ochraně osobních údajů tak, aby vyhovoval podmínkám nařízení.

Pro vytvoření podmínek pro vydávání osvědčení je podle obecného nařízení nezbytné v gesci

Úřadu vytvořit dva základní dokumenty:

• požadavky pro akreditaci subjektů pro vydávání osvědčení,
• kritéria pro vydávání osvědčení.
Úřad zahájil práce na přípravě návrhu kritérií pro vydávání osvědčení (akreditační a certifi-
kační kritéria), které předložil k veřejné diskusi s tím, že případné připomínky měly být předlo-
ženy v lednu 2018. Na základě připomínek byl text upraven a je připraven k zaslání Evropskému
sboru pro ochranu osobních údajů ke stanovisku.

6 Obecné nařízení o ochraně osobních údajů, též GDPR z anglických slov General Data Protection Regulation (Nařízení
Evropského parlamentu a Rady (EU) č. 2016/679 ze dne 27. dubna 2016 o ochraně fyzických osob v souvislosti se
zpracováním osobních údajů a o volném pohybu těchto údajů a o zrušení směrnice 95/46/ES).

O s t a t n í d o z o r o v á č i n n o s t / 4 5

Právě Sboru připadá významná úloha při ovlivnění tvorby kritérií. V současné době připravuje
dokument týkající se provádění certifikací a tvorby kritérií. Praxe je taková, že jakmile budou jeho
pokyny hotové a schválené, Úřad je v rámci přípravy příslušných dokumentů zohlední.

Důležité je dodat, že podání žádosti o vydání osvědčení podle nařízení je dobrovolné roz-
hodnutí správce, jehož cílem je prokázat soulad s nařízením. Nejedná se tedy o novou povin-
nost správce nebo zpracovatele. V současné době zatím nelze žádat ani o vydání akreditace, ani
o osvědčení.

• PŘEDÁVÁNÍ OSOBNÍCH ÚDAJŮ

DO ZAHRANIČÍ

V první polovině roku 2018 dobíhal i v oblasti předávání osobních údajů do zahraničí režim
směrnice Evropského parlamentu a Rady 95/46/ES ze dne 24. října 1995 o ochraně fyzických
osob v souvislosti se zpracováním osobních údajů a o volném pohybu těchto údajů. Ten vyža-
doval obecně pro každé předání osobních údajů do země s nedostatečnou úrovní ochrany po-
volení Úřadu. Počet podávaných žádostí však byl již minimální. Konkrétně Úřad v období od
1. ledna do 25. května 2018 přijal tři žádosti o povolení k předání osobních údajů do třetích
zemí podle § 27 odst. 4 zákona č. 101/2000 Sb.

Z uvedených tří žádostí byla jedna odložena, neboť šlo o předání do Izraele, který je zemí
s odpovídající úrovní ochrany osobních údajů podle rozhodnutí Komise ze dne 31. ledna 2011.
Další řízení bylo zastaveno, neboť žadatel po konzultaci s Úřadem vzal svou žádost zpět. Úřad
tedy vydal v tomto roce jediné a v režimu směrnice 95/46/ES poslední povolení. Konkrétně se
jednalo o předání osobních údajů klientů cestovní kanceláře do zemí cílových destinací jejich po-
bytu na základě právního titulu daného ustanovením § 27 odst. 3 písm. e) zákona č. 101/2000
Sb. v souladu, s kterým šlo o předání údajů nezbytné pro plnění smlouvy, jejíž smluvní stranou
je subjekt údajů.

Snížený počet žádostí lze vysvětlit skutečností, že správci se již intenzivně adaptovali na novou
právní úpravu ochrany osobních údajů. Obecné nařízení7 v ustanoveních čl. 44–50 převedlo
celou oblast předávání osobních údajů do třetích zemí do samoregulačního režimu. Obecně
tedy platí, že správce osobních údajů již nemusí žádat Úřad o povolení předání osobních údajů
do třetích zemí, ani ho nemusí o takovém předání informovat.

Povolení Úřadu je nyní nutné pouze v případech, kdy správce hodlá předání osobních údajů
do třetích zemí s nedostatečnou úrovní ochrany realizovat na základě nestandardních nástrojů
pro vytvoření vhodných záruk podle čl. 46 odst. 3 písm. a) a b) obecného nařízení (tzn. ne-
standardní smluvní doložky; nezávazná správní ujednání mezi orgány veřejné moci nebo veřej-
nými subjekty zahrnující vymahatelná a účinná práva subjektů údajů). I v těchto neobvyklých
případech se spíše než o povolení předání jedná o schválení nestandardního nástroje pro pře-
dávání osobních údajů, které vyžaduje plné uplatnění mechanismu jednotnosti včetně vydání

7 Obecné nařízení o ochraně osobních údajů, též GDPR z anglických slov General Data Protection Regulation (Nařízení
Evropského parlamentu a Rady (EU) č. 2016/679 ze dne 27. dubna 2016 o ochraně fyzických osob v souvislosti se
zpracováním osobních údajů a o volném pohybu těchto údajů a o zrušení směrnice 95/46/ES).

4 6 / O s t a t n í d o z o r o v á č i n n o s t

kladného stanoviska Evropským sborem pro ochranu osobních údajů. S ohledem na uvedený
charakter takových povolení nepřekvapí fakt, že takové povolení dosud nebylo vydáno nejen
v rámci České republiky, ale ani v rámci celé Evropské unie.

S obecným nařízením se těžiště práce Úřadu v oblasti předávání údajů přesouvá od povolo-
vání jednotlivých konkrétních předání ke schvalování vlastních nástrojů zajišťujících zákonné
předávání údajů do třetích zemí s nedostatečnou úrovní ochrany osobních údajů, tzn. vhodných
záruk podle čl. 46 odst. 2 obecného nařízení. Do úvahy přitom přicházela především závazná
podniková pravidla, která byla obecným nařízením povýšena na jeden ze standardních zákon-
ných nástrojů k vytvoření vhodných záruk ochrany osobních údajů předaných do třetích zemí.
Proto se Úřad s předstihem rozhodl aktivně zapojit do náročné práce těch dozorových úřadů,
které se podílejí na realizaci konkrétních schvalovacích procedur závazných podnikových pravi-
del (Binding Corporate Rules, BCR) a mezi které dosud patřily takřka výlučně dozorové úřady
velkých „starých“ členských států Evropské unie. V průběhu roku 2018 Úřad v roli spoluhod-
notitele (co-reviewer) připomínkoval revidované návrhy BCR v rámci tří schvalovacích procedur
vedených ještě v režimu směrnice 95/46/ES. V jednom případě byl Úřad ve stejné roli zapojen
do schvalovací procedury vedené již v režimu nařízení.

V rámci těchto prací Úřad získal zkušenost, že žadatelé o schválení závazných podnikových
pravidel reagují na doporučení a připomínky úřadů spoluhodnotitelů velmi vstřícně a zpravidla
provedou úpravy BCR v maximálním doporučovaném rozsahu. Na základě tohoto lze konsta-
tovat, že pečlivá práce spoluhodnotitele podstatně přispívá ke kvalitě výsledně schválených
závazných podnikových pravidel a tím i ke zvýšení globální úrovně ochrany osobních údajů
vůbec.

Na úrovni Pracovní skupiny podle čl. 29 směrnice 95/46/ES (dále jen „WP29“), resp. Evrop-
ského sboru pro ochranu osobních údajů se Úřad aktivně zúčastnil práce podskupiny Interna-
tional Transfers na přípravě výkladových stanovisek a dalších pomocných materiálů pro oblast
předávání osobních údajů do třetích zemí. V oblasti BCR byla pro režim obecného nařízení
finalizována a vydána řada návodných dokumentů pro skupiny podniků, které se rozhodnou vy-
tvořit svá závazná podniková pravidla:

• Pracovní dokument vykládající schvalovací proceduru závazných podnikových pravidel pro

správce a pro zpracovatele v režimu obecného nařízení (WP263),

• Standardní žádost o schválení závazných podnikových pravidel předávání osobních údajů

pro správce (WP264),

• Standardní žádost o schválení závazných podnikových pravidel předávání osobních údajů

pro zpracovatele (WP265),

• Pracovní dokument stanovující prvky a zásady, které musejí být součástí závazných podni-

kových pravidel pro správce (WP256) a

• Pracovní dokument stanovující prvky a zásady, které musejí být součástí závazných podni-

kových pravidel pro zpracovatele (WP257).

Vedle těchto praktických dokumentů byly rovněž finalizovány zásady pro hodnocení odpoví-
dající úrovně ochrany osobních údajů ve třetí zemi Adequacy Referantial (WP254). Validitu všech
právě uvedených dokumentů potvrdil na svém prvním zasedání dne 25. května 2018
Evropský sbor pro ochranu osobních údajů.

Ten schválil i další dvě důležitá výkladová stanoviska. Šlo o Pokyny 2/2018 k výjimkám podle
článku 49 nařízení (EU) 2016/679 a Pokyny 3/2018 k teritoriální působnosti nařízení (EU)

O s t a t n í d o z o r o v á č i n n o s t / 4 7

2016/679 (článek 3). Posledně jmenovaný dokument byl koncem roku 2018 předložen k veřejné
diskusi.

Rovněž se Úřad přihlásil ke spolupráci na formulaci stanoviska Sboru k návrhu rozhodnutí
Komise o odpovídající úrovni ochrany osobních údajů v Japonsku, zúčastnil se konzultací se zá-
stupci Komise i se zástupci japonského dozorového úřadu pro ochranu osobních údajů (Perso-
nal Information Protection Commission, PPC) a mnoha osobních setkání a telekonferencí
pracovního týmu. V jeho rámci připadla Úřadu zodpovědnost za zhodnocení korektnosti po-
stupu Komise v oblastech uplatnění zásad integrity a důvěrnosti, minimalizace doby uchování
a transparentnosti.

Pracovní tým identifikoval několik slabých míst, především se však musel potýkat se zásadní
otázkou týkající se charakteru navrhovaného rozhodnutí Komise. Odpovídající úroveň ochrany
osobních údajů v Japonsku totiž není rozhodnutím Komise konstatována pro celý japonský
právní systém, ale je omezena na privátní subjekty řídící se japonským zákonem o ochraně
osobních informací (Act on the Protection of Personal Information, APPI) a na evropská data.
Pro ty je vytvořen zvláštní režim ochrany garantovaný dodatečnými předpisy PPC (Supplemen-
tary Rules), které jsou přílohou rozhodnutí Komise. Lze proto konstatovat, že použité schéma
odpovídající úrovně ochrany se nevztahuje na celou zemi, ale je odvětvové, nebo se dokonce
spíše blíží zárukám ochrany osobních údajů podle čl. 46 obecného nařízení. Podobně tomu
bylo v případě rozhodnutí Komise o odpovídající úrovni ochrany poskytované štítem EU-USA na
ochranu soukromí.

Rovněž bude Úřad usilovat o určující roli při formulaci výkladu vztahu mezi uplatněním čl. 3
a kapitoly V obecného nařízení, v němž mj. nepůjde o nic menšího než o explicitní definici pře-
dání osobních údajů do třetích zemí.

• SCHENGENSKÁ SPOLUPRÁCE

Tématu ochrany osobních údajů, jež jsou zpracovávány v rozsáhlých evropských informačních
systémech, mezi něž patří Schengenský informační systém druhé generace (SIS II), Vízový in-
formační systém (VIS), Eurodac a Celní informační systém (CIS), je přikládána v jejich právní
úpravě značná důležitost. Úřad plní v rámci své působnosti v oblasti schengenské spolupráce
úlohu vnitrostátního dozorového orgánu, který vykonává dohled nad dodržováním příslušných
předpisů. Přispívá tak k ochraně základních práv osob, jejichž osobní údaje jsou předmětem
zpracování v rámci schengenského prostoru. Pověřený zástupce Úřadu se navíc pravidelně
účastní jednání koordinačních skupin, které byly k jednotlivým systémům zřízeny. Sem patří
i speciálně zřízená Rada spolupráce pro Europol, která funguje od roku 2017.

Kromě standardního dohledu a kontroly souvisejících s požadavky na zákonné zpracování
osobních údajů správci zmíněných systémů se Úřad v tomto roce zabýval rozsáhlými kontrolami
národních součástí SIS II, CIS a VIS nebo připomínkováním nově vznikajících právních úprav ně-
kterých systémů.

4 8 / O s t a t n í d o z o r o v á č i n n o s t

Č I N N O S T J E D N O T L I V Ý C H K O O R D I N A Č N Í C H S K U P I N
V O B L A S T I S C H E N G E N S K É , V Í Z O V É A C E L N Í S P O L U P R Á C E
Všeprostupujícími tématy napříč skupinami byly v roce 2018:

• interoperabilita informačních systémů,
• postoje a stanoviska k legislativním změnám a
• otázka budoucnosti dozoru ve světle rozsáhlých legislativních změn v oblasti ochrany

osobních údajů.

K oblasti interoperability zaslaly tři koordinační skupiny (SIS II SCG, VIS SCG, Eurodac SCG) spo-
lečný dopis podporující kritické stanovisko Evropského inspektora ochrany dat (EDPS), Pracovní
skupiny 29 (WP29) a Agentury Evropské unie pro základní práva (FRA). Adresátem byla Evrop-
ská komise, Parlament a Rada.

Pravidelně byla aktualizována doporučení na základě uskutečněných hodnocení členských

států k uplatňování schengenského acquis (pro SIS II SCG a VIS SCG).

V rámci skupin byly také dokončeny některé dlouhodobé projekty a studie. Jedná se napří-
klad o společný plán pro provádění inspekcí Celního informačního systému (Úřad se na jeho vy-
pracování v minulosti podílel jako hlavní zpravodaj), studie týkající se logování na národních
úrovních v SIS II a studie k implementaci čl. 41 nařízení Rady (EU) č. 767/2008 ze dne 9. čer-
vence 2008 o Vízovém informačním systému a o výměně údajů o krátkodobých vízech mezi
členskými státy a příručka k uplatnění práv subjektů údajů v rámci Europolu.

A K T U Á L N Í P R O B L É M Y Ř E Š E N É V R Á M C I K O O R D I N A Č N Í C H
S K U P I N
Koordinační skupina pro systém SIS II (SIS II SCG) pravidelně aktualizuje vhodná doporučení pro
členské státy plynoucí ze schengenských evaluací. Tato činnost je koordinována se skupinou
pro systém VIS. Dalším pravidelně aktualizovaným dokumentem je příručka pro subjekty údajů
k přístupu k údajům zpracovávaným v SIS II. Aktuálně skupina zpracovává studii, která by měla
poskytnout přehled národní legislativy a praxe členských států při vkládání záznamů o osobách
a věcech pořízených pro účely skrytých nebo zvláštních kontrol podle čl. 36 rozhodnutí Rady
č. 2007/533/SVV ze dne 12. června 2007 o zřízení, provozování a využívání Schengenského in-
formačního systému druhé generace (SIS II), a to na základě statistik ukazujících navýšení počtu
těchto záznamů.

Koordinační skupina pro systém VIS (VIS SCG) dokončila ke konci roku 2018 přípravu dopisu
Evropské komisi, Parlamentu a Radě reflektujícího pozici skupiny vůči připravované nové legis-
lativě upravující VIS. Skupina identifikovala zásadní problematické body, které mohou z hle-
diska ochrany osobních údajů vzbuzovat určité pochybnosti. Neméně intenzivně se zabývala
studií, která by měla mapovat školení v oblasti ochrany osobních údajů pro pověřené zaměst-
nance orgánů disponujících přístupem do VIS. Finální návrh dokumentu je očekáván na příštím
červnovém jednání v roce 2019.

Koordinační skupina pro Eurodac (Eurodac SCG) ke konci roku finalizovala případový doku-
ment pojednávající o předčasném vymazání údajů subjektů v případě, kdy dotyčný získá ob-
čanství některého z členských států, a studii týkající se uplatňování práv subjektů údajů vůči
systému Eurodac. O konečné podobě bude hlasováno na dalším jednání v červnu 2019.

Koordinační skupina pro Celní informační systém (CIS SCG) aktualizovala příručku pro pří-
stup subjektů údajů k informacím v CIS. Dále byl aktualizován a schválen společný formát pro

O s t a t n í d o z o r o v á č i n n o s t / 4 9

inspekci CIS, na němž se jako hlavní zpravodaj v minulosti Úřad podílel, a modul pro inspekci
zabezpečení údajů. Připravován je dotazník pro inspekci bezpečnostní politiky AFIS (Anti-Fraud
Information System).

Rada spolupráce pro Europol (ECB) vypracovala stanovisko ohledně sledovacího mechanismu
Europolu v kontextu čl. 39 nařízení EP a Rady (EU) č. 2016/794 ze dne 11. května 2016 o Agen-
tuře Evropské unie pro spolupráci v oblasti prosazování práva (Europol). Mezi další hlavní akti-
vity skupiny patřilo zpracování praktické příručky pro národní jednotky Europolu a informačního
letáku pro subjekty údajů.

P O Č T Y P O D N Ě T Ů , S T Í Ž N O S T Í , D O T A Z Ů A J E J I C H V Y Ř Í Z E N Í
Jednou z dalších povinností Úřadu je také vyřizování zaslaných podnětů subjektů údajů týkají-
cích se zpracování jejich osobních údajů v SIS II. Úřad v roce 2018 v této věci obdržel celkem
22 podnětů, přičemž ve třech případech přezkoumával postup Policie ČR vůči zpracování osob-
ních údajů. V jednom případě se pak podílel na přeshraniční spolupráci mezi dozorovými orgány
v souvislosti s právem na přístup k osobním údajům zpracovávaným v SIS II.

Úřad dále obdržel celkem 19 podání, v rámci kterých se žadatelé dotazovali na vízovou poli-
tiku České republiky či na průběh vyřizování svých vízových žádostí. Vzhledem k tomu, že tato
oblast nespadá do zákonem stanovených kompetencí Úřadu, byli jednotliví žadatelé odkázáni
na Ministerstvo zahraničních věcí a v jednom z případů na Policii České republiky. Úřad v této
souvislosti průběžně objasňoval své kompetence svěřené mu zákonem č. 101/2000 Sb., jakož
i unijními právními předpisy.

H O D N O C E N Í Ú R O V N Ě O C H R A N Y O S O B N Í C H Ú D A J Ů
V souladu s nařízením Rady (EU) č. 1053/2013 ze dne 7. října 2013 o vytvoření hodnotícího
a monitorovacího mechanismu k ověření uplatňování schengenského acquis a o zrušení roz-
hodnutí výkonného výboru ze dne 16. září 1998, kterým se zřizuje Stálý výbor pro hodnocení
a provádění Schengenu, jsou v každém státě schengenského prostoru pravidelně prováděny
evaluace základních aspektů této spolupráce. Mezi ty patří Schengenský informační systém, ví-
zová politika, policejní spolupráce, vnější hranice, návraty a ochrana osobních údajů. Hodnotící
týmy jsou vždy vytvářeny ad hoc k jednotlivým evaluacím. Jsou složeny ze zástupců Evropské ko-
mise a expertů z členských států, případně ze zástupců Evropského inspektora pro ochranu
údajů (EDPS). Na základě předložených dokumentů a následné kontroly připraví hodnotící tým
zprávu shrnující jeho poznatky o souladu praxe v daném členském státě s požadavky schen-
genského acquis. Tato kontrola obvykle zahrnuje návštěvu policejního útvaru, jež zajišťuje pro-
voz národní součásti schengenské databáze, orgánu pro ochranu osobních údajů a dalších
dotčených institucí.

V listopadu 2018 se zaměstnankyně Úřadu účastnila jako národní expertka evaluační mise

v Litvě. V roce 2019 proběhne evaluace v České republice.

5 0 / O s t a t n í d o z o r o v á č i n n o s t

Analytická
činnost

Analytické oddělení plní zadané úkoly v oblasti působnosti Úřadu pro ochranu
osobních údajů (Úřad) již od poloviny roku 2016. Poté, co vstoupilo v účinnost
v květnu 2018 obecné nařízení o ochraně osobních údajů (obecné nařízení),8
význam analytické práce ještě vzrostl. Ochrana osobních údajů a soukromí,
která je cílem obecného nařízení, totiž předpokládá přehodnocení stávajících
přístupů a nové metodické postupy při aplikaci práva na ochranu osobních
údajů. Ačkoliv je obecné nařízení založeno na kontinuitě s předchozí právní
úpravou, vyznačuje se řadou změn, jejichž smyslem je účinněji chránit základní
práva, která upravuje, především právo na ochranu osobních údajů a soukromí.
Na základě principu proporcionality však zohledňuje i další základní práva.9

Východiskem pro práci s nařízením je aplikace jeho obecných principů. Nadto
nařízení obsahuje nové instituty, které musí být implementovány do ochrany
dat (právo na přenositelnost, posouzení vlivu, hlášení incidentů). V tomto
ohledu jsou významným nástrojem pro správné postupy správců a zpracova-
telů stanoviska a názory Evropského sboru pro ochranu osobních údajů (EDPB),
dříve Pracovní skupiny k článku 29 (WP29).10 Analytické zkoumání je předpo-
kladem hlubšího chápání problémů a hledání vyváženého vztahu mezi rozvo-
jem technologií a ochranou osobních údajů. Na tomto základě budou vznikat
nová konkrétní řešení zajišťující soulad s ochranou osobních údajů. Při hledání
řešení nesmí být opomenuta dynamika rozvoje nových technologií, jež zvyšuje
nároky na odbornost u všech, kteří mají chránit osobní údaje a soukromí.

V loňském roce analytické oddělení konkrétně poskytovalo vyjádření či roz-
bory k otázkám ochrany osobních údajů a soukromí státním orgánům a insti-
tucím včetně soudů, podílelo se na zajišťování vzdělávací a osvětové činnosti
Úřadu i na poskytování poradenství včetně spolupráce při poskytování odpo-
vědí na dotazy veřejnosti. Při plnění uvedených úkolů vycházelo z východisek,
principů a ustanovení současně platného regulačního rámce ochrany osob-
ních údajů a soukromí v ČR a EU. Na tomto základě formulovalo své závěry či

8 Nařízení Evropského parlamentu a Rady (EU) 2016/679 ze dne 27. dubna 2016 o ochraně
fyzických osob v souvislosti se zpracováním osobních údajů a o volném pohybu těchto údajů
a o zrušení směrnice 95/46/ES (obecné nařízení o ochraně osobních údajů).
9 Článek 4 preambule obecného nařízení.
10 Pracovní skupina pro ochranu fyzických osob v souvislosti se zpracováním osobních údajů byla
zřízena na základě článku 29 směrnice 95/46/ES (tzv. Article 29 Working Party, dále WP29). Po
účinnosti obecného nařízení plní její úkoly Evropský sbor pro ochranu osobních údajů (EDPB).

A n a l y t i c k á č i n n o s t / 5 1

doporučení ve vztahu k předloženým problémům. Z otázek, kterými se analytické oddělení
v loňském roce systematicky zabývalo, je možné např. zmínit požadavky ochrany osobních údajů
ve vztahu k zdravotním registrům, k vedení databáze DNA a uchovávání telekomunikačních
záznamů. V dalším textu bude pojednáno o podstatných aspektech ochrany osobních údajů ve
vztahu k těmto tématům.

Z D R A V O T N Í R E G I S T R Y
Úřad obecně nemá námitky vůči zavádění a existenci systémů zdravotních registrů, pokud je je-
jich cílem využívat současné možnosti technologického rozvoje pro optimalizaci zdravotních
systémů a efektivní alokaci finančních prostředků vybraných v rámci systému zdravotního po-
jištění. Je však třeba vzít v úvahu, že zdravotní registry shromažďují velké objemy dat. Pokud tyto
databáze neobsahují osobní informace, nepředstavují rizika z pohledu ochrany osobních údajů.
Ovšem většina v současnosti generovaných dat zahrnuje osobní údaje a rozsáhlé datové sou-
bory zvyšují rizika pro lidské soukromí a ochranu osobních údajů. Hodnota informací přitom ne-
spočívá pouze v jejich primárním účelu, ale i v jejich sekundární aplikaci, tedy zpracování pro
jiné účely, než k jakým byly původně shromážděny. Při shromažďování velkého objemu dat může
dojít nejen k hrozbám pro osobní údaje a soukromí, ale také k opomenutí etických otázek, lid-
ské důstojnosti či lidské individuality. Data velkého rozsahu jsou rovněž zmíněna jako možné ri-
ziko v již účinném obecném nařízení. Nástrojem, který má komplexně řešit závažné otázky
vztahu mezi technologickým rozvojem a ochranou osobních údajů či soukromí a nastavit kri-
téria pro zvažování míry přiměřeného zásahu do soukromí, je nový regulatorní rámec ochrany
dat v Evropské unii, především obecné nařízení. Právní rámec ochrany dat založený na obecných
principech přitom ponechává větší prostor správcům (zpracovatelům) k zajištění souladu s právní
úpravou oproti regulaci založené na podrobných pravidlech.

Pokud jde o zdravotní údaje, obecné nařízení je považuje za osobní údaje a definuje jako údaje
týkající se tělesného nebo duševního zdraví fyzické osoby. Patří sem i údaje o poskytnutí zdravot-
ních služeb, které vypovídají o zdravotním stavu. Tyto údaje jsou obecným nařízením výslovně řa-
zeny do zvláštní kategorie osobních údajů, pro které je zaveden přísnější režim zacházení. Vychází
se přitom z toho, že zdravotní údaje, které jsou svou povahou citlivé a podléhají etickým stan-
dardům a povinnosti lékařské mlčenlivosti, vyžadují obzvlášť vysokou úroveň ochrany. Pokud jde
o zpracování zvláštních kategorií osobních údajů, článek 9 obecného nařízení jejich zpracování za-
kazuje, pokud není stanovena výjimka podle čl. 9 odst. 2. Správce tedy musí po účinnosti obec-
ného nařízení pečlivě zvážit, zda mu svědčí některá z deseti výjimek uvedených ve druhém
odstavci. Zpracování osobních údajů u zdravotních registrů zpravidla nevychází ze souhlasu sub-
jektu údajů, ačkoli institut souhlasu je obecně svrchovaným a primárním z hlediska naplnění práva
na informační sebeurčení. Právním důvodem zpracování bude v tomto případě právní povinnost,
ovšem pouze za předpokladu existence dostatečných záruk k ochraně osobních údajů.

Při posuzování toho, zda lze vůbec zpracovávat zdravotní údaje, případně jaká opatření za-
vést k jejich ochraně, je potřebné vyjít jednak z obecných principů obecného nařízení, jednak
je třeba zohlednit tzv. konstrukční principy, na kterých je obecné nařízení založeno. Správná
aplikace obecných principů nařízení prakticky znamená položit si otázky, zda konkrétní zpra-
cování splňuje požadavky jednotlivých principů, např. zda je stanoven účel zpracování, zda exis-
tuje právní důvod pro zpracování, zda jsou údaje minimalizovány či zda jsou zpracovávány
pouze po nezbytnou dobu. Do této oblasti patří i zásadní požadavek transparentnosti zpraco-

5 2 / A n a l y t i c k á č i n n o s t

vávání osobních údajů, s nímž souvisí i informační povinnost správce. Z nových institutů, které
přináší obecné nařízení, je třeba zdůraznit institut posouzení vlivu na ochranu osobních údajů.
Ten by měl být v případě zdravotních registrů, které zpracovávají citlivé údaje ve velkém rozsahu,
samozřejmostí, což také vyplývá z preambule k obecnému nařízení. Význam má také princip
ochrany soukromí již od návrhu (privacy by design), který požaduje takové výchozí nastavení,
aby k ohrožení osobních údajů vůbec nemohlo docházet. Z konstrukčních principů obecného
nařízení je třeba zmínit např. přístup založený na riziku, který předpokládá náročnější opatření
v případě vyššího rizika, ale zejména preventivní přístup, který znamená, že je třeba volit pří-
stupy, které předchází ohrožení či porušení osobních údajů. Konkrétně v řadě případů není
nutné, aby správci shromažďovali osobní údaje, ale postačí jim, pokud pracují s anonymními
údaji, které obecné nařízení nepovažuje za osobní údaje.

Ochrana osobních údajů a práva subjektu údajů nesmí být tedy v kontextu zdravotních registrů
opomenuta. Současná právní úprava má v tomto ohledu rezervy, protože principy a pravidla
ochrany osobních údajů ještě nebyly dostatečně promítnuty do právní úpravy zdravotních registrů.
V tomto ohledu je návodem mj. nález Ústavního soudu Pl. ÚS 1/12 ze dne 27. 11. 2012,11 který
odkazuje na platnost obecných principů platných pro zpracování osobních údajů a aplikaci prin-
cipu proporcionality na základě kritérií vhodnosti, potřebnosti a přiměřenosti. Citovaný nález sro-
zumitelně uvádí principy, které mají být aplikovány na všechny zdravotní registry.12 Z účelu
zdravotních registrů, tak jak je zákon vyjmenovává v § 70 odst. 1 a § 73, je přitom zřejmé, že
k jejich plnění by mnohdy postačovaly anonymizované údaje. V tomto ohledu by tedy stačilo,
kdyby zdravotnická zařízení předávala do Národního zdravotnického informačního systému (NZIS)
anonymizované údaje, které by se přirozeně nemohly stát předmětem úniku. Je třeba dodat, že
pokud obecné nařízení v mezidobí od přijetí nálezu Pl. ÚS 1/12 zvýšilo standard ochrany osobních
údajů oproti dřívější směrnici 95/46/ES, musely přirozeně vzrůst i požadavky kladené na ochranu
osobních údajů a soukromí, které představují základní práva chráněná ústavním pořádkem.

D A T A B Á Z E D N A
Vedení databází DNA je dlouhodobě tématem ochrany osobních údajů. Systematický přístup
k problematice genetických a biometrických údajů lze nalézt především ve výkladových stano-
viscích WP29.13 O DNA je přitom v rámci ochrany osobních údajů pojednáváno jak v souvislosti
s údaji genetickými, tak biometrickými, s nimiž sdílí společné charakteristické vlastnosti. Uve-
dená stanoviska obsahují společná východiska pro zpracování biometrických a genetických
údajů ve vztahu k ochraně osobních údajů a soukromí. Například pracovní dokument WP29
o genetických údajích z roku 2004 poprvé uvedl, že „nejsou jakékoliv pochyby, že na obsah
genetické informace se vztahuje definice osobního údaje“. V tomto materiálu se také uvádělo,
že si vnitrostátní orgány stále více uvědomují rizika spojená se zpracováním genetických údajů,
a proto je nutné spojit nové genetické technologie s odpovídajícími ochrannými opatřeními

11 http://nalus.usoud.cz/Search/GetText.aspx?sz=Pl-1-12
12 Je proto žádoucí, aby zákonodárce při přijímání nové právní úpravy Národního registru zdravotnických pracovníků
pečlivě zvážil, do jaké míry z těchto hledisek obstojí i ostatní registry tvořící Národní zdravotnický informační systém,
a svým včasným zásahem odstranil jejich případné nedostatky, jež by mohly vést k porušování práva pacientů, zdra-
votnických pracovníků či jiných osob na informační sebeurčení.
13 Working Document on Biometrics adopted on 1 August 2003.
Opinion 3/2012 on developments in biometric technologies adopted on 27 April 2012.
Working Document on Genetic Data adopted on 17 March 2004.

A n a l y t i c k á č i n n o s t / 5 3

k ochraně práva na soukromí. Předpokládá se obecný trend směřující k novým iniciativám
ochrany dat na vnitrostátní úrovni.

Pracovní stanovisko WP29 č. 3/2012 zdůraznilo jednak cenovou dostupnost technologií, jed-
nak to, že systémy, které analyzují DNA osob, mohou velmi účinně přispět k boji proti trestné čin-
nosti a zjistit totožnost neznámé osoby, která je podezřelá ze spáchání závažného trestného činu.
Zároveň upozornilo, že používání těchto systémů ve velkém měřítku může mít závažné vedlejší
účinky pro ochranu soukromí. V případě DNA se jedná zejména o riziko, že DNA technologie ne-
mohou zajistit úplnou přesnost a vždy existuje riziko vyplývající z nesprávné identifikace ve formě
falešně pozitivních nebo falešně negativních výsledků zpracování, které se dotýkají práv jednot-
livce včetně možných diskriminačních důsledků. Dále v případě DNA existuje riziko, že mohou
být odhaleny citlivé údaje o zdraví dotyčné osoby či lze odhalit rasový či etnický původ. Upozor-
ňuje se také na nebezpečí centrálního uchovávání DNA, jež by mohlo vést k propojování databází
(vytváření podrobných profilů jednotlivců), i na zvláštní nebezpečí opětovného použití těchto údajů
k neslučitelným účelům, zejména v případě neoprávněného přístupu.

Názory na biometrické a genetické údaje se postupně vyvíjely, přičemž stále více se prosazo-
val přístup, že s ohledem na extrémně jedinečnou charakteristiku genetických údajů a jejich
spojení s informacemi, které mohou odhalit zdravotní stav nebo etnický původ, by s těmito in-
formacemi mělo být zacházeno jako s „obzvláště citlivými“. Diskuse o charakteru těchto údajů
pokračovala i po celou dobu přípravy obecného nařízení, přičemž teprve v závěrečném stadiu
příprav bylo jednak rozhodnuto, že genetické údaje budou definovány jako citlivé, a dále že
budou definovány v obecném nařízení (a tedy i směrnici o vymáhání práva) jako samostatná ka-
tegorie. Článek 9 odst. 1 zařazuje „zpracování genetických údajů za účelem jedinečné identi-
fikace fyzické osoby“ do zvláštní kategorie osobních údajů, jimž je v rámci obecného nařízení
přiznán zvláštní, tj. zpřísněný režim z pohledu jejich ochrany. To konkrétně znamená, že jejich
použití se zakazuje, pokud se nejedná výslovně o výjimky stanovené v čl. 9 odst. 2.

K dlouhodobě závažným problémům ochrany osobních údajů v ČR patří otázky spojené se
shromažďováním vzorků DNA získaných policií v souvislosti s trestnou činností osob či jejím vy-
šetřováním. Pro tuto oblast platí směrnice 2016/680 o ochraně fyzických osob v souvislosti se
zpracováním osobních údajů příslušnými orgány za účelem prevence, vyšetřování, odhalování
či stíhání trestných činů nebo výkonu trestů (směrnice o prosazování práva). Směrnice reaguje
na specifickou povahu policejní a justiční spolupráce v trestněprávních věcech a obsahuje
zvláštní pravidla pro ochranu osobních údajů. Předávání osobních údajů do třetích zemí a mezi
organizacemi by mělo být usnadněno při zajištění vysoké úrovně ochrany osobních údajů. Tech-
nologie, které umožňují využívat osobní údaje pro účely prevence, vyšetřování, odhalování či stí-
hání trestných činů nebo výkon trestů, musí být tedy doprovázeny adekvátními opatřeními.14
Směrnice bude v ČR adaptována do vnitrostátního právního řádu prostřednictvím adaptačního
zákona o zpracování osobních údajů, který dosud nebyl přijat.

Z článku 26 preambule a článku 4 směrnice vyplývají zásady zpracování osobních údajů. „Ja-
kékoli zpracování osobních údajů musí být zákonné, korektní a transparentní ve vztahu k do-
tčeným fyzickým osobám a musí být prováděno pouze pro specifické účely stanovené právním
předpisem. Tyto činnosti lze provádět za účelem prevence, vyšetřování, odhalování či stíhání
trestných činů nebo výkonu trestů, včetně ochrany před hrozbami pro veřejnou bezpečnost

14 Čl. 3 a 4 směrnice o vymáhání práva.

5 4 / A n a l y t i c k á č i n n o s t

a jejich předcházení, pokud jsou stanoveny právním předpisem a pokud jsou v demokratické
společnosti s náležitým přihlédnutím k oprávněným zájmům dotčené fyzické osoby nutné a při-
měřené. Fyzické osoby by měly být upozorněny na to, jaká rizika, pravidla, záruky a práva exis-
tují v souvislosti se zpracováním jejich osobních údajů a jak mají v souvislosti s tímto zpracováním
uplatňovat svá práva. Zejména je zapotřebí, aby konkrétní účely, pro které jsou osobní údaje
zpracovávány, byly jednoznačné a legitimní a aby byly stanoveny v okamžiku shromažďování
osobních údajů. Osobní údaje by měly být přiměřené, relevantní a omezené na to, co je ne-
zbytné z hlediska účelů, pro které jsou zpracovávány. Mělo by se zajistit, aby shromažďované
osobní údaje byly omezené na nezbytný rozsah a aby nebyly uchovávány déle, než je nezbytné
pro účel, pro který jsou zpracovávány. Osobní údaje by měly být zpracovány pouze tehdy, ne-
může-li být účelu zpracování přiměřeně dosaženo jinými prostředky. Aby se zajistilo, že údaje
nebudou uchovávány déle, než je nezbytné, měl by správce stanovit lhůty pro jejich výmaz nebo
pravidelný přezkum.“15

Ke směrnici 2016/680 bylo vydáno výkladové stanovisko pracovní skupiny WP29 k některým
klíčovým otázkám směrnice o prosazování práva ze dne 27. listopadu 2017, z něhož plynou ně-
která praktická doporučení, například:

• Vnitrostátní právní předpisy o zpracování osobních údajů v oblasti působnosti směrnice by
měly vždy stanovit maximální dobu uložení osobních údajů a pravidelné přezkumy potřeby
uložení příslušných osobních údajů. Postup přezkumu by měl být zdokumentován a roz-
hodnutí o prodloužení doby uložení osobních údajů by mělo být řádně zdůvodněno.

• Na podporu dodržování zásad týkajících se kvality údajů by měla být v tomto kontextu
výslovně uplatňována zásada záměrné ochrany osobních údajů. Existující a budoucí data-
báze by měly být organizovány/přeorganizovány tak, aby zajišťovaly automatické pravidelné
přezkumy a rovněž automatický výmaz osobních údajů po dosažení maximální doby uložení.
• Posouzení potřeby dalšího uložení osobních údajů a stanovení maximální doby uložení by

mělo zohledňovat různé kategorie subjektů údajů.

Lze shrnout, že vedení databáze DNA nepochybně zasahuje do práva na ochranu osobních
údajů a soukromí osob a musí být přijata opatření k jejich ochraně v souladu se směrnicí. Pokud
jde o situaci v ČR, žádné ustanovení zákona o Policii ČR neobsahuje výslovné zmocnění k ve-
dení databáze DNA profilů. V zákoně o Policii ČR rovněž chybí úprava přesnějších podmínek
vedení databáze, jakými je přesné vymezení lhůt uchovávání profilů v databázi, případně i po-
drobnější úprava likvidace osobních údajů. Podle názoru Úřadu by měl být zúžen i rozsah trest-
ných činů, které umožňují vložení vzorku do databáze. V současné době je úprava evidencí
osobních údajů pro účely identifikace v zákoně o Policii ČR velmi kusá. Možnost jejich zakládání
lze dovodit až interpretací. Chybějící konkrétní lhůty pro uchovávání záznamů a přesnější
podmínky výmazu jsou prozatím stanoveny v interních nařízeních policie.16 To je opakovaně
předmětem kritiky, neboť podrobnější pravidla nejsou stanovena obecně závazným a veřejnosti
snadno dostupným předpisem. V uvedených otázkách by podle názoru Úřadu měla být sjednána
náprava.

15 Článek 26 preambule směrnice o vymáhání práva.
16 Podrobná pravidla, na základě kterých je vedena Národní databáze DNA, jsou obsažena v závazném pokynu poli-
cejního prezidenta (ZPPP) č. 250/2014, o identifikačních úkonech. Pokyn upravuje nejen interní záležitosti Policie ČR,
ale upravuje i otázky likvidace údajů a doby zpracovávání konkrétních osobních údajů. Např. je automaticky nastavena
lhůta uchovávání profilu do 100 let věku osoby (čl. 68 ZPPP).

A n a l y t i c k á č i n n o s t / 5 5

U C H O V Á V Á N Í T E L E K O M U N I K A Č N Í C H Z Á Z N A M Ů
Telekomunikační operátoři (právnické nebo fyzické osoby zajišťující veřejnou telekomunikační
síť nebo poskytující veřejně dostupnou službu elektronických komunikací) jsou v ČR povinni po
dobu šesti měsíců uchovávat provozní a lokalizační údaje, které jsou zpracovávány při zajišťo-
vání jejich veřejně dostupných služeb. Provozními a lokalizačními údaji jsou zejména údaje ve-
doucí k dohledání a identifikaci zdroje a adresáta komunikace a dále zjištění data, času, způsobu
a doby trvání komunikace, nikoli však jejího obsahu. Takové údaje mohou za podmínek stano-
vených právními předpisy požadovat zejména orgány činné v trestním řízení, Policie ČR, BIS
a Vojenské zpravodajství a v některých případech ČNB. Povinnost uchovávat veškeré provozní
a lokalizační údaje účastníků uložila telekomunikačním operátorům v členských zemích EU
v roce 2006 směrnice, která je označována jako Data Retention.17 Jejím účelem bylo uchová-
vání provozních a lokalizačních údajů z důvodu prevence trestné činnosti a boji proti ní. Tato
směrnice byla přijata po teroristických útocích 11. září v reakci na zvýšenou potřebu bezpečnosti.
Nicméně po vydání směrnice se objevily názory, že uchovávání telekomunikačních záznamů
představuje vážný zásah do soukromí, který by měl být nastaven s mnohem větší citlivostí. To
dokládají expertní materiály WP29, judikatura Soudního dvora EU i nález Ústavního soudu ČR.
Zohlednění kritérií vyplývajících z níže uvedených materiálů by měla obsahovat i platná právní
úprava uchovávání telekomunikačních záznamů.

Stanoviska expertní skupiny WP29 k problematice uchovávání telekomunikačních
záznamů
K problematice uchovávání telekomunikačních záznamů z pohledu ochrany osobních údajů
a soukromí se vyjádřily některé materiály WP29.18 Právě WP29 ještě v době teoretických diskusí
a úvah o přijetí data retention jako první upozornila19 na potřebu vyváženého přístupu
v boji proti terorismu. Konkrétně uvedla, že tato opatření mají přímý nebo nepřímý vliv na
ochranu osobních údajů. Připomněla závazek demokratických společností zajistit respekt k zá-
kladním právům a svobodám jednotlivce, přičemž právo jednotlivce na ochranu osobních údajů
tvoří část těchto základních práv a svobod. Opatření, která jsou jednoduše „užitečná“ nebo
„žádaná“, nesmí omezit základní práva a svobody. WP29 rovněž vyjádřila obavy z narůstající
tendence označovat ochranu osobních údajů jako překážku efektivního boje proti terorismu
a vyzvala k tomu, aby nebyl snížen standard lidských práv.

Další hodnocení zkoumané problematiky a návrh praktických postupů k odstranění některých
rizik ve zprávě 1/201020 poukázalo na to, že směrnice má dalekosáhlé důsledky pro všechny
evropské občany. Opatření související s rozhodnutím zavázat poskytovatele internetových
a telefonních služeb uchovávat (zadržovat) provozní data všech odběratelů a poskytovatelů

17 Směrnice Evropského parlamentu a Rady 2006/24/ES ze dne 15. března 2006 o uchovávání údajů vytvářených nebo
zpracovávaných v souvislosti s poskytováním veřejně dostupných služeb elektronických komunikací nebo veřejných
komunikačních sítí a o změně směrnice 2002/58/ES.
18 Jednalo se o expertní skupinu složenou ze zástupců dozorových úřadů zabývající se ochranou osobních údajů, která
je nyní nahrazena Evropským sborem pro ochranu osobních údajů.
19 Opinion 10/2001 on the need for a balanced approach in the fight against terrorism (přijato 14. 12. 2001).
20 Report 01/2010 on the second joint enforcement action: Compliance at national level of Telecom Providers and ISPs
with the obligations required from national traffic data retention legislation on the legal basis of articles 6 and 9 of
the e-Privacy Directive 2002/58/EC and the Data Retention Directive 2006/24/EC amending the e-Privacy Directive –
WP 172.

5 6 / A n a l y t i c k á č i n n o s t

zasahují do denního života všech evropských občanů a mohou ohrozit základní hodnoty a svo-
body, které požívají. Jakákoliv omezení práv jednotlivce na ochranu soukromí a osobních údajů
musí být v demokratické společnosti nezbytná, vhodná a přiměřená a musí sloužit konkrétním
veřejným účelům, jako je národní bezpečnost, obrana, veřejná bezpečnost nebo vyšetřování,
zjišťování a stíhání trestných činů. Naprosto nezbytným požadavkem je, aby taková omezení
respektovala práva, svobody a zásady stanovené v Listině základních práv EU a Evropské
úmluvě o ochraně lidských práv a základních svobod. Pokud jde o konkrétní záruky ve vztahu
k poskytovatelům služeb, WP29 požadovala, aby byly přijaty záruky přinejmenším, pokud jde
o stanovení účelu, omezení přístupu, minimalizaci dat, zákaz vytváření velkých databází k dal-
šímu použití, možnost soudního přezkumu oprávněnosti přístupu a zákaz jiného použití údajů
provozovatelem než výlučně pro účely veřejného pořádku podle směrnice.

Citovaná zpráva dále uvedla, že dostupnost provozních a lokalizačních údajů obecně umož-
ňuje zveřejnit preference, názory a postoje. Může také zasáhnout do soukromého života uži-
vatelů a významně ovlivnit důvěrnost komunikace a základních práv, jako je svoboda vyjádření.
Tyto scénáře mohou být pravděpodobné jak v důsledku úmyslných aktivit, tak v důsledku ne-
dbalosti při uchovávání dat. Ve světle těchto skutečností je implementace směrnice o uchová-
vání osobních údajů poskytovateli elektronických komunikací a internetových služeb spojena
s inherentně vysokou úrovní rizika (inherently high level of risk) vyžadující technická a organi-
zační bezpečnostní opatření. Z výše uvedených důvodů zpráva dospěla k závěru, že je nezbytné
mj. dát široké vynucovací pravomoci dozorovým úřadům na ochranu osobních údajů včetně
pravomoci požadovat přístup k důvěrným obchodním informacím a zavést řadu doplňujících díl-
čích opatření. Bylo navrženo zvážit snížení doby uchovávání údajů, stanovit jednotné kratší ob-
dobí a zajistit vhodná technická a organizační opatření, která minimalizují riziko náhodných
nebo neoprávněných poškození nebo změny údajů společně s rizikem neoprávněného přístupu
a/nebo zpracování. Provozovatelé musí pravidelně a objektivně hodnotit rizika zpracování.
Vhodné jsou také pravidelné externí audity, které přispívají k nezávislému a objektivnímu po-
souzení rizika.

Judikatura Ústavního soudu ČR
V ČR se k problematice uchovávání telekomunikačních záznamů vyjádřil Ústavní soud v nálezu
Pl. ÚS 24/10 dne 22. března 2011,21 ve kterém posoudil napadenou úpravu z hlediska ústavně-
právních požadavků, a shledal řadu pochybení. Uvedl, že napadené ustanovení § 97 odst. 3 zá-
kona o elektronických komunikacích obsahuje pouze vágní a neurčité stanovení povinnosti práv-
nickým a fyzickým osobám, které provozní a lokalizační údaje uchovávají. Nemá přesně a jasně
vymezen účel, za jakým jsou provozní a lokalizační údaje oprávněným orgánům poskytovány,
což znemožňuje posouzení napadené právní úpravy z hlediska její potřebnosti. Napadená právní
úprava nestanovuje jasná a detailní pravidla obsahující minimální požadavky na zabezpečení
uchovávaných údajů, zejména v podobě zamezení přístupu třetích osob, stanovení procedury
vedoucí k ochraně celistvosti a důvěrnosti údajů a postupy jejich ničení. Dále Ústavní soud
napadené úpravě vytkl, že dotčení jednotlivci nedisponují dostatečnými zárukami proti riziku
zneužití údajů a svévole a nejednoznačné je vymezení doby uložení údajů. Ústavní soud také

21 http://nalus.usoud.cz/Search/GetText.aspx?sz=Pl-24-10

A n a l y t i c k á č i n n o s t / 5 7

vyjádřil pochybnosti nad tím, zda samotný nástroj plošného a preventivního uchovávání pro-
vozních a lokalizačních údajů o téměř veškeré elektronické komunikaci je z hlediska intenzity
zásahu do soukromé sféry nezbytný. Ústavní soud proto zrušil napadená ustanovení § 97 odst.
3 a 4 zákona č. 127/2005 Sb., o elektronických komunikacích, a související napadenou vyhlášku
č. 485/2005 Sb.22

Kritéria pro data retention plynoucí z judikatury Soudního dvora EU
Rozsudek Soudního dvora EU Digital Rights Ireland (případně Tele2 Sverige AB),23 který rozhodl
o neplatnosti směrnice 2006/24/ES ve vztahu k omezení dohledu nad komunikačními daty (te-
lefon, textové zprávy, e-mail, internetová komunikace), poukázal na hodnoty ochrany základ-
ních práv a uvedl, že směrnice 2006/24/ES představuje sama o sobě zásah do práv zaručených
čl. 7 a 8 Listiny základních práv EU. Kromě toho přístup příslušných vnitrostátních orgánů
k osobním údajům představuje další rozsáhlý a zvlášť závažný zásah do těchto základních práv.
I když nedochází k zásahu do podstaty uvedených základních práv, protože směrnice se ne-
vztahuje na obsah komunikace, stále se jedná o zásah do těchto práv. Okolnost, že k uchová-
vání údajů a jejich následnému využití dochází bez informování účastníka nebo registrovaného
uživatele, může navíc v dotyčných osobách vyvolávat dojem, že jejich soukromí je pod neustá-
lým dohledem.

Podle rozsudku je při posuzování zásahu do práv zaručených články 7 a 8 Listiny základních
práv EU24 třeba vyjít z požadavků článku 52 odst. 1 Listiny, který uvádí, že každé omezení vý-
konu práv a svobod zakotvených v Listině musí být stanoveno zákonem, respektovat podstatu
těchto práv a svobod a omezení mohou být zakotvena při dodržení zásady proporcionality
pouze tehdy, jsou-li nezbytná a odpovídají-li skutečně cílům obecného zájmu, které uznává
Unie, nebo potřebě ochrany práv a svobod druhého. Co se týče otázky, zda uvedený zásah od-
povídá cíli obecného zájmu, hmotněprávním cílem směrnice je přispět k boji proti závažné
trestné činnosti a v konečném důsledku také k veřejné bezpečnosti. V tomto ohledu judikatura
Soudního dvora EU potvrdila, že boj proti mezinárodnímu terorismu za účelem uchování mezi-
národního míru a bezpečnosti a boj proti závažné trestné činnosti představují cíle obecného
zájmu Unie.

Kromě splnění požadavku obecného cíle je dále třeba respektovat zásadu proporcionality,
která podle ustálené judikatury Soudního dvora EU vyžaduje, aby akty unijních orgánů byly
způsobilé k uskutečnění legitimních cílů sledovaných dotčenou právní úpravou a nepřekračo-
valy meze toho, co je přiměřené a nezbytné k dosažení legitimních cílů. Pokud jde o požadavek

22 Ke změně zákona o elektronických komunikacích na základě nálezu Ústavního soudu došlo na základě novely
č. 468/2011 Sb. Nálezu Ústavního soudu předcházel rozsudek Soudního dvora EU Digital Rights Ireland.
23 Rozsudek Soudního dvora EU ze dne 8. dubna 2014 ve spojených věcech C‑293/12 a C‑594/12 Digital Rights
Ireland Ltd. a rozsudek Soudního dvora EU ze dne 21. prosince 2016 ve spojených věcech C‑203/15 a C‑698/15 Tele2
Sverige AB."
24 Článek 7 Listiny základních práv EU Respektování soukromého a rodinného života zní: Každý má právo na
respektování svého soukromého a rodinného života, obydlí a komunikace.
Článek 8 Listiny základních práv EU Ochrana osobních údajů zní:
1. Každý má právo na ochranu osobních údajů, které se ho týkají.
2. Tyto údaje musí být zpracovány korektně, k přesně stanoveným účelům a na základě souhlasu dotčené osoby nebo
na základě jiného oprávněného důvodu stanoveného zákonem. Každý má právo na přístup k údajům, které
o něm byly shromážděny, a má právo na jejich opravu.
3. Na dodržování těchto pravidel dohlíží nezávislý orgán.

5 8 / A n a l y t i c k á č i n n o s t

omezení zásahu do základních práv na nezbytné minimum, směrnice 2006/24/ES těmto poža-
davkům v mnoha ohledech nevyhověla, jak to uvedl rozsudek Soudního dvora EU, například:

• směrnice nevyžadovala žádnou souvislost mezi údaji, jejichž uchovávání bylo stanoveno,
a ohrožením veřejné bezpečnosti, a neomezila uchovávání údajů na určité časové období,
určitou zeměpisnou oblast či okruh osob, které mohly být zapojeny do závažné trestné
činnosti;

• nestanovila žádné objektivní kritérium pro přístup příslušných vnitrostátních orgánů k úda-
jům a jejich následné využití pro účely předcházení, odhalování nebo stíhání trestných činů;
• neobsahovala hmotněprávní a procesní podmínky pro přístup příslušných vnitrostátních

orgánů k údajům a jejich následné využití;

• nestanovila objektivní kritéria umožňující omezit na nezbytné minimum z hlediska sledo-
vaného cíle počet osob, které měly oprávnění k přístupu a následnému využití uchováva-
ných údajů;

• přístup příslušných vnitrostátních orgánů k uchovávaným údajům nepodléhal předchozí

kontrole ze strany soudu nebo nezávislého správního orgánu;

• doba uchovávání údajů nerozlišovala mezi jednotlivými kategoriemi údajů uvedenými
v článku 5 směrnice podle jejich případné užitečnosti pro účely sledovaného cíle nebo podle
dotčených osob;

• uchovávání nebylo založeno na objektivních kritériích tak, aby bylo omezeno na nezbytné

minimum;

• nebyly stanoveny dostatečné záruky k zajištění účinné ochrany údajů proti riziku zneužití ani
proti neoprávněnému přistupování k údajům a jejich protiprávnímu využívání, které vyža-
duje článek 8 Listiny, a nebyla stanovena povinnost členských států zavést taková pravidla;
• nebyla zaručeno, aby poskytovatelé přijali technická a organizační opatření za účelem

dosažení vysoké úrovně ochrany a bezpečnosti;

• nebyla zaručena likvidace údajů po skončení doby jejich uchovávání.

Z výše uvedeného přehledu nedostatků směrnice 2006/24/ES vyplývá, že nebyla stanovena
jasná a přesná pravidla pro rozsah zásahu do základních práv na ochranu osobních údajů
a soukromí a že směrnice představovala rozsáhlý a zvlášť závažný zásah do základních práv v
unijním právním řádu, aniž by takový zásah byl omezen na nezbytné minimum. Přijetím směr-
nice 2006/24/ES byly tedy překročeny meze, jež ukládá požadavek na dodržování zásady pro-
porcionality z hlediska článků 7 a 8 a čl. 52 odst. 1 Listiny, což vedlo k závěru o neplatnosti
posuzované směrnice. Důvody neplatnosti směrnice by přirozeně měly být zváženy i při posu-
zování vnitrostátních právních předpisů členských států EU, které byly přijaty na jejím základě.25

25 Návrh Ústavního soudu Pl. ÚS 45/17 na zrušení § 97 odst. 3 a 4 zákona č. 127/2005 Sb., o elektronických komu-
nikacích a o změně některých souvisejících zákonů, ve znění pozdějších předpisů, návrh na zrušení § 68 odst. 2 a § 71
písm. a) zákona č. 273/2008 Sb., o Policii České republiky, ve znění pozdějších předpisů, návrh na zrušení § 88a zá-
kona č. 141/1961 Sb., trestního řádu, ve znění pozdějších předpisů, návrh na zrušení vyhlášky č. 357/2012 Sb.,
o uchovávání, předávání a likvidaci provozních a lokalizačních údajů.

A n a l y t i c k á č i n n o s t / 5 9

Legislativa

Vláda získala důvěru 12. července 2018 a legislativní proces se tím vrátil do
standardní podoby. Stále se však spíše upřednostňují novely před věcnými zá-
měry a novými zákony. Názvy novel jsou v řadě případů formální, místo toho,
aby vyjadřovaly, čeho se týkají. Vláda požádala Úřad o stanovisko k iniciativním,
obvykle poslaneckým, návrhům zákonů spíše ojediněle. Rada Evropské unie
v roce 2018 zpřístupnila celkem 284 dokumentů týkajících se ochrany osob-
ních údajů z 15 836 celkem.

Vyhodnocení dopadů navrhovaného řešení ve vztahu k ochraně sou-
kromí a osobních údajů
(DPIA) je povinnou součástí důvodových zpráv nebo odůvodnění od 1. ledna
2013, což se aktualizuje článkem 35 obecného nařízení. Přes nové požadavky
na kvalitu DPIA dané v obecném nařízení26 bohužel ani po pěti letech stále
ještě není jeho podoba optimální. Úřad proto připravil návod, v němž vysvět-
luje, jak má DPIA v legislativě vypadat.27 Kladně lze hodnotit zpravidla ta vy-
hodnocení, kde si předkladatel přizval k jejich tvorbě svého pověřence pro
ochranu osobních údajů.

Implementace nového unijního regulačního rámce
V roce 2018 se Úřad věnoval rovněž implementaci nového unijního regulačního
rámce ochrany osobních údajů (obecné nařízení, JHAD28 & PNRD29). Návrh

26 Obecné nařízení o ochraně osobních údajů, též GDPR z anglických slov General Data Protec-
tion Regulation (Nařízení Evropského parlamentu a Rady (EU) č. 2016/679 ze dne 27. dubna 2016
o ochraně fyzických osob v souvislosti se zpracováním osobních údajů a o volném pohybu těchto
údajů a o zrušení směrnice 95/46/ES).
27https://www.uoou.cz/navod-k-posouzeni-vlivu-na-ochranu-osobnich-udaju-u-navrhu-
pravnich-predpisu-dpia/ds-5344
28 SMĚRNICE EVROPSKÉHO PARLAMENTU A RADY (EU) 2016/680 ze dne 27. dubna 2016
o ochraně fyzických osob v souvislosti se zpracováním osobních údajů příslušnými orgány za úče-
lem prevence, vyšetřování, odhalování či stíhání trestných činů nebo výkonu trestů, o volném po-
hybu těchto údajů a o zrušení rámcového rozhodnutí Rady 2008/977/SVV.
29 SMĚRNICE EVROPSKÉHO PARLAMENTU A RADY (EU) 2016/681 ze dne 27. dubna 2016 o po-
užívání údajů jmenné evidence cestujících (PNR) pro prevenci, odhalování, vyšetřování a stíhání
teroristických trestných činů a závažné trestné činnosti.

6 0 / L e g i s l a t i v a

zákona o zpracování osobních údajů a doprovodného zákona byl značně opožděn. Teprve
21. března 2018 jej schválila vláda a od té doby jej celý zbytek roku projednávala poslanecká
sněmovna.

K iniciativnímu návrhu novely stávajícího zákona o zpracování osobních údajů poskytl Úřad
vládě obsáhlé stanovisko, v němž především upozornil na nesystémovost vynětí celé územní
samosprávy ze správního trestání obecného nařízení. Poslanci posléze návrh stáhli z projedná-
vání.

Elektronická veřejná správa
Největší aktualitou bylo praktické naplňování eIDAS30 a zákona č. 250/2017 Sb., o elektronické
identifikaci. To se promítlo jako spuštění NIA (https://www.eidentita.cz) a Portálu občana
(https://obcan.portal.gov.cz). Úřad podpořil ukončení uvádění rodných čísel na občanských prů-
kazech. Ministerstvo vnitra chce e-government rozvíjet koncepcí Registry 2.0.

Otázku elektronické identifikace Úřad řešil rovněž s Českým úřadem zeměměřickým a kata-
strálním a ministerstvem zdravotnictví. Již od počátku roku 2018 Státní ústav pro kontrolu léčiv
umožňuje každému pacientovi nahlédnout na svůj lékový záznam. Návrh zákona jej zpřístup-
ňuje též lékařům se zárukami ochrany osobních údajů.

Zásadní změnu zdravotnictví má přinést návrh věcného záměru zákona o elektronickém zdra-
votnictví (angl. eHealth). Jeho podstatou je indexace zdravotnické dokumentace a reforma
registrů NZIS.

Soukromé právo
Ministerstvo spravedlnosti připravilo návrh novely nového občanského zákoníku, která má
umožnit změnu pohlaví bez chirurgického zákroku. Úřad ji odmítl jako celek pro předčasnost
a nepromyšlenost. Ministerstvo spravedlnosti rovněž navrhlo rozsáhlou změnu zákona o ob-
chodních korporacích, která byla v roce 2018 projednávána jako sněmovní tisk 207.

Transparentnost
Vláda požádala Úřad o vyjádření k iniciativnímu návrhu na částečnou transpozici 4. AML31 směr-
nice ve znění 5AMLD32, jímž se mají zveřejnit koncoví vlastníci – sněmovní tisk 318. Úřad vládě
doporučil s návrhem nesouhlasit, zejména pro nedostatečné DPIA a absenci více záruk ochrany
soukromí z preambule 5AMLD; tedy nedostatečnou ochranu osobních údajů. Vláda k němu
zaujala neutrální stanovisko.

Soukromí v elektronických komunikacích
Návrh nařízení o respektování soukromého života a ochrany osobních údajů v elektronických
komunikacích (CELEX33: 52017PC0010) by měl nahradit stávající směrnici 2002/58/ES.
Nejspornějšími otázkami tohoto návrhu jsou zadržování údajů, zpracování metadat a obsahu

30 NAŘÍZENÍ EVROPSKÉHO PARLAMENTU A RADY (EU) č. 910/2014 ze dne 23. července 2014 o elektronické identi-
fikaci a službách vytvářejících důvěru pro elektronické transakce na vnitřním trhu a o zrušení směrnice 1999/93/ES.
31 Praní špinavých peněz.
32 SMĚRNICE EVROPSKÉHO PARLAMENTU A RADY (EU) 2018/843 ze dne 30. května 2018, kterou se mění směrnice
(EU) 2015/849 o předcházení využívání finančního systému k praní peněz nebo financování terorismu a směrnice
2009/138/ES a 2013/36/EU.
33 Communitatis Europeae Lex

L e g i s l a t i v a / 6 1

elektronických komunikací, cookie walls, nastavení prohlížečů či vztah k obecnému nařízení.
Vzhledem k politicky citlivému obsahu a dopadu tohoto návrhu na další sektory se rakouské
předsednictví EU rozhodlo, že nepokročí do další fáze, trialogu s Evropským parlamentem
a Evropskou komisí. Na prosincové Radě pro telekomunikace byla schválena pouze zpráva o po-
kroku. Kvůli mnoha nevyřešeným otázkám se nepředpokládá, že by návrh byl schválen do konce
volebního období Evropského parlamentu.

K vývoji rovněž dochází na poli umělé inteligence a blockchainu, tedy technologií, které mají

dopad na základní lidská práva, jako je ochrana soukromí a ochrana osobních údajů.

Dezinformační kampaň
Návrh nařízení Evropského parlamentu a Rady EU, kterým se mění nařízení (EU, Euratom)
č. 1141/2014, pokud jde o postup ověřování v případě porušení pravidel ochrany osobních
údajů v souvislosti s volbami do Evropského parlamentu, má za cíl zlepšit ochranu před kyber-
netickými bezpečnostními incidenty a v boji proti dezinformačním kampaním v souvislosti s vol-
bami do Evropského parlamentu v květnu roku 2019.

Směrnice Evropského parlamentu a Rady EU 2013/40/EU harmonizovala definici trestných
činů a upravila minimální a maximální výši sankcí v souvislosti s útoky proti informačním systé-
mům. V této souvislosti stanovila, že útoky proti informačním systémům jsou zvlášť přitěžující
okolností.

Evropská komise zároveň doporučuje, aby každý členský stát zřídil vnitrostátní volební síť. Ta
by zahrnovala veškeré orgány, jež se věnují monitorování on-line činností. Takové opatření by
usnadnilo výměnu informací a zároveň umožnilo sdílet poznatky a prosazovat pravidla. V zá-
věru roku byl Úřad osloven s žádostí o účast na činnosti této sítě.

Volný tok neosobních dat
Po obecném přístupu Rady EU schválil na začátku října 2018 Evropský parlament nařízení o vol-
ném pohybu neosobních dat. To má pomoci vytvořit konkurenceschopnou ekonomiku, zalo-
ženou na datech v rámci jednotného digitálního trhu. Zároveň také zajistí volný pohyb údajů
přes hranice. Členské státy budou mít povinnost oznámit Evropské komisi veškerá zbývající
nebo plánovaná omezení týkající se lokalizace dat v rámci vymezených konkrétních situací při
zpracování údajů veřejnými úřady. Toto nařízení bude doplňovat obecné nařízení s cílem umož-
nit volný pohyb veškerých údajů (osobních i jiných) a tím vytvořit jednotný evropský datový
prostor.

6 2 / L e g i s l a t i v a

Vyřizování stížností
podle § 175
správního řádu

Správní řád umožňuje těm, kteří nejsou spokojeni s výstupy správních orgánů
včetně Úřadu pro ochranu osobních údajů, podat stížnost podle § 175 správ-
ního řádu.34 Konkrétně se mohou dotčené osoby obracet na správní orgány se
stížnostmi proti nevhodnému chování úředních osob nebo proti postupu správ-
ního orgánu. Takovou možnost mají stěžovatelé v případě, neposkytuje-li jim
správní řád jiné prostředky ochrany, tj. zejména odvolání nebo další řádné či
mimořádné opravné prostředky.

Úřad se v roce 2018 zabýval celkem dvanácti stížnostmi podanými na zá-
kladě § 175 zákona č. 500/2004 Sb. Ve většině případů byli stěžovatelé ne-
spokojeni s vyřízením jejich předchozího podnětu týkajícího se možného
porušení právních předpisů v oblasti ochrany osobních údajů. V loňském roce
byly z celkového počtu dvanácti stížností pouze dvě posouzeny jako důvodné
a sedm bylo shledáno bezdůvodnými. Třemi stížnostmi, které Úřad obdržel na
konci roku 2018, se bude zabývat v roce 2019.

I přes skutečnost, že v souvislosti s účinností obecného nařízení Úřad celkově
zaznamenal výrazný nárůst počtu stížností směřovaných proti správcům či zpra-
covatelům osobních údajů, počet stížností podle § 175 oproti minulému roku
klesl.

Pokud se budeme jednotlivými stížnostmi zabývat podrobněji, v deseti pří-
padech stížnosti směřovaly proti postupu odboru konzultačních agend, který
metodicky řídí stížnostní a konzultační agendu. Stěžovatelé podali převážnou
většinu stížností z důvodu jejich nesouhlasu s vyřízením předchozího podnětu,
který odbor konzultačních agend odložil bez dalších opatření. V těchto přípa-
dech byl prošetřen způsob vyřízení předchozího podnětu stěžovatele. V jed-
nom případě stěžovatel opětovně nesouhlasil s vyřízením stížnosti a obrátil se
na předsedkyni Úřadu. I v tomto případě byl předchozí postup Úřadu shledán
oprávněným a stížnost byla vyhodnocena jako bezdůvodná. V situaci, kdy po
přezkoumání podnětu stěžovatele bylo shledáno podezření z porušení zákona

34 Zákon č. 500/2004 Sb. ze dne 24. června 2004, správní řád.

V y ř i z o v á n í s t í ž n o s t í p o d l e § 1 7 5 s p r á v n í h o ř á d u / 6 3

č. 101/2000 Sb. či obecného nařízení, následovalo postoupení podnětu buď inspektorovi Úřadu
k provedení kontroly, nebo kontrolnímu odboru k zahájení správního řízení pro podezření ze
spáchání správního deliktu či přestupku. Ve dvou případech se stěžovatelé obrátili na Úřad se
stížností proti závěrům jeho kontrolních postupů nebo postupu při vedení kontroly inspektory
Úřadu. V obou případech byly tyto stížnosti vyhodnoceny jako bezdůvodné.

Ve všech výše uvedených případech byl stěžovatel informován o výsledku šetření. Rovněž

příslušný odbor Úřadu byl informován o vyřízení stížnosti.

Z počtu dvanácti podnětů, které Úřad obdržel od stěžovatelů, žádný nesměřoval proti ne-
vhodnému chování úředních osob. Celkově lze konstatovat, že Úřad při výkonu svěřené činnosti
postupuje profesionálně, zodpovědně a v souladu s principy dobré správy.

6 4 / V y ř i z o v á n í s t í ž n o s t í p o d l e § 1 7 5 s p r á v n í h o ř á d u

Zahraniční
spolupráce

Během posledních let se postupně rozšiřoval akční záběr Úřadu na poli dnes
už bývalé pracovní skupiny WP29. V uplynulém roce se tento trend skokově
prohloubil a podíl na činnosti nově ustaveného Evropského sboru pro ochranu
osobních údajů (dříve WP29) doznal kvalitativní změny. Pracovníci Úřadu se ve
čtyřech případech stali členy návrhové skupiny, konkrétně u těchto úkolů:

• Analýza seznamů podle článku 35(4) předaných Sboru – seznamy druhů
operací zpracování podléhajících požadavku na posouzení vlivu na ochranu
osobních údajů.

Na základě článku 35 obecného nařízení35 připravil Úřad návrh seznamu druhů
operací, které podléhají posouzení vlivu na ochranu osobních údajů. V únoru
a březnu roku 2018 proběhla veřejná diskuse k navrženému seznamu
a v červnu byl návrh seznamu zaslán Evropskému sboru pro ochranu osobních
údajů. Zároveň se Úřad přihlásil ke spolupráci na analýze seznamů zaslaných
jednotlivými členskými státy.

Analýza prvních 23 seznamů probíhala v červenci a srpnu a výsledkem byl
návrh stanovisek připravený pro plenární zasedání Sboru v září 2018. Sbor na
svém zasedání stanoviska schválil a předložil je v rámci zajištění mechanismu
jednotnosti k vypořádání jednotlivým členským státům. Hodnocení dalších se-
znamů (včetně Norska a Lichtenštejnska, které jsou členy EHS) probíhalo ještě
v říjnu a listopadu roku 2018. Úřad připravil vypořádání připomínek a návrhů
uvedených v rámci stanoviska k jím připravenému seznamu a zaslal upravený
dokument zpět Sboru s tím, že předběžný návrh stanoviska ukazuje na dosta-
tečnost provedených úprav, a seznam je tedy vyhovující. Po definitivním schvá-
lení Sborem se předpokládá zveřejnění seznamu na webových stránkách Úřadu.

35 Obecné nařízení o ochraně osobních údajů, též GDPR z anglických slov General Data Protec-
tion Regulation (Nařízení Evropského parlamentu a Rady (EU) č. 2016/679 ze dne 27. dubna 2016
o ochraně fyzických osob v souvislosti se zpracováním osobních údajů a o volném pohybu těchto
údajů a o zrušení směrnice 95/46/ES).

Z a h r a n i č n í s p o l u p r á c e / 6 5

• Příprava pokynů ke kamerovému sledování.

Evropský sbor pro ochranu osobních údajů přistoupil k práci na dalším z řady pokynů zaměře-
ných na praktický a tematicky zaměřený výklad ustanovení obecného nařízení, tentokrát v ob-
lasti monitorování prostřednictvím kamerových systémů. Úřad se stal členem řešitelského týmu.
Vedle teoretických východisek, tj. vysvětlení rozsahu aplikace obecného nařízení a právního zá-
kladu, bude dokument zaměřen prakticky pro potřeby zejména uživatelů kamerových systémů,
ale také pro informaci jednotlivcům coby subjektům údajů. Na sérii příkladů z praktického
života budou vysvětleny důležité aspekty jako předávání záznamů třetím stranám, transpa-
rentnost a informační povinnost, doba uchovávání záznamů a povinnost jejich výmazu, tech-
nická opatření nebo zpracování zvláštních kategorií osobních údajů.

• Příprava stanoviska k návrhu rozhodnutí Komise o odpovídající ochraně osobních údajů

v Japonsku.

Evropská komise požádala Evropský sbor pro ochranu osobních údajů o stanovisko k chysta-
nému rozhodnutí konstatujícímu, že Japonsko poskytuje ochranu osobních dat na úrovni od-
povídající současnému standardu EU. Úřad se přihlásil ke spolupráci na formulaci tohoto
stanoviska, zúčastnil se konzultací se zástupci Komise, se zástupci japonského dozorového
úřadu pro ochranu osobních údajů a mnoha osobních setkání a telekonferencí úzkého pra-
covního týmu. Úkol vypracovat takové stanovisko vyplývá z čl. 70 odst. 1 písm. s) obecného na-
řízení. V případě Japonska šlo přitom o úkol o to zodpovědnější, neboť se jednalo o první takové
rozhodnutí Komise v režimu obecného nařízení, které nastaví standardy v aplikaci čl. 45 obec-
ného nařízení nejen pro práci Komise a pro hodnocení dozorových úřadů, ale i pro přístup
třetích zemí, jež projeví zájem o konvergenci s evropským systémem ochrany osobních údajů.

• Posouzení dokumentu Otázky a odpovědi ohledně vzájemného vztahu mezi nařízením

o klinických hodnoceních (EU 536/2014) a obecným nařízením.

Evropská komise požádala Sbor o odborný posudek a radu v zájmu konzistentního přístupu
k ochraně osobních údajů v této oblasti. Celkem má Úřad přímé pracovní zastoupení v šesti pod-
skupinách Sboru:

• Podskupina pro spolupráci mezi úřady,
• Podskupina pro technologii,
• Podskupina pro klíčová právní ustanovení,
• Podskupina pro hranice, cestování a vynucování práva,
• Podskupina pro mezinárodní předávání dat,
• Podskupina pro elektronickou státní správu (e-government).
V roce 2019 Úřad plánuje vysílat delegáty do dalších dvou podskupin se zaměřením na
finanční tematiku, respektive na otázky praktického prosazování práva (kontrolní a dozorová
činnost).

Účinnost obecného nařízení se promítla také do dalších oblastí činnosti. Došlo například
k nárůstu počtu případů s mezistátním přesahem, které Úřad řeší většinou v roli dotčeného do-
zorového úřadu, ale i v postavení vedoucího dozorového úřadu.

Úřad začal přijímat a evidovat oznámení o porušení zabezpečení osobních údajů podle článku
33 obecného nařízení. Podrobnější informace jsou k dispozici v kapitole „Stížnosti, ohlašování
porušení zabezpečení a konzultace“.

6 6 / Z a h r a n i č n í s p o l u p r á c e

Pracovníci Úřadu vycestovali na každoročně pořádané konference a semináře, např. na tzv.
jarní konferenci komisařů ochrany dat (s celoevropskou účastí) nebo na mezinárodní konfe-
renci komisařů ochrany dat a soukromí (s celosvětovou účastí). Účast na jiných konferencích
a seminářích byla omezena ve prospěch cest na zasedání pracovních formací Sboru.

Z a h r a n i č n í s p o l u p r á c e / 6 7

• KODEXY CHOVÁNÍ

P R V N Í Z K U Š E N O S T I A P O Z N A T K Y Ú Ř A D U
V roce 2018 zaznamenal Úřad ze strany správců a zpracovatelů velký zájem řešit shodu s obecným
nařízením právě prostřednictvím kodexů chování. Narůstající zájem z různých odvětví i předčasné
zasílání návrhů kodexů chování k posouzení vedl Úřad k vydání metodiky ke kodexům zveřejněné
na webových stránkách Úřadu, ve které jsou široké veřejnosti poskytnuty základní informace
a postupy pro zpracovatele kodexu.

Úřad v roce 2018 obdržel osm návrhů kodexů chování nebo poskytl konzultaci k jejich pří-
pravě či monitorování. Jeden ze subjektů se dokonce rozhodl svůj „kodex chování“ uveřejnit na
svých webových stránkách. Na základě výzvy daného subjektu se k němu přihlásilo přibližně
50 dalších, a to přesto, že nebyl Úřadem schválen a není akreditován žádný subjekt určený pro
jeho monitorování, tedy nebyly splněny základní požadavky, aby kodex mohl sloužit k proká-
zání souladu s obecným nařízením. Úřad upozornil daný subjekt, že takový postup je v rozporu
s obecným nařízením a vyzval ho dopisem k nápravě.
Základní poznatky z jednání s předkladateli kodexů lze zobecnit následovně:

• návrh kodexu je cílen na malou skupinu správců (problematické monitorování, resp.
ekonomické parametry takové činnosti) a někdy ignoruje další správce s obdobným nebo
totožným charakterem zpracování osobních údajů,

• návrh kodexu obsahuje ve velké většině přepis ustanovení obecného nařízení, má tedy
zanedbatelnou přidanou hodnotu vůči obecnému nařízení, čímž nesplňuje požadavky
kodexu,

• zpracovatel kodexu (a jeho správce) požaduje po správcích činnosti, na které nemá dle

nařízení právo,

• chybí dostatečná analýza a zdůvodnění přípravy a obsahu kodexu,
• chybí doložení proběhlých jednání nezbytných před zahájením tvorby kodexu, která
dokládají, že na zpracování kodexu, jeho obsahu a jeho zpracovateli panuje širší shoda
v rámci daného odvětví.

Ú K O L Y Ú Ř A D U
Úkoly Úřadu spojené s agendou kodexů chování zahrnují dvě základní roviny:

• Úřad provádí schvalování kodexů chování – čl. 40 nařízení.
• Úřad musí zajistit monitorování kodexů (buď ve vlastní režii, nebo prostřednictvím třetího

subjektu, který pro tuto činnost Úřad akredituje) – čl. 41 nařízení.

6 8

Sdělovací
prostředky
a komunikační
nástroje

Mediálně představovalo v roce 2018 ústřední komunikační bod květnové na-
bytí účinnosti obecného nařízení o ochraně osobních údajů.36 Kromě tohoto
byla pozornost médií zaměřena na legislativní proces týkající se příslušné adap-
tační legislativy, resp. zákona o zpracování osobních údajů.

Novináři se ve stále vyšší míře dotazovali na témata spojená s možnými sank-
cemi plynoucími z obecného nařízení, ale také na případné omezení vlastní
činnosti, které bez příslušné adaptační legislativy podle nich mělo nastat.

V menší míře s ohledem na téma obecného nařízení sklidil pozornost mezi-
národní Den ochrany osobních údajů, v jehož rámci poskytli několik mediálních
výstupů zástupci Úřadu.

Stejně jako o rok dříve se i v roce 2018 Úřad připojil k oslavám Dne bezpeč-
nějšího internetu s jednoznačným cílem podpory bezpečnějšího internetu
a odpovědnějšího chování na síti.

V průběhu roku pokračoval Úřad ve své informační činnosti s cílem zvýšit
povědomí a zájem o oblast ochrany osobních údajů. Obdobně se soustředil
na témata spojená s účinností obecného nařízení. I nadále vytvářel a uveřej-
ňoval své vlastní neoficiální překlady materiálů skupiny WP29 s cílem veřej-
nosti přiblížit jednotlivé části nařízení. V průběhu roku vypracoval nové
informační materiály pro laickou veřejnost ke zmíněnému tématu. Ve výrazně
zvýšené míře poskytoval konzultační činnost ať již přímo v sídle Úřadu, elekt-
ronicky či prostřednictvím speciálně vytvořené GDPR telefonní linky, která byla
k dispozici od pondělí do pátku. Linka je obsluhována výhradně kvalifikova-
nými zaměstnanci (právníky).

V rámci informační kampaně přednášeli odborníci Úřadu v roce 2018 na
téměř 90 akcích, odborných konferencích a seminářích. Úřad navíc uspořádal

36 Obecné nařízení o ochraně osobních údajů, též GDPR z anglických slov General Data Protec-
tion Regulation (Nařízení Evropského parlamentu a Rady (EU) č. 2016/679 ze dne 27. dubna 2016
o ochraně fyzických osob v souvislosti se zpracováním osobních údajů a o volném pohybu těchto
údajů a o zrušení směrnice 95/46/ES).

S d ě l o v a c í p r o s t ř e d k y a k o m u n i k a č n í n á s t r o j e / 6 9

ve svých prostorách sedm setkání s pověřenci, jejichž účelem bylo předat účastníkům nejnovější
poznatky z praxe.

Celkově lze konstatovat, že rok 2018 se mediálně výrazně lišil od předchozích let. Novinář-
ská obec se vyjma obecného nařízení zajímala ve zvýšené míře zejména o kauzy typu uniklých
dat klientů internetového obchodního domu Mall či Českou poštou chybně odeslané výzvy
k zaplacení pokut za dopravní přestupky. Úřad také musel často reagovat na některé zavádě-
jící až chybné informace, které se v médiích neustále opakovaly v souvislosti s obecným naří-
zením.

Úřad se v roce 2018 plně zapojil do příprav a průběhu Středoškolské soutěže ČR v kyberne-
tické bezpečnosti, jejímž cílem bylo prověřit znalosti a dovednosti studentů v oblasti bezpečnosti
v kyberprostoru. Do soutěže se přihlásilo téměř devět desítek středních škol a zúčastnilo se jí tři
tisíce studentů.

M E D I Á L N Í O B R A Z
Novináři ve svých článcích a reportážích nebyli vůči Úřadu nijak zásadně vymezeni a omezili se
většinou na konstatování, že subjekty porušující obecné nařízení mohou dostat i novou maxi-
mální možnou sankci.

I v roce 2018 Úřad opakovaně médiím zdůrazňoval, že je nutné ctít zásadu, kdy se každý
může přiměřeným způsobem domoci svého práva, pokud bylo zasaženo do jeho zákonem chrá-
něných zájmů. Novináři již tento přístup Úřadu plně akceptovali a pravidelně jej připomínají ve
svých výstupech u jednotlivých zveřejněných případů.

K N I H O V N A
Knihovna Úřadu disponuje 2500 svazky, což činí meziroční nárůst o 100 svazků ve srovnání
s rokem 2017, z toho šest bylo obdrženo darem. Knihovna i přes obtížnější situaci způsobenou
naplánovanou rekonstrukcí plnila svou standardní funkci skládající se ze dvou pilířů – zázemí pro
zaměstnance a zdroj odborné literatury pro veřejnost. Dle schváleného plánu byla přesunuta
knihovna do samostatných více vyhovujících prostor v přízemí.

W E B O V É S T R Á N K Y
Webové stránky představují i nadále primární komunikační kanál, prostřednictvím kterého může
Úřad nejefektivněji informovat o své činnosti a novinkách z oblasti ochrany osobních údajů.
Dominujícím tématem na webu Úřadu bylo v roce 2018 vcelku očekávaně obecné nařízení.
Úřad výrazně zasáhl do struktury webu, přidal některé rubriky a celkově zvýšil přehlednost své
internetové prezentace tak, aby se k nejdůležitějším informacím návštěvník dostal co nejrych-
leji. Rubriku GDPR (obecné nařízení), která byla umístěna na první pozici v navigačním menu,
zpřístupnil v podobě jednotlivých rubrik také v pravém navigačním sloupci. V návaznosti na
zmíněné vytvořil také speciální webovou mikrostránku o obecném nařízení pro širokou laickou
veřejnost, která má zájem dozvědět se více o obecném nařízení. Na titulní stranu hlavního webu
byl rovněž umístěn odkaz na GDPR linku s cílem více propagovat tento nový komunikační kanál.

7 0 / S d ě l o v a c í p r o s t ř e d k y a k o m u n i k a č n í n á s t r o j e

Informační systém
ORG

Systém ORG, který provozuje a udržuje Úřad, je součástí systému základních
registrů. Od července 2012 systém základních registrů shromažďuje a ucho-
vává základní informace o fyzických osobách. Základní registry veřejné správy
představují jeden z klíčových pilířů rozvíjejícího se českého e-governmentu,
tj. procesu elektronizace a efektivizace veřejné správy. Orgány veřejné moci,
občané a další subjekty již v současné době berou systém základních registrů
České republiky jako součást moderního fungování veřejné správy.

Základní registry obsahují mimo jiné referenční údaje o občanech, právnic-
kých osobách, podnikajících fyzických osobách a orgánech veřejné moci a zjed-
nodušují tak komunikaci občanů s úřady.

V roce 2014 byl přijat zákon č. 181/2014 Sb., o kybernetické bezpečnosti
a informační systém ORG, coby součást e-governmentu, byl označen jako
informační systém kritické infrastruktury. Správce takového informačního sys-
tému je povinen plnit technická opatření stanovená ve vyhlášce 316/2014 Sb.,
o bezpečnostních opatřeních, kybernetických bezpečnostních incidentech, re-
aktivních opatřeních a o stanovení náležitostí podání v oblasti kybernetické
bezpečnosti.

Informační systém ORG je naprosto nezbytnou bezpečnostně-technickou
komponentou základních registrů. Dá se říct, že jednotlivé systémy základních
registrů jsou od sebe odděleny, ale přes informační systém ORG je lze propo-
jit. Každý den je využíván státní správou. Porucha nebo dlouhodobá odstávka
by znamenala značné omezení chodu mnoha úřadů a organizací. Jednotlivé re-
gistry by se staly, v případě nečinnosti ORG, pouze seznamy s nic neříkajícím
obsahem. Další financování informačního systému ORG vyplývá z usnesení
vlády č. 411 ze dne 31. května 2017.

Vyhovět požadavkům kladeným na systém kritické infrastruktury vyžaduje
neustálé zdokonalování a zavádění nových ochranných prvků, jak v propojení
jednotlivých částí systému, tak v neustálém dohledu nad chodem systému.
Zdokonalována je i ochrana samotného pracoviště zaměstnanců Úřadu, kteří
dozor nad chodem systému provádějí.

Od roku 2012 byl systém po stránce HW udržován pouze formou výměny
poškozených částí (disky, zdroje apod.) za nové. Dnes se ukazuje, že je již

I n f o r m a č n í s y s t é m O R G / 7 1

technicky i morálně překonaný a zastaralý. Proto je třeba uvažovat nad jeho obměnou. Podobně
i SW potřebuje instalovat například nové verze zabezpečení či databáze.

Vznik systému a jeho provoz během prvních pěti let byl částečně financován z prostředků

poskytnutých EU v rámci podpory „Rozvoj informační společnosti ve veřejné správě“.

Pro zajištění nutného chodu a rozvoje v nejbližší budoucnosti předpokládáme zajištění těchto

podmínek:

• pokračování transformačního projektu řešícího obnovu a rozvoj základních registrů veřejné

správy a návazných systémů,

• provoz ZR za stávajících úrovní poskytovaných služeb (SLA),
• provoz ZR pouze na výrobcem certifikovaném HW a SW,
• roční 20% nárůst zatížení ZR do roku 2021.
Další výzvou bude také zajištění kybernetické bezpečnosti – v původním konceptu projektu

základních registrů totiž nebylo počítáno se zákonem o kybernetické bezpečnosti.

Graf „Počet transakcí v měsících roku“ zobrazuje průběh počtu transakcí v jednotlivých letech

a měsících od roku 2013.

7 2 / I n f o r m a č n í s y s t é m O R G

Přehled počtu transakcí v jednotlivých letech od spuštění systému v roce 2012

Zobrazení nárůstu počtu transakcí proti předchozímu roku v procentech je na grafu

„Procentní přírůstky počtu transakcí vůči předchozímu roku“.

I n f o r m a č n í s y s t é m O R G / 7 3

Rozložení požadavků na systém základních registrů v průběhu roku je zobrazen v grafu „Mě-
síční počet transakcí v roce 2018“. Maximální zatížení bylo zaznamenáno 2. července 2018
s počtem transakcí 2 000 795, což je o 1 572 817 méně než v roce 2017. Minimální zatížení
bylo zaznamenáno 5. června 2018 s počtem 260 631.

Další graf zobrazuje vytížení systému během týdne. Jsou v něm uvedeny maximální a mini-
mální hodnoty počtu transakcí v jednotlivých dnech týdne. Maximální zatížení bylo zazname-
náno ve středu.

7 4 / I n f o r m a č n í s y s t é m O R G

Personální
obsazení

Počet funkčních míst Úřadu je určen zákonem o státním rozpočtu a systemi-
zací služebních a pracovních míst na příslušný kalendářní rok.
V roce 2018 činil celkový počet systemizovaných míst 109.
Fluktuace zaměstnanců se v roce 2018 v meziročním srovnání s předchozím

rokem snížila z 16,6 % na 9 %.

Plynule pokračoval chod jednotlivých procesů personální správy Úřadu v ná-
vaznosti na vývoj zákona o státní službě a dalších relevantních změn legislativy.
Počátkem roku 2018 bylo provedeno služební hodnocení státních zaměst-
nanců zařazených k výkonu služby v Úřadu. Na základě těchto hodnocení bylo
29 státních zaměstnanců hodnoceno jako vynikajících a 26 jako dobrých.
Žádný státní zaměstnanec nebyl hodnocen jako nevyhovující.

Do služebního poměru bylo nově přijato 10 zaměstnanců a 6 zaměstnanců
služební poměr ukončilo. Do pracovního poměru pak byli přijati 4 zaměstnanci,
přičemž 3 zaměstnanci pracovní poměr ukončili.

V rámci Úřadem zajišťované zvláštní části úřednické zkoušky pro obor služby
„ochrana osobních údajů“ bylo vyzkoušeno celkem 25 žadatelů, z nichž 21 ža-
datelů složilo zkoušku úspěšně a 4 žadatelé byli hodnoceni jako neúspěšní.
Navýšení počtu zkoušených žadatelů oproti předchozím létům je důsledkem
zřízení pozic pověřenců pro ochranu osobních údajů v jednotlivých resortech
státní správy a nutnosti jejich přezkoušení v souladu se zákonem o státní službě.
K 1. lednu 2018 bylo v Úřadu v evidenčním stavu 97 zaměstnanců, k 31. pro-

sinci 2018 byl pak jejich počet 101.

Průměrný evidenční přepočtený počet zaměstnanců za rok 2018 činil 99,10.
Dalších 37 osob vykonávalo v Úřadu činnost na základě uzavřených dohod

o pracích konaných mimo pracovní poměr.

Z tabulky „Členění zaměstnanců Úřadu podle věku a pohlaví“ vyplývá, že
v Úřadu pracují převážně zaměstnanci ve věku 50 let a výše. Tito zaměstnanci
mají kromě odpovídajícího vzdělání i dlouhodobou praxi a velké zkušenosti.
Řada z nich působí v Úřadu dlouhou dobu a svoje zkušenosti předávají novým
zaměstnancům, kteří jsou přijímáni na uvolněná funkční místa. Předpoklad vy-
sokoškolského vzdělání je na dvě třetiny funkčních míst v Úřadu, na zbývající
třetinu je předpoklad úplného středoškolského vzdělání.

P e r s o n á l n í o b s a z e n í / 7 5

Úřad umožňuje a zabezpečuje odborný rozvoj svých zaměstnanců. Zajišťuje jim prohlubování
odborné kvalifikace a v případě potřeby i její zvýšení. Rovněž Úřad umožňuje navštěvování kurzů
anglického, německého a francouzského jazyka. Tyto jazykové znalosti pak mohou zaměstnanci
uplatnit při výkonu práce nebo služby, kdy s novým evropským pojetím ochrany dat a soukromí
získává jazyková vybavenost zaměstnanců stále více na významu. Studentům středních a vyso-
kých škol Úřad poskytuje možnost absolvovat odbornou praxi. Tím podporuje jejich zájem
o problematiku ochrany osobních údajů a zároveň tak vyhledává nové potenciální zaměstnance.

7 6 / P e r s o n á l n í o b s a z e n í

Hospodaření

Rozpočet Úřadu byl schválen zákonem č. 474/2017 Sb., o státním rozpočtu České republiky na
rok 2018.

Čerpání státního rozpočtu kapitoly 343 – Úřad pro ochranu osobních údajů

Souhrnné ukazatele
Příjmy celkem
Výdaje celkem

Specifické ukazatele – příjmy

Nedaňové příjmy, kapitálové příjmy a přijaté transfery celkem
v tom: příjmy z rozpočtu Evropské unie bez SZP celkem

ostatní nedaňové příjmy, kapitálové příjmy a přijaté
transfery celkem

Specifické ukazatele – výdaje

Výdaje na zabezpečení plnění úkolů Úřadu pro ochranu
osobních údajů

Průřezové ukazatele výdajů

Platy zaměstnanců a ostatní platby za provedenou práci
Povinné pojistné placené zaměstnavatelem∗)
Převod fondu kulturních a sociálních potřeb
Platy zaměstnanců v pracovním poměru vyjma zaměstnanců
na služebních místech
Platy zaměstnanců na služebních místech podle zákona o státní
službě
Platy zaměstnanců v prac. poměru odvozované od platů ústav. činitelů
Výdaje spolufinancované z rozpočtu Evropské unie bez SZP celkem
v tom: ze státního rozpočtu

podíl rozpočtu Evropské unie

Výdaje vedené v informačním systému program. financování
EDS/SMVS celkem

v tisících Kč

3 056,89
158 534,20

3 056,89
0,00

3 056,89

158 534,20

65 650,92
22 101,10
1 271,71

12 553,16

40 084,79
11 007,49
0,00
0,00
0,00

9 940,09

∗) pojistné na sociální zabezpečení a příspěvek na státní politiku zaměstnanosti a pojistné na veřejné zdravotní pojištění

H o s p o d a ř e n í / 7 7

1. Příjmy
Příjmy pro rok 2018 nebyly schváleným rozpočtem stanoveny.

Rozpočet příjmů kapitoly 343 – Úřad pro ochranu osobních údajů, byl naplněn částkou

3 056,89 tisíc Kč.

Jednalo se především o:
• refundace zahraničních cest zaměstnanců Úřadu Evropskou komisí,
• sankce uložené podle zákona č. 480/2004 Sb., o některých službách informační společnosti,
• sankce uložené podle zákona č. 101/2000 Sb., o ochraně osobních údajů a jiných zákonů,
• náhrady nákladů řízení,
• příjmy vztahující se k roku 2017 (odvod zůstatku depozitního účtu po vyplacení platů

a přídělu do FKSP za prosinec 2017).

2. Výdaje
Čerpání výdajů ve výši 158 534,20 tisíc Kč zahrnuje:

• veškeré náklady na platy a související výdaje,
• kapitálové výdaje, spojené s objektem Úřadu, obnovou informačních systémů, jak samotného

Úřadu, tak i informačního systému ORG v systému základních registrů,

• další běžné výdaje, spojené s chodem Úřadu, tj. zejména položky spojené s nákupem
drobného hmotného majetku, materiálu, IT služeb, služeb spojených s provozem budovy
a ostatních služeb, cestovného, vzdělávání a údržby,

• výdaje související s neinvestičními nákupy.
Výše uvedené částky odpovídají požadavku na účelný a hospodárný provoz Úřadu.

3. Platy zaměstnanců a ostatní platby za provedenou práci, vč. souvisejících výdajů
Čerpání rozpočtu na platy zaměstnanců, ostatních výdajů za provedenou práci a souvisejících
výdajů, vč. FKSP, a náhrad v době nemoci, ve výši 89 169,69 tisíc Kč odpovídá kvalifikační
struktuře a plnění plánu pracovníků.

Stav k 31. prosinci 2018 byl 101 zaměstnanců.

4. Výdaje vedené v informačním systému programového financování Ministerstva
financí – EDS/SMVS
V souladu se schválenou dokumentací programu 043V10 „Rozvoj a obnova materiálně
technické základny Úřadu pro ochranu osobních údajů od r. 2017“ bylo celkem vyčerpáno
9 940,09 tisíc Kč.

7 8 / H o s p o d a ř e n í

Přehled čerpání rozpočtu v roce 2018

Název ukazatele

Druh
rozpočtové
skladby

Schválený Konečný
rozpočet
rozpočet
2018
2018
v tis. Kč
v tis. Kč

Skutečný
konečný
rozpočet
v %

Skutečnost
dle účetních
výkazů
k 31. 12.
2018
v tis. Kč

2211, 2212, Ostatní nedaňové
2324, 3113, příjmy
4132

0,00

0,00

3 056,89

Příjmy celkem

0,00

0,00

3 056,89

501

5011
5013

5014

502

5021
5024
503

5031

5032
512

513
514
515

516

39 834,73

11 068,80

62 944,81

Platy
Platy zaměstnanců
v pracovním poměru
vyjma zaměstnanců
na služebních místech 12 041,28
Platy zaměstnanců
na služebních místech
podle zákona o státní
službě
Platy zaměst. odvozov.
od platů úst. činitelů
Ostatní platby za
provedenou práci
Ostatní osobní výdaje
Odstupné
Povin. pojist. plac.
zaměstnavatelem
Povin. pojist. na sociál. 16 208,93
zabezpečení
Povin. pojist. na veřej.
Výdaje na některé
úpravy hm. věcí
a pořízení a poř.
některých práv
k hm. věcem
Nákup materiálu
Úroky a ost. fin. výdaje
Nákup vody, paliv
a energie
Nákup služeb

1 890,91
1 890,91
0,00
22 044,15

0,00
1 522,00
50,00
2 025,00

12 068,63

5 835,22

64 764,73

63 645,44

98,27

12 711,53

12 553,16

98,75

40 284,79

40 084,79

99,50

11 768,41

11 007,49

93,53

2 005,48
2 005,48
0,00
23 559,00

2 005,48
2 005,48
0,00
22 101,10

100,00
100,00
0,00
93,81

17 343,74

16 206,63

93,44

6 215,26

5 894,47

94,84

80,00
4 324,12
30,00
1 646,12

3,29
4 150,76
28,35
1 482,61

4,11
95,99
94,51
90,07

54 272,75

47 918,16

88,29

H o s p o d a ř e n í / 7 9

517
518

519

534

Ostatní nákupy
Poskyt. zálohy, jistiny,
záruky a vládní úvěry
Výdaje souvis. s neinv.
nákupy, příspěvky,
náhrady a věcné dary
Převody vlastním fondům
a ve vztahu k útv. bez plné
práv. subjektivity

536

5342 Převody fondu kulturních
a soc. potřeb a soc. fondů
obcí a krajů
Ost. neinv. transf. jin. veřej.
rozp. platby daní a další
povinné platby
Náhrady plac. obyvatelstvu

542
5424 Náhrady v době nemoci

38 885,86
485,00

5 250,84
485,00

2 816,82
0,00

53,65
0,00

3 164,70

3 408,65

3 015,32

88,46

1 266,80

1 271,71

1 271,71

100,00

1 266,80

1 271,71

1 271,71

100,00

22,00

22,00

9,10

41,36

200,00
200,00

200,00
200,00

145,97
145,97

72,99
72,99

Běžné výdaje celkem

146 569,86

161 320,40 148 594,10

92,11

611

612

Pořízení dlouh. nehmot.
majetku
Pořízení dlouh. hmot.
majetku

7 600,00

7 931,77

3 600,28

45,39

11 300,00

19 420,18

6 339,81

32,65

Kapitálové výdaje celkem 18 900,00

27 351,95

9 940,09

36,34

VÝDAJE CELKEM

165 469,86

188 672,36 158 534,20

84,03

Číselné údaje jsou použity z výkazů zpracovaných k 31. prosinci 2018.

I N T E R N Í A U D I T
Základními právními a regulatorními normami upravujícími činnost interního auditu v roce 2018
byly:

• zákon č. 320/2001 Sb., o finanční kontrole ve veřejné správě a o změně některých zákonů

(zákon o finanční kontrole),

• vyhláška č. 416/2004 Sb., kterou se provádí zákon č. 320/2001 Sb.,
• Mezinárodní rámec profesní praxe interního auditu,
• vnitřní směrnice Úřadu, které se pravidelně aktualizují.
Interní audit je organizačně oddělen od řídicích a výkonných struktur, funkčně nezávislý a pod-

řízen přímo předsedkyni Úřadu.

8 0 / H o s p o d a ř e n í

Roční plán interního auditu na rok 2018 byl předsedkyní Úřadu schválen 15. března 2018.
Hlavním podkladem pro jeho vypracování byla souhrnná analýza rizik Úřadu, včetně rizik iden-
tifikovaných při výkonu interního auditu. Roční plán vycházel také ze střednědobého plánu in-
terního auditu na období
let 2019 až 2021, z výsledků předchozích interních auditů,
z požadavků vedoucích zaměstnanců Úřadu, z plnění povinností vyplývajících ze zákona o fi-
nanční kontrole (interní audit by měl prověřit nejméně jednou ročně např. účinnost vnitřního
kontrolního systému na základě ustanovení § 30 odst. 7 zákona č. 320/2001 Sb.) a z kapacit-
ních možností interního auditu.

Interní audit na základě schváleného ročního plánu na rok 2018 realizoval celkem čtyři au-
dity. Při sestavování programů jednotlivých auditů a při výběru šetřeného vzorku operací k tes-
tování se zaměřil především na nastavení řídicích a kontrolních mechanismů a na stav plnění
opatření, která byla přijata k nedostatkům zjištěným provedenými interními audity a k možným
rizikům v auditovaných oblastech a jejich potenciálním dopadům.

Interní audity byly zaměřeny na prověření:
• strážní služby,
• funkčnosti a účinnosti vnitřního kontrolního systému,
• autoprovozu,
• nákupu služeb informačního systému a informační techniky.
Výsledky auditů ukončených v roce 2018 byly projednány s vedoucími zaměstnanci audito-
vaných útvarů, subjekty a s předsedkyní Úřadu. Svými zjištěními přinesly přidanou hodnotu
k účinnějšímu fungování finančního řízení, dodržování obecně závazných právních a vnitřních
předpisů. Ukázaly také nastavení a funkčnost vybraných auditovaných systémů.

Z hlediska provedených interních auditů nic nenasvědčuje tomu, že by účetní závěrka Úřadu

neposkytovala věrný a poctivý obraz předmětu účetnictví.

Ke všem nedostatkům zjištěným při výkonu auditu byla přijata adresná, konkrétní a termí-
novaná opatření. Plnění přijatých opatření je pravidelně interním auditem sledováno a vyhod-
nocováno.

Při výkonu interních auditů nebyla identifikována žádná závažná zjištění ve smyslu ustanovení
§ 22 odst. 6 zákona o finanční kontrole. Nebyly zaznamenány možnosti vzniku korupce ani
podvodu.

Interní audit rovněž v roce 2018:
1. zajišťoval konzultační činnost a metodickou činnost především v oblasti:
• řízení rizik,
• vnitřních předpisů,
• majetkové evidence,
• realizace plnění opatření.
2. organizoval:
• vzdělávání interního auditora.

Na základě výsledku auditních šetření lze poskytnout ujištění, že v auditovaném období ve
vybraných dílčích oblastech vnitřního provozního a finančního řízení je nastavení řídicích a kon-
trolních mechanismů přiměřené a účinné s výjimkou nedostatků střední a nízké významnosti.
Tyto zjištěné nedostatky však nebyly takového charakteru, aby zásadním způsobem ovlivnily
výkon finančního řízení a funkčnost nastaveného vnitřního kontrolního systému. Jsou však

H o s p o d a ř e n í / 8 1

podporou pro zvýšení kvality kontrolního prostředí, aktualizaci a dodržování vnitřních předpisů,
vzdělávání zaměstnanců i ochranu oprávněných práv a zájmů Úřadu.

Ú Č E T N Í Z Á V Ě R K A
Schválení účetní závěrky za rok 2018 a informace o jejím předání proběhne v řádném termínu
do 31. července 2019 dle Přílohy č. 4 vyhlášky č. 383/2009 Sb., o účetních záznamech v tech-
nické formě vybraných účetních jednotek a jejich předávání do centrálního systému účetních in-
formací státu a o požadavcích na technické a smíšené formy účetních záznamů (technická
vyhláška o účetních záznamech). V souladu se sdělením Ministerstva financí k aplikaci někte-
rých ustanovení zákona č. 221/2015 Sb., kterým se mění zákon č. 563/1991 Sb., o účetnictví,
a v návaznosti na zákon č. 101/2000 Sb., nemá Úřad povinnost schvalovat účetní závěrku
auditorem.

8 2 / H o s p o d a ř e n í

Poskytování
informací podle
zákona
o svobodném
přístupu
k informacím

Úřadu bylo v roce 2018 adresováno celkem 56 žádostí o poskytnutí informací
vztahujících se k jeho působnosti, což bylo o 26 více než v předchozím roce.
Důvodem byla především celková medializace ochrany osobních údajů v sou-
vislosti s obecným nařízením.

V plném rozsahu byla informace poskytnuta v 45 případech. Ve dvou přípa-
dech Úřad odmítl informaci poskytnout a v sedmi případech žádost o infor-
mace odmítl částečně. Důvodem byla především ochrana osobních údajů osob,
které byly obsaženy v požadovaných dokumentech, anebo skutečnost, že šlo
o požadavek na informace, k nimž omezuje přístup § 11 zákona č. 106/1999
Sb., o svobodném přístupu k informacím. Ve dvou případech žadatelé ne-
zaplatili požadovanou úhradu za mimořádně rozsáhlé vyhledávání informací.
Tazatelé se v žádostech o informace zaměřovali především na rozhodovací
a kontrolní činnost Úřadu, tj. na výsledky správních řízení (správní rozhodnutí)
a výsledky kontrol (kontrolní protokoly). Předmětem zájmu, s ohledem na účin-
nost obecného nařízení, byly i informace vztahující se k počtu přijatých pod-
nětů, stížností za určitá období, počet udělených správních sankcí nebo týkající
se pověřenců pro ochranu osobních údajů.

Poskytnuté informace byly zveřejněny způsobem umožňujícím dálkový přístup.

P o s k y t o v á n í

i n f o r m a c í p o d l e z á k o n a o s v o b o d n é m p ř í s t u p u k i n f o r m a c í m / 8 3

Výroční zpráva Úřadu pro ochranu osobních údajů za rok 2018
Úřad pro ochranu osobních údajů
Pplk. Sochora 27, 170 00 Praha 7
E-mail: posta@uoou.cz
Internetová adresa: www.uoou.cz
Na základě povinnosti, kterou mu ukládá zákon č. 101/2000 Sb.,
o ochraně osobních údajů, § 29 písm. d) a § 36,
zveřejnil Úřad pro ochranu osobních údajů tuto výroční zprávu
v únoru 2019 na svých webových stránkách.

Editor: Mgr. Tomáš Paták, telefon 234 665 286
Redakční zpracování: Mgr. Vojtěch Marcín
Grafické řešení: Eva Lufferová
Jazyková korektura: Mgr. Eva Strnadová
Tisk: Tiskárna Helbich, a. s., Valchařská 36, 614 00 Brno
Pro Úřad pro ochranu osobních údajů vydalo Nakladatelství Munipress Brno, 2019

ISBN 978-80-210-9224-2
ISBN 978-80-210-8913-6

