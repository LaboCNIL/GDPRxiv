9. 4. 2021 – Úřad pro ochranu osobních údajů zveřejňuje své stanovisko k možnému národnímu využití digitálního zeleného certifikátu, tzv. očkovacího pasu (CovidPass), který sám o sobě představuje zásadní zásah do ochrany soukromí.
 
 
 
Úřad tímto upozorňuje na možná rizika, která vyplývají ze zavedení tzv. očkovacích pasů a na která by se měly zaměřit příslušné české instituce při případné přípravě navazující národní legislativy, pokud by chtěly využít digitální zelený certifikát nebo obdobný způsob za účelem umožnění vstupu do zařízení pro určené skupiny osob.Společné stanovisko k tzv. očkovacím pasům vydali rovněž Evropský sbor pro ochranu osobních údajů a Evropský inspektor ochrany údajů. V něm upozorňují, že digitální zelený certifikát musí být plně v souladu s evropskou legislativou o ochraně osobních údajů. Obě instituce současně zdůraznily, že používání digitálního zeleného certifikátu nesmí v žádném případě vést k přímé nebo nepřímé diskriminaci fyzických osob a musí být plně v souladu se zásadami nezbytnosti, účelnosti a přiměřenosti. Zmiňují přitom potřebu zmírnit rizika pro základní práva fyzických osob včetně jeho možných použití pro jiné účely než pro usnadnění volného pohybu mezi členskými zeměmi Evropské unie nebo pro lékařské účely. Vzhledem k povaze navrhovaných opatření se vyslovily pro vytvoření komplexního právního rámce, přičemž využívání tzv. očkovacích pasů nesmí vést k vytvoření jakéhokoliv druhu centrální databáze osobních údajů na úrovni EU. Vyjádření a stanovisko Sboru a evropského inspektora je k dispozici ZDE. Kompletní stanovisko Úřadu pro ochranu osobních údajů pak naleznete v PDF formátu níže.
 
Odkazy
Stanovisko ÚOOÚ pro přípravu právního aktu o zpracování osobních údajů při používání digitálního zeleného certifikátu [PDF, 271 kB]

 Zodpovídá: Mgr. Vojtěch MarcínVytvořeno / změněno: 9.4.2021 / 9.4.2021KontextUmístění: Složky dokumentů > Novinky 
