15. 5. 2018 - Předsedkyně Úřadu pro ochranu osobních údajů Ivana Janů považuje za nezbytné bezodkladně reagovat na nepřesné informace uvedené v článku serveru Novinky.cz z 15. května 2018, který vyznívá tak, že Úřad dal podnět Poslanecké sněmovně, aby projednávala podezření z přestupku proti zákonu o ochraně osobních údajů, jehož se měla dopustit poslankyně Helena Válková.
 
 
 
Taková interpretace je však chybná. Úřad pro ochranu osobních údajů obdržel podnět od advokátky otce nezletilé JUDr. Marečkové.Vzhledem k tomu, že v podnětu byla jmenována poslankyně Helena Válková, postoupil příslušný odbor Úřadu tento podnět Poslanecké sněmovně. Není tedy pravda, že by Úřad pro ochranu osobních údajů dal Poslanecké sněmovně podnět k zahájení disciplinárního řízení s poslankyní, jak se uvádí v článku.Tento významový posun chybně interpretuje postoupení podnětu zaslaného Úřadu jako vyhodnocení Úřadu, že se pravděpodobně jedná o přestupek dle zákona č. 101/2000 Sb., o ochraně osobních údajů.K samotnému podnětu advokátky JUDr. Marečkové lze uvést, že se pravděpodobně nejedná o porušení zákona o ochraně osobních údajů, neboť nejde o zpracování osobních údajů, takže k řešení uvedeného podnětu není Úřad ani věcně příslušný.Výše zmiňovaný článek ze serveru Novinky.cz naleznete zde: https://www.novinky.cz/domaci/471996-exministryni-valkovou-zenou-pred-disciplinarku-pri-kritice-uradu-mela-pouzit-data-ditete.html
 Zodpovídá: Mgr. Vojtěch MarcínVytvořeno / změněno: 15.5.2018 / 15.5.2018KontextUmístění: Složky dokumentů > Mapa stránek > Základní odkazy > Tiskové zprávy 
