13. 11. 2020 – Na základě vládního usnesení oznámilo na začátku listopadu Ministerstvo vnitra, že poštovní datové zprávy se od 2. listopadu až do konce nouzového stavu mohou odesílat zdarma. Systém však v žádném případě nesmí být zneužíván pro odesílání nevyžádaných obchodních sdělení.
 
 
 
Iniciativa si klade za cíl podpořit elektronické
řešení faktur, upomínek, smluv, certifikátů či objednávek tak, aby plně nahradila běžnou písemnou korespondenci mezi občany,
podnikateli nebo firmami. Úřad pro ochranu osobních údajů však varuje před
zneužitím této možnosti k rozesílání nevyžádaných obchodních či jiných
obtěžujících sdělení. Již na jaře uložilo Ministerstvo vnitra 20 pachatelům za
tyto prohřešky pokutu v celkové výši 4,5 milionu korun.„Zprávy odeslané prostřednictvím datových schránek mají sloužit pro standardní bezpečnou písemnou korespondenci. Jde o upřednostňovanou komunikaci uvnitř orgánů veřejné moci a mezi soukromými osobami a orgány veřejné moci navzájem. Jakékoli zneužívání datových schránek je proto špatné, ale v době nouzového stavu jde, při zneužití výjimečné bezplatnosti této služby, o nepřípustný hyenismus,“ uvedl předseda Úřadu pro ochranu osobních údajů Jiří Kaucký s tím, že případným viníkům hrozí citelné pokuty.V této souvislosti také Úřad pro ochranu osobních údajů připomíná, že není příslušnou institucí k projednávání tohoto druhu přestupku. Tou je právě Ministerstvo vnitra. Celou původní zprávu Úřadu k jarnímu zasílání nevyžádaných obchodních sdělení prostřednictvím datových schránek naleznete zde.
 Zodpovídá: Mgr. Vojtěch MarcínVytvořeno / změněno: 13.11.2020 / 13.11.2020KontextUmístění: Složky dokumentů > Novinky 
