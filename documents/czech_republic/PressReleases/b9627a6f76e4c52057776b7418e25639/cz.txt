PROJEV PŘEDSEDY ÚŘADU PRO OCHRANU OSOBNÍCH ÚDAJŮ JIŘÍHO KAUCKÉHO, 

VYHLÁŠENÍ POVĚŘENCE ROKU 2021 ČESKÉ A SLOVENSKÉ REPUBLIKY - 26/5/2022 

 

Vážený  pane  předsedo,  vážené  dámy,  vážení  pánové,  vážené  kolegyně, 

vážení kolegové,  

 

před 4 lety nabylo účinnosti obecné nařízení EU o ochraně osobních údajů 

a s ním se zrodila i zcela nová role pověřence ochrany osobních údajů, role, které 

jste se s plným nasazením a vysokou profesionalitou zhostili. 

Letošní vyhlášení nejlepšího pověřence pro ochranu osobních údajů roku 2021 

je provázeno událostmi, které jen potvrzují, jak velký význam má v současném 

světě zodpovědná ochrana osobních údajů.  

 

V době,  kdy 

jsme 

implementovali  obecné  nařízení  Evropské  unie 

o ochraně  osobních  údajů,  byl  společností,  správci  i  zpracovateli,  obrazně 

řečeno,  očekáván 

‚administrativní‘  konec  světa.  Nestalo  se  tak,  a  ani 

očekávatelný chaos nedosáhl nějak zásadní úrovně. Důvody, proč se tak nestalo 

jsou dvojí. Těmi pozitivními jsou odpovědná příprava i aplikace většiny správců 

a zpracovatelů a samozřejmě Vás pověřenců. Negativními, malá administrativní 

kapacita  našeho  úřadu  k realizaci  dozorových  oprávnění  a  také  nemožnost 

uložení  správního  trestu  tehdy,  jde-li  o  správce  a  zpracovatele  uvedené 

v čl. 83 odst. 7 obecného nařízení, tedy zejména o orgány veřejné moci. 

Každá  mince  má  dvě  strany  a  tak,  když  se  vlastně  nic  katastrofálního 

nestalo, mohlo se zdát, že implementace obecného  nařízení byla jednorázová 

administrativní akce. 

Domnívám se, že – dovolíte-li tu zkratku, klamný pocit beztrestnosti části 

veřejnoprávních  správců  a  zpracovatelů  vedl  k pozvolnému  úpadku  zájmu 

o ochranu  osobních  údajů  ve  veřejném  sektoru,  což  sekundárně  mělo  vlivem 

jisté  nápodoby  negativní  vliv  i  na  část  ostatních  správců  a  zpracovatelů.  Je 

především Vaší zásluhou, že tento přístup je okrajový. V posledních dvou letech 

navíc došlo vnějšími vlivy na naše soukromí k radikální změně chápaní významu 

ochrany osobních údajů. Domnívám se, že obrat zapříčinila aktivita dozorových 

úřadů  ve  vztahu  k  velkým  technologickým  firmám,  které  se  musely  ochraně 

osobních údajů začít věnovat mnohem odpovědněji, dále to byla nebývalá míra 

ingerence  do  osobních  údajů  v souvislosti  s dobře  míněnými  opatřeními  proti 

pandemii COVID-19 a nyní zřejmě definitivně do obecného povědomí zakotvila 

důležitost  ochrany  osobních  údajů  tragédie  hybridní  války  proti  svobodnému 

světu. 

 

Nyní  proto  máme  druhou  šanci  věnovat  ochraně  osobních  údajů 

odpovídající  pozornost  a  brát  ji  jako  činnost,  která  je  cíleně  orientována  na 

prospěch  pro  občana,  a  nikoli  (jen)  jako  nepříjemná  administrativní  zátěž. 

Ochrana osobních údajů a soukromí je něco, co je jedním z garantů fungování 

České  republiky  jako  demokratického  právního  státu  založeného  na  úctě 

k právům  a  svobodám  člověka  a  občana,  jak  vyplývá  z článku  1  Ústavy  České 

republiky. 

 

Pokud se ještě vrátím k opatřením proti pandemii onemocnění COVID-19 

a jejím dopadům v oblasti ochrany osobních údajů, musím zdůraznit, že privátní 

sektor i veřejná správa si musely poradit s celou řadou situací, kdy pro správný 

postup  ve  vztahu  ke  zpracování  osobních  údajů  neexistoval  žádný  precedent. 

A právě  pověřenec  pro  ochranu  osobních  údajů  byl  mnohdy  tím,  kdo  jediný 

dokázal správně nastavit odpovídající pravidla.  Na druhou stranu je nezbytné, 

abych  zdůraznil,  že  před  4  lety,  kdy  institut  pověřence  vznikl,  bylo  jedním 

z důležitých  cílů  i posílení  obecného  povědomí  o  potřebě  a  významu  ochrany 

osobních  údajů.  Role  pověřenců  tedy  není  jen  výkonem  kompetencí  a dozoru 

podle  obecného  nařízení.  Smyslem  výkonu  funkce  pověřence  je  také  určitá 

forma popularizace významu ochrany osobních údajů. Pověřenec by proto měl 

být, podle mého názoru, také jakýmsi ‚ambasadorem‘ ochrany osobních údajů, 

tím, kdo pomáhá nastavit dobrou praxi i v okamžiku, kdy za rohem nečíhá náš 

Úřad, protože ten tam většinou není.  

 

Součástí odborného působení pověřence pro ochranu osobních údajů, a to 

nejen  ve  veřejné  správě,  ale  i  v privátním  sektoru,  by  proto  měl  být  i  aktivní 

osvětový  přístup.  Nelze  se  spokojit  jen  s  přesným  plněním  povinností  daných 

obecným  nařízením.  Každý  pověřenec  (pro  ochranu  osobních  údajů),  ať  už 

působí  v soukromém  sektoru  anebo  ve  veřejné  správě,  by  měl  v rámci  svého 

prostoru  působení  pomáhat  všeobecnému  pochopení,  proč  formální  aplikace 

principů  ochrany  osobních  údajů  je  nejen  špatná  z pohledu  přístupu  ke 

společensky odpovědnému a udržitelnému rozvoji toho, pro nějž jako pověřenec 

působí,  ale  může  být  i velmi  nebezpečná  a v  posledku  mít  pro  správce  nebo 

zpracovatele osobních údajů i fatální důsledky. 

 

Považuji  za  velmi  důležité  a  přínosné,  že  Spolek  pro  ochranu  osobních 

údajů, společně se svými slovenskými kolegy pořádá toto vyhlášení pověřence 

roku. Pro ochranu osobních údajů má hledání pozitivních příkladů srovnatelný 

význam jako hrozba represe. Pevně věřím, že v průběhu času bude odpovědné 

chování v oblasti ochrany osobních údajů jediné salonfähig a hrozba sankce bude 

skutečně  důležitá  jen  pro  rozhodování  správců  a  zpracovatelů,  kteří  se  i  jinak 

pohybují na hraně zákona. 

 

Je mou velikou ctí, že mohu právě nad takto chvályhodnou aktivitou mít, 

jako předseda Úřadu pro ochranu osobních údajů, osobní záštitu.  

 

Blahopřeji  nejen  oceněným,  ale  i  ostatním  nominovaným  a  organizátorům 

soutěže. Jim i Vám ostatním, kteří svou účastí vyjadřujete trvalý zájem o otázky 

ochrany osobních údajů, přeji v zájmu subjektů osobních údajů, jimž se cítím být 

ze své funkce odpovědný, vytrvalost a úspěch. 

 

Děkuji Vám. 

