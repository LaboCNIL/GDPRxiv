Praha, 26. květen 2022 – Předseda Úřadu pro ochranu osobních údajů Jiří Kaucký převzal i letos záštitu nad IV. ročníkem vyhlášení nejlepšího Pověřence pro ochranu osobních údajů ČR za rok 2021, který se dnes konal v Kaiserštejnském paláci v Praze. Vyhlášení Pověřence roku pořádají společně Spolky pro ochranu osobních údajů České a Slovenské republiky.
 
 
 
Při dnešním slavnostním vyhlášení nejlepších Pověřenců za rok 2021 předseda Úřadu pro ochranu osobních údajů Jiří Kaucký mimo jiné uvedl: „Pokud si připomeneme pandemii COVID-19, tak privátní sektor i veřejná správa si musely poradit s celou řadou situací, kdy pro správný postup ve vztahu ke zpracování osobních údajů neexistoval žádný precedent. A právě pověřenec pro ochranu osobních údajů byl mnohdy tím, kdo jediný dokázal správně nastavit odpovídající pravidla. Úloha pověřence má ovšem i další rozměr, a tím je posílení obecného povědomí o důležitosti kvalitní ochrany osobních údajů. To vše je umocněno novými problémy a riziky, jako např. zesilující úniky dat (tzv. Data Breach), vedení hybridních válek proti svobodnému světu, hackerské útoky apod. Jsem proto velmi rád a děkuji Vám, že roli pověřence vnímáte i jako úlohu jakéhosi ‚ambasadora‘ ochrany osobních údajů.“   Celé znění projevu naleznete v přiloženém dokumentu.
 
Odkazy
Projev předsedy Úřadu Jiřího Kauckého na vyhlášení Pověřence roku 2021 České a Slovenské republiky, 26. května 2022 [PDF, 88 kB]

 Zodpovídá: Mgr. Vojtěch MarcínVytvořeno / změněno: 27.5.2022 / 27.5.2022KontextUmístění: Složky dokumentů > Novinky 
