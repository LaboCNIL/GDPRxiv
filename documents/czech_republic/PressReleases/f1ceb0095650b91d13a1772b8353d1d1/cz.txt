S TA N O V I S K O  

pro přípravu právního aktu o zpracování osobních údajů při používání 

digitálního zeleného certifikátu 

Dne 17. března 2021 vydala Evropská komise návrh nařízení Evropského parlamentu a Rady 
o rámci pro vydávání, ověřování a uznávání interoperabilních certifikátů k očkování, testování 
a  uzdravení  za  účelem  usnadnění  volného  pohybu  během  pandemie  COVID-19  (digitální 
zelený certifikát – CovidPass), dále jen „DGCR“ – CELEX 52021PC0130. Vzhledem k tomu, že 
schválení  tohoto  návrhu  bude  představovat  zásadní  zásah  do  ochrany  soukromí,  vydává 
ÚOOÚ toto stanovisko: 

Podstata digitálního zeleného certifikátu1 

Podle článku 1 a článku 3 odst. 1 DGCR CovidPass certifikuje, tj. dokládá, že jeho držitel byl na 
COVID-19 

1.  očkován, 
2.  testován, nebo 
3.  se z něj uzdravil. 

Technickou  podstatu  DGCR  nestanoví.  Více  informací  přinášejí  ostatní  dokumenty  EU 
(anglicky),2 zejména Interoperability of health certificates – Trust framework a Guidelines on 
verifiable  vaccination  certificates  –  basic  interoperability  elements.  Podstatou  CovidPass  je 
asymetrická  šifra  na  základě  modelu  adresáře  veřejných  klíčů  Mezinárodní  organizace  pro 
civilní  letectví.  Každý  certifikát  bude  mít  své  vlastní  ID:  alfanumerický  kód  s  kontrolním 
součtem – Unique Vaccination Certificate/Assertion Identifier (UVCI). 

                                                      
1 Klíčové prvky nařízení, které Komise navrhla: 
1.  Přístupné a bezpečné certifikáty pro všechny občany EU: 

•  Digitální  zelený  certifikát  bude  mít  tři  druhy –  certifikát  o  očkování,  certifikát  o  testu  (test  NAAT/RT-PCR  nebo 

rychlý test na antigen) a certifikát pro osoby, které se uzdravily z onemocnění COVID-19. 
Certifikáty se budou vydávat v digitální nebo tištěné podobě. Obě verze budou obsahovat QR kód s nezbytnými 
základními informacemi, jakož i digitální podpis zajišťující autenticitu certifikátu. 
Komise vytvoří bránu a podpoří členské státy při vývoji softwaru, který mohou orgány používat k ověřování všech 
podpisů na certifikátech v celé EU. Bránou neprocházejí žádné osobní údaje držitelů certifikátu. Tyto údaje jsou 
uchovávány v národních databázích. 
Certifikáty budou k dispozici bezplatně a v úředním jazyce nebo jazycích vydávajícího členského státu a v angličtině. 

Všichni lidé – očkovaní i neočkovaní – by měli mít při cestování po EU nárok na digitální zelený certifikát. Aby 
nedocházelo k diskriminaci osob, které nejsou očkovány, navrhuje Komise vytvořit nejen interoperabilní certifikát 
o očkování, ale také certifikát o testu na COVID-19 a certifikát pro osoby, které se z onemocnění COVID-19 uzdravily. 
Stejná práva pro cestující s digitálním zeleným certifikátem – pokud členské státy přistoupí k upuštění od určitých 
omezení v oblasti veřejného zdraví, jako je testování nebo karanténa, budou mít povinnost za stejných podmínek 
přijmout všechny certifikáty o očkování vydané v rámci systému digitálního zeleného certifikátu. Tato povinnost by 
se omezovala na očkovací látky, které získaly registraci pro celou EU, ale členské státy by se navíc mohly rozhodnout 
přijmout další očkovací látky. 

•  Oznámení  dalších  opatření –  bude-li  členský  stát  nadále  vyžadovat,  aby  držitelé  digitálního  zeleného  certifikátu 
podstoupili  karanténu  nebo  test,  musí  to  oznámit  Komisi  a  všem  ostatním  členským  státům  a  své  rozhodnutí 
odůvodnit. 

3.  Pouze základní informace a zabezpečené osobní údaje: 

• 

Certifikáty budou obsahovat omezený soubor informací, jako je jméno a příjmení, datum narození, datum vydání, 
příslušné  informace  o  očkovací  látce/testu/uzdravení  a  jedinečný  identifikátor  certifikátu.  Tyto  údaje  lze 
zkontrolovat pouze za účelem potvrzení a ověření pravosti a platnosti certifikátu. 

2  https://ec.europa.eu/health/ehealth/covid-19_en.  Česká  verze  (https://ec.europa.eu/health/ehealth/covid-19_cs)  má 
omezenější množství informací.  

1/5 

 

2. 

• 
Zákaz diskriminace: 
• 

• 

• 

• 

Biologickou podstatu (lékařský pohled) DGCR rovněž neřeší. Nebude tedy stanoveno, zda je 
vakcinovaný infekční, zda jeho zdravotní stav má účinky proti variantám / mutacím viru a jak 
je dlouho chráněn, tj. jak dlouho je imunní. 

Účel digitálního zeleného certifikátu deklaruje nadpis DGCR jako „usnadnění volného pohybu 
během pandemie COVID-19“, tj. nikoliv jím volný pohyb podmínit. Článek 3 odst. 4 DGCR, R 22 
DGCR  a  důvodová  zpráva  připouštějí:  „Členské  státy  se  shodují  na  nutnosti  používat  tyto 
certifikáty pro lékařské účely, například z důvodu zajištění řádných návazných kroků mezi první 
a  druhou  dávkou,  jakož  i  případných  nezbytných  přeočkování.“  Podle  R  37  DGCR:  „Právní 
základ zpracování údajů pro jiné účely má být stanoven vnitrostátními právními předpisy, 
které  musí  být  v  souladu  s právními  předpisy  Unie  v  oblasti  ochrany  údajů.“  Jiný  účel  tak 
může být legální a nebýt v rozporu s unijním právem.  

Pokud bude návrh přijat, systém by podle Komise mohl začít fungovat od poloviny června.3 To 
potvrdil  i  Didier  Reynders,  evropský  komisař  pro  spravedlnost,  podle  jehož  tvrzení  je  cílem 
Komise uvést certifikát do provozu nejpozději do začátku letní sezóny.4 

Ochrana osobních údajů 

GDPR zůstává použitelné bez ohledu na pandemickou situaci či nouzový stav, a kromě zajištění 
ochrany základních práv a svobod zároveň umožňuje i účinnou reakci na pandemii. R 46 GDPR 
dokonce aplikaci v souvislosti s monitorováním epidemie výslovně zmiňuje. Evropský sbor pro 
ochranu osobních údajů (dále jen „EDPB“) současně zdůrazňuje, že i v této výjimečné době 
musí  být  v rámci  všech  mimořádných  opatření,  včetně  omezení  přijatých  na  vnitrostátní 
úrovni,  dodržována  ochrana  osobních  údajů  podle  článku  23  GDPR,5  což  přispívá 
k respektování základních hodnot demokracie, právního státu a základních práv, na nichž je 
EU založena: na jedné straně musí každé opatření přijaté členskými státy respektovat obecné 
právní  zásady,  podstatu základních práv  a  svobod  a nesmí  být nevratné,  a  na  straně druhé 
musí správci a zpracovatelé osobních údajů nadále dodržovat pravidla jejich ochrany. Jakékoli 
omezení  musí  respektovat  podstatu  omezeného  práva.  Omezení,  která  jsou  všeobecná, 
rozsáhlá  nebo  narušující  do  té  míry,  že  v  podstatě  upírají  určité  základní  právo,  nejsou 
ospravedlnitelná.  Pokud  je  narušena  podstata  práva,  musí  být  omezení  považováno  za 
protiprávní, aniž je nutné dále posuzovat, zda slouží cíli obecného zájmu nebo splňuje kritéria 
nezbytnosti a přiměřenosti. V obecnosti je tak EDPB názoru, že osobní údaje, jejich zpracování 
a k tomu využívané technologie, by měly být používány spíše k posílení pozice jednotlivců 
než  k  jejich  kontrole,  stigmatizaci  nebo  utlačování.6  V každém  případě  je  tak  třeba 
respektovat  základní  zásady  ochrany  osobních  údajů,  a  to  i  v případě  zpracování  osobních 
údajů v souvislosti s opatřeními v rámci boje s COVID-19. 

                                                      
3 https://ec.europa.eu/info/sites/info/files/en_safe_sustained_reop_comm129final.pdf  
4 https://www.bbc.com/news/world-europe-56427830  
5  Právo  Unie  nebo  členského  státu,  které  se  na  správce  nebo  zpracovatele  vztahuje,  může  prostřednictvím  legislativního 
opatření omezit rozsah povinností a práv uvedených v článcích 12 až 22 a v článku 34, jakož i v článku 5, v rozsahu, v jakém 
ustanovení  tohoto  článku  odpovídají  právům  a  povinnostem  stanoveným  v  článcích  12  až  22,  jestliže  takové  omezení 
respektuje  podstatu  základních  práv  a  svobod  a  představuje  nezbytné  a přiměřené  opatření  v  demokratické  společnosti 
s cílem zajistit: e) jiné důležité cíle obecného veřejného zájmu Unie nebo členského státu, zejména důležitý hospodářský nebo 
finanční  zájem  Unie  nebo  členského  státu,  včetně  peněžních,  rozpočtových  a  daňových  záležitostí,  veřejného  zdraví 
a sociálního zabezpečení; f) ochranu subjektu údajů nebo práv a svobod druhých.  
6 Pokyny 04/2020 k používání lokalizačních údajů a nástrojů k trasování kontaktů v souvislosti s propuknutím onemocnění 
COVID-19, bod 4 

2/5 

Ve zprávě Evropskému parlamentu a Radě7 a dále podrobněji v důvodové zprávě8 je uvedeno, 
že zpracování nepředstavuje žádnou výjimku z působnosti GDPR, a je tedy plně aplikovatelné. 
Vzhledem  k tomu, že  zpracování  bude  zahrnovat  (kromě  jiného) údaje  o  zdravotním  stavu, 
jedná se o zpracování zvláštní kategorie údajů podle článku 9 GDPR a vyžaduje tak vysokou 
úroveň  zabezpečení  a  důraz  na  minimalizaci  údajů.  Z toho  důvodu  není  cílem  vytvoření 
jakékoliv evropské databáze a při ověřování nebudou nikterak osobní údaje předávány, nýbrž 
se bude prezentovat pouze společně uznávaný certifikát obsahující výhradně nezbytné údaje 
a bude toliko ověřována platnost a autenticita certifikátu.  

Postoje jiných zemí 

Řecko,  Portugalsko  a  Polsko  digitální  zelený  certifikát  podporují.  Francie  digitální  zelený 
certifikát  odmítá9  a  Rumunsko  ho  chce  omezit  na  lékařské  účely.10  Obdobný  postoj  jako 
Francie  má  Německo,  které  výhody  pro  vakcinované  odmítá,  neboť  není  prokázáno,  zda 
vakcinovaný  není  infekčním,  společnost  by  se  rozdělila  a vakcína  by  se  stala  fakticky 
povinnou.11 Obdobný postoj vyjadřuje dekret floridského guvernéra č. 81 z roku 2021 o zákazu 
pasů o vakcinaci proti COVID-19.12 

Výbor  pro  morálku  a  právo  Zdravotní  rady  Nizozemí  14.  ledna  2021  upozornil  na  morální 
a právní podmínky CovidPass.13 Zkoumán byl přístup do vzdělávacích institucí, zdravotnických 
zařízení,  veřejných  zařízení,  pracovního  prostředí  či  sociálních  zařízení  jako  je  pohostinství, 
zábavní  podniky  či  veřejné  akce.  Závěrem  bylo,  že  to  nelze  zobecňovat,  neboť  to,  zda  by 
CovidPass fakticky představoval více či naopak méně svobody, by vždy záleželo na okolnostech 
jako jsou v danou chvíli platná opatření či typ místa: „Požadavky na testování znamenají, že 
lidé  budou  muset  podstoupit  lékařský  zákrok  (test).  Mohou  také  existovat  obavy  ohledně 
účinnosti opatření a rizika diskriminace a nespravedlivého vyloučení.“ 

Otázka dalšího možného využití digitálního zeleného certifikátu v ČR  

Lze se ztotožnit se závěrem výboru pro morálku a právo Zdravotní rady Nizozemí ze 14. ledna 
2021: Je-li pro přístup do konkrétního zařízení vyžadován negativní test a neexistuje-li rozumná 
alternativa, je k tomu nezbytný zákon. „Absence rozumné alternativy“ znamená, že lidem bez 
příznaků, kteří se nemohou nechat otestovat nebo si to nepřejí, je  zcela znemožněn přístup. 
V takových případech představují požadavky na testování nepřímou povinnost, kterou je nutno 
stanovit zákonem. To samé platí pro digitální zelený certifikát. 

I  v  případě  úvahy  o  stanovení  povinnosti  zákonem,  aby  byla  v  souladu  s  mezinárodním 
a unijním  právem,  musí  být  vyvážena  dostatečnými 
technickými,  organizačními 
a bezpečnostními  zárukami.  Nadto  nelze  v  širokém  měřítku  zavádět  jakákoliv  opatření  či 
výhody,  pokud  nebude  zároveň  široce  dostupná  možnost  získat  požadované  potvrzení  či 

                                                      
7  European  Commission.  COMMUNICATION  FROM  THE  COMMISSION  TO  THE  EUROPEAN  PARLIAMENT,  THE  EUROPEAN 
COUNCIL  AND  THE  COUNCI:  A  common  path  to  safe  and  sustained  re-opening.  17.3.2021.  Dostupné  z: 
https://ec.europa.eu/info/sites/info/files/en_safe_sustained_reop_comm129final.pdf  
8 European commission. Proposal for a REGULATION OF THE EUROPEAN PARLIAMENT AND OF THE COUNCIL on a framework 
for the issuance, verification and acceptance of interoperable certificates on vaccination, testing and recovery to facilitate 
free  movement  during 
z: 
https://ec.europa.eu/info/sites/info/files/en_green_certif_just_reg130_final.pdf  
9 Informace z https://www.euractiv.com/section/politics/short_news/vaccinated-poles-to-receive-special-passports/.  
10 dtto 
11 
vaccinated/ a https://www.dw.com/en/covid-special-privileges-for-the-vaccinated/a-56077470. 
12 https://www.flgov.com/wp-content/uploads/orders/2021/EO_21-81.pdf.  
13 
ethical-and-legal-conditions.  

https://www.healthcouncil.nl/documents/advisory-reports/2021/01/14/requirements-for-proof-of-sars-cov-2-testing-

https://www.thelocal.de/20210117/german-foreig-minister-speaks-out-in-favour-of-privileges-for-

(Digital  Green  Certificate).  17.3.2021.  Dostupné 

the  COVID-19  pandemic 

Informace 

z 

3/5 

srovnatelnou alternativu, a to pro celou společnost. V opačném případě by se mohlo jednat 
o zásadní odepření ochrany práv a neúměrné omezování práv některých osob.14 

Pokud to nebude splněno, CovidPass pro jiné účely než pro usnadnění volného pohybu mezi 
členskými zeměmi EHP a CH nebo pro lékařské účely nebude možné použít, neboť by to bylo 
v  rozporu  se  zárukami  lidských  práv,  které  stanoví  Listina.  Důsledkem  je  vyloučení  použití 
digitálního zeleného certifikátu pro vstup do zařízení v ČR. Navíc by provozovatel takového 
zařízení  nebyl  oprávněn  údaje  na  digitální  zelený  certifikát  ověřit  ve  veřejnoprávním 
informačním systému. 

Kopie  digitálního  zeleného  certifikátu  stejně  jako  občanských  průkazů  je  nutno  považovat 
za neúčelné  a  takové zpracování  osobních údajů  je  v  rozporu  s  GDPR.  Jediný  legitimní účel 
pořízení kopie takové veřejné listiny je důkazní. Zde by ovšem mělo být důvodné podezření, 
že  držitel  takového  dokladu  se  dopustil  trestného  činu,  jinak  není  legální  ani  legitimní 
přezkoumávat pravost takové veřejné listiny a pořizovat si její kopii.15 

Autor  návrhu  právního  aktu  založeného  na  DGCR,  například  pro  revizi  Protiepidemického 
systému ČR,16 by si měl vždy nejprve odpovědět na předběžné otázky, zda je chystaný účel 
užití digitálního zeleného certifikátu nebo jiný způsob umožňující vstup do zařízení pro určené 
skupiny osob legální a legitimní, tedy zda je navrhovaný právní akt v souladu s českým právním 
řádem a zda je ospravedlnitelný. K tomu je nutno znát, zda by uvedené bylo schopno fakticky 
plnit  svou funkci,  zda používání  by  nebylo  v rozporu  s  lidskými  právy,  zejména  s článkem  3 
odst. 1 Listiny, tedy zda neporušuje zákaz diskriminace, a článkem 10 odst. 1 Listiny, tedy zda 
není v rozporu s ochranou lidské důstojnosti, a to zejména, zda nepřiměřeně nezasahuje do 
tělesné integrity. Toto stanovisko se k těmto otázkám nevyjadřuje, neboť mu to nepřísluší. 

S  tím  souvisí  registr  očkovaných  (Vakcinační  modul  OČKO),  který  je  součást  informačního 
systému infekčních nemocí (ISIN). Tyto tzv. hygienické registry (infomační systém hygienické 
služby, IISHS) mají právní základ v § 79 odst. 2 zákona o ochraně veřejného zdraví, který zní: 
„Údaje  uvedené  v  odstavci 1  jsou  orgány  ochrany  veřejného  zdraví  zpracovávány  v  registru 
aktuálního  zdravotního  stavu  fyzických  osob,  které  onemocněly  infekčním  onemocněním, 
a fyzických osob podezřelých z nákazy“. Taková regulace však nesplňuje podstatné náležitosti 
regulace  registru,  tj.  stanovení  účelu17  a  doby  uchování.  Přestože  nikde  v  zákoně  není 
specifikována doba uchování těchto osobních údajů, lze předpokládat střednědobou. 

Navíc  ani  rozsah  zpracování  osobních  údajů  není  dán  zákonem,  protože  vymezení  v  §  79 
odst. 1  písm.  b)  zákona  o ochraně  veřejného  zdraví 
je  příliš  široké  a  neodpovídá 
předpokládanému účelu. K tomu § 79 odst. 2 věta druhá zákona o ochraně veřejného zdraví 
stanoví paušální zmocnění: „Rozsah zpracovávaných údajů může být rozšířen pouze výjimečně 
v zájmu splnění povinnosti orgánu  ochrany veřejného zdraví, stanovené  právním předpisem 
a za  podmínek  stanovených  zvláštním  zákonem“,  což  je  nepřijatelný  přenos  pravomoci 
k zásahu do soukromí zákonodárcem na exekutivu. 

                                                      
14 Jelikož je otázka ochrany osobních údajů společná v rámci celé Evropské unie a Spojené království dosud vychází ze společné 
právní kultury ochrany osobních údajů, lze upozornit na studii University of Exeter. Digital Health Passports for COVID-19: 
Data Privacy and Human Rights Law, dostupné z: 
https://socialsciences.exeter.ac.uk/media/universityofexeter/collegeofsocialsciencesandinternationalstudies/lawimages/re
search/Policy_brief_-_Digital_Health_Passports_COVID-19_-_Beduschi.pdf. 
15 K tomu blíže závěry kontroly ÚOOÚ o kopírování občanských průkazů – Výroční zpráva Úřadu pro ochranu osobních údajů 
za  rok  2018,  str.  15–16,  dostupná  zde:  https://www.uoou.cz/assets/File.ashx?id_org=200144&id_dokumenty=33526; 
Výroční 
rok 
zde: 
https://www.uoou.cz/assets/File.ashx?id_org=200144&id_dokumenty=49126.  
16 https://www.seznamzpravy.cz/clanek/novy-pes-uz-se-rysuje-kde-vsude-muze-byt-nutny-negativni-test-149739.  
17 Účel stanovený v odstavci 3 je formulován akcesoricky. 

zpráva  Úřadu 

dostupná 

osobních 

ochranu 

19–20, 

údajů 

2020, 

pro 

str. 

za 

 

4/5 

Rovněž  je  nutno  uvést,  že  vakcinační  modul  OČKO  nemá  zákonný  podklad,  stejně  tak 
potenciálně  zvažovaný  registr  těch,  kteří  onemocnění  prodělali,  a  registr  těch,  kteří  mají 
negativní test. Dobu uchování osobních údajů v registru uzdravených lze předpokládat v řádu 
měsíců,  v  registru  testovaných  v  řádu  dnů.  Vzhledem  k  tomu,  že  předpokládaný  počet 
evidovaných  se bude  pohybovat  v řádu  milionů  lidí,  jedná  se  o  vysoce  riskantní  zpracování 
osobních  údajů  podle  článku  35  odst.  1  GDPR  a  je  nutno  splnit  všechny  ostatní  podmínky 
GDPR, tedy posouzení vlivu na ochranu osobních údajů (DPIA) v celém kontextu práv a svobod 
jedince podle článku 35 GDPR, posudek pověřence pro ochranu osobních údajů podle článku 
35 odst. 2 GDPR a předchozí konzultaci s ÚOOÚ podle článku 36 GDPR. 

 

5/5 

