18. 5. 2020 – Úřad pro ochranu osobních údajů potvrdil rozhodnutí Českého rozhlasu ohledně částečného odmítnutí informace dle zákona o svobodném přístupu k informacím. Jednalo se o dotaz k výši mezd a dalších příplatků u konkrétních ředitelů, které rozhlas poskytl v anonymizované podobě.
 
 
 
Úřad jako příslušný odvolací orgán po posouzení žádosti i všech relevantních podkladů ve vzájemných souvislostech dospěl k závěru, že částečné odmítnutí žádosti bylo důvodné, přestože osoby v řídicích pozicích povinného subjektu jsou povinny snášet vyšší míru kontroly veřejnosti a s tím i související zásahy do svého soukromí. Ani u těchto osob však právní úprava, resp. relevantní judikatura nepředpokládá absolutní popření jejich práva na soukromí. Na tomto místě je třeba vždy přistoupit k provedení testu proporcionality. Český rozhlas poskytl žadateli údaje o výši mzdy a dalších příplatcích jednotlivých ředitelů, nicméně vyloučil jejich osobní údaje. Tento postup ohodnotil po provedení testu proporcionality jako přiměřený a odůvodněný. Následně i ÚOOÚ potvrdil, že pro poskytnutí osobních údajů dotčených osob není v daném případě splněno kritérium potřebnosti a přiměřenosti. Postupem Českého rozhlasu bylo zachováno maximum z obou ve střetu stojících práv, tedy práva žadatele na informace na straně jedné a práva dotčených osob na straně druhé.Celou argumentaci Úřadu naleznete v rozhodnutí níže.
 
Odkazy
Rozhodnutí ÚOOÚ [PDF, 340 kB]

 Zodpovídá: Mgr. Vojtěch MarcínVytvořeno / změněno: 18.5.2020 / 18.5.2020KontextUmístění: Složky dokumentů > Novinky 
