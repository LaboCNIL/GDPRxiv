15. 4. 2020 – Úřad reaguje na zvýšený počet stížností, které se vztahují k zasílání nevyžádaných obchodních sdělení prostřednictvím datových schránek a upozorňuje na skutečnost, že není příslušným k jejich projednání.
 
 
 
ÚOOÚ je zodpovědný za řešení všech ostatních obchodních sdělení zasílaných elektronickými prostředky, právě kromě datových schránek. Institucí příslušnou k projednání tohoto přestupku je (dle § 26c zákona č. 300/2008 Sb., o elektronických úkonech a autorizované konverzi dokumentů) ministerstvo vnitra. Osoby, které obdrží nevyžádané obchodní sdělení prostřednictvím datové schránky, tímto žádáme o to, aby se se svou stížností obrátily přímo na ministerstvo vnitra. S ohledem na skutečnost, že stížnosti směřují především na obchodní sdělení nabízející ochranné pomůcky v boji s koronavirem, je také možností směřovat tyto stížnosti jako podezření na nekalou obchodní praktiku příslušnému úřadu dle zákona o ochraně spotřebitele, případně také České obchodní inspekci. 
 Zodpovídá: Mgr. Vojtěch MarcínVytvořeno / změněno: 15.4.2020 / 15.4.2020KontextUmístění: Složky dokumentů > Novinky 
