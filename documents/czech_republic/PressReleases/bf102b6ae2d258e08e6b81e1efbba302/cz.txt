Telemarketing – výkladové stanovisko s odpověďmi na nejčastější 

dotazy veřejnosti 

 

Úvod 

Na  základě  přijetí  zákona  č. 374/2021  Sb.,  kterým  se  mění  zákon  č.  127/2005  Sb.,  o elektronických 
komunikacích  a  o  změně  některých  souvisejících  zákonů  (zákon  o  elektronických  komunikacích), 
ve znění  pozdějších  předpisů,  a  některé  další  zákony,  kterým  dochází  mimo  jiné  k  adaptaci  zákona 
o elektronických  komunikacích  na  obecné  nařízení  o  ochraně  osobních  údajů  (GDPR)  a  za  účelem 
posílení ochrany soukromí v elektronických komunikacích ke změně podmínek kontaktování za účelem 
marketingu.  Vzhledem  k tomu,  že  předmětná  změna  právní  úpravy  vztahující  se  k problematice 
telemarketingu vyvolala větší množství otázek veřejnosti k její interpretaci a aplikaci, bylo ve vzájemné 
spolupráci  Českého  telekomunikačního  úřadu,  Úřadu  pro  ochranu  osobních  údajů  a  Ministerstva 
průmyslu a obchodu připraveno toto výkladové stanovisko. První část tohoto výkladového stanoviska 
obsahuje  vymezení  relevantní  právní  úpravy,  druhá  část  pak  obsahuje  vymezení  účelu  předmětné 
novely  a  základní  výkladová  východiska  a  v třetí  části  jsou  zodpovězeny  typové  nejčastější  otázky 
veřejnosti (FAQ). 

A. Vymezení relevantní právní úpravy (zákona o elektronických komunikacích, 
ve znění zákona č. 374/2021 Sb. a souvisejících předpisů) 

§ 66 odst. 1  

(1) Poskytovatel interpersonální komunikační služby založené na číslech, který přiděluje čísla podle 
číslovacího  plánu  účastníkům,  je  povinen  na  žádost  osoby,  která  poskytuje  veřejně  dostupné 
informační služby o číslech nebo poskytuje účastnické seznamy, jí předat osobní a identifikační údaje 
účastníků,  kteří  s  uveřejněním  vyslovili  souhlas,  a  to  za podmínek  podle  a  v  rozsahu  §  95.  Tento 
poskytovatel  je  povinen  účastníky  před  vyžádáním  jejich  souhlasu  k  uveřejnění  jejich  osobních 
a identifikačních  údajů  informovat  o  účelu  účastnického  seznamu  a  o  dalších  možnostech  využití 
údajů založených na vyhledávacích funkcích v elektronických verzích účastnického seznamu. Tyto 
údaje  v rozsahu,  v  jakém  dali  tito  účastníci  s  uveřejněním  souhlas,  předá  osobě,  která  poskytuje 
veřejně dostupné informační služby o číslech nebo poskytuje účastnické seznamy, ve smluveném 
formátu,  za rovných  a  objektivních  podmínek  a  za  cenu,  která  je  nákladově  orientovaná 
a nediskriminační. Předávající strana u předávaných údajů rovněž vždy uvede, zda účastník výslovně 
uvedl,  že  si  přeje  být  kontaktován  za  účelem  marketingu.  Není-li  v  účastnickém  seznamu  tato 
informace uvedena nebo v něm nejsou uvedeny žádné osobní a identifikační údaje účastníka, anebo 
tyto údaje nebyly předány, má se za to, že si účastník kontakt za účelem marketingu nepřeje. 

§ 95 odst. 1 

(1)  Každý,  kdo  shromažďuje  osobní  údaje  účastníků  k vydání  seznamu  účastníků,  jehož  účelem  je 
vyhledávání  podrobného  kontaktu  o osobě  na 
jména  nebo  případně 
nezbytného minimálního množství dalších identifikačních prvků, je povinen 
a)  informovat  bezplatně  a před  zařazením  údajů  dotčených  účastníků  do  seznamu  tyto  účastníky 
o účelu tištěného nebo elektronického seznamu účastníků, který bude k dispozici veřejnosti přímo 
nebo  prostřednictvím  informačních  služeb  dotazů,  a o  dalších  možnostech využití  založených  na 
vyhledávacích funkcích obsažených v elektronických verzích seznamu, 

základě 

jejího 

b) získat předem souhlas účastníků s uveřejněním jejich osobních a identifikačních údajů a zajistit, aby 

 

1 

účastníci  měli  možnost  stanovit,  které  osobní  údaje  z rozsahu  relevantního  pro  účely  seznamu 
stanovenými  vydavatelem  mají  být  uvedeny  ve  veřejném  seznamu;  dále  je  povinen  zajistit,  aby 
účastníci měli možnost tyto údaje ověřovat a žádat jejich opravu a jejich odstranění. Současně je 
povinen zajistit,  aby účastníci nebo uživatelé  mohli u svých osobních údajů uvést, že  si  přejí  být 
kontaktováni  za  účelem  marketingu.  Neuvedení  ve  veřejném  seznamu  účastníků,  ověřování, 
opravení  a odstranění  osobních  údajů  ze  seznamu  a uvedení  údaje,  že  si  účastník  nebo  uživatel 
přeje být kontaktován za účelem marketingu, je bezplatné. 

 
§ 95 odst. 3 až 5 

(3)  Osobními  údaji  podle  odstavce  1  písm.  b)  jsou  jméno,  popřípadě  jména,  příjmení,  popřípadě 
pseudonym, adresa bydliště, telefonní číslo a adresa elektronické pošty. U podnikající fyzické osoby 
se osobní údaje doplňují o adresu sídla podnikání. Identifikačními údaji podle odstavce 1 písm. b) 
jsou obchodní firma nebo název právnické osoby, adresa sídla, popřípadě adresa sídla organizační 
složky, adresa a telefonní číslo provozovny a adresa elektronické pošty. 

 

(4) Součástí účastnického seznamu mohou být pouze osobní nebo identifikační údaje v rozsahu podle 
odstavce 3. Na základě smlouvy lze v seznamu uveřejnit i další údaje účastníka. Osobní a identifikační 
údaje o účastnících, kteří k jejich uveřejnění nedali souhlas, nesmí být uveřejněny. Neuveřejnění, 
oprava, ověření a odstraňování osobních nebo identifikačních údajů z účastnického seznamu je pro 
dotčeného účastníka bezplatné. 

 

(5)  Za  vytvoření  účastnického  seznamu  se  považuje  i  náhodné  vygenerování  telefonních  čísel. 
Účastnickým  seznamem  je  rovněž  seznam  telefonních  čísel  bez  jiných  identifikačních  údajů  nebo 
seznam,  ve  kterém  se  uvádí  telefonní  čísla  či  osobní  nebo  identifikační  údaje  účastníků,  kteří 
neuvedli, že si přejí být kontaktováni za účelem marketingu. 

§ 96 odst. 1 

(1)  Je  zakázáno  prostřednictvím  sítí  nebo  služeb  elektronických  komunikací  nabízet  marketingovou 
reklamu nebo jiný obdobný způsob nabídky zboží nebo služeb účastníkům nebo uživatelům, kteří ve 
veřejném seznamu podle § 95 odst. 1 písm. b) nebo § 95 odst. 2 neuvedli, že si přejí být kontaktováni 
za účelem marketingu. 

§ 96 odst. 2 

(2) Je zakázáno využívat účastnické seznamy podle § 95, síť nebo službu elektronických komunikací 
pro  účely  přímého  marketingu  prostřednictvím  automatických  systémů  volání  bez  lidské  účasti 
(automatická volací zařízení), faksimilních přístrojů nebo elektronické pošty, nedal-li k tomu dotčený 
účastník nebo uživatel předem souhlas. 

Relevantní přechodná ustanovení k zákonu č. 374/2021 Sb.: 

15. Byl-li seznam účastníků vydán nebo osobní a identifikační údaje účastníků předány podle § 41, 
66 nebo § 95 zákona č. 127/2005 Sb., ve znění účinném přede dnem nabytí účinnosti tohoto zákona, 
má se za to, že účastník si uplynutím 6 měsíců ode dne nabytí účinnosti tohoto zákona nepřeje být 
kontaktován za účelem marketingu, pokud neudělil svůj výslovný souhlas podle § 95 odst. 1 písm. b) 
zákona č. 127/2005 Sb., ve znění účinném ode dne nabytí účinnosti tohoto zákona. 

 

2 

16. Poskytovatel interpersonální komunikační služby založené na číslech, který přiděluje čísla podle 
číslovacího  plánu  účastníkům,  je  povinen  ve  lhůtě  do  6  měsíců  ode  dne  nabytí  účinnosti  tohoto 
zákona  informovat  své  účastníky  o  možnosti  být  kontaktován  za  účelem  marketingu  pouze 
s předchozím souhlasem podle § 66 odst. 1 zákona č. 127/2005 Sb., ve znění účinném ode dne nabytí 
účinnosti  tohoto zákona. Do  uplynutí  doby  podle věty  první lze  kontaktovat účastníka  za  účelem 
marketingu za podmínek stanovených v § 96 odst. 1 zákona č. 127/2005 Sb., ve znění účinném přede 
dnem nabytí účinnosti tohoto zákona. 

Z důvodové zprávy k zákonu č. 374/2021 Sb.: 

K § 66 

V souladu s čl. 112 Kodexu se stanoví, že poskytovatel interpersonálních komunikační služby založené 
na číslech, který přiděluje čísla podle číslovacího plánu účastníkům, je povinen na žádost osoby, která 
poskytuje veřejně dostupné informační služby o číslech nebo poskytuje účastnické seznamy, předat jí 
osobní  a identifikační  údaje  účastníků,  kteří  s uveřejněním  vyslovili  souhlas.  Je  tedy  nutné,  aby 
účastníci  byli  informováni  o svém  právu  rozhodnout  o tom,  zda  chtějí  být  vedeni  v účastnickém 
seznamu. Zároveň nesmí být bráněno účastníkům v přístupu k informační službě o účastnických číslech 
v druhém členském státě prostřednictvím hlasového volání nebo textové zprávy. 

Dále  se  navrhuje  změna  pojetí,  kdy  lze,  resp.  nelze,  účastníka  kontaktovat  za  účelem  marketingu. 
Na rozdíl  od  dosavadního  přístupu,  kdy  účastník  musel  vyjádřit,  že  si  nepřeje  být  kontaktován  za 
účelem marketingu, se navrhuje přenést aktivitu na ty účastníky, kteří o tento typ komunikace stojí 
(aktivně  vyjádří  souhlas  stejně  jako  například  v případě  podmínek  zákaznických  či  slevových  karet), 
jinak tento kontakt nebude možný, resp. dovolený.  

Vůli  účastníka  nebýt  obecně  kontaktován  za  účelem  marketingu  lze  sice  spatřovat  již  v samotné 
skutečnosti,  že  si  nepřeje  být  uveden  v účastnickém  seznamu,  resp.  aby  jeho  údaje  byly  pro  tento 
seznam či poskytnutí informační služby o číslech vůbec  předány, pro jednoznačnost  a právní jistotu 
všech  dotčených  se  však  navrhuje  toto  omezení  v zákoně  výslovně  uvést.  Kontaktovat  účastníka 
za účelem marketingu  je  tedy  možné,  pouze  pokud  je  o něm v seznamu  účastníků  veden konkrétní 
záznam  s informací  o jeho  přání  být  kontaktován  za  účelem  marketingu.  Obdobně  to  platí  i pro 
poskytování informační služby o číslech. 

K § 95 odst. 1 

Navrhuje  se  změna  přístupu  ohledně  toho,  kdy  lze,  resp.  nelze  účastníka  kontaktovat  za  účelem 
marketingu.  Na  rozdíl  od  dosavadního  přístupu,  kdy  účastník  musel  vyjádřit,  že  si  nepřeje  být 
kontaktován  za  účelem  marketingu,  se  navrhuje  přenést  aktivitu  na  ty  účastníky,  kteří  o tento  typ 
komunikace  stojí  (aktivně  vyjádří  souhlas  stejně  jako  například  v případě  podmínek  zákaznických  či 
slevových karet), jinak tento kontakt nebude možný, resp. dovolený.  

K § 95 odst. 3 a 4 

Doplnění textu obsaženého v odstavcích 5 a 6 zrušeného § 41, na který se v původní textaci tohoto 
ustanovení odkazovalo, a to z toho důvodu, že je třeba zachovat identifikaci údajů podle odst. 1 písm. 
b) a specifikaci údajů, které mohou být součástí účastnického seznamu. 

K § 95 odst. 5 

Je třeba postavit najisto, že za vytvoření účastnického seznamu se považuje i náhodné vygenerování 
telefonních čísel. Účastnickým seznamem je rovněž seznam telefonních čísel bez jiných identifikačních 
údajů nebo seznam, ve kterém se uvádí telefonní čísla či osobní nebo identifikační údaje účastníků, 
kteří neuvedli, že si přejí být kontaktováni za účelem marketingu. 

 

 

3 

K § 96 odst. 1 

Formulační úprava v souvislosti s úpravou v § 95 odst. 1. 

K § 96 odst. 2 

Doplnění  odkazu  na  §  95  s ohledem  na  nový  odst.  5,  když  ochrana  před  nežádoucími 
telemarketingovými hovory by měla pokrývat i automatické generování čísel. 

Související právní předpisy: 

Nařízení Evropského parlamentu a Rady (EU) 2016/679 ze dne 27. dubna 2016 o ochraně fyzických 
osob v souvislosti se zpracováním osobních údajů a o volném pohybu těchto údajů a o zrušení směrnice 
95/46/ES (obecné nařízení o ochraně osobních údajů) 

- 

v kontextu předmětné právní úpravy je potřeba zejména brát v potaz recitál 14, čl. 4 bod 11, 
čl. 6 odst. 1 písm. a) a f), čl. 7 odst. 2 atd. obecného nařízení o ochraně osobních údajů. 

Zákon  č.  480/2004  Sb.,  o  některých  službách  informační  společnosti  a  o  změně  některých  zákonů 
(zákon o některých službách informační společnosti) 

- 

v kontextu  předmětné  právní  úpravy  je  souvisejícím  ustanovením  zejména  §  7  zákona 
č. 480/2004 Sb. týkající se pravidel šíření obchodních sdělení. 

 

B. Účel novelizace zákona o elektronických komunikacích provedené zákonem 

č. 374/2021 Sb. a její základní výkladová východiska 

 

a) Účel novelizace zákona o elektronických komunikacích provedené zákonem č. 374/2021 Sb. 

Předmětná  novelizace  zákona  o  elektronických  komunikacích  spočívající  ve  změně  režimu 
„kontaktovat  lze  každého,  kdo  v účastnickém  seznamu  neuvedl,  že  si  nepřeje  být  kontaktován 
za účelem  marketingu“  (dále  jen  „princip  opt-out“)  na  režim  „kontaktovat  lze  pouze  toho,  kdo  ve 
veřejném  telefonním  seznamu  uvedl,  že  si  přeje  být  kontaktován  za  účelem  marketingu“  (dále  jen 
„princip opt-in“), byla přijata za účelem podpory ochrany soukromí v elektronických komunikacích, jak 
ji  pojímá  směrnice  2002/58/ES,  a  především  za účelem ochrany  zranitelné  skupiny  účastníků 
spotřebitelů,  kteří  vedle  standardních  stížností  a dalších  podání  na  ochranu  svých  práv  v oblasti 
marketingových  volání  navíc  stáli  za  vznikem  iniciativy  internetového  seznamu  „NEVOLEJ“.  Princip 
opt-in byl novelizovanou právní úpravou upřednostněn i z toho důvodu, že znamená presumpci nejvíce 
obvyklého řešení, resp. převažujícího požadavku kontaktovaného, tj.  nebýt obtěžován nevyžádanou 
marketingovou komunikací. Naopak novelou zákona o elektronických komunikacích opouštěný princip 
opt-out je postaven na premise souhlasu kontaktovaného s nabízením výrobků nebo služeb s možností 
kontaktovaného  jej  kdykoli  odvolat.  Novelizovaná  úprava  tak  směřuje  zejména  k posílení  ochrany 
spotřebitele  a jeho  soukromí,  když  posiluje  zejména  ochranu  spotřebitele  před  agresivními 
obchodními praktikami. V tomto ohledu lze například odkázat na ustanovení § 5b zákona o ochraně 
spotřebitele  ve  spojení  s přílohou  č. 2  písm.  c)  k  tomuto  zákonu,  který  definuje  agresivní obchodní 
praktiky (pokud podnikatel opakovaně činí spotřebiteli nevyžádané nabídky prostřednictvím telefonu, 
faxu, elektronické pošty, nebo jiných prostředků na dálku, s výjimkou vymáhání splatných smluvních 
závazků způsobem, který je v souladu s příslušnými právními předpisy). Nová právní úprava by měla 
primárně  přispět  k tomu, aby  účastníci  nebyli  obtěžování  nevyžádanými voláními  a mohli  současně 
předem  a  výslovně  vyjádřit  svoji  vůli  být  kontaktováni  za  účelem  marketingu  (nabídky  zboží  nebo 

 

4 

služeb). Současně by tato právní úprava měla přispět ke stanovení jasnějších a férovějších pravidel pro 
sběr  údajů  a  následné  kontaktování  osob  za  účelem  marketingu  na  základě  takto  získaných  údajů. 
Navrhovaná právní úprava, resp. přechod z principu opt-out na princip opt-in, přitom nic nemění na 
existujícím  vztahu  mezi  podnikateli  a  zákazníky  a  respektuje  jej,  včetně  oprávněného  zájmu 
podnikatelů ve smyslu čl. 6 odst. 1 písm. f) obecného nařízení o ochraně osobních údajů, kteří v rámci 
komunikace se svými stávajícími zákazníky propagují své výrobky a služby. 

 

b)  Shrnutí základních východisek pro výklad předmětné právní úpravy: 

Zákaz uvedený v § 96 odst. 1 zákona o elektronických komunikacích prostřednictvím sítí nebo služeb 
elektronických komunikací nabízet marketingovou reklamu nebo jiný obdobný způsob nabídky zboží 
nebo služeb účastníkům nebo uživatelům, se vztahuje k účastníkům, kteří ve veřejném seznamu podle 
§ 95 odst. 1 písm. b) nebo § 95 odst. 2 tohoto zákona neuvedli, že si přejí být kontaktováni za účelem 
marketingu. Pro interpretaci tohoto ustanovení je potřeba zodpovědět zejména následující výkladové 
otázky. 

I. 

K čemu je daný zákaz kontaktování za účelem marketingu vztažen? 

Tento zákaz se vztahuje výlučně k veřejnému seznamu podle § 95 odst. 1 písm. b) nebo § 95 odst. 2 
zákona  o  elektronických  komunikacích,  nikoli  k jakýmkoli  jiným  seznamům  nebo  databázím.  Pokud 
dochází ke kontaktování za účelem marketingu na základě jiného zdroje, než je veřejný (účastnický) 
seznam,  pak  musí  kontaktující  prokázat,  jakým  způsobem  kontakt  získal,  a  že  je  oprávněn  s ním 
nakládat v souladu s obecným nařízením o ochraně osobních údajů. 

II. 

Co je a není veřejný (účastnický) seznam, jaký je jeho účel a kdo jej vytváří? 

Veřejný  seznamem,  resp.  účastnickým  seznamem,  seznamem  účastníků  (pozn.  všechny  tyto  pojmy 
znamenají obsahově totéž) ve smyslu předmětných ustanovení zákona o elektronických komunikacích 
a článku  12  směrnice  Evropského  Parlamentu  a  Rady  2002/58/ES  o  zpracování  osobních  údajů 
a ochraně  soukromí  v  odvětví  elektronických  komunikací  (Směrnice  o  soukromí  a  elektronických 
komunikacích) je takový veřejný seznam, jehož účelem je vyhledávání podrobného kontaktu o osobě 
na  základě  jejího  jména  nebo  případně  nezbytného  minimálního  množství  dalších  identifikačních 
prvků. Vzhledem k tomu, že se jedná o veřejný seznam, musí být seznam uveřejněn (v případě jeho 
elektronické  podoby  například  zveřejněním  na  webových  stránkách  osoby  poskytující  účastnické 
seznamy), tj. dostupný všem potenciálním zájemcům o jeho využití, aby na něj mohlo být nahlíženo 
jako na účastnický seznam ve smyslu předmětné právní úpravy.  

Dále  je  možné  v této  souvislosti  doplnit,  že  zákon  o  elektronických  komunikacích  v  §  95  odst.  5 
stanoví  právní  fikci,  že  za  vytvoření  účastnického  seznamu  se  považuje  i  náhodné  vygenerování 
telefonních čísel a rovněž seznam telefonních čísel bez jiných identifikačních údajů nebo seznam, ve 
kterém se uvádí telefonní čísla či osobní nebo identifikační údaje účastníků, kteří neuvedli, že si přejí 
být kontaktováni za účelem marketingu. 

Pokud je účel „seznamu“ primárně jiný, než je vyhledávání podrobného kontaktu o osobě na základě 
jejího  jména  nebo  případně  nezbytného  minimálního  množství  dalších  identifikačních  prvků,  jak 
předpokládá  §  95  odst.  1  zákona  o  elektronických  komunikacích,  nelze  jej  za  účastnický  seznam 
ve smyslu zákona o elektronických komunikacích považovat. Pokud je účel seznamu jiný, je potřeba, 
aby tvůrce takového seznamu získal další souhlas s nakládáním s údaji subjektu údajů k danému účelu. 

Účastnickým seznamem není seznam vytvořený vlastní obchodní (podnikatelskou) činností (seznam, 
resp. databáze klientů, pacientů, zákazníků apod.).  

 

5 

Účastnický seznam může  vytvářet  a  spravovat  každý,  kdo  získá v souladu  se  zákonem  (§  66  zákona 
o elektronických komunikacích) údaje účastníků.  Stát ani žádný jeho orgán neurčuje osobu správce, 
resp. tvůrce účastnického seznamu. 

III. 

Vůči komu se zákaz kontaktování za účelem marketingu vztahuje?  

Zákaz  kontaktování  za  účelem  marketingu  je  v  §  96  odst.  1  zákona  o  elektronických  komunikacích 
vztažen ke všem účastníkům bez rozlišení, tj. zda se jedná o osobu fyzickou či právnickou, podnikající 
či  nepodnikající.  Účastníkem  se  přitom  rozumí  §  2  písm.  a)  tohoto  zákona  každý,  kdo  uzavřel 
s podnikatelem  poskytujícím  veřejně  dostupné  služby  elektronických  komunikací  smlouvu 
na poskytování těchto služeb. 

IV. 

Co lze obecně považovat za kontaktování za účelem marketingu podle zákona o elektronických 
komunikacích? 

Marketingem ve smyslu předmětné právní úpravy lze rozumět nabídku zboží nebo služeb nebo jinou 
propagaci podnikatelské činnosti kontaktujícího. 

Za kontaktování za účelem marketingu ve smyslu § 96 odst. 1 zákona o elektronických komunikacích 
lze tak považovat i případy kontaktování za účelem nabídky schůzky s možností nabídky zboží nebo 
služeb. Obdobně lze považovat za kontaktování za účelem marketingu ve smyslu § 96 odst. 1 zákona 
o elektronických komunikacích i případ, kdy je na začátku hovoru učiněn dotaz, zda účastník souhlasí 
s kontaktováním  za  účelem  marketingu.  Takovou  žádost  o  souhlas  již  lze  analogicky  jako  v případě 
obchodních  sdělení  podle  zákona  č.  480/2004  Sb.  považovat  za  obchodní  sdělení,  resp.  zde 
za kontaktování za účelem marketingu. 

Pokud jsou ve veřejném účastnickém seznamu uvedeny i jiné kontaktní údaje, než je telefonní číslo, 
např.  e-mailová  adresa,  vztahuje  se  zákaz  uvedený  podle  §  96  odst.  1  zákona  o elektronických 
komunikacích i na tyto kontaktní údaje uvedené v účastnickém seznamu. 

V. 

Jaký je vztah předmětného zákazu kontaktování účastníka za účelem marketingu podle zákona 
o elektronických komunikacích a jiných možností kontaktování za účelem marketingu? 

Na základě předmětné změny právní úpravy spočívající ve změně principu opt-out na princip opt-in 
nedochází ke změně v tom, že je dána možnost kontaktovat zákazníky, které lze kontaktovat v souladu 
s obecným  nařízením  o  ochraně  osobních  údajů,  když  se  předmětná  právní  úprava  zákona 
o elektronických  komunikacích  týká  pouze  těch  hovorů,  u  nichž  není  mezi  volajícím  (kontaktujícím) 
a volaným (kontaktovaným) žádný vztah (volaný, resp. kontaktovaný není zákazníkem). 

Rozsah udělení souhlasu s kontaktováním za účelem marketingu závisí na vůli konkrétního účastníka. 
Právní  úprava  obsažená  v zákoně  o  elektronických  komunikacích  tomu  nebrání.  Individuální  vůle 
konkrétní osoby má vždy přednost. Zákon o elektronických komunikacích obsahuje pouze obecnou 
úpravu  ve  specializované  oblasti,  tj.  vztahuje  se  pouze  k účastnickým  seznamům  a  podmínkám 
nakládání a používání údajů v nich uvedených. 

Pokud  ke  kontaktování  za  účelem  marketingu  dá  kontaktovaná  osoba  kontaktujícímu  individuální 
souhlas  nebo  je  možné  ji  kontaktovat  v souladu  s  §  7  odst.  3  zákona  č.  480/2004  Sb.  (jsou  získány 
od svého  zákazníka  podrobnosti  jeho elektronického  kontaktu  pro elektronickou  poštu v souvislosti 
s prodejem  výrobku  nebo  služby),  tj.  obchodní  sdělení  lze  i  nadále  posílat  těm,  kteří  s  tím  vyslovili 
předem 
vyslovit  nesouhlas 
k propagaci obdobných produktů, lze takového zákazníka kontaktovat i v případě, že je ve veřejném 
účastnickém seznamu uveden jeho elektronický kontakt a zákazník v takovém seznamu neuvedl, že si 

a měli  možnost  předem 

souhlas  nebo 

zákazníky 

jsou 

 

6 

přeje být kontaktován za účelem marketingu. V tomto ohledu je tedy v rámci daného individuálního 
vztahu  uplatněn  princip  speciality  (zákon  č. 480/2004  Sb.)  a  obecnosti  (zákon  o  elektronických 
komunikacích).  Vzhledem  k tomu,  že  v předmětných  ustanoveních  zákona  o  elektronických 
komunikacích  není  vymezen  tzv.  oprávněný  zájem  kontaktujícího  ani  rámcově,  lze  v tomto  ohledu 
analogicky odkázat na podrobné podmínky elektronické reklamy upravené v § 7 zákona č. 480/2004 Sb. 

Na  získání  individuálního  souhlasu  s kontaktováním  za  účelem  marketingu  se  plně  uplatní  obecné 
nařízení o ochraně osobních údajů, když souhlas fyzické osoby je třeba získávat podle pravidel čl. 4 bod 
11 obecného nařízení o ochraně osobních údajů, tj. musí se jednat o svobodný, konkrétní, informovaný 
a  jednoznačný  projev  vůle.  Podmínky  vyjádření  souhlasu  dále  upravuje  čl.  7  tohoto  nařízení.  Podle 
odstavce 3 tohoto článku má subjekt údajů právo souhlas kdykoliv odvolat. 

Pro  úplnost  je  možné  uvést,  že  uvedený  požadavek  obecného  nařízení  o  ochraně  osobních  údajů 
na získání kvalifikovaného souhlasu (případně dalšího souhlasu) a poučení o možnostech, jak specifický 
souhlas odvolat, je zapotřebí i pro případy, kdy podnikatel hodlá vedle svého zboží nebo služeb nabízet 
i  zboží  nebo  služby  třetích  stran.  Obě  kategorie  takových  nabídek  musí  být  při  udělování 
kvalifikovaného souhlasu konkretizovány (vymezen účel). 

 

C. FAQ k předmětné změně právní úpravy  

A. K problematice účastnických seznamů (účel, obsah atd.) 

1)  Jakým způsobem zajišťuje poskytovatel služeb elektronických komunikací předání seznamu 
účastníků (těch klientů, kteří splnili podmínky dle ustanovení § 96 zákona o elektronických 
komunikacích) do veřejného seznamu? Za jakým účelem mají/mohou být seznamy účastníků 
do veřejného seznamu zaslány? Kdo veřejný seznam spravuje? 
 

Odpověď:  Z první  věty  §  66  odst.  1  zákona  o  elektronických  komunikacích,  ve  znění  zákona 
č. 374/2021 Sb., vyplývá, že poskytovatel interpersonální komunikační služby založené na číslech, který 
přiděluje čísla podle číslovacího plánu účastníkům, je povinen na žádost osoby, která poskytuje veřejně 
dostupné  informační  služby  o  číslech  nebo  poskytuje  účastnické  seznamy,  jí  předat  osobní 
a identifikační údaje účastníků, kteří s uveřejněním vyslovili souhlas, včetně informace, zda účastník 
uvedl,  zda  si  přeje  být  kontaktován  za  účelem  marketingu,  a  to  za podmínek  podle  a v rozsahu 
§ 95 zákona o elektronických komunikacích.  

V souladu s článkem 7 odst. 2 obecného nařízení o ochraně osobních údajů je potřeba rovněž poučit 
jednotlivé subjekty údajů (účastníky) o možnostech, jak konkrétní souhlas odvolat. K odvolání souhlasu 
účastníkem by mělo dojít u osoby, u které byl souhlas vysloven, tj. zde u poskytovatele interpersonální 
komunikační  služby  založené  na  číslech,  který  přiděluje  čísla  podle  číslovacího  plánu  účastníkům, 
a který zajistí distribuci změny vůči všem poskytovatelům účastnických seznamů, kterým za souhlasu 
účastníka předal jeho osobní a identifikační údaje. V tomto případě  tedy  může být  odvolán souhlas 
s kontaktováním za účelem marketingu, ale také může být odvolán souhlas s uveřejněním osobních 
a identifikačních údajů v účastnickém seznamu. Způsob předání údajů není zákonem stanoven.  

K předávání  těchto  údajů  od  poskytovatele  interpersonálních  komunikačních  služeb  založených 
na číslech, který přiděluje čísla podle číslovacího plánu účastníkům, přitom dochází na základě žádosti 
a za  úplatu  (cena  musí  být  nákladově  orientovaná  a  nediskriminační).  Účelem  předávání  je  vydání 
účastnického seznamu. Tento seznam může spravovat v podstatě kdokoli, kdo získá výše uvedeným 
způsobem údaje účastníků, stát ani žádný jeho orgán takovou osobu neurčuje.  

 

7 

2)  Co přesně je veřejným seznamem, ve kterém musí být uveden souhlas s telemarketingem, 
a jakou  formou  bude  dostupný  pro  firmy  (budou  ho  např.  operátoři  poskytovat  formou 
otevřených dat nebo databází na vlastních webových stránkách; telefonní seznam na webu 
https://www.1188.cz/ obsahuje jen velmi málo kontaktů)? 

Odpověď:  Účastnickým  seznamem  ve  smyslu  předmětných  ustanovení  zákona  o  elektronických 
komunikacích je takový veřejný seznam, jehož účelem je vyhledávání podrobného kontaktu o osobě 
na  základě  jejího  jména,  resp.  příjmení,  nebo  případně  nezbytného  minimálního  množství  dalších 
identifikačních  prvků,  a  který  byl  vytvořen  způsobem  a  za  podmínek  stanovených  zákonem 
o elektronických  komunikacích.  Vzhledem  k tomu,  že  se  jedná  o  veřejný  seznam,  musí  být  seznam 
uveřejněn, tj. dostupný všem potenciálním zájemcům o jeho využití, aby na něj mohlo být nahlíženo 
jako na účastnický seznam. Dále zákon o elektronických komunikacích v § 95 odst.  5 stanoví právní 
fikci,  že  za  vytvoření  účastnického  seznamu  se  považuje  i  náhodné  vygenerování  telefonních  čísel 
a rovněž seznam telefonních čísel bez jiných identifikačních údajů nebo seznam, ve kterém se uvádí 
telefonní čísla či osobní nebo identifikační údaje účastníků, kteří neuvedli, že si přejí být kontaktováni 
za účelem marketingu. 

3)  Je možné vytvořit vlastní seznam, který bude volně dostupný na internetových stránkách, 
a ve kterém budou uvedeny informace o možnosti a souhlasu s telemarketingem (případně 
v kombinaci webová stránka a aplikace)? Je možné v rámci takového seznamu navíc rozdělit 
souhlasy  pro  různé  oblasti,  pro  které  souhlas  platí  (např.  souhlas  bude  dán  pro  nabídku 
dopravních a ubytovacích služeb)? 

 
Odpověď: Ano, obecně je možné pro kohokoli vytvořit vlastní, a to i veřejný seznam při respektování 
zákonných pravidel (k tomu srov. rovněž odpověď na otázku A1). Základním předpokladem je souhlas 
subjektu  údajů  být  v takovém  seznamu,  tedy  souhlas  se  zpracováním  osobních  (identifikačních) 
údajů  subjektem  údajů,  jakož  i  souhlas  s marketingovým  voláním  a  jeho  rozsahem  (obecně 
na jakoukoli nabídku zboží nebo služeb, omezeně jen na určité produkty nebo služby atd.)  Rozsah 
udělení souhlasu s kontaktováním za účelem marketingu závisí na vůli konkrétního účastníka. Právní 
úprava obsažená v zákoně o elektronických komunikacích tomu nebrání. Pouze je potřeba upozornit, 
že pokud by pro takový seznam byly využity údaje předané podle § 66 odst. 1 zákona o elektronických 
komunikacích  za účelem  vydání  účastnického  souhlasu,  je  potřeba  podle  zákona  o  elektronických 
komunikacích získat samostatný (nový souhlas) subjektu údajů.    

Platí tedy, že individuální vůle konkrétní osoby má vždy přednost. Zákon o elektronických komunikacích 
obsahuje  pouze  obecnou  úpravu  ve  specializované  oblasti,  tj.  vztahuje  se  pouze  k účastnickým 
seznamům a podmínkám nakládání a používání údajů v nich uvedených. 

4)  Databáze  je  určena  k  vyhledávání  a  ověřování  kontaktních  a  dalších  informací  o  firmách 
a službách,  které  poskytují.  Bude  i  tato  databáze  považována  za  veřejný  seznam  podle 
zákona o elektronických komunikacích (obsahuje mnohem více informací, než je uvedeno 
v § 95 odst. 3 zákona o elektronických komunikacích)? Pokud ano, bude nutné získávat další 
souhlas (§ 95 odst. 2 zákona o elektronických komunikacích) a uzavírat smlouvu (§ 95 odst. 4 
zákona o elektronických komunikacích) s firmami uvedenými v naší databázi? 

 
Odpověď:  Veřejný  (účastnický)  seznam  ve  smyslu  zákona  o  elektronických  komunikacích  nemusí 
obsahovat údaje o všech účastnících, když může být omezen na určitý okruh účastníků, zde na firmy.  
Pokud  taková  veřejná  databáze  slouží  k  vyhledávání  podrobného  kontaktu  o  osobě  (fyzické  nebo 
právnické  osobě  –  viz  rovněž  odpověď  na  otázku  B1)  na  základě  jejího  jména  nebo  případně 

 

8 

nezbytného minimálního množství dalších identifikačních prvků, bude zřejmě považována za veřejný 
seznam podle zákona o elektronických komunikacích.  Pokud byl souhlas s uveřejněním dalších údajů 
ve smyslu § 95 odst. 2 a odst. 4 zákona o elektronických komunikacích již udělen, není potřeba jej znovu 
žádat.  V případě,  že  se  jedná  o  „databázi“  sloužící  primárně  k jiným  účelům,  než  je  kontaktování 
za účelem marketingu, o účastnický seznam ve smyslu zákona o elektronických komunikacích nejedná.   

5)  V  případě,  že  „databáze“  nebude  považována  za  veřejný  seznam,  bude  možné  i  v  této 
databázi uvádět, zda je u konkrétního kontaktu uveden souhlas s kontaktováním za účelem 
marketingu (z důvodu toho, aby se návštěvník databáze dozvěděl o firmě vše podstatné na 
jednom  místě  a  nemusel  procházet  více  zdrojů)?  Bude  možné  tuto  informaci  přebírat: 
i. z dalších  veřejně  dostupných  zdrojů  (veřejných  účastnických  seznamů,  informací  od 
operátorů,  jiných komerčních databází apod.),  ii.  z konkrétního námi vlastněného a volně 
dostupného seznamu a iii. bude možné tuto informaci uvádět přímo na našich vizitkách firem 
na dotaz/přání firem uvedených v naší databázi? 

 
Odpověď: Domníváme se, že nic nebrání tomu uvádět obecně u kontaktního údaje pravdivou informaci 
o  tom,  zda  si  konkrétní osoba  přeje,  či  nepřeje  být  kontaktována  za  účelem marketingu,  ať  je  tato 
informace  získána  přímo  od  subjektu  údajů  nebo  nepřímo  z jiných  zdrojů,  které  poskytnutí  údajů 
v souladu  podmínkami  stanovenými obecným  nařízením  o  ochraně  osobních  údajů  umožňují.  Tato 
informace však musí prokazatelně odpovídat skutečnosti a mělo by být doložitelné osobou disponující 
takovou informací, že  projev vůle subjektu údajů je skutečně takový, jaký ona uvádí.  Pro nakládání 
s osobními údaji se plně uplatní obecné nařízení o ochraně osobních údajů. 

6)  Při vytváření firemního seznamu kontaktů získáme na webových stránkách firem telefonní 
(případně i e-mailový) kontakt. Na tento kontakt zavoláme a vysvětlíme účel databáze – tedy 
sdílení kontaktů mezi firmami a jejich vyhledávání. Poté účastníka informujeme, že bychom 
ho rádi přidali do naší databáze a získáme k tomu jeho souhlas. Vyjádření ohledně možností 
kontaktování za účelem marketingu získáme: 

a.  přímo po telefonu, kde se zeptáme na souhlas (případně zajistíme 
tzv.  double  opt-in,  kdy  na  dané  telefonní  číslo  zašleme  zprávu 
a odpovědí na ní bude souhlas ověřen), 

b.  na dané telefonní číslo zašleme odkaz, kde sám uživatel nastaví svůj 
souhlas (buď obecný/jednotný nebo včetně možností volby různých 
oblastí  trhu  nebo  konkrétních  právnických  osob,  kterým  souhlas 
uděluje nebo naopak neuděluje). 

Je  správný  tento  postup,  resp.  není  výše  uvedený  postup  v  rozporu  např.  se  zákonem 
o některých  službách  informační  společnosti  (zákon  č.  480/2004  Sb.)  a  nepůjde  již  v  tuto 
chvílí o obchodní sdělení? (Vzhledem  k tomu, že jde o  použití kontaktů firem, s obecným 
nařízením o ochraně osobních údajů by problémy být neměly.) 
 

Odpověď:  Vzhledem  k tomu,  že  zdrojem  kontaktu  zde  není  veřejný  účastnický  seznam  (zdrojem  je 
kontakt  uvedený  na  webových  stránkách  volané  firmy),  na  takový  případ  kontaktování  za  účelem 
nabídky zboží a služeb, tj. na kontaktní údaje zveřejněné samotným subjektem údajů se předmětná 
právní úprava zákona o elektronických komunikacích nevztahuje a bude potřeba ve vztahu k takovému 
zveřejněnému  kontaktu  posuzovat,  k čemu  takový  kontakt  slouží  (zda  například  není  u  takového 
kontaktu  uveden  specifický  účel  jeho  použití)  a  zda  jeho  použitím  nedochází  k porušování  pravidel 
obsažených v jiných právních předpisech (obecné nařízení o ochraně osobních údajů atd.). V případě, 

 

9 

že by u takto zveřejněného kontaktu byl uveden nesouhlas s kontaktováním za účelem marketingu, 
případně vymezen účel zveřejnění tohoto kontaktu (například „pouze pro zákazníky“ apod.), je potřeba 
respektovat takovou individuálně projevenou vůli. 

Ve vztahu k zákonu č. 480/2004 Sb. a podmínkám stanoveným obecným nařízením o ochraně osobních 
údajů  lze  obecně  uvést,  že  souhlas  s kontaktováním  za  účelem  marketingu  musí  být  prokazatelný, 
např. jeho nahrávkou, nebo double opt-in. 

K postupu ve vztahu k případnému porušení zákona č. 480/2004 Sb. je potřeba upozornit, že i žádost 
o souhlas se již za obchodní sdělení považuje. Pokud tedy bude taková žádost zaslána např. formou 
SMS, e-mailem, příp. jiným způsobem, kdy dochází k uložení zprávy. Současně zákon č. 480/2004 Sb. 
nerozlišuje mezi právnickou a fyzickou osobou, tedy i pokud se taková zpráva zašle právnické osobě, 
tak by se o obchodní sdělení jednalo.  

Ve vztahu k obecnému nařízení o ochraně osobních údajů a k použití kontaktů právnických osob lze 
uvést,  že  jedná-li  se o  údaje  vztahující  se  k  právnické  osobě,  pak  se  podle  recitálu  14  toto  nařízení 
nevztahuje na zpracování osobních údajů právnických osob včetně názvu, právní formy a kontaktních 
údajů.  Obecné  nařízení  o  ochraně  osobních  údajů  se  tedy  v případech,  kdy  se  jedná  prokazatelně 
o telefonní kontakty právnické osoby, a o telemarketingovou nabídku směřující vůči právnické osobě, 
neuplatní.  

Souhlas fyzické osoby – subjektu údajů je třeba získávat dle pravidel čl. 4 bod 11 obecného nařízení 
o ochraně osobních údajů, tj. musí se jednat o svobodný, konkrétní, informovaný a jednoznačný projev 
vůle. Dle recitálu 32 obecného nařízení o ochraně osobních údajů musí být souhlas vydán explicitně. 
Podmínky vyjádření souhlasu dále upravuje čl. 7 tohoto nařízení. Podle odstavce 3 tohoto článku má 
subjekt údajů právo souhlas kdykoliv odvolat. 

 

B.  K podmínkám aplikace § 96 odst. 1 

1)  Vztahuje  se  zákon  o  elektronických  komunikacích,  resp.  jeho  ustanovení  §  96  pouze  na 

fyzické osoby, nebo i podnikatelské subjekty? 
 

Odpověď: Vzhledem k tomu, že je v § 96 odst. 1 zákona o elektronických komunikacích uvedeno, že se 
daný  zákaz  kontaktování  za  účelem  marketingu  vztahuje  k  účastníkům  nebo  uživatelům, 
tj. bez rozlišení,  zda  se 
jedná  o  účastníky-fyzické  osoby  (podnikající  či  nepodnikající)  nebo 
účastníky-právnické  osoby  apod.,  platí  tak  zákaz  takového  kontaktování  vůči  všem  osobám,  když 
účastníkem je podle § 2 písm. a) tohoto zákona každý, kdo uzavřel s podnikatelem poskytujícím veřejně 
dostupné  služby  elektronických  komunikací  smlouvu  na  poskytování  těchto  služeb,  uživatelem  pak 
podle  §  2  písm.  b)  tohoto  zákona  každý,  kdo  využívá  nebo  žádá  veřejně  dostupnou  službu 
elektronických  komunikací.  Z hlediska  posouzení  dopadu  porušení  zákazu  kontaktování  za  účelem 
marketingu je však i směrnicí Evropského Parlamentu a Rady 2002/58/ES o zpracování osobních údajů 
a  ochraně  soukromí  v  odvětví  elektronických  komunikací  (Směrnice  o  soukromí  a  elektronických 
komunikacích),  která 
je  do předmětných  ustanovení  zákona  o  elektronických  komunikacích 
transponována,  především  akcentována  ochrana  fyzických  osob,  když  čl.  12  odst.  4  této  směrnice 
stanoví,  že  se  předmětná  ustanovení  upravující  problematiku  účastnických  seznamů  „…použijí 
na účastníky,  kteří  jsou  fyzickými  osobami.  V rámci  práva  Společenství  a  použitelných  vnitrostátních 
právních předpisů členské státy také zajistí, že budou dostatečně chráněny oprávněné zájmy účastníků, 
kteří  nejsou  fyzickými  osobami,  pokud  jde  o  jejich  uvedení  ve  veřejných  účastnických  seznamech“. 

 

10 

Dopad  porušení  zákazu  podle  §  96  odst.  1  zákona  o  elektronických  komunikacích  je  tak  v případě 
kontaktování účastníků-fyzických osob obecně větší než v případě kontaktování právnických osob.  

2)  Týká se změna principu opt-out na princip opt-in i případů, kdy bude obchodník, dodavatel 

nebo třeba lékař volat svým zákazníkům, klientům či pacientům? 
 

Odpověď: Nikoli, změna režimu opt-out na režim opt-in nikterak v tomto nemění stávající stav, kdy je 
dána možnost kontaktovat své zákazníky, když se předmětná právní úprava týká pouze těch hovorů, 
u nichž  není  mezi  volajícím  (kontaktujícím)  a  volaným  (kontaktovaným)  žádný  vztah  (volaný,  resp. 
kontaktovaný není zákazníkem). 

Opět zde lze s odkazem na odpověď na otázku A6 uvést, že zdrojem kontaktu není v daném případě 
veřejný  účastnický  seznam,  když  dodavatel  bude  mít  kontakt  a  další  podmínky  vztahu  s klientem 
např. individuálně  domluvené  a  nebude  tak  využívat  veřejného  účastnického  seznamu.  Předmětná 
právní úprava obsažená v zákoně o elektronických komunikacích se na takové případy nevztahuje. 

Ustanovení  §  96  se  vztahuje  pouze  k veřejným  účastnickým  seznamům.  Zákaznická  databáze  je 
zpravidla  založena  na  předchozím  zákaznickém  kontaktu.  Zákazníka  lze  tedy  oslovit,  pokud  má 
podnikatel  jakýkoli  jiný  individuální  souhlas  s kontaktováním,  a  to  i  přes  to  že,  tento  ve  veřejné 
seznamu  uvedl,  že  si  nepřeje  být  kontaktován  za  účelem  marketingu.  Účastník  nemusí  odmítnout 
kontaktování za účelem marketingu, i když před tím v účastnickém seznamu neuvedl, že si přeje být 
kontaktován (tj. presumuje se, že si účastník nepřeje být kontaktován). V takovém případě by současně 
ale nemohl účastník tvrdit, že byl obtěžován kontaktováním za účelem marketingu.   

Současně ve vztahu k fyzickým osobám obecně platí, že buďto je zpracování osobních údajů pro účel 
„telemarketingu“ založeno na souhlasu fyzické osoby podle čl. 6 odst. 1 písm. a) obecného nařízení 
o ochraně osobních údajů, přičemž tento souhlas je fyzickou osobou dán  přímo konkrétnímu správci, 
nebo prostřednictvím veřejného seznamu dle § 95 zákona o elektronických komunikacích, anebo může 
být založeno na oprávněném zájmu správce podle čl. 6 odst. 1 písm. f) obecného nařízení o ochraně 
osobních údajů. Tedy na telefonické nabídky relevantních výrobků nebo služeb zákazníkům správce se 
předmětná právní úprava zákona o elektronických komunikacích neuplatní. 

Vzhledem  k tomu,  že  v předmětných  ustanoveních  zákona  o  elektronických  komunikacích  není 
vymezen  tzv.  oprávněný  zájem  kontaktujícího  ani  rámcově,  lze  v tomto  ohledu  analogicky  odkázat 
na podrobné podmínky elektronické reklamy upravené v § 7 zákona č. 480/2004 Sb. 

Pokud je využívána určitá interní databáze kontaktů, je potřeba na její vytváření a nakládání s údaji v ní 
obsaženými respektovat pravidla stanovená obecným nařízením o ochraně osobních údajů. 

3)  Uplatní  se  zákaz  kontaktování  účastníků  za  účelem  marketingu  bez  jejich  výslovného 
souhlasu  podle  zákona  o  elektronických  komunikacích  i  v  případě,  kdy  podnikatel  – 
právnická  osoba,  poskytující  služby  zcela  jiného  druhu,  než  jsou  služby  elektronických 
komunikací, disponuje vlastním portfoliem klientů s jejich kontaktními údaji a pouze tyto 
"vlastní"  klienty  oslovuje  prostřednictvím  telefonu  za  účelem  nabídky  svých  nových 
produktů?  Klienti  jsou  v  této  databázi  zařazeni  na  základě  uděleného  souhlasu  se 
zpracováním jejich údajů a také souhlasu s nabídkami nových služeb. 
 

Odpověď: Viz obdobně odpověď na otázku B2.  
 

 

11 

4)  Platí zákaz nabízení marketingové reklamy i v případě, že účastník, resp. uživatel dal souhlas 
s kontaktováním  za  účelem  marketingu 
jiným  způsobem,  než  uvedením  souhlasu 
ve veřejném seznamu podle § 95 odst. 1 písm. b) nebo § 95 odst. 2 zákona o elektronických 
komunikacích? Například účastník dá společnosti „Marketing s.r.o.“ výslovný souhlas s tím, 
aby ho tato společnost kontaktovala za účelem marketingu, ale zároveň nebude mít tento 
účastník  ve  veřejném  seznamu  podle  §  95  odst.  1  písm.  b)  nebo  §  95  odst.  2  zákona 
o elektronických komunikacích uvedeno, že si přeje být kontaktován za účelem marketingu. 
Může společnost Marketing s.r.o. tohoto účastníka kontaktovat za účelem marketingu, nebo 
ne? 
 

Odpověď:  Viz  odpověď  na  otázku  B2.  Pokud  byl  v komunikaci  s účastníkem  získán  konkrétním 
podnikatelem  souhlas  účastníka  vůči  tomuto  podnikateli  s možností  kontaktování  za  účelem 
marketingu, není v takovém případě potřeba ověřovat, zda účastník uvedl či neuvedl v účastnickém 
seznamu, zda si přeje být kontaktován za účelem marketingové reklamy či jiné obdobné nabídky zboží 
nebo služeb. Zdrojem kontaktu zde není veřejný účastnický seznam ani to, co zákon o elektronických 
komunikacích  v §  95 odst. 5 v  rámci  právní  fikce  za vytváření  takového  seznamu  považuje.  Obecná 
právní úprava vztahující se ke specifické oblasti veřejných účastnických seznamů se zde tedy neuplatní, 
když  určující  je  individuální  souhlas  s kontaktováním.  Pokud  dojde  ke  kontaktování  za  účelem 
marketingu, bude takový kontaktující z porušení povinnosti podle § 96 odst. 1 zákona o elektronických 
komunikacích vyviněn, pokud prokáže existenci souhlasu. 

5)  Bude možné pro kontaktování za účely marketingu využívat telefonní čísla firem, která mají 
přímo uvedená na vlastních webových stránkách, např. na podstránce kontakty (bez využití 
jakéhokoliv účastnického seznamu)? 
 

Odpověď: Viz obdobně odpověď na otázku A6. Zdrojem kontaktu zde není veřejný účastnický seznam 
ani to, co zákon o elektronických komunikacích v § 95 odst. 5 v rámci právní fikce za vytváření takového 
seznamu  považuje,  ale  je  jím  kontakt  uvedený  na  webových  stránkách  volané  firmy,  tj. jedná  se 
o kontaktní  údaje  zveřejněné  samotným  subjektem  údajů.  Předmětná  právní  úprava  zákona 
o elektronických  komunikacích  se  na  tuto  situaci  nevztahuje  a  bude  potřeba ve  vztahu  k takovému 
zveřejněnému  kontaktu  posuzovat,  k čemu  takový  kontakt  slouží  (zda  není  u takového  kontaktu 
uveden specifický účel jeho použití, například, že se jedná o „helplinku“ apod.) a zda jeho použitím 
nedochází k porušování pravidel obsažených v jiných právních předpisech (obecné nařízení o ochraně 
osobních údajů atd.). 

Pokud by na telefonní kontakt byla zaslána zpráva SMS (nikoli voláno) s obchodním (marketingovým) 
sdělením, za které se považuje i žádost o udělení souhlasu s marketingovým oslovením, jednalo by se 
o  porušení  §  7  zákona  č.  480/2004  Sb.,  jelikož  tento  zákon  nerozlišuje  mezi  oslovením  fyzické  či 
právnické osoby.  

V této  souvislosti  lze  upozornit  na  případný  aplikační  problém,  když  by  se  v dotazovaném  případě 
jednalo  o volání  na  telefonní  čísla  (zejména  u  mobilní  služby  –  SIM  karty),  která  zaměstnavatel 
(účastník) poskytne zaměstnancům (uživatelům) k širšímu využití než jen pro pracovní účely. V případě 
získávání souhlasu s telemarketingem, který by zjevně směřoval na fyzickou osobu, byť by se jednalo 
o firemní telefonní číslo, je třeba jej získávat dle pravidel čl. 4 bod 11  obecného nařízení o ochraně 
osobních údajů – viz rovněž odpověď na otázku A6. 

 

12 

6)  Jakým způsobem je možné, pokud je cílem oslovovat nové firmy zajistit/požádat o souhlas 
s kontaktováním za účelem marketingu (pokud vynecháme informace z veřejného seznamu 
účastníků)? 

 
Odpověď: Viz odpověď na otázku B5. Za podmínek uvedených v odpovědi B5 lze kontaktovat za účelem 
marketingu  zveřejněné  kontakty  firem  –  na  takové  případy  se  úprava  zákona  o  elektronických 
komunikacích upravující problematiku účastnických seznamů nevztahuje. Lze odkázat též na odpověď 
na otázku A6, a to v souvislosti s otázkou prokazatelnosti získaného souhlasu. 

7)  Je volání podnikatele s nabídkou možnosti pobavit se, případně s možností schůzky za tímto 
účelem  (jedná se o zjišťování obecného zájmu o služby  o možnostech poskytnutí určitých 
služeb)  marketingovým  voláním  zakázaným  podle  §  96  zákona  o  elektronických 
komunikacích? 
 

Odpověď: I nabídku schůzky s možností nabídky zboží nebo služeb lze považovat za nabídku zboží nebo 
služeb jako takovou, jedná se v takovém případě již o „marketingovou reklamu nebo jinou obdobnou 
nabídku  zboží  nebo  služeb“  ve  smyslu  §  96  odst.  1  zákona  o  elektronických  komunikacích. 
Za kontaktování za účelem marketingu lze rovněž požadovat nabídku zboží nebo služeb, za které není 
vyžadována úplata (např. nabídku volného vstupu do solária apod.), když se stále jedná o propagaci 
podnikatelské činnosti, která je rovněž považována za obchodní sdělení ve smyslu zákona č. 480/2004 
Sb.  Obdobně  lze  považovat  za  kontaktování  za  účelem  marketingu  ve  smyslu  §  96  odst.  1  zákona 
o elektronických komunikacích i případ, kdy je na začátku hovoru učiněn dotaz, zda účastník souhlasí 
s kontaktováním  za  účelem  marketingu.  Taková  žádost  o  souhlas  se  analogicky  jako  v případě 
obchodních  sdělení  podle  zákona  č.  480/2004  Sb.  za  obchodní  sdělení,  resp.  zde  za  kontaktování 
za účelem marketingu, považuje. 

(marketingových)  sdělení 

i  newsletterů  a jiných  obchodních 

8)  Týká se zákaz dle § 96 odst. 1  zákona  o  elektronických komunikacích  jen telemarketingu, 
nebo 
rozesílaných 
elektronickými prostředky (čemuž by odpovídalo znění ustanovení)? Pokud je odpověď ano, 
platí zákaz dle § 96 odst. 1 zákona o elektronických komunikacích i pro šíření obchodních 
sdělení  na  elektronický  kontakt  pro  elektronickou  poštu  dle  §  7  odst.  3  zákona 
č. 480/2004 Sb.? Např. účastník si zakoupí přes e-shop společnosti Vysavače s.r.o. robotický 
vysavač.  Může  tomuto  účastníkovi  společnost  Vysavače  s.r.o.  zasílat  e-mailem  obchodní 
sdělení ohledně vlastních obdobných výrobků, pokud tento účastník zároveň nebude mít ve 
veřejném seznamu podle § 95 odst. 1 písm. b) nebo § 95 odst. 2  zákona o elektronických 
komunikacích uvedeno, že si přeje být kontaktován za účelem marketingu? 
 

Odpověď:  Pokud  jsou  ve  veřejném  účastnickém  seznamu  uvedeny  i  jiné  kontaktní  údaje,  než  je 
telefonní  číslo,  např.  e-mailová  adresa,  vztahuje  se  zákaz  uvedený  podle  §  96  odst.  1  zákona 
o elektronických  komunikacích  i  na  tyto  kontaktní  údaje  uvedené  v účastnickém  seznamu.  To  však 
samo  o  sobě  neznamená,  že  by  nemohla  být  taková  osoba  kontaktována,  pokud  k takovému 
kontaktování dala kontaktujícímu individuální souhlas (k tomu rovněž srov. rovněž odpověď na otázku 
B4), resp. je možné ji kontaktovat v souladu s § 7 odst. 3 zákona č. 480/2004 Sb. (jsou získány od svého 
zákazníka podrobnosti jeho elektronického kontaktu pro elektronickou poštu v souvislosti s prodejem 
výrobku nebo služby), tj. obchodní sdělení lze i nadále posílat těm, kteří s tím vyslovili předem souhlas 
nebo  jsou  zákazníky  a měli  možnost  předem  vyslovit  nesouhlas  k propagaci obdobných  produktů. 

 

13 

V tomto  ohledu  je  tedy  v rámci  daného  individuálního  vztahu  uplatněn  princip  speciality  (zákon 
č. 480/2004 Sb.) a obecnosti (zákon o elektronických komunikacích). 

9)  V návaznosti  na  předchozí  otázku,  jaký  úřad  bude  vykonávat  dozor  nad  dodržováním 
pravidel  ohledně  rozesílání  obchodních  sdělení,  resp.  jaký  úřad  bude  udělovat  případné 
pokuty  za  porušení  pravidel  ohledně  šíření  obchodních  sdělení?  Bude  to  Český 
telekomunikační úřad dle § 120 ve spojení s § 118 zákona o elektronických komunikacích, 
nebo Úřad pro ochranu osobních údajů dle § 10 odst. 1 písm. a) zák. č. 480/2004 Sb.? 
 

Odpověď: Dozor nad plněním povinností podle § 96 odst. 1 zákona o elektronických komunikacích, 
ve znění zákona č. 374/2021 Sb., bude vykonávat Český telekomunikační úřad (k tomu srov. skutkové 
podstaty přestupků uvedených v § 118 odst. 1 písm. j) a § 119 odst. 1 písm. i) zákona o elektronických 
komunikacích). Dozor nad plněním povinností podle § 7 zákona č. 480/2004 Sb. pak i nadále Úřad pro 
ochranu osobních údajů. 

10) Obava  z  toho,  že  na  poskytování  marketingové reklamy  na  sociálních  sítích  se  rovněž 
aplikuje  § 96  zákona  o  elektronických  komunikacích,  a  rovněž  bude  zapotřebí souhlas  při 
takovém nabízení reklamy. Jaké je vaše stanovisko k vlivu novely zákona o elektronických 
komunikacích na  poskytování  reklamy  na  sociálních  sítích?  Není  nám  totiž  jasné,  jakou 
formou by byl případně souhlas se zobrazením reklamy udělen. 

 
Odpověď: Nespatřujeme vliv předmětné novely zákona o elektronických komunikacích na poskytování 
reklamy  na  sociálních  sítích.  V případě  zobrazování  reklamy  prostřednictvím  například  aplikace 
Facebook nebude využit veřejný účastnický seznam a nejedná se současně o individuální kontaktování 
(přímé osobní oslovení) za účelem marketingu, reklama je typicky nabízena s ohledem na subjektem 
údajů  poskytnuté  informace  –  věk,  zájmy,  zobrazené  podobné  reklamy  apod.  S  poskytováním 
marketingové reklamy na sociálních sítích však souvisí profilování prostřednictvím cookies. Jestliže se 
nejedná o tzv. technické cookies a zpracování osobních údajů je založeno na souhlasu subjektu údajů, 
správce osobních údajů musí nejdříve získat souhlas subjektů údajů dle pravidel čl. 4 bod 11 obecného 
nařízení o ochraně osobních údajů, a až po získání souhlasu může zpracovávat osobní údaje ve formě 
cookies. 

11) Jsme přesvědčeni, že z novely nevyplývají žádné změny pro svobodné provádění výzkumu 

a tedy:  

i) novela zachovává stávající princip svobody výzkumu trhu, který nadále není zahrnut pod definici 
(obtěžujícího, přímého) marketingu 
ii) novela nezavádí povinnost subjektů výzkumu trhu zajistit si předem výslovný souhlas účastníka 
s tím,  aby  byl  kontaktován  za  účelem  provádění  průzkumu  trhu,  tj.  princip  opt-in  upravený 
v § 66 odst. 1 zákona o elektronických komunikacích se na výzkum trhu nevztahuje; 
iii)  na  výzkum  trhu  se  neuplatní  ustanovení  §  95  odst.  5  zákona  o  elektronických  komunikacích, 
tj. v případě  průzkumu  trhu nepředstavuje  náhodné  vygenerování  telefonních  čísel  vytvoření 
účastnického seznamu, neboť účastník je v rámci průzkum trhu kontaktován za jiným účelem, než je 
marketing. 
 
Je tomu tak? 
 
Odpověď: Kontaktování za účelem výzkumu trhu obecně nelze považovat za marketingovou reklamu 
nebo  obdobný  způsob  nabídky  zboží  nebo  služeb  ve  smyslu  §  96  odst.  1  zákona  o  elektronických 
komunikacích.  Zákaz  uvedený  v  § 96  odst.  1  zákona  o elektronických  komunikacích  se  tak 

 

14 

na kontaktování  za  účelem  výzkumu  trhu  v pravém  smyslu  nevztahuje,  a  to  bez  ohledu  na  to,  zda 
účastník uvedl či neuvedl v účastnickém seznamu, zda si přeje být kontaktován za účelem marketingu. 
Posouzení, zda se ve skutečnosti jedná o výzkum trhu, samozřejmě vždy závisí na obsahu komunikace, 
nikoli  na  označení  kontaktujícím,  že  se  jedná  o  výzkum  trhu.  Není  tedy  přípustné,  aby  docházelo 
kontaktováním pod záštitou „průzkumu trhu“ k zastírání marketingových aktivit. Přestože ustanovení 
§  95  odst.  5  zákona  o  elektronických  komunikacích  považuje  za  vytvoření  účastnického  seznamu 
i náhodné vygenerování telefonních čísel, v daném případě (výzkum trhu) není taková činnost spojena 
s přímým marketingem, zákaz podle § 96 odst. 2 zákona o elektronických komunikacích tak na takový 
případ nedopadá. V dané souvislosti lze doplnit, resp. je potřeba upozornit, že žádost o průběžné nebo 
zpětné  zhodnocení  provedeného  nákupu  naplňuje  definiční  znaky  obchodního  sdělení  a  podléhá 
zákonu č. 480/2004 Sb. 

 

15 

