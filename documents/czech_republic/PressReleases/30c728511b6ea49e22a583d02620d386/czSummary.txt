17. 2. 2022 – Úřad pro ochranu osobních údajů zveřejnil svůj nejnovější plán kontrol. I letos cílí na nejdůležitější legislativní změny své agendy spojené s aktuálními společenskými potřebami, jako je problematika cookies, šíření nevyžádaných obchodních sdělení, ale třeba také oblast Chytré karantény.
 
 
 
Dodržování nové zákonné úpravy ke cookies je vysoce aktuálním tématem a jednou z hlavních priorit kontrol Úřadu pro letošní rok. Aktuální pravidla, oficiálně platící od 1. ledna 2022, správcům ukládají používat princip opt-in, kdy mohou shromažďovat osobní údaje návštěvníků jimi spravovaných webových stránek pouze na základě prokazatelného souhlasu. Úřad již dříve o této změně informoval na svých webových stránkách. V Poradně také zveřejnil Často kladené otázky ohledně souhlasu s cookies uděleného prostřednictvím tzv. cookie lišty. V prvním pololetí roku 2022 bude Úřad pokračovat v kontrolní činnosti u projektu Chytré karantény, jejímž některým částem se již v loňském roce věnoval. Kontrola vybraných exekutorských úřadů pak bude cílit na výkon práv subjektů údajů, tj. předně řádný výkon práva na přístup k údajům, práv na opravu či na výmaz osobních údajů.Mnoho práce čeká letos Úřad i v oblasti šíření obchodních sdělení, kde se k nejčastějším tématům opět řadí nastavení přímého marketingu prováděného pomocí elektronických komunikačních prostředků.Kompletní anonymizovanou verzi aktuálního kontrolního plánu Úřadu naleznete níže ve formátu PDF. 
 
Odkazy
Kontrolní plán ÚOOÚ pro rok 2022 [PDF, 210 kB]

 Zodpovídá: Mgr. Vojtěch MarcínVytvořeno / změněno: 17.2.2022 / 17.2.2022KontextUmístění: Složky dokumentů > Novinky 
