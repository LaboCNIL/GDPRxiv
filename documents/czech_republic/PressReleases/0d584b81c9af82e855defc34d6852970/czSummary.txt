12. 4. 2018 - Pracovní skupina WP29, sdružující evropské dozorové úřady pro ochranu dat, vyjádřila v tomto týdnu na svém jednání plnou podporu probíhajícímu šetření národními dozorovými orgány v souvislosti se sběrem a použitím osobních údajů sociálními médii nebo jejich prostřednictvím. Zároveň vytvoří WP29 také pracovní skupinu pro sociální média (Social Media Working Group), která má pro tuto záležitost vypracovat dlouhodobou strategii.
 
 
 
„Opakujeme znovu náš dřívější závazek pomoci a plné spolupráce s britským Úřadem komisaře pro informace při vyšetřování společností Cambridge Analytica a Facebook,“ uvedla předsedkyně WP29 Andrea Jelinek s tím, že pracovní skupina bude úzce spolupracovat prostřednictvím stávající kontaktní skupiny pro Facebook.Podle vyjádření předsedkyně WP29 se Evropa nachází na prahu nové éry v ochraně dat. „Ochrana jednotlivců před nezákonným použitím jejich osobních údajů na sociálních sítích bude jednou z našich klíčových priorit,“ prohlásila.Na adresu společnosti Facebook pak doslova uvedla, že projev lítosti ze strany miliardy dolarů vydělávající platformy sociálních médií jednoduše nestačí. „Zatímco v mysli každého figurují Cambridge Analytica a Facebook, my chceme rozprostřít síť doširoka a myslet dlouhodobě,“ popsala důvody pro vytvoření pracovní skupiny pro sociální média. Současná kauza zneužití dat desítek milionů uživatelů Facebooku je podle předsedkyně WP29 s velkou pravděpodobností jen jeden případ rozšířené praxe vytěžování osobních údajů ze sociálních médií pro ekonomické nebo politické účely. „WP29 si však je plně vědoma, že tento problém je širší a týká se dalších činitelů, jako jsou vývojáři aplikací a obchodníci s daty. Činnost pracovní skupiny pro sociální média bude pokračovat i po zřízení Evropského sboru pro ochranu osobních údajů,“ prohlásila na závěr s tím, že tento sbor bude mít větší rozsah kompetencí v zájmu zajištění uplatňování obecného nařízení o ochraně osobních údajů.V souvislosti s jednáním WP29 připomíná český Úřad pro ochranu osobních údajů, že již v minulosti zveřejnil na svých webových stránkách postup, který má pomoci lidem při využívání služeb sociálních médií.Řešení některých problémů s vlastními údaji na internetu zveřejnil Úřad zde.Některé hlavní odkazy na žádosti o opravu či odstranění údajů přímo u provozovatelů služeb potom naleznete zde.
 Zodpovídá: Mgr. Vojtěch MarcínVytvořeno / změněno: 12.4.2018 / 12.4.2018KontextUmístění: Složky dokumentů > Mapa stránek > Základní odkazy > Tiskové zprávy 
