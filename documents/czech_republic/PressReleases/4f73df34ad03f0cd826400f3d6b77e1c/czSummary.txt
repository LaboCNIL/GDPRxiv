16. 10. 2020 - Úřad pro ochranu osobních údajů obdržel minulý čtvrtek žádost předsedy Rady vlády pro informační společnost Vladimíra Dzurilly o spolupráci při ověření souladu projektu eRouška se zákonem č. 110/2019 Sb., o zpracování osobních údajů a obecným nařízením o ochraně osobních údajů.
 
 
 
„Žádosti v co nejkratší době vyhovíme, neboť nesnese odkladu. Zejména s ohledem na aktuální situaci kolem nákazy COVID-19 v České republice,“ reagoval předseda ÚOOÚ Jiří Kaucký.Zároveň připomenul, že Úřad pro ochranu osobních údajů nevydává k žádnému zpracování povolení. „Zpracování v mimořádné situaci ochrana dat nebrání a žádné povolení kontrolního úřadu není vyžadováno. Jsme však připraveni, jako vždy, již od jara, poskytnout poradu předsedovi Rady vlády pro informační společnost, stejně jako ministerstvu zdravotnictví, v konkrétní věci,“ uvedl předseda Úřadu.
 Zodpovídá: Mgr. Vojtěch MarcínVytvořeno / změněno: 16.10.2020 / 16.10.2020KontextUmístění: Složky dokumentů > Novinky 
