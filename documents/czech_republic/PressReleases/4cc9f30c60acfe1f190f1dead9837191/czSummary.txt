Praha, 29. duben 2022 – Novým vedoucím tiskového oddělení a mluvčím Úřadu pro ochranu osobních údajů se stal Milan Řepka. Svou profesní kariéru zahájil v devadesátých letech, jako parlamentní zpravodaj v Československém a následně (po rozpadu ČSFR) v Českém rozhlase a v České televizi, kde kromě televizního zpravodajství moderoval s Otou Černým politický diskusní pořad „Debata“.
 
 
 
Ve státní správě svou profesionální kariéru Milan Řepka zahájil na Ministerstvu obrany ČR jako tajemník ministra, mluvčí ministerstva a ředitel Odboru vztahů s veřejností. Působil také jako diplomat (obranný poradce) stálé delegace České republiky při NATO v Bruselu a byl i mluvčím a ředitelem odborů komunikace a vnějších vztahů např. na Ministerstvu zahraničních věcí ČR, Ministerstvu průmyslu a obchodu ČR, Úřadu vlády a jako mediální poradce a případně konzultant v řadě dalších resortů veřejné správy. Profesionální působení Milana Řepky se ovšem opírá nejen o dlouholetou zkušenost novináře, mluvčího, nezávislého konzultanta, ale také o práci manažera korporátní externí komunikace nadnárodních společností. V soukromém sektoru byl např. ředitelem Komunikace a PR ve společnosti Brněnské veletrhy a výstavy a v nadnárodní stavební společnosti HOCHTIEF. Mezi významné profesionální působení Milana Řepky patří i to, že byl manažerem komunikace projektu výstavby plynovodu GAZELA a zároveň manažerem externí komunikace a mluvčím výhradního přepravce zemního plynu v České republice, nadnárodní společnosti NET4GAS. Před příchodem do Úřadu pro ochranu osobních údajů byl CCO (Chief Communication Officer) u nadnárodní softwarové společnosti. 
 Zodpovídá: Mgr. Vojtěch MarcínVytvořeno / změněno: 29.4.2022 / 29.4.2022KontextUmístění: Složky dokumentů > Novinky 
