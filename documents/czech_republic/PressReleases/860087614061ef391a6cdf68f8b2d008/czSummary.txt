12. 5. 2020 – Může zaměstnavatel měřit tělesnou teplotu svých zaměstnanců a dalších osob při vstupu na pracoviště? Odpověď na dotaz, se kterým se v posledních měsících často setkává, zveřejnil na svých webových stránkách Úřad pro ochranu osobních údajů.
 
 
 
Měření teploty, kterým někteří zaměstnavatelé v období současné pandemie nemoci covid-19 podmiňují vstup příchozích osob na pracoviště, je doposud málo vídaným zásahem do lidského soukromí. Vinou současné mimořádné situace se však stává legitimním účelem pro zajištění bezpečného pracovního prostředí pro ostatní zaměstnance.Ne vždy je tento krok posuzován z pohledu ochrany osobních údajů. „Pokud není naměřená teplota zaznamenána ve spojení se jménem nebo jinými údaji umožňujícími identifikaci dané osoby, nejde o zpracování osobních údajů ve věcné působnosti obecného nařízení o ochraně osobních údajů (GDPR),“ vysvětlil vedoucí oddělení konzultací Ladislav Hejlík s tím, že na podobné situace je pamatováno třeba v zákoníku práce.Zpracování tělesné teploty zaměstnance není výslovnou právní povinností. Ve smyslu GDPR ho však s přihlédnutím k nutným hygienickým a protiinfekčním opatřením lze považovat za oprávněný zájem zaměstnavatele. „To umožňuje zpracování údaje vypovídajícího o zdravotním stavu pro výkon zvláštních práv v oblasti pracovního práva, a napomůže zaměstnavateli dostát svým povinnostem při předcházení ohrožení zdraví ve stávajících výjimečných podmínkách, včetně kontaktování zdravotníků či hygieniků,“ uvedl Hejlík.Celou odpověď Úřadu naleznete v rubrice Často kladené otázky sekce Poradna.
 Zodpovídá: Mgr. Vojtěch MarcínVytvořeno / změněno: 12.5.2020 / 12.5.2020KontextUmístění: Složky dokumentů > Novinky 
