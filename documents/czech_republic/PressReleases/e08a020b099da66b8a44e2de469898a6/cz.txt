Vyvěšeno: 07.04.2020 
Svěšeno:    22.04.2020 

č. j. 14 A 242/2018 – 29 

 

 

 

ČESKÁ REPUBLIKA 

ROZSUDEK 

JMÉNEM REPUBLIKY 

Městský soud v Praze rozhodl v senátě složeném z předsedy Štěpána Výborného a soudců Karly 
Cháberové a Jana Kratochvíla ve věci  
 

žalobce: 

proti 
žalovanému: 
 
 

 

 

 
 

sídlem 
zastoupený advokátem 
sídlem 

 

 

Úřad pro ochranu osobních údajů 
sídlem Pplk. Sochora 27, Praha 7 

o žalobě proti rozhodnutí předsedkyně Úřadu pro ochranu osobních údajů ze dne                
27. 9. 2018, č. j. UOOU-05291/17-44, 

t a k t o : 

 

I. 

II. 

Žaloba se zamítá. 

Žádný z účastníků nemá právo na náhradu nákladů řízení. 

 

O d ů v o d n ě n í : 

I. Vymezení věci a průběh řízení před správním orgánem  

1.  Žalobce  se  podanou  žalobou  domáhá  zrušení  v záhlaví  označeného  rozhodnutí,  kterým  byl 

zamítnut  jeho  rozklad  a  potvrzeno  rozhodnutí  Úřadu  pro  ochranu  osobních  údajů  ze  dne                 
5.  6.  2018,  č.  j.  UOOU-05291/17-38,  jímž  byl  žalobce  shledán  vinným  ze  spáchání  přestupků 
podle § 11 odst. 1 písm. a) bod 1 a 2 zákona č. 480/2004 Sb., o některých službách informační 

Shodu s prvopisem potvrzuje: 

 

2 

14 A 242/2018 

společnosti  a  o  změně  některých  zákonů,  ve  znění  pozdějších  předpisů  (dále  jen  „zákon                      
o některých službách informační společnosti“), za což mu byla uložena pokuta ve výši 80 000 Kč. 

2.  Z obsahu správního spisu zjistil soud následující, pro věc podstatné skutečnosti.    
3.  Žalovaný provedl u žalobce ve dnech 3. 11. 2017 až 8. 2. 2018 kontrolu. Podkladem pro zahájení 
kontroly byly stížnosti na šíření nevyžádaných obchodních sdělení. Předmětem kontroly pak bylo 
dodržování  povinností  vyplývajících  ze  zákona  o  některých  službách  informační  společnosti 
týkajících se rozesílání obchodních sdělení pomocí elektronických prostředků.  

4.  V průběhu řízení žalobce opakovaně tvrdil, že odpovědným subjektem za rozesílání obchodních 

sdělení  může  být  výhradně  jeho  partner,  společnost 

  se  sídlem 

             

 Ukrajina, IČO: 

(dále jen „partner“). Žalobce upozorňoval 
na  čl.  3.1  smlouvy  uzavřené  mezi  ním  a  partnerem,  dle  něhož  se  partner  zavázal  pro  žalobce 
propagovat  jeho  služby,  a  to  mimo  jiné  zasíláním  sdělení  o  výrobcích  a  službách  žalobce                   
na e-mailové adresy, k čemuž bude mít partner souhlas třetích osob. Zároveň ve smlouvě partner 
žalobce výslovně prohlásil, že pořádáním marketingové kampaně pro žalobce nebudou žádným 
způsobem porušeny právní předpisy. Smluvní strany se rovněž dohodly, že žalobce sám nebude 
odesílat  žádná  reklamní  sdělení  a  ani  mu  nebudou  předány  žádné  osobní  údaje  třetích  osob. 
Žalobce  také  partnera  po  upozornění  na  možné  protiprávní  jednání  ihned  kontaktoval,  ten  jej 
však ujistil, že disponuje souhlasy se zasíláním obchodních sdělení.  

5.  Na základě kontrolních zjištění vydal žalovaný příkaz ze dne 26. 2. 2018, č. j. UOOU-05291/17-
33, v němž shledal žalobce vinným ze spáchání přestupků podle § 11 odst. 1 písm. a) bod 1 a 2 
zákona  o  některých  službách  informační  společnosti,  za  což  mu  uložil  pokutu  ve  výši                       
118 125 Kč. Proti příkazu podal žalobce odpor.  

6.  Žalovaný následně vydal rozhodnutí ze dne 5. 6. 2018, č. j. UOOU-05291/17-38, jímž shledal 
žalobce  vinným  ze  spáchání  přestupku  podle  §  11  odst.  1  písm.  a)  bod  1  zákona  o  některých 
službách  informační  společnosti,  neboť  opakovaně  šířil  obchodní  sdělení  na  ve  výroku 
specifikované elektronické adresy (celkem 14 případů), a to aniž by disponoval souhlasy k jejich 
zasílání či se jednalo o zákazníky ve smyslu § 7 odst. 3 zákona o některých službách informační 
společnosti,  a  dále  z  přestupku  podle  §  11  odst.  1  písm.  a)  bod  2,  neboť  ve  výroku  označená 
obchodní  sdělení  (3  případy)  byla  šířena  bez  řádného  označení  ve  smyslu  §  7  odst.  4  písm.  a) 
zákona  o  některých  službách  informační  společnosti.  Za  výše  uvedené  jednání  byla  žalobci 
uložena pokuta ve výši 80 000 Kč. 

7.  V odůvodnění  žalovaný  mj.  uvedl,  že  žalobce  nijak  nedoložil,  že  jeho  partnerovi  byly  uděleny 
souhlasy  se  zasíláním  obchodních  sdělení  ve  prospěch  žalobce.  Dále  upozornil,  že  je  dána 
objektivní  odpovědnost  za  šíření  obchodních  sdělení  bez  souhlasu  adresátů,  přičemž  zákonné 
povinnosti se nelze zřeknout smluvním přenesením odpovědnosti. Moderaci výše pokuty správní 
orgán  I.  stupně  odůvodnil  přihlédnutím  k  doloženému  přiznání  k  dani  z  příjmů  právnických 
osob, ze kterého vyplývá, že na konci roku 2016 se žalobce nacházel ve ztrátě 191 274 Kč.  

8.  K rozkladu žalobce předsedkyně žalovaného prvostupňové rozhodnutí potvrdila.  
9.  V odůvodnění  konstatovala,  že  došlo  k  zákonem  předvídanému  škodlivému  následku,  a  sice 
zásahu do soukromí adresátů obchodních sdělení, resp. jejich obtěžování. Stalo se tak v důsledku 
hromadného či opakovaného šíření obchodních sdělení elektronickými prostředky ve prospěch 
žalobce, a to bez souhlasu adresáta, resp. bez jejich řádného označení jako obchodních sdělení. 

10.  Předsedkyně žalovaného považovala za prokázané, že k faktickému odeslání obchodních sdělení 
došlo  z  vůle  žalobce  na  základě  jím  vydaného  příkazu  k  odeslání.  Je  přitom  nerozhodné,  jaký 
převažující smluvní typ s partnerem uzavřel, neboť tato smlouva zavazuje výhradně inter partes. 
Ačkoliv  nelze  žalobci  upřít  oprávnění  jednat  v  soukromoprávních  věcech  svobodně  dle  svého 
uvážení,  veřejné  právo  včetně  správní  odpovědnosti  za  přestupky  se  aplikuje  odděleně                           

Shodu s prvopisem potvrzuje: 

 

3 

14 A 242/2018 

a nezávisle, přičemž smlouva nemůže mít vůči dozorčímu orgánu žádné účinky. Navíc i zákon 
předpokládá, že šiřitel může šířit obchodní sdělení nejen vlastními silami, ale i prostřednictvím 
jiného  subjektu,  kdy  podle  §  7  odst.  4  písm.  b)  zákona  o  některých  službách  informační 
společnosti  a  contrario  musí  každé  obchodní  sdělení  obsahovat  informaci  o  odesílateli,  jehož 
jménem se komunikace uskutečňuje, resp. v jehož prospěch je obchodní sdělení šířeno.  

11.  Ustanovení § 7 a § 11 zákona o některých službách informační společnosti je nutno vnímat také  
v kontextu se zákonem č. 101/2000 Sb., o ochraně osobních údajů a změně některých předpisů, 
v tehdy platném znění (dále jen „zákon o ochraně osobních údajů“). Žalobce v dané věci určil jak 
účel, tak i prostředky zpracování osobních údajů, čímž naplnil definici správce osobních údajů         
ve smyslu § 4 písm. j) zákona o ochraně osobních údajů, přičemž je primárně povinností správce 
zajistit souladnost zpracování se zákonnými podmínkami. Pokud by bylo možno smluvně přenést 
odpovědnost za nezákonné šíření obchodních sdělení na jiný subjekt, a to včetně subjektů mimo 
místní působnost státních autorit, principy ochrany osobních údajů, jakož i soukromí v obecném 
slova smyslu, by byly zcela anulovány, a to za současného profitu odesílatele obchodních sdělení, 
jenž proces faktické rozesílky inicioval a řídil. 

12.  Dále předsedkyně žalovaného uvedla, že § 11 odst. 1 zákona o některých službách informační 
společnosti je konstruován na základě objektivní odpovědnosti, tj. odpovědnosti za právní stav, 
kdy  ve  vztahu  k  právnické  osobě  není  třeba  zkoumat  zavinění  vzniklého  protiprávního  stavu.             
I  proto  je  třeba  za  šiřitele  obchodních  sdělení  považovat  také  ty  osoby,  které  k  faktickému 
odeslání  udělily  pokyn,  příkaz,  uzavřely  smlouvu,  či  jiným  způsobem  faktické  odeslání 
obchodních  sdělení  iniciovaly.  A  bylo  prokázáno,  že  pro  ve  výroku  zmíněné  kontakty  neměl 
žalobce právní titul pro šíření obchodních sdělení a ani žádným dostatečně průkazným způsobem 
neověřil,  že  takovými  právními  tituly  disponuje  jeho  partner,  se  kterým  za  účelem  rozeslání 
obchodních  sdělení  uzavřel  smlouvu.  A  navíc  za  situace,  kdy  byl  žalobce  na  nezákonnost 
rozesílky opakovaně upozorňován, nelze pouhé slovní ujištění partnera považovat za dostatečné 
naplnění  spravedlivě  očekávatelných  kroků  k  ověření  a  zabezpečení  zákonnosti  dalšího  šíření 
obchodních sdělení. 

13.  Předsedkyně žalovaného pak odmítla, že je výše uložené pokuty nepřiměřeně vysoká.  

II. Obsah žaloby 

14.  Žalobce  namítá,  že  napadené  rozhodnutí  nereflektuje  skutečné  znění  zákona  o  některých 

službách  informační  společnosti.  Žalovaný  nemůže  posuzovat  smysl  a  účel  tohoto  zákona                
na  základě  směrnice  Evropského  parlamentu  a  Rady  č.  2002/58/ES,  o  zpracování  osobních 
údajů  a  ochraně  soukromí  v  odvětví  elektronických  komunikací  (dále 
č. 2002/58/ES“). Navíc při výkladu toho, co je zakázané, musí státní orgán vykládat povinnosti 
spíše restriktivně, než je výkladem rozšiřovat. A stanoviska publikovaná na webových stránkách 
žalovaného nemohou mít obecnou závaznost.  

jen  „směrnice                          

15.  Žalobce  uvádí,  že  nebyl  šiřitelem  ani  odesílatelem  obchodních  sdělení  prostřednictvím 
elektronické  pošty,  a  odmítá,  že  by  měl  být  odpovědný  za  jednání  partnera.  Ten  se  zavázal 
provést  pro  žalobce  marketingovou  akci,  přičemž  žádný  právní  předpis  neukládá  žalobci 
povinnost ověřovat, zda disponuje rozesílatel obchodních sdělení všemi povoleními, která má mít 
k dispozici. Žalobce smluvně zavázal partnera k povinnosti dodržovat právní předpisy a výslovně 
si  nechal  potvrdit,  že  partner  disponuje  souhlasy  (žalovaný  komunikaci  mezi  žalobcem                        
a partnerem značně bagatelizuje). Z pohledu žalobce je to liberační důvod ve smyslu § 21 zákona 
č.  250/2016  Sb.,  o  odpovědnosti  za  přestupky  a  řízení  o  nich,  ve  znění  pozdějších  předpisů             
(dále jen „zákon o odpovědnosti za přestupky“). A žalobci není známo, že by žalovaný zahájil 
správní řízení proti partnerovi, kdy navíc z povahy věci nemůžou být za jedno protiprávní jednání 
odpovědny oba dva subjekty najednou.  

Shodu s prvopisem potvrzuje: 

 

4 

14 A 242/2018 

16.  Žalobce  odkazuje  na  závěry  odborné  literatury,  která  neklade  rovnítko  mezi  pojmy  šíření 
obchodního sdělení a šíření obchodního sdělení elektronickými prostředky. I zde si žalovaný dle 
žalobce  počíná  značně  extenzivně.  Žalobce  nesplňuje  definici  šiřitele  obecně,  protože  pouze 
komunikoval v rámci obchodního vztahu s partnerem. Už vůbec pak nelze o žalobci uvažovat 
jako  o  šiřiteli  elektronickými  prostředky,  protože  nebyl  odesílatelem  obchodních  sdělení 
prostřednictvím  emailů.  Žalobce  upozorňuje,  že  reálně  neměl  žádnou  možnost  si  ověřit,  zda 
partnerovi  byly  souhlasy  uděleny.  I  proto  již  ve  smlouvě  výslovně  zakotvil  smluvní  povinnost 
partnera dodržovat právní předpisy a následně byl v dobré víře v plnění smlouvy.  

17.  Žalobce  tedy  tvrdí,  že  nečinil  právní  jednání,  kterým  by  šířil  obchodní  sdělení  ve  smyslu  §  7 
zákona o některých službách informační společnosti, a proto nemůže být odpovědný za spáchaný 
přestupek. Žalobce odkazuje na komentářovou literaturu, dle níž podnikateli, který bude iniciovat 
zasílání  obchodních  sdělení  v  rozporu  s  §  7  odst.  4  zákona  o  některých  službách  informační 
společnosti, není možné uložit sankci za přestupek či správní delikt. Žalobce nedával konkrétní 
pokyny ke konkrétním odesíláním, takže mohl spáchat přestupek pouze a jen uzavřením smlouvy, 
protože  jiné  jednání  reálně  nečinil.  A  smlouva  navíc  byla  uzavřena  dne  12.  8.  2016,  tedy  před 
nabytím účinnosti zákona o odpovědnosti za přestupky. Správní orgány tak aplikovaly v řízení 
nesprávný hmotně-procesní předpis.  

18.  Žalobce dále namítá, že obecná definice přestupku předpokládá zaviněné jednání, které u žalobce 

nelze shledat ani ve formě nedbalosti. 

19.  Žalobce  namítá,  že  výklad  předestřený  žalovaným  je  v rozporu  s  odstavcem  60  preambule 
směrnice Evropského parlamentu a Rady č. 2000/31/ES, o některých právních aspektech služeb 
informační společnosti, zejména elektronického obchodu, na vnitřním trhu (dále jen „Směrnice  
č. 2000/31/ES“).  

20.  Žalobce taktéž odmítá svou odpovědnost za přestupek podle § 11 odst. 1 písm. a) bod 2 zákona 
o  některých  službách  informační  společnosti,  neboť  zde  je  objektivní  odpovědnost  ještě 
absurdnější než v případě kontroly souhlasů. I zde žalobce zdůrazňuje, že žádná obchodní sdělení 
elektronickými prostředky nešířil. Zároveň nenaplnil ani další předpoklad, a to hromadnost nebo 
opakovanost  šíření,  protože 
jediná  komunikace  podkladů  pro  obchodní  sdělení  byla 
komunikována vůči partnerovi. Úřad svým výkladem de facto brání běžnému podnikání, kdy nutí 
zadavatele marketingové kampaně, aby kontroloval každý výstup jejího realizátora.  

21.  Žalobce také namítá, že výše jemu uložené pokuty je (i přes její snížení) pro něj likvidační.  

III. Vyjádření žalovaného 

22.  Žalovaný  ve  svém  vyjádření  odmítl  námitky  žalobce  a  odkázal  na  odůvodnění  žalobou 

napadeného rozhodnutí. 

23.  Žalovaný uvádí, že při výkladu právní normy se nelze omezit na její jazykový výklad. Ačkoli nelze 
směrnicím přiznat přímý účinek, již ze smyslu jejich přijímání, tj. harmonizace práva, je zřejmé,  
že  při  interpretaci  národního  práva  se  nelze  od  nich  oprostit.  Ze  směrnice  č.  2000/31/ES                
i ze směrnice č. 2002/58/ES vyplývá, že za odesílatele obchodních sdělení je nutno považovat 
osobu,  na  jejíž  objednávku  obchodní  sdělení  probíhá,  tj.  osobu,  jejíž  zboží,  služby  či  image  je 
marketingovou činností podporováno.  

24.  Žalovaný  trvá  na  názoru,  že  žalobce  je  odpovědnou  osobou  za  šíření  obchodních  sdělení 
označených ve výroku prvoinstančního rozhodnutí. Jedná se přitom o pokračující delikt, který se 
posuzuje  podle  právní  úpravy  účinné  v  okamžiku  provedení  posledního  dílčího  útoku  proti 
zákonem chráněnému zájmu, tj. v době šíření posledního obchodního sdělení. Skutek tak nelze 
posuzovat optikou zákona č. 200/1990 Sb., o přestupcích, ve znění pozdějších předpisů (dále jen 
„přestupkový zákon“). 

Shodu s prvopisem potvrzuje: 

 

5 

14 A 242/2018 

25.  Žalobou  napadené  rozhodnutí  nelze  podle  názoru  žalovaného  vnímat  jako  exces,  nadto                    

v přímém rozporu s rozsudkem Městského soudu v Praze ze dne 27.9.2017, č.j. 5 A 82/2014-45, 
jak uvádí žalobce.   

26.  Žalovaný míní, že šířit obchodní sdělení zákonnou cestou je povinností nejen faktického šiřitele, 
ale i osoby, která za účelem své propagace k takovému šíření vydala příkaz či jiným způsobem jej 
iniciovala.  Závazky  ze  smluv  a  jejich  případná  porušení  jsou  řešena  v  rámci  odpovědnosti 
vyplývající ze smluvního vztahu. 

27.  Udělená  pokuta  podle  názoru  žalovaného  plně  odpovídá  okolnostem  a  závažnosti  jednání 
žalobce  a  je  řádně  odůvodněna.  Zároveň  již  byla  správním  orgánem  I.  stupně  proti  příkazu 
moderována  a  redukována  na  samou  spodní  hranici  možné  sazby.  Jakékoliv  další  snížení  by 
devalvovalo  zejména  preventivní  funkci  pokuty,  neboť  žalobce  byl  před  jejím  uložením                        
na nutnost zajištění zákonnosti postupu opakovaně upozorňován. 

IV. Posouzení žaloby Městským soudem v Praze 

28.  Soud  o  věci  rozhodl  bez  nařízení  ústního  jednání  postupem  podle  §  51  odst. 1  zákona 
č. 150/2002  Sb.,  soudního  řádu  správního,  ve  znění  pozdějších  předpisů  (dále  jen  „s.  ř.  s.“), 
neboť účastníci takový postup soudu akceptovali. 

29.  Soud dle § 75 s. ř. s. přezkoumal žalobou napadené rozhodnutí, jakož i řízení, které předcházelo 
jeho  vydání,  v rozsahu  žalobou  tvrzených  bodů  nezákonnosti,  kterými  je  vázán,  podle 
skutkového a právního stavu ke dni vydání žalobou napadeného rozhodnutí, a dospěl k závěru, 
že žaloba je nedůvodná.  

30.  Podle § 7 odst. 1 zákona o některých službách informační společnosti lze obchodní sdělení šířit 

elektronickými prostředky jen za podmínek stanovených tímto zákonem.  

31.  Podle  §  7  odst.  2  zákona  o  některých  službách 

informační  společnosti  podrobnosti 
elektronického  kontaktu  lze  za  účelem  šíření  obchodních  sdělení  elektronickými  prostředky 
využít pouze ve vztahu k uživatelům, kteří k tomu dali předchozí souhlas. 

32.  Podle  §  7  odst.  4  písm.  a)  zákona  o  některých  službách  informační  společnosti  zaslání 

elektronické  pošty  za  účelem  šíření  obchodního  sdělení  je  zakázáno,  pokud  tato  není  zřetelně                 
a jasně označena jako obchodní sdělení. 

33.  Podle  §  7  odst.  4  písm.  b)  zákona  o  některých  službách  informační  společnosti  zaslání 
elektronické pošty za účelem šíření obchodního sdělení je zakázáno, pokud skrývá nebo utajuje 
totožnost odesílatele, jehož jménem se komunikace uskutečňuje. 

34.  Podle  §  11  odst.  1  písm.  a)  bod  1  zákona  o  některých  službách  informační  společnosti  se 
právnická  osoba  dopustí  přestupku  tím,  že  hromadně  nebo  opakovaně  šíří  elektronickými 
prostředky obchodní sdělení bez souhlasu adresáta. 

35.  Podle  §  11  odst.  1  písm.  a)  bod  2  zákona  o  některých  službách  informační  společnosti  se 
právnická  osoba  dopustí  přestupku  tím,  že  hromadně  nebo  opakovaně  šíří  elektronickými 
prostředky obchodní sdělení neoznačené jasně a zřetelně jako obchodní sdělení. 

36.  Podle § 11 odst. 2 písm. b) zákona o některých službách informační společnosti lze za přestupek 

uložit pokutu do 10 000 000 Kč, jde-li o přestupek podle odstavce 1 písm. a).  

37.  Soud  předně  zdůrazňuje,  že  obecně  je  zasílání  nevyžádaných  obchodních  sdělení  nežádoucí, 
neboť  odesílatel  přenáší  rozhodující  část  nákladů  marketingové  kampaně  na  někoho  jiného. 
Náklady  na  distribuci  nesou  hlavně  poskytovatelé  internetových  služeb  a  potažmo  též  jejich 
příjemci  (časové  či  finanční).  Nadto  může  být  jejich  zasíláním  narušeno  řádné  fungování 
interaktivních sítí, může dojít k zahlcení mail-serverů apod. Přesto je však zasílání nevyžádaných 
obchodních  sdělení  v oblasti  marketingu  velmi  využíváno,  neboť  náklady  odesílatele  takových 
zpráv jsou minimální a jím odeslané sdělení se může dostat k velkému množství adresátů.  

Shodu s prvopisem potvrzuje: 

 

6 

14 A 242/2018 

38.  Ochranu soukromí při elektronické komunikaci zajišťuje množství zákonů (vedle dále zmíněných 
např.  občanský  zákoník  nebo  zákon  o  regulaci  reklamy).  V  případě  zasílání  marketingových 
nabídek  prostřednictvím  elektronické  pošty,  jiných  internetových  komunikačních  systémů, 
textových zpráv na mobilní telefony apod., je však nutno v prvé řadě aplikovat zákon o některých 
službách  informační  společnosti.  Ten  z  hlediska  ochrany  soukromí  vystupuje  v  postavení 
zvláštního  zákona,  který  má  aplikační  přednost  před  zákonem  obecným,  tehdy  před  zákonem               
o  ochraně  osobních  údajů,  který  obecně  upravoval,  za  jakých  okolností  je  možné  zpracovávat 
osobní  údaje  za  účelem  nabízení  obchodu  nebo  služeb  (viz  §  5  odst.  5  citovaného  zákona).             
Oba tyto zákony upravovaly ochranu soukromí před obtěžujícími sděleními, zákon o některých 
službách informační společnosti však cílil (a cílí) výhradně na úzkou skupinu obchodních sdělení 
šířených  elektronickými  prostředky.  Zákon  o  ochraně  osobních  údajů  jakožto  obecný  právní 
předpis  upravující  rovněž  ochranu  soukromí 
a  marketingovými  sděleními  však  nebylo  možno  při  výkladu  zákona  o  některých  službách 
informační společnosti pominout. Důvod tkvěl především v torzovité úpravě šíření obchodních 
sdělení elektronickými prostředky v zákoně o některých službách informační společnosti, přičemž 
je  nabíledni,  že  výklad  některých  obecných  pojmů  musel  podléhat  smyslu  a  obsahu  zákona                  
o ochraně osobních údajů.    

jednotlivce  před  obtěžujícími  reklamními                          

39.  Zároveň soud připomíná, že v souladu s teorií práva lze v případě pravidla lex specialis derogat 
generali hovořit spíše o vztahu mezi jednotlivými normami, tedy pravidly chování, jejichž konflikt 
je  posuzován,  než  mezi  jednotlivými  právními  předpisy  (viz  rozsudek  Nejvyššího  správního 
soudu  ze  dne  29.  3.  2007,  č.  j.  2  As  12/2006–111).  Je  tak  třeba  určit,  která  právní  úprava  je 
speciální  ve  vztahu  ke  každé  právní  normě,  respektive  ve  vztahu  ke  každému  ze  sporných 
problémů nyní řešených. 

40.  V dané  věci  žalobce  především  zpochybňuje,  zdali  jej  bylo  možno  považovat  za  subjekt  šířící 

předmětná obchodní sdělení, ačkoli nebyl jejich přímým odesílatelem.  

41.  Zákon  o  některých  službách  informační  společnosti  v rámci  definičních  ustanovení  (viz  §  2 
citovaného  zákona)  vymezuje  z hlediska  subjektů  zapojených  do  šíření  obchodních  sdělení 
elektronickými  prostředky  pouze  poskytovatele  služeb  (§  2  písm.  d)  a  uživatele  (§  2  písm.  e).  
Dále pak definuje obchodní sdělení (§ 2 písm. f) jakožto všechny formy sdělení, včetně reklamy             
a  vybízení  k  návštěvě  internetových  stránek,  určeného  k  přímé  či  nepřímé  podpoře  zboží                    
či služeb nebo image podniku osoby, která je podnikatelem nebo vykonává regulovanou činnost. 
Pojem  šíření  obchodního  sdělení,  s nímž  pracuje  §  7  citovaného  zákona,  však  není  zákonem                
o  některých  službách  informační  společnosti  definován.  Zákon  pak  vůbec  nezakotvuje  pojem 
šiřitel  obchodního  sdělení,  nýbrž  odpovědnou  za  porušení  povinností  stanovených  v  §  7 
dotčeného  zákona  shledává  obecně  jakoukoli  právnickou  osobu,  která  šíří  elektronickými 
prostředky obchodní sdělení.  

42.  Z důvodů  absence  bližšího  vymezení  pojmů  šíření  a  šiřitel  obchodního  sdělení  elektronickými 
prostředky v zákoně o některých službách informační společnosti je tudíž nezbytné jejich význam 
vykládat  v souladu  s obecnými  principy,  na  nichž  je  zákon  o  některých  službách  informační 
společnosti  vystaven,  a  s obecnou  právní  úpravou  obsaženou  v zákoně  o  ochraně  osobních 
údajů.  

43.  Zákonem o některých službách informační společnosti byla do právního řádu ČR transponována 
směrnice č. 2000/31/ES a směrnice č. 2002/58/ES. Směrnice č. 2000/31/ES vymezila základní 
pravidla  týkající  se  zasílání  nevyžádaných  obchodních  sdělení,  směrnice  č.  2002/58/ES  pak                  
v souvislosti s elektronickými komunikacemi zakotvila ochranu osobních údajů fyzických osob, 
jakož  i  oprávněných  zájmů  právnických  osob.  Stejně  tak  je  i  základní  ideovým  východiskem 
zákona o některých službách informační společnosti posílení ochrany soukromí uživatele služby 
informační společnosti, kterým může být každá fyzická nebo právnická osoba. Je přitom zřejmá 
snaha  zákonodárce  docílit,  aby  uživatel  nemusel  vydávat  žádné  náklady  na  jemu  doručená 

Shodu s prvopisem potvrzuje: 

 

7 

14 A 242/2018 

obchodní sdělení posílaná elektronickou poštou, která si nevyžádal a která jej ve svém důsledku 
obtěžují.  Základním  smyslem  přijetí  (nejen  §  7)  zákona  o  některých  službách  informační 
společnosti tedy byla ochrana adresáta před zasíláním nevyžádaných obchodních sdělení (včetně 
náležité  identifikace  těchto  sdělení  a  jejich  původce),  zamezení  vzniku  nákladů  souvisejících                
s  nevyžádaným  obchodním  sdělením  a  zároveň  přenos  povinností  na  jejich  šiřitele  (to  vše  při 
zachování možnosti elektronické kontraktace). 

44.  Tyto důvody musí vytvářet interpretační východiska při výkladu § 7 a § 11 zákona o některých 
službách informační společnosti, neboť nelze připustit výklad, který by popíral jejich smysl a účel. 
45.  A takto soud musí souhlasit se žalovaným, že za osobu, jež šíří obchodní sdělení elektronickými 
prostředky,  nelze  považovat  pouze  jejich  přímého  odesílatele,  nýbrž  též  osobu,  která  jejich 
odeslání iniciovala, dala k němu příkaz či z něj také profitovala. Jestliže cílem zákonodárce byla 
především ochrana adresátů obchodních sdělení před obtěžujícími marketingovými akcemi, musí 
výklad dotčených právních norem odpovídat tomuto záměru. Opačný výklad, tedy že za šíření 
odpovídá  pouze  faktický  odesílatel,  by  činila  předmětné  právní  normy  ve  své  podstatě 
neúčinnými, neboť v současném digitálním světě by se skutečný šiřitel obchodního sdělení mohl 
velmi  snadno  zbavit  své  odpovědnosti  tím,  že  by  odesláním  obchodních  sdělení  pověřil  jinou 
osobu, typicky tu, která by se nacházela mimo dosah českých orgánů veřejné moci. Navíc nelze 
odhlédnout  od  faktu,  že  zákon  o  některých  službách  informační  společnosti  nehovoří                          
o povinnostech toho, kdo rozesílá obchodní sdělení, nýbrž toho, kdo jej šíří. A takto je nezbytné 
považovat  za  šiřitele  obchodních  sdělení  elektronickými  prostředky  nikoli  nejen  subjekt,  který 
fakticky „klikem na myš“ rozešle daná obchodní sdělení, nýbrž subjekt, který dal podnět k jejich 
šíření ke konečným adresátům. 

46.  Tomuto výkladu ostatně odpovídá také text směrnice č. 2002/58/ES, která v čl. 13 odst. 4 uvádí, 
že  „v  každém  případě  je  nutno  zakázat  praxi  posílat  elektronickou  poštu  pro  účely  přímého 
marketingu,  pokud  tato  skrývá  nebo  utajuje  totožnost  odesílatele,  jehož  jménem  se  sdělení 
přenáší, anebo ji posílat bez platné adresy, na kterou by příjemce mohl odeslat žádost o ukončení 
zasílání takových sdělení.“ Z citované právní normy zjevně vyplývá, že klíčovým subjektem není 
odesílatel,  nýbrž  subjekt,  jehož  jménem  se  sdělení  přenáší.  A  takto  v daném  případě  zjevně 
vystupoval žalobce, neboť jménem žalobce bylo nabízeno předmětné zboží a partner žalobce zde 
vystupoval pouze jako přímý odesílatel obchodních sdělení. Nadto žalovaný správně upozornil  
na  fakt,  že  předmětný  článek  směrnice  v originálním  znění  hovoří  dokonce  odesílateli,  v jehož 
zastoupení  či  v jehož  prospěch  probíhá  komunikace  („identity  of  the  sender  on  whose  behalf                      
the communication is made“). V tomto smyslu pak již vůbec nelze pochybovat o tom, že lze žalobce 
považovat za osobu, jež sířila obchodní sdělení ve smyslu čl. 13 odst. 4 směrnice č. 2002/58/ES  
a potažmo tedy též § 7 zákona o některých službách informační společnosti, který představuje 
transpozici předmětného článku směrnice. 

47.  Soud  přitom  nemůže  akceptovat  žalobcův  poukaz  na  odstavec  60  preambule  směrnice                         

č. 2000/31/ES, dle něhož „aby byl umožněn nerušený vývoj elektronického obchodu, musí být 
právní rámec jasný a jednoduchý, předvídatelný a soudržný s pravidly platnými na mezinárodní 
úrovni,  aby  nebyla  narušena  konkurenceschopnost  evropského  průmyslu  a  aby  nebránil 
inovačním  opatřením  v  tomto  odvětví.“  Toto  obecné  konstatování  nikterak  nezapovídá 
přiměřenou  intepretaci  zákonných  ustanovení,  včetně  shora  provedeného  výkladu  §  7  zákona              
o některých službách informační společnosti. Naopak soud musí připomenout, že čl. 6 písm. b) 
této  směrnice  výslovně  stanoví,  že  musí  být  jasně  rozeznatelná  fyzická  nebo  právnická  osoba,             
na  jejíž  objednávku  obchodní  sdělení  probíhá.  Neboli  i  tato  směrnice  podporuje  výklad 
předestřený žalovaným a soudem, že při zasílání obchodních sdělení elektronickými prostředky 
nemá zásadní postavení „mechanický odesílatel“, nýbrž „faktický šiřitel“, který inicioval rozesílání 
obchodních sdělení elektronickými prostředky.  

Shodu s prvopisem potvrzuje: 

 

8 

14 A 242/2018 

48.  K použitelnosti směrnic při výkladu § 7 zákona o některých službách informační společnosti pak 
soud podotýká, že správní orgány i soudy členského státu mají vnitrostátní právo interpretovat  
co  možná  nejvíce  v  souladu  se  zněním  a  účelem  směrnice  a  také  jej  aplikovat  tak,  aby  bylo 
dosaženo cíle sledovaného směrnicí. Výjimku tvoří pouze situace, kdy by výkladem směrnice byly 
rozšiřovány  nebo  dokonce  nově  vytvářeny  skutkové  podstaty  či  jinak  zpřísňovány  podmínky 
odpovědnosti jednotlivce za veřejnoprávní delikty stanovené vnitrostátním právem (viz rozsudek 
Nejvyššího správního soudu ze dne 17. 6. 2010, č. j. 7 As 16/2010 – 64). Uvedené však v nyní 
posuzovaném případě nenastalo, neboť žalovaný (jakož i následně soud) znění směrnice pouze 
podpůrně použil při výkladu pojmu šíření obchodních sdělení obsaženého v aplikované normě. 
Skutkovou  podstatu  přestupku  však  nad  dovolený  rámec  nerozšiřoval,  nýbrž  ji  aplikoval  tak,              
aby odpovídala smyslu zákona i cílům směrnice.  

49.  Na  základě  shora  uvedeného  lze  tedy  uzavřít,  že  ze  smyslu  §  7  zákona  o  některých  službách 
informační společnosti vyplývá, že za subjekt, který šíří obchodní sdělení, nelze považovat pouze 
přímého odesílatele tohoto sdělení, nýbrž subjekt, který jeho odeslání inicioval a jehož jménem 
došlo  k jejich  šíření.  A  ke  stejnému  závěru  lze  dospět  rovněž  podpůrným  výkladem  zákona                   
o ochraně osobních údajů.  

50.  Zákon  o  ochraně  osobních  údajů  pojem  šíření  zahrnoval  do  demonstrativního  příkladu 

zpracování osobních údajů (§ 4 písm. e) citovaného zákona). Zpracování osobních údajů, tedy              
i jejich šíření pak prováděl správce osobních údajů, jak vyplývalo z § 4 písm. j) zákona o ochraně 
osobních údajů.  

51.  Podle § 4 písm. j) zákona o ochraně osobních údajů se rozuměl správcem každý subjekt, který 
určuje  účel  a  prostředky  zpracování  osobních  údajů,  provádí  zpracování  a  odpovídá  za  něj. 
Definičním  znakem  správce  tedy  byl  předně  fakt,  že  určuje  účel  zpracování  osobních  údajů. 
Účelem zpracování bylo nutno rozumět cíl, kterého má být zpracováním daných údajů a určeným 
způsobem dosaženo, tedy smysl a důvod zpracování jako takového. Druhým definičním znakem 
správce bylo, že určuje prostředky zpracování osobních údajů, neboli určuje, jakým technickým 
postupem budou osobní údaje zpracovávány. Tyto dva definiční znaky byly pro určení správce 
osobních  údajů  zásadní,  neboť  zpracováním  osobních  údajů  již  mohl  správce  zmocnit  nebo 
pověřit  zpracovatele,  pokud  zvláštní  zákon  nestanovil  jinak  (viz  věta  druhá  citovaného 
ustanovení,  která  upravovala  možnost  přenést  zpracování  na  další  subjekt  odlišný  od  správce).               
I  pokud  zpracování  neprováděl,  však  zůstával  správcem  údajů  ve  smyslu  zákona  o  ochraně 
osobních údajů, protože o něm rozhodl a zvolil jeho účel i využité prostředky. Za takové situace 
byl za zpracování osobních údajů objektivně odpovědný, přestože zpracování jako celek za něj 
fakticky provádí odlišný subjekt.  

52.  Jestliže  vstříc  těmto  podmínkám  soud  zhodnotil  případ  žalobce,  dospěl  k závěru,  že  žalobce 
vystupoval  jako  správce  osobních  údajů.  Předně  nelze  zpochybnit,  že  žalobce  určoval  účel 
zpracování  osobních  údajů.  To  ostatně  vyplývá  již  ze  smlouvy  o  marketingové  spolupráci 
uzavřené mezi ním a partnerem, v níž je jako předmět smlouvy uveden závazek partnera pořádat 
ve prospěch žalobce marketingovou kampaň. Stejně tak dotčená smlouva jednoznačně vymezuje 
prostředky  zpracování  osobních  údajů,  kdy  v bodě  3.1  vymezuje,  jak  bude  partner  propagovat 
produkty a služby žalobce. A nelze rozporovat, že nikoli partner jako poskytovatel reklamních 
služeb, nýbrž žalobce určoval, jakým způsobem bude marketingová kampaň probíhat.   

53.  Jak  již  bylo  řečeno,  žalobce  jako  správce  osobních  údajů  pak  mohl  přenést  jejich  zpracování              

na jiný subjekt, protože zákon o ochraně osobních údajů přenesení vylučoval pouze za situace, 
kdy  jej  zapovídal  zvláštní  zákon.  Zákon  o  některých  službách  informační  společnosti  však  tak 
nečiní, naopak v § 7 odst. 1 písm. b) výslovně počítá s tím, že osoba odesílatele může být odlišná 
od  osoby,  jejímž  jménem  se  komunikace  uskutečňuje.  Žalobce  tedy  mohl  být  považován                     
za  správce  osobních  údaje  i  přesto,  že  šířením  obchodních  sdělení  pověřil  svého  partnera.               

Shodu s prvopisem potvrzuje: 

 

9 

14 A 242/2018 

A  na  základě  jejich  smluvního  ujednání  nebyl  zbaven  povinností  správce  údajů  vyplývajících 
z právních předpisů.  

54.  Pokud  tedy  žalobce  vystupoval  v dané  věci  jako  správce  osobních  údajů,  bylo  jeho  povinností 
zajistit,  aby  byly  osobní  údaje  zpracovány  také  v souladu  s tehdy  platným  zákonem  o  ochraně 
osobních údajů. A takto také bylo možno dovodit jeho povinnosti dle § 7 zákona o některých 
službách informační společnosti, neboť citované ustanovení představovalo speciální normu k § 5 
odst. 5 zákona o ochraně osobních údajů pro případy, kdy dochází k šíření obchodních sdělení 
elektronickými prostředky. 

55.  Ze  všech  shora  uvedených  důvodů  tedy  soud  uzavírá,  že  žalobce  šířil  předmětná  obchodní 
sdělení  elektronickými  prostředky  ve  smyslu  §  7  zákona  o  některých  službách  informační 
společnosti. Uvedený výklad přitom dle soudu nelze považovat za nepřípustně rozšiřující, neboť 
pouze  sleduje  hlavní  cíl  a  účel  aplikovaného  zákona,  aniž  by  nad  rámec  jeho  znění  rozšiřoval 
okruh subjektů, jež mohou být za dané přestupky postiženi. A na vyřčených závěrech nic nemění 
ani poukazy žalobce na znění komentářové literatury, neboť ta není pro soud nikterak závazná.   
56.  Uvedený  výklad  pak  není  založen  výhradně  na  stanovisku  publikovaném  žalovaným  na  jeho 
webových  stránkách,  nýbrž  vychází  ze  zákonné  úpravy  ochrany  soukromí  před  zasíláním 
nevyžádaných  obchodních  sdělení.  Soud  souhlasí  se  žalobcem,  že  publikovaným  stanoviskům 
žalovaného nelze připisovat obecnou právní závaznost. Zároveň však nelze pominout, že vydání 
uvedeného  stanoviska  nemohlo  u  žalobce  založit  legitimní  očekávání,  že  jím  zastávaný  výklad 
právní normy je správný, a proto ani tato jeho námitka neobstojí.  

57.  Žalobce je tedy odpovědný za nedodržení povinností vztahující se k šíření obchodních sdělení 
elektronickými prostředky v posuzovaných případech, přičemž jeho odpovědnost za nedodržení 
zákonných povinností nelze vztahovat pouze k uzavření smlouvy, nýbrž k celému procesu šíření 
obchodních  sdělení  elektronickými  prostředky.  Bylo  povinností  žalobce  zajistit,  aby  obchodní 
sdělení elektronickými prostředky byla šířena pouze s předchozím souhlasem adresátů a zároveň 
byla  jasně  a  zřetelně  označena  jako  obchodní  sdělení,  a  pokud  tak  neučinil,  je  odpovědný                   
za porušení povinností vyplývajících ze zákona o některých službách informační společnosti.  

58.  A  svou  odpovědnost  žalobce  nemůže  přenášet  na  svého  smluvního  partnera.  K tomu  soud 
dodává, že odpovědnost právnických osob za přestupek dle § 11 zákona o některých službách 
informační společnosti je odpovědností objektivní. Jestliže tedy bylo objektivně zjištěno, že došlo 
k porušení  zákonných  povinností,  nemůže  se  žalobce  odpovědnosti  za  jejich  porušení  zprostit 
odkazem na smluvní ujednání či odkazem na porušení povinností ze strany smluvního partnera. 
Soud je srozuměn s omezenými možnostmi žalobce zajistit, aby skutečný odesílatel obchodních 
sdělení  dodržel  zákonem  daná  pravidla.  Tato  skutečnost  však  nic  nemění  na  odpovědnosti 
žalobce za případné nedodržení zákonných povinností, neboť to byl stále on, kdo byl šiřitelem 
předmětných obchodních sdělení. Případné uplatnění regresního nároku vůči smluvní straně, jež 
nedodržela smluvní podmínky a porušila zákonná ustanovení, nepředstavuje hledisko, jež by bylo 
určující pro správní orgány při rozhodování o odpovědnosti za spáchaný přestupek.  

59.  Zároveň soud podotýká, že v případě objektivní odpovědnosti není nezbytné zkoumat zavinění 
pachatele, neboť se jedná o odpovědnost za protiprávní výsledek nezávislý na zavinění pachatele 
přestupku. K vyvození odpovědnosti postačuje samotný fakt porušení nebo nesplnění povinností 
stanovených zákonem. Proto nemůže být důvodná ani námitka žalobce, že u něj nelze shledat 
zaviněné jednání, a to ani ve formě nedbalosti.  

60.  Jestliže se žalobce dovolává § 21 zákona o odpovědnosti za přestupky, dle něhož právnická osoba 
za  přestupek  neodpovídá,  jestliže  prokáže,  že  vynaložila  veškeré  úsilí,  které  bylo  možno 
požadovat,  aby  přestupku  zabránila,  připomíná  soud,  že  vynaložení  veškerého  úsilí,  které  bylo 
možno požadovat, neznamená jakékoliv úsilí, které právnická osoba vynaloží, ale musí se jednat  
o úsilí maximálně možné, které je právnická osoba objektivně schopna vynaložit. I zde přitom 

Shodu s prvopisem potvrzuje: 

 

10 

14 A 242/2018 

platí,  že  ke  zproštění  odpovědnosti  nedojde  odkazem  na  smluvní  ujednání  či  odkazem                   
na  porušení  povinnosti  ze  strany  smluvního  partnera  (rozsudek  Nejvyššího  správního  soudu               
ze  dne  9.  2.  2011,  č.j.  1  As  112/2010-52).  Samotné  smluvní  ujednání  mezi  žalobcem  a  jeho 
partnerem tedy nezakládá liberační důvod. A za liberační důvod nelze považovat ani komunikaci 
žalobce  se  svým  partnerem,  na  základě  níž  měl  být  žalobce  ujištěn  o  splnění  zákonných 
povinností.  Ke  zproštění  odpovědnosti  za  spáchaný  přestupek  by  musel  žalobce  vynaložit 
významně  větší  úsilí  k prokázání  dodržení  právních  předpisů  nežli  pouhou  akceptaci  tohoto 
partnerova tvrzení. Ani tuto námitku tedy soud neshledal důvodnou. 

61.  Nezákonnost  napadeného  rozhodnutí  nemůže  být  založena  ani  tvrzením  žalobce,  že  žalovaný 
nezahájil  správní  řízení  vůči  partnerovi.  Soud  předně  musí  odmítnout,  že  by  z  povahy  věci 
nemohly  být  za  šíření  obchodních  sdělení  odpovědny  oba  dva  subjekty  (tj.  žalobce  i  partner). 
Platí totiž, že v případě, kdy část zpracování osobních údajů za správce provádí zpracovatel, jsou 
odpovědnými  oba.  Zároveň  ale  soud  považuje  otázku  případné  přestupkové  odpovědnosti 
partnera za irelevantní z  hlediska odpovědnosti žalobce za jeho jednání. Ani skutečnost, že by            
za případné protiprávní jednání nebyla postižena jiná osoba, nemůže založit u žalobce legitimní 
očekávání, že on sám nebude za své vlastní protiprávní jednání postižen.  

62.  S ohledem na výše vyřčené neobstojí ani námitka žalobce, že smlouva mezi ním a partnerem byla 
uzavřena před nabytím účinnosti zákona o odpovědnosti za přestupky. Žalobce nebyl postižen  
za  uzavření  smlouvy,  nýbrž  za  odeslání  jednotlivých  obchodních  sdělení  a  takto  také  musí  být 
posuzována časová působnost aplikovaných norem. Jednání žalobce naplnilo znaky pokračujícího 
přestupku,  přičemž  dle  §  2  písm.  a)  zákona  o  odpovědnosti  za  přestupky  se  v  případě 
pokračujícího přestupku použije zákon účinný v době, kdy došlo k poslednímu dílčímu útoku. 
V daném  případě  došlo  k poslednímu  dílčímu  deliktnímu  jednání  dne  23.  11.  2017,  tedy  již              
za  účinnosti  zákona  o  odpovědnosti  za  přestupky,  a  správní  orgány  tudíž  na  věc  správně 
aplikovaly tento zákon.  

63.  Soud  nepovažuje  za  přiléhavý  ani  poukaz  žalobce  na  závěry  rozsudku  sp.  zn.  5  A  72/2014 
(žalobcem i žalovaným chybně označovaným jako rozsudek sp. zn. 5 A 82/2014 – pozn. soudu). V tomto 
rozsudku zdejší soud posuzoval odpovědnost subjektu, který zajišťoval marketingovou kampaň 
pro jinou společnost, což však nikterak nevylučuje možnost postihu též zadavatele marketingové 
kampaně.  Otázkou  odpovědnosti  jednotlivých  subjektů  za  spáchání  přestupků  dle  zákona                   
o některých službách informační společnosti se soud v tomto rozsudku nikterak nezabýval, takže 
odkaz  žalobce  na  skutkové  okolnosti  této  věci  nemohou  mít  zásadní  dopad  na  posouzení 
nynějšího případu.  

64.  A soud nemůže akceptovat rovněž námitku žalobce, že nenaplnil požadavek na hromadnost ani 
opakovanost šíření obchodních sdělení. K opakovanému šíření obchodních sdělení dojde tehdy, 
pokud  je  rozesláno  více  než  jednou.  Hromadnost  jako  znak  skutkové  podstaty  je  naplněn                  
v  případě,  kdy  pachatel  přestupku  odesílá  obchodní  sdělení  na  více  elektronických  kontaktů. 
Z obsahu  správního  spisu 
i  napadených  rozhodnutí  jednoznačně  vyplývá,  že  žalobce  šířil  obchodní  sdělení  opakovaně, 
neboť  již  ve  výroku  prvostupňového  rozhodnutí  je  vyjmenováno  14  případů,  v nichž  šířil 
obchodní  sdělení  bez  souhlasu  adresáta,  a  3  případy,  kdy  obchodní  sdělení  nebylo  řádně 
označeno.  Znak  opakovanosti  tedy  byl  v daném  případě  beze  sporu  naplněn,  přičemž  za  této 
situace již nebylo nezbytné, aby žalobce naplnil též znak hromadnosti (viz spojka nebo obsažena             
v § 11 odst. 1 písm. a) zákona o některých službách informační společnosti). 

(především  z jednotlivých  podnětů  zaslaných  žalovanému)                         

65.  Ohledně  námitky  likvidační  výše  pokuty  soud  uvádí,  že  povinnost  přihlédnout  k osobním 
a majetkovým poměrům pachatele dopadá na správní orgán pouze tehdy, pokud je podle osoby 
pachatele a výše pokuty, kterou lze uložit, zřejmé, že by pokuta mohla mít likvidační charakter 
(srov.  usnesení  rozšířeného  senátu  Nejvyššího  správního  soudu  ze  dne  20. 4. 2010, 
č. j. 1 As 9/2008-133,  č.  2092/2010  Sb.  NSS).  Jinými  slovy,  správní  orgány  se majetkovými 

Shodu s prvopisem potvrzuje: 

 

11 

14 A 242/2018 

poměry  obviněného  musí  zabývat  pouze  tehdy,  pokud  z jeho  tvrzení,  ze  spisu  nebo  z výše 
ukládané  pokuty  vyplývá,  že  by  likvidační  účinek  mohl  nastat.  Při  zjišťování  osobních 
a majetkových poměrů má správní orgán vycházet z informací, které vyplynuly v průběhu řízení, 
či které byly poskytnuty samotným účastníkem řízení.  

66.  V nyní  řešené  věci  takto  správní  orgány  postupovaly,  kdy  původně  příkazem  uloženou  pokutu 
snížily  na  80 000  Kč,  a  to  s  ohledem  na  zjištěnou  ztrátu  žalobce  na  konci  roku  2016  ve  výši 
191 274 Kč (prvostupňové rozhodnutí), respektive ztrátu 66 039 Kč v roce 2017 (druhostupňové 
rozhodnutí). I přes tuto deklarovanou účetní ztrátu však soud souhlasí se žalovaným, že pokutu 
stanovenou  ve  výši  80 000  Kč  lze  považovat  za  přiměřenou  ekonomické  situaci  žalobce.             
Žalobce byl v řešené věci sankcionován za dva správní delikty skládající se celkem ze 17 dílčích 
protiprávních  skutků  a  pokuta  byla  uložena  při  samé  dolní  hranici  zákonného  rozpětí  (ve  výši             
0,8 %). Odkaz na tvrzenou likvidační výši pokuty přitom nemůže omlouvat a tolerovat deliktní 
jednání – smyslem posuzování ekonomické situace delikventa je to, aby uložený trest neznamenal 
fakticky  jeho  likvidaci.  Toto  posuzování  však  rozhodně  neznamená,  že  jakýkoliv  nepříznivý 
ekonomický  následek  do  majetkové  sféry  delikventa  by  vedl  k  závěru,  že  pokutu  nelze  uložit. 
Pokuta  je  trestem  a  jedním  z  jejích  aspektů  je  mj.  ekonomicky  znevýhodnit  ty  subjekty,  které 
porušují právní povinnosti, a zamezit tak získání konkurenční výhody na úkor ostatních subjektů 
působících na totožném trhu. Soud se tudíž nedomnívá, že by zaplacení pokuty mělo pro žalobce 
likvidační účinky (a to tím spíše, že pokuta mohla být uhrazena ve splátkách). 

V. Závěr 

67.  Žalobce se svými námitkami tedy neuspěl; jelikož v řízení o žalobě nevyšly najevo žádné vady, 

k nimž je nutno přihlížet z úřední povinnosti, městský soud zamítl žalobu jako nedůvodnou. 

68.  O náhradě  nákladů  řízení  rozhodl  soud  v souladu  s  §  60  odst.  1  s. ř. s.  Žalobce  neměl  ve  věci 
úspěch,  a  nemá  proto  právo  na  náhradu  nákladů  řízení;  žalovanému  pak  v řízení  o žalobě 
nevznikly žádné náklady nad rámec běžné úřední činnosti. 

 

P o u č e n í : 

 
Proti tomuto rozhodnutí lze podat kasační stížnost ve lhůtě dvou týdnů ode dne jeho doručení. 
Kasační stížnost se podává ve dvou (více) vyhotoveních u Nejvyššího správního soudu, se sídlem 
Moravské náměstí 6, Brno. O kasační stížnosti rozhoduje Nejvyšší správní soud. 
Lhůta  pro  podání  kasační  stížnosti  končí  uplynutím  dne,  který  se  svým  označením  shoduje  se 
dnem,  který  určil  počátek  lhůty  (den  doručení  rozhodnutí).  Připadne-li  poslední  den  lhůty                  
na  sobotu,  neděli  nebo  svátek,  je  posledním  dnem  lhůty  nejblíže  následující  pracovní  den. 
Zmeškání lhůty k podání kasační stížnosti nelze prominout. 
Kasační stížnost lze podat pouze z důvodů uvedených v § 103 odst. 1 s. ř. s. a kromě obecných 
náležitostí podání musí obsahovat označení rozhodnutí, proti němuž směřuje, v jakém rozsahu               
a z jakých důvodů jej stěžovatel napadá, a údaj o tom, kdy mu bylo rozhodnutí doručeno. 
V řízení o kasační stížnosti musí být stěžovatel zastoupen advokátem; to neplatí, má-li stěžovatel, 
jeho  zaměstnanec  nebo  člen,  který  za  něj  jedná  nebo  jej  zastupuje,  vysokoškolské  právnické 
vzdělání, které je podle zvláštních zákonů vyžadováno pro výkon advokacie. 
 
 

Shodu s prvopisem potvrzuje: 

 

12 

14 A 242/2018 

Soudní poplatek za kasační stížnost vybírá Nejvyšší správní soud. Variabilní symbol pro zaplacení 
soudního  poplatku  na  účet  Nejvyššího  správního  soudu  lze  získat  na  jeho  internetových 
stránkách: www.nssoud.cz. 
 
 
Praha, 7. dubna 2020 
 
 
JUDr. PhDr. Štěpán Výborný, Ph.D., v. r. 
předseda senátu 
 

Shodu s prvopisem potvrzuje: Marta Vyhnalová 

