30. 4. 2020 – Odpovědnost za šíření obchodních sdělení není pouze na jeho rozesílateli, ale především na tom, v jehož prospěch je obchodní sdělení odesíláno. ÚOOÚ na tuto praxi dlouhodobě upozorňuje.
 
 
 
Úřad se v roce 2018 zabýval činností společnosti, která objednala rozesílku obchodních sdělení u subjektu sídlícího na Ukrajině. Tento rozesílatel měl pak propagovat služby společnosti, mimo jiné i v podobě zasílání obchodních sdělení na e-mailové adresy, k čemuž měl mít souhlas třetích osob. „Společnost nijak nedoložila, že by rozesílateli byly uděleny souhlasy se zasíláním obchodních sdělení v její prospěch. Úřad v této souvislosti upozornil na skutečnost, že je dána objektivní odpovědnost za šíření obchodních sdělení bez souhlasu adresátů, přičemž zákonné povinnosti se nelze zřeknout smluvním přenesením odpovědnosti,“ vysvětlila vedoucí oddělení obchodních sdělení Martina Šnajderová.Toto rozhodnutí, které bylo napadeno rozkladem, potvrdila později také předsedkyně Úřadu. Společnost se pak podanou žalobou k soudu domáhala jeho zrušení.Městský soud v Praze tuto žalobu počátkem dubna zamítl. Celé jeho rozhodnutí včetně argumentace naleznete níže ve formátu PDF.
 
Odkazy
Rozhodnutí Městského soudu v Praze [PDF, 248 kB]

 Zodpovídá: Mgr. Vojtěch MarcínVytvořeno / změněno: 30.4.2020 / 30.4.2020KontextUmístění: Složky dokumentů > Novinky 
