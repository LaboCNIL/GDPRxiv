23. 12. 2020 – Veřejné instituce musí z pohledu ochrany osobních údajů při nabízení služeb klientům dobře vysvětlit, k čemu potřebují konkrétní data a proč je zpracovávají daným způsobem. Zároveň ale musí umět popsat a odůvodnit, proč si vybraly ke zpracování soukromé dodavatele. Úřad pro ochranu osobních údajů na to upozorňuje na základě závěrů z provedených šetření se zaměřením na využívání rezervačních systémů pro občany.
 
 
 
Online rezervační systém v současné době využívá řada správních úřadů pro objednávání klientů, kteří se tak mohou objednat na konkrétní čas a vyřídit potřebné záležitosti (žádost o nový občanský, nový řidičský průkaz atd.). Proces objednání probíhá obvykle s využitím e-mailové adresy, prostřednictvím které se rezervace potvrdí a klient získá PIN, který následně zadá do vyvolávacího zařízení v budově správního úřadu.V souvislosti se zpracováním osobních údajů prostřednictvím online rezervačního systému obdržel Úřad stížnost proti postupu města. Klient se chtěl na internetových stránkách městského úřadu objednat k vyhotovení občanského průkazu. Když se ale objednal na konkrétní termín, zjistil, že dochází k přesměrování na webové stránky soukromého provozovatele. Přitom z informace o zpracování osobních údajů, kterou poskytovalo město, nebylo zřejmé, že by tuto službu provozoval soukromý dodavatel, ani jakým způsobem budou osobní údaje zpracovávány.Došlo tak k porušení zásady transparentnosti zpracování osobních údajů. Úřad dále upozorňuje, že souhlas subjektu údajů se zpracováním osobních údajů v rámci rezervačního systému nelze považovat za souhlas informovaný a nejsou plněny podmínky pro jeho získání.Kontrolující zároveň zjistili, že pro uskutečnění a potvrzení rezervace je potřebná pouze e-mailová adresa. Město však shromažďovalo i telefonní čísla klientů, ačkoli nebylo zřejmé, pro jaký účel. Vyplnění telefonního čísla přitom bylo povinné. Šlo tedy také o porušení zásady minimalizace údajů ve vztahu k vyžadování telefonního čísla, pro které v daném případě neměl správce využití. Úřad připomíná, že telefonní číslo by mohlo město zpracovávat, ovšem pouze jako nepovinnou položku, a to vždy s odůvodněním a informací, pro jaký účel bude využito. Takovým případem by mohlo být například zrušení zarezervovaného termínu.ShrnutíV rámci provozování rezervačních systémů také dalšími správci osobních údajů z oblasti státní správy a samosprávy, včetně řady obcí, dochází k následujícím nejčastějším pochybením:jsou shromažďovány nadbytečné osobní údaje, které nejsou pro účely rezervace termínu nezbytné (např. povinně jsou vyžadovány další kontaktní údaje typu telefonní číslo, nadto klient není informován o účelu zpracování tohoto údaje),klient není transparentně a srozumitelně informován o zpracování osobních údajů, zejména není upozorněn na zpracování osobních údajů soukromým zpracovatelem,klient je při přesměrování na soukromý web nesprávně, neúplně nebo chybně informován, proč se tak děje,nejsou plněny podmínky vyjádření souhlasu klienta, kdy zejména není před udělením souhlasu informován o právu svůj souhlas kdykoli odvolat,získávaný souhlas subjektu údajů (klienta) není možné považovat za souhlas „informovaný“, tedy že jej klient udělil po řádném poučení o zpracování osobních údajů od správce.Veřejné instituce musí umět z hlediska ochrany osobních údajů při nabízení služeb občanům vysvětlit, k čemu potřebují konkrétní data a proč je zpracovávají vybraným způsobem. Přitom musí být schopny popsat a obhájit důvody, na základě kterých vybraly ke zpracování soukromé dodavatele, a také zajistit a průběžně sledovat ochranu údajů v těchto externích systémech.  Úřad v této souvislosti opětovně zdůrazňuje, že za zpracování osobních údajů je vždy odpovědný správce, a to i v případě, kdy k předmětnému zpracování využívá služeb zpracovatele.
 Zodpovídá: Mgr. Vojtěch MarcínVytvořeno / změněno: 23.12.2020 / 23.12.2020KontextUmístění: Složky dokumentů > Novinky 
