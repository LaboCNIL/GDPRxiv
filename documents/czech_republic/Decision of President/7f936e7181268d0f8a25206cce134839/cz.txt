 ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DJGNS* 

 

 
Čj. UOOU-10201/18-22 

 

 

 
 
 

 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a  § 32  zákona  č.  101/2000  Sb.,  o  ochraně  osobních  údajů  a  o  změně  některých  zákonů, 
a podle § 10 a § 152 odst. 2 zákona č. 500/2004 Sb., správní řád rozhodla podle ustanovení 
§ 152 odst. 6 písm. a), § 152 odst. 5 a § 90 odst. 1 písm. b) zákona č. 500/2004 Sb., správní 
řád, takto:  
 
Rozhodnutí Úřadu pro ochranu osobních údajů čj. UOOU-10201/18-9 ze dne 28. ledna 2019 
se  na  základě  rozkladu  účastníka  řízení,  společnosti  XXXXXX,  zrušuje  a věc  se  vrací 
správnímu orgánu prvního stupně k novému projednání. 

 

Odůvodnění 

 
I. 

 
Správní řízení ve věci podezření z porušení povinnosti podle čl. 6 odst. 1 nařízení Evropského 
parlamentu  a  Rady  (EU)  2016/679  ze  dne  27.  dubna  2016  o ochraně  fyzických  osob 
v souvislosti  se  zpracováním  osobních  údajů  a  o  volném  pohybu  těchto  údajů  a  o  zrušení 
směrnice  95/46/ES  (dále  „nařízení  (EU)  2016/679“)  v souvislosti  se  zpracováním  osobních 
údajů  fyzických  osob  podnikajících,  u  kterých  došlo  v důsledku  zániku  živnostenského 
oprávnění  k jejich  odstranění  z veřejné  části  živnostenského  rejstříku,  a  to  prostřednictvím 
webových  stránek  XXXXXX  bylo  zahájeno  příkazem  Úřadu  pro  ochranu  osobních  údajů  čj. 
UOOU-10201/18-3 ze dne 14. prosince 2018 (dále jen „příkaz“), který byl účastníkovi řízení, 
společnosti  XXXXXX,  doručen  dne  17.  prosince  2018.  Příkazem  byla  účastníkovi  řízení  za 
porušení výše uvedené povinnosti uložena pokuta ve výši 50.000 Kč.  
 
Podkladem pro vydání příkazu byl materiál shromážděný v rámci kontroly Úřadu pro ochranu 
osobních  údajů  (dále  jen  „Úřad“),  vedené  pod  sp.  zn.  UOOU-07543/18,  provedené 
u účastníka  řízení  ve  dnech  18.  července  2018  až  26.  října  2018.  Kontrola  byla  zahájena 
na základě  Kontrolního  plánu  Úřadu  pro  rok  2018,  v  němž  byla  definována  jako  kontrola 
zveřejňování  osobních  údajů  na  internetu  v  tzv.  klonech  veřejných  rejstříků,  zaměřená 
především  na  zjištění  právního  titulu  pro  takové  zpracování  osobních  údajů  v návaznosti 
na právní úpravu dle nařízení (EU) 2016/679 a s přihlédnutím k § 60 odst. 3 písm. b) zákona 
č.  455/1991  Sb.,  o živnostenském  podnikání  (dále  jen  „živnostenský  zákon“).  V návaznosti 

1/9 

 

na záměr  uvedený  v  Kontrolním  plánu  Úřadu  kontrolující  zvolili  pro  kontrolu  zpracování 
osobních údajů prostřednictvím webových stránek XXXXXX, které provozuje účastník řízení. 
 
Ze spisového materiálu pak vyplynulo, že účastník řízení provozuje webové stránky XXXXXX, 
kde uživatelům umožňuje vyhledávat informace o právnických osobách a fyzických osobách 
podnikajících,  které  shromažďuje  z  veřejných  rejstříků  (obchodní  rejstřík,  živnostenský 
rejstřík,  seznam  datových  schránek,  registr  plátců  DPH,  RÚIAN  –  seznam  adresných  míst). 
Primárním zdrojem těchto informací je informační systém ARES provozovaný Ministerstvem 
financí.  Uživatelům  umožňuje  účastník  řízení  s  ohledem  na  tematické  zaměření  svých 
webových  stránek  (XXXXXX)  využívání  této  doplňkové  služby  pro  účely  jejich  podnikání. 
Současně portál provozuje za účelem svých podnikatelských, resp. ekonomických zájmů. 
 
K aktualizaci  rejstříku  prostřednictvím  databáze  ARES  mělo  dle  vyjádření  účastníka  řízení 
docházet  denně  (v rozsahu  60  000  záznamů),  přičemž  aktualizované  záznamy  měly 
obsahovat  také 
informaci  o  neaktuálnosti  záznamu  a  mělo  dojít  k jeho  promítnutí 
do rejstříku provozovaného účastníkem řízení. 
 
Dne 13. července 2018 při zkoumání náhodně vybraného vzorku osob, jejichž osobní údaje 
nebyly k tomuto  dni přístupné  ve  veřejné  část  živnostenského  rejstříku  (úkon předcházející 
kontrole),  bylo  zjištěno,  že údaje  všech  těchto  osob  jsou  nadále  přístupné  v rejstříku 
vedeném  účastníkem  řízení  na 
jeho  webových  stránkách  (úřední  záznam  o  úkonu 
předcházejícím kontrolu, čj. UOOU-07543/18-2). Ve všech případech byly nalezeny všechny 
osobní údaje (v rozsahu jméno, příjmení, místo podnikání, počet živností, typ živnosti, druh 
živnosti,  typ  registrace,  bankovní  účet,  platnost  registrace,  evidující  úřad,  stav  živnosti 
a hodnocení podnikatele).   
 
V průběhu  kontroly  pak  kontrolující  ve  dnech  5.  -  7.  září  2018  provedli  opětovnou 
namátkovou kontrolu (s pomocí referenčního vzorku  60 podnikatelů, vybraných z  osobních 
údajů podnikatelů obsažených v příloze úředního záznamu čj. UOOU-07543/18-2) za účelem 
ověření  aktualizace  zdrojové  databáze  webového  portálu  XXXXXX  provozovaného 
účastníkem  řízení  (úřední  záznam  o  kontrolním  úkonu  čj.  UOOU-07543/18-8).  Ze  60  osob 
byly  u  52  osob  dohledány  záznamy  v plném  rozsahu,  pouze  8  záznamů  bylo 
nedohledáno/smazáno. 
 
Přestože účastník řízení ve své reakci na výzvu k součinnosti adresované Úřadu dne 17. září 
2018 sdělil, že ke dni 6. září 2018 byla ukončena aktualizace databáze údajů o podnikatelích 
dostupná  na  webovém  portálu  XXXXXX,  čerpaná  z databáze  systému  ARES  Ministerstva 
financí ČR, bylo po opětovné kontrole referenčního vzorku dne 25. září 2018 ujištěno, že tato 
obsahuje cca 70 % záznamů z neveřejné části rejstříku (konkrétně se jednalo o 20 záznamů z 
28 testovaných osob).  V návaznosti na toto zjištění účastník řízení při ústním jednání dne 26. 
září  2018  konstatoval,  že  prováděná  aktualizace  prostřednictvím  databáze  ARES  umožňuje 
aktualizovat  pouze  omezený  počet  záznamů  denně  a  dochází  také  k  častým  technickým 
výpadkům.  Ve  svém  vyjádření  ze  dne  29.  října  2018  pak  účastník  řízení  uvedl,  že provedl 
opětovnou prověrku aktualizace údajů. Ve vztahu k údajům přeřazeným do neveřejné části 
rejstříku zmínil, že tyto by měly být již z jeho rejstříku kompletně odstraněny.  
 
V návaznosti na tvrzení účastníka řízení proběhla dne 14. listopadu 2018 opětovně kontrola 
referenčního  vzorku,  kdy  byl  zjištěn  přetrvávající  nesoulad  u  8  %  záznamů,  konkrétně  z 25 

2/9 

 

podnikatelů, jejichž osobní údaje byly přeřazeny do neveřejné části živnostenského rejstříku, 
byly  osobní  údaje  v  databázi  webového  portálu  XXXXXX  stále  uvedeny  u  2  z těchto 
podnikatelů. 
 
Správní  orgán  prvního  stupně  pak  v rámci  odůvodnění  příkazu  konstatoval,  že v případě 
účastníka řízení, jako správce osobních údajů ve smyslu č. 4 bodu 7 nařízení (EU) 2016/679, 
přichází  v úvahu  pouze  případná  aplikace  právního  titulu  zpracování  osobních  údajů    dle 
čl. odst. 1 písm. f) nařízení (EU) 2016/679, dle kterého je možné zpracovávat osobní údaje, 
pokud je to nezbytné  pro účely oprávněných zájmů správce či třetí strany, kromě případů, 
kdy před  těmito  zájmy mají  přednost zájmy nebo základní  práva  a  svobody  subjektů údajů 
vyžadující  ochranu  osobních  údajů.  Správní  orgán  prvního  stupně  též  konstatoval,  že  za 
účelem posouzení převažujících zájmů, tj. zda převažují zájmy správce případně třetí strany 
nad  zájmy  subjektu  údajů,  je nezbytné provést balanční  test,  kdy  jsou  posuzovány  všechny 
okolnosti zamýšleného zpracování a zohledněny rozumně očekávané zájmy dotčených stran. 
Závěr posouzení účastníka řízení provedený v rámci balančního testu dle čl. 6 odst. 1 písm. f) 
nařízení  (EU)  2016/679,  pak  správní  orgán  prvního  stupně  označil  za akceptovatelný,  avšak 
neaplikovatelný  v případě  zpracování  osobních  údajů  o  osobách,  jejichž  osobní  údaje  byly 
z veřejné  části  živnostenského  rejstříku  odstraněny,  a  to  z důvodu,  že  tyto  osoby  ukončily 
svou  podnikatelskou  činnost  a  od  zániku  posledního  živnostenského  oprávnění  uplynuly  4 
roky.  Správní  orgán  prvního  stupně  konstatoval,  že  „v  případě  těchto  osobních  údajů  nelze 
uvažovat o aplikaci výše uvedeného čl. 6 odst. 1 písm. f) nařízení (EU) 2016/679, neboť zde 
nelze spatřovat žádný oprávněný zájem správce nebo třetích osob deklarovaný v balančním 
testu  na  zveřejnění  osobních  údajů  těchto  osob.  Je  zde  zcela  zřejmý  absolutně  převažující 
zájem  na  ochraně  osobních  údajů  těchto  osob,  přičemž  je  zřejmé,  že účastník  řízení 
nedisponuje ani jiným právním titulem k takovému zpracování“. 
 
Při stanovení výše sankce pak správní orgán prvního stupně přihlédl jako k okolnosti zvyšující 
závažnost  jednání,  zejména  ke  skutečnosti,  že  účastníkovi  řízení  chyběl  odpovídající  právní 
titul  ke  zpracovávání  osobních  údajů  osob,  jejichž  osobní  údaje  byly  z veřejné  části 
živnostenského rejstříku odstraněny a že došlo ke zpracování DIČ, které je u fyzických osob 
podnikajících  tvořeno  rodným  číslem,  tj.  jedinečným  identifikátorem.  Jako  k  okolnosti 
snižující  závažnost  jednání  pak  přihlédl  mimo  jiné  k  tomu,  že  účastník  řízení  učinil  kroky 
k odstranění  zjištěných  nedostatků,  byť 
jeho  snaha  nevedla  k  bezchybnosti  celého 
zpracování.  
 
Jednání  účastníka  řízení  pak  správní  orgán  prvního  stupně  vyhodnotil  jako  systémové 
pochybení. V daném případě není možné stanovit konkrétní počet dotčených subjektů údajů,  
neboť počet osob vyřazených z veřejné části rejstříku je veličinou v čase rychle proměnnou, 
přesto lze konstatovat, že počet dotčených subjektů údajů byl vysoký, neboť počet fyzických 
osob  podnikajících  v  České  republice  dle  informací  z  živnostenského  rejstříku  přesahuje  2 
miliony.  
Po  souhrnném  zhodnocení  všech  okolností  uložil  správní  orgán  prvního  stupně  pokutu  při 
samé  dolní  hranici  sazby,  kterou  nařízení  (EU)  2016/679  umožňuje  uložit  a  která  činí 
20.000.000 eur.   
 
Proti vydanému příkazu podal účastník řízení včas odpor, na jehož základě byl příkaz zrušen 
a pokračovalo  správní  řízení.  Odpor  poté  účastník  řízení  doplnil  svým  vyjádřením  ze  dne 
22. ledna 2019.  

3/9 

 

 
Následně, na základě provedeného dokazování a shromážděného spisového materiálu, vydal 
dne  28.  ledna  2019  správní  orgán  prvního  stupně  ve  věci  rozhodnutí  čj. UOOU-10201/18-9 
(dále „napadené rozhodnutí“), kterým byl účastník řízení opětovně uznán vinným z porušení 
povinnosti  podle  čl.  6  odst.  1  nařízení  (EU)  2016/679,  tedy  povinnosti  zpracovávat  osobní 
údaje na základě některého  z právních  titulů  uvedených  v písm.  a)  až  f)  tohoto ustanovení, 
neboť  zpracovával  od  blíže  nezjištěné  doby  minimálně  do  6.  září  2018  osobní  údaje 
neurčeného počtu osob, u kterých došlo v důsledku zániku živnostenského oprávnění k jejich 
odstranění  z veřejné  části  živnostenského  rejstříku,  a  to  v  rozsahu  jméno,  příjmení,  IČO, 
místo  podnikání,  DIČ,  číslo  datové  schránky,  číslo  bankovního  účtu, 
informace 
o provozovaných živnostech, o historii podnikání a o platnosti registrace. Za toto jednání byla 
účastníkovi řízení uložena pokuta ve výši 50.000 Kč.  
 
Proti  napadenému  rozhodnutí  podal  účastník  řízení  řádný  rozklad,  doručený  Úřadu 
prostřednictvím  datové  schránky  dne  11.  února  2019.  Dne  22.  února  2019  bylo  Úřadu 
doručeno odůvodnění podaného rozkladu.  
 
V podaném rozkladu účastník řízení z velké části opakuje své argumenty uvedené v odporu 
proti  příkazu.  Konkrétně  účastník  řízení  namítl,  že  mu  bylo  odepřeno  právo  seznámit  se 
s celým  spisem,  když  tvrdí,  že  mu  správní  orgán  prvního  stupně  ani  přes  výslovnou  žádost 
neposkytl  referenční  vzorek  (seznam  fyzických  osob  podnikajících,  které  byly  v  rámci 
kontroly  náhodně  vybrány  z  již  neveřejné  části  živnostenského  rejstříku),  a  tudíž  nebyl 
schopen se v rámci správního řízení vyjadřovat a realizovat svá práva. Dále v této souvislosti 
účastník  řízení  správnímu  orgánu  prvního  stupně  vytýká  „úsporný“  způsob  vedení  řízení. 
Správní orgán  má umožnit  účastníkům  řízení  aktivně  se podílet na dokazování  a  vyjádřit  se 
k předmětu  řízení,  a to  také  s přihlédnutím  k  úvahám,  jakými  se  správní  orgán  ubírá, 
a k důkazům, které provedl.  
 
Účastník řízení v podaném rozkladu opětovně zopakoval své argumenty uvedené již v odporu 
proti  příkazu  a  připomenul  skutečnost,  že  v  rámci  kontroly  plně  spolupracoval  a  učinil 
okamžité kroky k nápravě.  Vyjádřil se též k výši uložené sankce, přičemž má za to, že za jeho 
porušení povinnosti mu mělo být uloženo maximálně napomenutí.  
 
Závěrem  účastník  řízení  navrhuje,  aby  předsedkyně  Úřadu  napadené  rozhodnutí  zrušila 
a řízení zastavila, případně, aby napadené rozhodnutí změnila tak, že účastníkovi řízení bude 
namísto finanční sankce uloženo pouze napomenutí. 
 

II. 

 
Odvolací  orgán  na  základě  podaného  rozkladu  přezkoumal  napadené  rozhodnutí  v celém 
rozsahu, včetně procesu, který předcházel jeho vydání, a dospěl k následujícím závěrům. 
Ohledně účastníkem řízení namítané nemožnosti seznámit se s celým spisem, odvolací orgán 
konstatuje, že účastník řízení mohl po celou dobu řízení, tj. od vydání příkazu (který může být 
prvním  úkonem  správního  řízení)  dne  14.  prosince  2018  až  do  vydání  napadeného 
rozhodnutí  dne  28.  ledna  2019,  využívat  a  uplatňovat  svá  práva,  o  kterých  byl  náležitě 
poučen.  Účastník  řízení  tak  měl  možnost  vyjadřovat  se  po  celou  dobu  ke  všem 
skutečnostem,  které  se  mu  kladou  za  vinu  (a které  byly  jasně  a  zřetelně  popsány  spolu 
s podklady  pro  vydání  napadaného  rozhodnutí  již  v doručeném  příkazu).  Současně  byl 

4/9 

 

již  byly 

ledna  2019 
oprávněn  k  nahlédnutí  do  spisu,  přičemž  svého  práva  využil  dne  18. 
(pozn. o nahlédnutí do spisu správního řízení byl pořízen záznam čj. UOOU-10201/18-7), kdy 
se dostavil k nahlédnutí do spisu jeho zástupce - XXXXXX, pověřenec účastníka řízení (žádost 
účastníka  řízení  ze  dne  15.  ledna  2018  o  nahlížení  do  spisu  prostřednictvím  pověřence,  čj. 
UOOU-10201/18-5).  Ten  si  pořídil  fotografie  listu  č.  1,  3  a  kontrolního  plánu,  který  byl 
součástí spisu o kontrole. Součástí spisové dokumentace jsou přitom výtisky všech záznamů 
o  fyzických  osobách  podnikajících,  které  byly  v  rámci  kontroly  prověřeny,  resp.  byla 
prověřena  skutečnost,  zda 
jejich  osobní  údaje  odstraněny  z  veřejné  části 
živnostenského  rejstříku.  Vzhledem  k výše  uvedenému  je  evidentní,  že  se  argument 
účastníka  řízení  o  nemožnosti  seznámit  se  v průběhu  správního  řízení  s celým  spisem 
nezakládá na pravdě.  
 
S  ohledem  na  tematické  zaměření  svých  webových  stránek  (XXXXXX),  umožňuje  účastník 
řízení  uživatelům  využívání  doplňkové  služby  vyhledávání  informací  o právnických  osobách 
a fyzických  osobách  podnikajících,  které  shromažďuje  z  veřejných  rejstříků  pro  účely  jejich 
podnikání. Současně portál provozuje za účelem svých podnikatelských, resp. ekonomických 
zájmů.  U  fyzických  osob  podnikajících  dochází  prostřednictvím  předmětných  webových 
stránek účastníka řízení ke zpracování osobních údajů v rozsahu jméno, příjmení, IČO, místo 
podnikání,  DIČ,  číslo  datové  schránky,  číslo  bankovního  účtu,  informace  o provozovaných 
živnostech,  o  historii  podnikání  a  o  platnosti  registrace,  přičemž  k těmto  údajům  mohou 
uživatelé připojit také hodnocení dané osoby.  
 
Účastník  řízení  je  v postavení  správce  osobních  údajů  a  jako  takový  musí  při  zpracování 
osobních údajů  disponovat některým  z legitimních  právních  titulů  uvedených  v čl.  6  odst. 1 
písm. a) až f) nařízení (EU) 2016/679. Toto nařízení však již neobsahuje zvláštní právní titul 
pro  další  zpracování  osobních  údajů,  jaký  upravoval  v §  5  odst.  2  písm.  d)  zákon 
č. 101/2000 Sb.,  o  ochraně  osobních  údajů  a  posledně  zmiňované  ustanovení  po  účinnosti 
nařízení (EU) 2016/679 již nebylo možné po vstupu tohoto nařízení v účinnost použít.  
 
Dále  bylo  shledáno,  že  účastník  řízení  nedisponuje  souhlasy  subjektů  údajů,  a  vzhledem 
k okolnostem zpracování osobních údajů, přicházela v úvahu pouze aplikace právního titulu 
dle čl. 6 odst. 1 písm. f) nařízení (EU) 2016/679, podle kterého je možné zpracovávat osobní 
údaje,  pokud  je  to  nezbytné  pro  účely  oprávněných  zájmů  správce  či  třetí  strany,  kromě 
případů, kdy před těmito zájmy mají přednost zájmy nebo základní práva a svobody subjektů 
údajů  vyžadující  ochranu  osobních  údajů.  Účastník  řízení  tedy  za  tímto  účelem  provedl 
tzv. balanční  test  a  test  slučitelnosti.  V rámci  těchto  testů  měly  být  posuzovány  všechny 
okolnosti zamýšleného zpracování a zohledněny rozumně očekávané zájmy dotčených stran. 
Účastník řízení poté dospěl k závěru, že ve vztahu ke zpracování osobních údajů uvedených 
ve  veřejném  rejstříku  si  subjekt  údajů  musí  být  vědom,  že  tyto  údaje  jsou  na  základě 
příslušných  právních  předpisů  veřejné,  a musí  tedy  očekávat,  že  k  nim  bude  mít  přístup 
široká veřejnost. Využívání údajů z veřejných rejstříků ve formě jejich dalšího zveřejnění pak 
mělo  mít  pro  účastníka  řízení  pozitivní  ekonomický  dopad,  jelikož  webové  stránky  navštíví 
více  uživatelů.  Současně  má  být,  dle  účastníka  řízení,  dán  i  zájem  veřejnosti  na  aktualizaci 
informací  o  podnikatelských  subjektech,  neboť  prostřednictvím  webového  portálu  XXXXXX 
lze  odhalit  již  neaktuální  informace  a  v  důsledku  toho  vyžádat  opravu  i  ve  zdrojovém 
veřejném  rejstříku.  Ve  vztahu  k  hodnocení  podnikatelů  dospěl  účastník  řízení  k závěru,  že 
tato  služba  má být přínosem,  jak  pro uživatele z  řad  zákazníků,  tak  i pro  podnikatele,  kteří 
mohou prezentaci na webovém portálu XXXXXX vnímat jako reklamu.  

5/9 

 

 
Správní  orgán  prvního  stupně  uvedené  závěry  balančních  testů  provedených  účastníkem 
řízení  odmítl  ve  vztahu  ke  zpracování  osobních  údajů  týkajících  se  subjektů  údajů,  jejichž 
osobní údaje byly odstraněny z veřejně přístupné části živnostenského rejstříku, a to z toho 
důvodu, že tyto osoby ukončily svou podnikatelskou činnost.  Dle správního orgánu prvního 
stupně  nebylo  tedy  možno  ve  vztahu  k těmto  osobním  údajům  přiznat  existenci 
oprávněného  zájmu  správce  nebo  třetích  osob  na 
jejich  zveřejnění  deklarovaného 
účastníkem  řízení  v rámci  výše  uvedených  testů.  (Co se  týče  publikovaného  hodnocení 
jednotlivých  podnikatelů,  které  bylo  též  součástí  předmětného  zpracování,  správní  orgán 
prvního  stupně  nad  rámec  předmětu  řízení  konstatoval,  že  jeho  prospěšnost  ve  vztahu 
k dotčeným subjektům údajů je třeba považovat za spornou.)    
 
Dle  právního  názoru  odvolacího  orgánu  správní  orgán  prvního  stupně  při  posuzování 
skutkového  stavu  vycházejícího  ze  spisového  materiálu  shromážděného  v rámci  kontroly 
Úřadu  sp.  zn.  UOOU-07543/18  došel  k nesprávnému  právnímu  názoru,  podle  něhož  se 
správní  delikt  účastníka  řízení  spočívající  v absenci  právního  titulu  dle  čl.  6  odst.  1 
písm. a) až f)  nařízení  (EU)  2016/679  vztahoval  pouze  k osobním  údajům  fyzických  osob, 
u kterých  došlo  v důsledku  zániku  živnostenského  oprávnění  k  jejich  odstranění  z veřejné 
části živnostenského rejstříku.  
 
Odvolací  orgán  je  toho  názoru,  že  na  zpracování  osobních  údajů  o fyzických  osobách 
podnikajících  podle  živnostenského  zákona  shromážděných  z veřejných  rejstříků,  které 
provádí účastník řízení, nelze právní titul podle čl. 6 odst. 1 písm. f) nařízení (EU) 2016/679 
uplatnit, a to vůči všem dotčeným subjektům předmětných osobních údajů, neboť v daném 
případě  není  naplněna  podmínka  nezbytnosti  takového  zpracování,  a lze  též  konstatovat, 
že v rámci  balančního  testu  nepřeváží  oprávněné  zájmy  správce  či  třetí  strany  nad  zájmy 
nebo základními právy a svobodami subjektů údajů, vyžadujícími ochranu osobních údajů.  
 
K tomu odvolací orgán blíže uvádí následující: V prvé řadě je nutno zdůraznit, že jak vyplývá 
z dikce  ustanovení  čl.  6  odst.  1  písm.  f)  nařízení  (EU)  2016/679,  správce  je  povinen  doložit 
oprávněný  zájem  svědčící  předmětnému  zpracování  osobních  údajů.  V daném  případě 
účastník  řízení  uvádí  ekonomické  zájmy.    V této  souvislosti  lze  připomenout  Stanovisko 
č. 6/2014  pracovní  skupiny  pro  ochranu  údajů  zřízené  podle  článku  29  směrnice  95/46/ES 
(dále  jen  „WP  29“)  k pojmu  oprávněných  zájmů  správce  údajů  podle  článku  7  směrnice 
95/46/ES,  které  lze  přiměřeně  aplikovat  i  na  ustanovení  čl.  6  odst.  1  písm.  f)  nařízení  (EU) 
2016/679.    Dle  tohoto  stanoviska  musí  být  oprávněný  zájem  „přijatelný  podle  právních 
předpisů“,  přičemž  „pokud  zájem  správce  není  závažný,  je pravděpodobnější,  že zájmy 
a práva subjektu údajů převýší nad oprávněnými – ale méně významnými – zájmy správce“.   
 
Oprávněné  zájmy  třetích  osob  pak  účastník  řízení  spatřuje  v zájmu  veřejnosti  na aktualizaci 
informací  o  podnikatelských  subjektech,  neboť  je  toho  názoru,  že prostřednictvím  jím 
provozovaného webového portálu XXXXXX lze odhalit již neaktuální informace a v důsledku 
toho vyžádat opravu i ve zdrojovém veřejném rejstříku.  
 
K tomu  odvolací  orgán  uvádí,  že  oprávněný  zájem  je  nutno  posuzovat  prizmatem  splnění 
podmínky nezbytnosti, přičemž má za to, má za to, že podmínka nezbytnosti výše uvedeného 
zpracování  pro  účely  oprávněných  zájmů  účastníka  řízení  jako  příslušného  správce  či  třetí 
strany není naplněna, neboť předmětné osobní údaje podnikajících fyzických osob jsou pro 

6/9 

 

fyzických  osob  podnikajících  se 

potřeby veřejnosti dostupné ve veřejných rejstřících (na zákonném podkladě), kde si je může 
vyhledat  jak  účastník  řízení,  tak  návštěvníci  jeho  webových  stránek.  Není  tedy  nezbytné 
multiplikovat  další  zpracování  osobních  údajů  za účelem  realizace  (týchž)  ekonomických 
zájmů správce ani za účelem jejich dostupnosti a informovanosti veřejnosti, neboť oba tyto 
účely  jsou  již  plně  zajištěny  prostřednictvím  zpřístupnění  předmětných  osobních  údajů  ve 
veřejných rejstřících.  
 
Aplikace  právního  titulu  dle  čl.  6  odst.  1  písm.  f)  nařízení  (EU)  2016/679  je  vyloučena  již 
nesplněním  podmínky  nezbytnosti.  Odvolací  orgán  nesouhlasí  ani  s dalšími  výstupy 
balančního  testu,  jak  jej  provedl  orgán  prvního  stupně.  Oprávněný  zájem  musí  být 
dostatečně  konkrétní,  nikoliv  hypotetický  či  spekulativní.  Zvláště  pak  odvolací  orgán 
konstatuje  nutnost  zvýšené  citlivosti  vůči takové  konstrukci  oprávněného  zájmu,  která 
představuje  jisté  zacyklení  a  staví  prakticky  na  samoúčelnosti  zpracování  údajů,  kdy  toto 
zpracování  neslouží  k podpoře  samostatně  existujících  ekonomických  zájmů,  nýbrž  slouží 
generování podnikatelského zisku samo o sobě. Tyto všechny skutečnosti tvrzený oprávněný 
zájem významně oslabuje. V této souvislosti pak došel k závěru, že přednost mají oprávněné 
zájmy subjektů údajů, a to z níže uvedených důvodů.  
 
Ačkoliv  účastník  řízení  uvádí,  že  primárním  zdrojem  informací  je  informační  systém  ARES 
provozovaný  Ministerstvem  financí,  jedná  se  o  informace,  které  tato  webová  aplikace 
přebírá  ze  zdrojových  rejstříků.  V případě 
jedná 
o živnostenský  rejstřík.  Ustanovení  §  60  odst.  6  zákona  č.  455/1991  Sb.,  o  živnostenském 
podnikání (živnostenský zákon), uvádí, že: „Na žádost vydá živnostenský úřad z veřejné části 
živnostenského rejstříku sestavu v listinné nebo elektronické podobě, jejímž obsahem mohou 
být  pouze  základní  identifikační  údaje  o  podnikateli,  a  to  jméno,  příjmení,  nebo  obchodní 
firma,  popřípadě  název,  adresa  sídla  a  identifikační  číslo  osoby,  a  dále,  pokud  to  žadatel 
požaduje,  předmět  podnikání  a  umístění  provozovny.  Sestava  obsahuje  údaje  platné  ke  dni 
zpracování  sestavy.  Tuto  sestavu  žadatel  nesmí  zveřejnit  ani  poskytnout  třetí  osobě.“ 
Dle názoru  odvolacího  orgánu  tedy  je  evidentní,  že  další  hromadné  zveřejňování  osobních 
údajů ze živnostenského rejstříku na internetu (tzv. „překlápění“) zcela  popírá smysl tohoto 
zákonného  ustanovení,  jehož  účelem  je  evidentně  posílení  ochrany  osobních  údajů 
podnikajících  subjektů.  Odvolací  orgán  též  v této  souvislosti  upozorňuje,  že v případě 
živnostenského rejstříku se v přísném smyslu nejedná – v právním smyslu – o otevřená data 
(tzv. „open data“), k jejichž dalšímu šíření by byli jejich uživatelé oprávněni, neboť tyto údaje 
nejsou obsahem přílohy nařízení vlády č. 425/2016 Sb., o seznamu informací zveřejňovaných 
jako  otevřená  data.  Celkový  smysl  zákonné  konstrukce  lze  odvozovat  z  připomenutého 
zákazu  dále  zpřístupňovat  veřejnosti  sestavy  z veřejné  části  rejstříku  ve  smyslu  citovaného 
ustanovení § 60 odst. 6 zákona č. 455/1991 Sb., o živnostenském podnikání. K takovému cíli, 
kterým  je  vyvážená  ochrana  osobních  údajů  osob  v živnostenském  rejstříku,  při  zachování 
dálkového  zpřístupnění  veřejné  části  rejstříku  (srov.  §  60  odst.  10),  směřoval  novelizující 
zákon  č.  289/2017  Sb.  čtený  v kontextu  pozměňovacích  návrhů  přijímaných  na  půdě 
Poslanecké sněmovny. Úkolem orgánu prvního stupně tak bude mj. zohlednit diferencovaný 
charakter údajů v systému ARES z hlediska jejich klasifikace jako otevřených dat a případně 
z toho vyvodit závěry (konstatování o absentující povaze open dat se objevuje na str. 6). 
 
Dále  je  nutno  připomenout,  že  se  nejedná  o  předvídatelné  zpracování  osobních  údajů 
ve smyslu  recitálu  č.  50  nařízení  (EU)  2016/679,  přičemž  předvídatelnost  zpracování 
osobních  údajů  při  aplikaci  právního  titulu  dle  čl.  6  odst.  1  písm.  f)  nařízení  (EU)  2016/679 

7/9 

 

realizuje 

zájem  veřejnosti  na  aktualizaci 

je jedním z relevantních kritérií, která se mají dle názoru WP 29 vyjádřeného ve stanovisku 
týkajícího se oprávněných zájmů ze dne 9. dubna 2014 aplikovat. Předvídatelnost zpracování 
osobních  údajů  správcem  lze  primárně  dovozovat  z již  existujícího  právního  vztahu  mezi 
těmito dvěma subjekty. Nadto veřejnost určitých údajů a priori nezakládá oprávnění k jejich 
dalšímu bezmeznému zpracování. Podnikající fyzické osoby tak nemohou předvídat, že jejich 
osobní  údaje  uvedené  ve  veřejných  rejstřících  (na  základě  příslušných  právních  předpisů, 
které  musí  strpět)  budou  předmětem  dalšího  zpracování  formou  jejich  zveřejňování  na 
internetu  neomezeným  počtem  správců,  což  je  ve  zjevném  rozporu  s primárním  účelem 
živnostenského rejstříku a základními principy ochrany osobních údajů obsaženými v nařízení 
(EU) 2016/679. 
 
Stejně  tak  je  třeba  zdůraznit,  že  ačkoliv  účastník  řízení  namítá,  že  prostřednictvím  svého 
webového  portálu  XXXXXX 
informací 
o podnikatelských  subjektech,  neboť  lze  odhalit již  neaktuální  informace  a  v  důsledku toho 
vyžádat  opravu  i  ve  zdrojovém  veřejném  rejstříku,  bylo  v rámci  kontroly  opakovaně 
prokázáno,  že  účastník  řízení  sám  neaktualizoval  informace,  které  z veřejných  rejstříků 
přebíral.  Je tedy  zcela  evidentní,  že  tuto  funkci,  kterou  odůvodňuje  oprávněný  zájem 
veřejnosti  na předmětném  zpracování  osobních  údajů,  předmětné  zpracování  neplní 
a nepřispívá tedy ke zvýšení transparentnosti podnikatelského prostředí. 
 
Nad  rámec  předmětu  řízení  uvádí  odvolací  orgán,  že  v případě  hodnocení  podnikatelů 
(hodnocení udělované uživateli internetových stránek), které bylo též součástí předmětného 
zpracování  osobních  údajů,  nelze  právní  titul  podle  čl. 6  odst.  1  písm.  f)  nařízení  (EU) 
2016/67 rovněž užít. Zcela evidentně se nejedná o zpracování osobních údajů nezbytné pro 
účely  oprávněných  zájmů  příslušného  správce  či  třetí  strany.  Rovněž  zde  není  naplněna 
podmínka  přiměřeného  očekávání  subjektů  údajů,  vypovídající  hodnota  této  informace  (ve 
vztahu k veřejnosti) je značně sporná a účastník řízení v balančním testu, který provedl, zcela 
opominul  vzít  v potaz  oprávněný  zájem  podnikatelů,  resp.  bez  dalšího  uzavřel,  že  toto 
hodnocení  budou  považovat  za  výhodné,  aniž  by  zohlednil,  že  jím  zvolený  mechanismus 
hodnocení může naopak vést k (i neopodstatněnému) poškození podnikatele. Na předmětné 
zpracování osobních údajů pak nelze aplikovat jiný právní titul.  
 
Ohledně  sankce  pak  odvolací  orgán  uvádí,  že  vzhledem  k výše  uvedeným  závěrům 
se nemůže  ztotožnit  s  názorem  účastníka  řízení,  podle  něhož  v daném  případě  bude 
postačující  uložení  napomenutí  místo  uložení  pokuty.  Výše  pokuty  uložená  správním 
orgánem  prvního  stupně  se 
jeví,  vzhledem  k opakovanému  konstatování  pochybení 
účastníka řízení, jako přiměřená.  
 
Odvolací orgán je toho názoru, že přestože bude nutné vzhledem k nesprávnému právnímu 
závěru  správního  orgánu  prvního  stupně  nově  vymezit  rozsah  deliktního  jednání  účastníka 
řízení,  výše  uložené  pokuty  by  měla  zůstat  zachována,  a to  s přihlédnutím  k  výsledkům 
kontroly  vedené  pod  sp.  zn.  UOOU-07543/18,  kdy  kontrolující  konstatovali  porušení 
povinností  uvedených  v ustanovení  čl.  6  odst.  1  písm.  f)  nařízení  (EU)  2016/679  pouze  ve 
vztahu  ke  zpracování  osobních  údajů  podnikatelů,  u  kterých  již  uplynula  lhůta  čtyř  let  od 
zániku jejich posledního živnostenského oprávnění. Odvolací orgán tak zohlednil skutečnost, 
že  náprava  závadného  stavu  účastníka  řízení  během  kontrolního  řízení  směřovala  jen  ve 
vztahu  k porušení  konstatovaného  kontrolujícími.  Odvolací  orgán  však  nevidí  prostor  pro 
zastavení řízení či upuštění od uložení sankce, neboť účastník řízení si měl být jako správce 

8/9 

 

vědom  svých  povinností  po  celou  dobu,  po  kterou  zpracování  prováděl,  a  to  minimálně  ve 
vztahu  ke  zpracování  osobních  údajů  podnikatelů,  u kterých  již  uplynula  lhůta  čtyř  let  od 
zániku  jejich  posledního  živnostenského  oprávnění.  Odvolací  orgán  pak  v této  souvislosti 
považuje  za  nutné  zvláště  zdůraznit,  že  účastník  řízení  byl  sankcionován  za systémové 
pochybení, nikoliv za pochybení vztahující se ke konkrétním subjektům údajů. 
 
Závěrem odvolací orgán konstatuje, že, vzhledem ke všem výše uvedeným důvodům, shledal 
napadené  rozhodnutí  jako  nezákonné  a nesprávné  a rozhodl  proto  tak,  jak  je  uvedeno  ve 
výroku tohoto rozhodnutí.  
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 12. září 2019 
 
 
 

 

otisk úředního razítka 

JUDr. Ivana Janů 

předsedkyně 

(podepsáno elektronicky) 

9/9 

