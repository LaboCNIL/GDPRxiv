ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 
 

 

*UOOUX00FB14A* 

Čj. UOOU-00575/21-16 

 

 

 

 

 

 

ROZHODNUTÍ 

jako  odvolací  orgán  příslušný  podle 
Předseda  Úřadu  pro  ochranu  osobních  údajů 
ustanovení § 152 odst. 2 zákona č. 500/2004 Sb., správní řád, rozhodl podle ustanovení § 152 
odst. 6 písm. a) zákona č. 500/2004 Sb., správní řád, takto: 

Rozhodnutí  Úřadu  pro ochranu  osobních údajů  čj. UOOU-00575/21-10 ze  dne  22.  července 
2021  se  na  základě  rozkladu  obviněné,  společnosti  XXXXXX,  se  sídlem  XXXXXX,  XXXXXX, 
IČO: XXXXX, mění tak, že ve výroku III. napadeného rozhodnutí se nahrazují slova „pokuta ve 
výši  140.000  Kč“  slovy  „pokuta  ve  výši  80.000  Kč“,  ve  zbytku  se napadené  rozhodnutí 
potvrzuje. 

Odůvodnění 

  Vymezení věci 

[1]  Řízení ve věci podezření z porušení povinností podle čl. 6 odst. 1 a čl. 32 odst. 1 nařízení 
Evropského  parlamentu  a  Rady  (EU) 2016/679  ze  dne  27.  dubna  2016  o  ochraně  fyzických 
osob v souvislosti se zpracováním osobních údajů a o volném pohybu těchto údajů a o zrušení 
směrnice 95/46/ES (dále jen „nařízení (EU) 2016/679“), v souvislosti se zpracováním osobních 
údajů XXXXXX (dále jen „stěžovatelka“), bylo zahájeno příkazem Úřadu pro ochranu osobních 
údajů  (dále  jen  „Úřad“),  který  byl  obviněné,  společnosti  XXXXXX,  se  sídlem  XXXXX,  XXXXX, 
IČO: XXXXXX (dále jen „obviněná“), doručen dne 2. června 2021. Podkladem pro jeho vydání 
byl protokol o kontrole čj. UOOU-00538/20-16 ze dne 26. srpna 2020 a další spisový materiál 
pořízený během kontroly (sp. zn. UOOU-00538/20) u obviněné podle zákona č. 255/2012 Sb., 
o kontrole (kontrolní řád), včetně vyřízení námitek předsedy Úřadu čj. UOOU-00538/20-20 ze 
dne 21. prosince 2020. Proti uvedenému příkazu podala obviněná včas odpor, na jehož základě 
byl příkaz zrušen a správní řízení pokračovalo. 

 

1/7 

[2]  Rozhodnutím čj. UOOU-00575/21-10 ze dne 22. července 2021 byla obviněná shledána 
vinnou  ze  spáchání  přestupků  podle  § 62  odst.  1  písm.  a)  a  b)  zákona  č. 110/2019  Sb., 
o zpracování osobních údajů, kterých se měla dopustit tím, že jako správce osobních údajů 
zpracovávala  osobní  údaje  stěžovatelky  bez  právního  titulu,  a  dále  tím,  že  neoprávněně 
zpřístupnila tyto osobní údaje zpracovateli. Za uvedené deliktní jednání jí byla uložena pokuta 
ve výši 140.000 Kč a dále povinnost uhradit náklady řízení ve výši 1.000 Kč. 

[3]  Proti rozhodnutí podala obviněná dne 6. srpna 2021 prostřednictvím svého právního 

zástupce rozklad. 

  Obsah rozkladu 

[4]  V rozkladu obviněná uvedla, že zpracování osobních údajů stěžovatelky dne 17. ledna 
2020  prováděla  na  základě  oprávněného  zájmu  podle  čl.  6  odst.  1  písm.  f)  nařízení  (EU) 
2016/679, a že tento právní titul vycházel ze smlouvy, která na obviněnou přešla na základě 
postupní  smlouvy  ze  dne  28.  června  2019, uzavřené  se  společností  XXXXXXX,  IČO:  XXXXXX, 
včetně jejího dodatku č. 1 ze dne 10. září 2019 a dodatku č. 2 ze dne 8. ledna 2020. Obviněná 
tedy  vstoupila  do  práv  a  povinností  ve  smluvním  vztahu  založeném  na  základě  přihlášky 
o zajištění  slev  na  dodávkách  energií  se  stěžovatelkou  ze  dne  29.  května  2019  místo 
dosavadního  poskytovatele  služeb,  společnosti  XXXXXX.  Obviněná  nesouhlasí  se  závěry 
správního  orgánu  prvního  stupně,  že  stěžovatelka  od  smlouvy  se  společností  XXXXXX 
odstoupila  dne  18.  července  2019  a  nemohlo  tedy  dojít  dne  8.  ledna  2020  k postoupení 
smlouvy.  

[5]  Odstoupení od smlouvy zaslané stěžovatelkou bylo podle obviněné neplatné a smluvní 
vztah  mezi  ní  a  společností  XXXXXXX  tak  nemohl  být  zrušen.  Stěžovatelka  odstoupila  od 
smlouvy  podle  §  1829  zákona  č.  89/2012  Sb.,  občanský  zákoník,  po  uplynutí  lhůty  14  dnů, 
přičemž ze spisového materiálu nevyplývá skutečnost, že stěžovatelce nebyl před uzavřením 
smlouvy  v souladu  s §  1820  odst.  1  písm.  f)  občanského  zákoníku,  společně  s poučením 
o možnostech  odstoupení  od  smlouvy,  poskytnut  formulář  pro  odstoupení  od smlouvy. 
Obviněná namítá, že dokazování v tomto ohledu nebylo vůbec prováděno, a současně uvádí, 
že je schopna prokázat, že svým poučovacím povinnostem vůči stěžovatelce dostála. Správní 
orgán  prvního  stupně  podle  obviněné  postupoval  v rozporu  se  zásadou  materiální  pravdy, 
když  posoudil  danou  otázku,  aniž  by  skutečně  zjišťoval  skutkový  stav.  Z hlediska  účinků 
odstoupení  od  smlouvy  a  jeho  platnosti  není  podle  obviněné  rozhodné,  že  společnost 
XXXXXXXX předmětné odstoupení od smlouvy nerozporovala. 

[6]  Dále obviněná uvedla, že na základě Rámcové smlouvy o postoupení klientských smluv 
ze dne 28. června 2019, ve znění jejích dodatků, došlo k platnému převodu smlouvy uzavřené 
se stěžovatelkou ze společnosti XXXXXXX na obviněnou. I kdyby obviněná připustila, že vůči 
stěžovatelce  (postoupené  straně)  nebylo  postoupení  smlouvy  oznámeno,  pak  by  jediným 
zákonným důsledkem podle § 1897 odst. 1 občanského zákoníku byla neúčinnost takovéhoto 
postoupení toliko ve vztahu k postoupené straně. Obviněná má za to, že neporušila čl. 6 odst. 
1 nařízení (EU) 2016/679 a nemohla se dopustit ani porušení čl. 32 tohoto nařízení. 

[7]  Nad  rámec  výše  uvedeného obviněná  v rozkladu  namítla,  že  výše  uložené  pokuty je 
zjevně nepřiměřená, jelikož se jedná o ojedinělý případ porušení povinností, a to ve vztahu 
pouze k jedné fyzické osobě. Obviněná odkázala rovněž na předchozí rozhodovací praxi Úřadu, 
který  na  svých  internetových  stránkách  dne  5.  ledna  2021  zveřejnil  informaci,  že  uložil  11 

 

2/7 

společnostem  pokutu  v souhrnné  výši  3.111.000  Kč  za  porušení  shodného  ustanovení  jako 
v případě obviněné s tím, že docházelo k obesílání nabídek subjektům údajů prostřednictvím 
datových schránek, přičemž docházelo ke zpracování osobních údajů řádově v tisících případů. 
Dále obviněná uvedla, že povaha ani způsob případného spáchání přestupku, jakož i absence 
jiného  obdobného  přestupku,  nevypovídají  o  tom,  že  by  se  v  případě  přestupku  jednalo 
na straně obviněné o organizovanou či záměrnou činnost. Naopak je zjevné, že tento případ 
je u obviněné výjimkou a k jeho spáchání vedlo nesprávné právní vyhodnocení situace, popř. 
omyl. Rovněž rozsah přestupku a jeho následků je malý a subjektu osobních údajů nezpůsobil 
žádnou škodu. Podle obviněné rovněž nejsou dány okolnosti pro to, aby jako přitěžující byla 
kvalifikována okolnost, že přestupek byl spáchán na osobě vysokého věku, jelikož zde nebyl 
záměr  konat  vůči  stěžovatelce  z důvodu  jejího  věku.  Vzhledem  k okolnostem  případu  je 
zjevné, že totožné jednání obviněné by se mohlo odehrát i v případě jakékoli jiné osoby bez 
ohledu na její věk. 

[8]  S ohledem  na  výše  uvedené  obviněná  navrhla,  aby  předseda  Úřadu  napadené 

rozhodnutí zrušil a řízení zastavil. 

  Posouzení orgánem druhého stupně 

[9]  Ze správního spisu vyplývá, že stěžovatelka uzavřela dne 29. května 2019 v místě svého 
bydliště  smlouvu  nazvanou  „XXXXXXX“  (dále  jen  „Přihláška  ze  dne  29.  května  2019“)  se 
společností XXXXXXX. 

[10]  Dne  10.  července  2019  stěžovatelku  opět  v  místě  jejího  bydliště  navštívil  obchodní 
zástupce společnosti XXXXX a zároveň obviněné XXXXXX, který stěžovatelce předložil „Dohodu 
o ukončení smlouvy uzavřené dne 29. května 2019 se společností XXXXXX.“, kterou žádná ze 
smluvních  stran  nepodepsala,  a současně  jí  předložil  novou  smlouvu  s obviněnou,  tzv. 
„rámcovou  smlouvu  o  poskytování  služeb“,  kterou  obě  smluvní  strany  podepsaly.  Od  této 
smlouvy  stěžovatelka  dne  18.  července  2019  ve  lhůtě  14  dnů  odstoupila,  o  čemž  není 
v posuzovaném případě sporu. 

[11]  Dne  18.  července  2019  zaslala  stěžovatelka  e-mailem  na  adresu  XXXXXX  a rovněž 
doporučeně  písemnou  formou  společnosti  XXXXXXX  odstoupení  od  smlouvy  (uzavřené  dne 
29. května 2019) „podle § 1829 odst. 2 ve spojení s § 1820 odst. 1 písm. f) zákona č. 89/2012 
Sb.,  občanský  zákoník“,  ve  kterém  uvedla,  že  při  uzavírání  smlouvy  nebyla  obchodním 
zástupcem  informována  o  právu  odstoupit  od  smlouvy  ve  lhůtě  14  dnů  a  nebyl  jí  předán 
vzorový formulář pro odstoupení od smlouvy, proto využívá svého práva odstoupit od smlouvy 
do roku a 14 dnů ode dne jejího uzavření. Současně stěžovatelka odvolala udělenou plnou moc 
a  souhlas  se  zpracováním  osobních  údajů  a požádala  o  výmaz  všech  údajů,  které  o ní 
společnost XXXXXX eviduje. 

[12]  Dne 28. srpna 2019 stěžovatelka obdržela od společnosti XXXXXXX písemnost ze dne 
16.  srpna  2019,  která  obsahovala  „Smlouvu  o  sdružených  službách  XXXXXXX“  na  produkt 
XXXXXX,  uzavřenou  dne  25.  června  2019  mezi  společností  XXXXXX,  zastoupenou  XXXXX, 
a společností  XXXXXXX.  Stěžovatelka  dne  11.  září  2019  e-mailem  kontaktovala  obviněnou 
i společnost XXXXXXX na adresách XXXXXXXX a XXXXXX, mimo jiné s dotazem, z jakého důvodu 
nedošlo k okamžitému odstranění jejích osobních údajů. 

[13]  Na  tento  dotaz  obdržela  stěžovatelka  dne  18.  září  2019  odpověď  e-mailem  od 
manažerky  back-office  obviněné,  ve  kterém  jí  bylo  potvrzeno,  že  veškerá  spolupráce 

 

3/7 

stěžovatelky „s naší společností, dále se společností XXXXX i se společností XXXXXX byla řádně 
ukončena“, a že stěžovatelka bude nadále pokračovat ve spolupráci se stávajícím dodavatelem 
elektřiny. Dále bylo stěžovatelce sděleno, že na základě její žádosti o výmaz osobních údajů 
byla  provedena  organizační  a  technická  opatření,  na  základě  kterých 
již  nebudou 
zpracovávány její osobní údaje pro účely uzavření a plnění smluv. 

[14]  Dne  17.  ledna  2020  stěžovatelku  navštívil  obchodní  zástupce  obviněné,  který  jí 
(přihláška)  a  dále  „Dohodu 
předložil  „Rámcovou  smlouvu  o  poskytování  služeb“ 
o zastupování“ s již vyplněnými osobními údaji stěžovatelky. K tomu obviněná sdělila, že dne 
28. června 2019 uzavřela se společností XXXXXX „Rámcovou smlouvu o postoupení klientských 
smluv“  podle  §  1895 občanského  zákoníku,  přičemž  dodatkem  č.  2  této  smlouvy  ze  dne  8. 
ledna 2020 jí byla postoupena smlouva se stěžovatelkou. 

[15]  Z výpisu  z obchodního  rejstříku  vyplývá,  že  jednatelem  společnosti  XXXXXX  byl 
v období od 10. ledna 2018 do 2. června 2019 XXXXX, který je jednatelem obviněné od jejího 
vzniku, tedy od 11. června 2019 do současnosti. 

[16]  Odvolací  orgán  se  nejprve  zabýval  argumentem  obviněné,  že  zpracovávala  osobní 
údaje  stěžovatelky  na  základě  platné  Přihlášky  ze  dne  29.  května  2019,  která  jí  byla 
postoupena  dne  8.  ledna  2020  společností  XXXXXXX.  Jak  vyplývá  ze  správního  spisu, 
stěžovatelka od Přihlášky ze dne 29. května 2019 odstoupila dopisem ze dne 18. července 2019 
podle § 1829 odst. 2 ve spojení s § 1820 odst. 1 písm. f) občanského zákoníku. Společnost 
XXXXXX stěžovatelce dne 18. září 2019 potvrdila, že veškerá spolupráce byla řádně ukončena, 
a  že  byla  provedena  opatření,  na  základě  kterých  již  nebudou  její  údaje  zpracovávány. 
Stěžovatelka tak byla v legitimním očekávání, že společnost XXXXXX odstoupení od smlouvy 
akceptovala, a že její osobní údaje nejsou nadále pro účely plnění smlouvy zpracovávány. Dne 
21.  ledna  2020  vystavila  společnost  XXXXXXX  stěžovatelce  fakturu,  podepsanou  XXXXX, 
jednatelem  obviněné,  na  3.630  Kč  „z důvodu  zrušení  této  Přihlášky  po  uplynutí  14-ti  denní 
lhůty“,  z čehož  podle  odvolacího  orgánu  vyplývá,  že  odstoupení  od  smlouvy  akceptovala. 
Jednatel obviněné rovněž ve svém vyjádření pro Policii České republiky ze dne 10. března 2020 
uvedl,  že  „v případě  klientky  došlo  skutečně  k administrativnímu  pochybení“,  a  že  „vlivem 
nedbalosti  příslušného  zaměstnance  (zaměstnanců)  byla  klientka  chybně  zpracována 
na back-office“.  Při  ústním  jednání  dne  13.  července  2021  (protokol  o  ústním  jednání 
čj. UOOU-00575/21-9) zástupce obviněné sdělil, že „Přihláška s XXXXXX je tedy stále platnou 
a účinnou smlouvou“. Odvolací orgán tedy shrnuje, že obviněná i společnost XXXXX potvrdila 
stěžovatelce, že smluvní vztah byl řádně ukončen, později jí byla za ukončení vztahu vystavena 
faktura  na  uhrazení  smluvní  pokuty  podepsaná  jednatelem  obviněné,  a  následně  jednatel 
obviněné potvrdil, že došlo v případě stěžovatelky k pochybení při zpracování jejích osobních 
údajů.  Argumenty  obviněné  ohledně  neplatnosti  ukončení  smluvního  vztahu  tak  považuje 
odvolací orgán za účelové. 

[17]  Odvolací orgán má za to, že pro posouzení, zda obviněná zpracovávala osobní údaje 
v souladu  s nařízením  (EU)  2016/679,  není  podstatné,  jakým  způsobem  došlo  k ukončení 
smluvního  vztahu  mezi  stěžovatelkou  a  společností  XXXXXXX,  ale  pouze  to,  že  byl  smluvní 
vztah  ukončen,  čímž  došlo  k zániku  právního  titulu  pro  zpracování  osobních  údajů 
stěžovatelky.  Přestože  Úřad  může  okolnosti  ukončení  smluvního  vztahu  sám  posoudit  (zda 
stěžovatelka odstoupila od smlouvy podle § 1820 občanského zákoníku, zda její odstoupení 
od  smlouvy bylo  považováno za  návrh na  ukončení  smlouvy dohodou,  který druhá  smluvní 
strana přijala, nebo zda Přihláška ze dne 29. května 2019 byla ukončena již uzavřením Rámcové 

 

4/7 

smlouvy  o  poskytování  služeb  s obviněnou  dne  10.  července  2019,  a  to  vzhledem 
ke shodnému  předmětu  plnění  a  zjevné  snaze  společnosti  XXXXXX  převést  smlouvu  se 
stěžovatelkou  na obviněnou),  není  to  podle  odvolacího  orgánu  v posuzovaném  případě 
nezbytné.  Odvolací  orgán  má  na  základě  výše  popsaného  jednání  obou  společností 
za dostatečně  prokázané,  že  smluvní  vztah  mezi  společností  XXXXXX  a stěžovatelkou  byl 
ukončen,  přičemž  obviněná  o  tom  věděla,  a  to  nejen  vzhledem  k personálnímu  provázání 
osobou  jednatele  obviněné  a  obchodního  zástupce  XXXXXXX,  ale  i  vzhledem  k tomu,  že 
ukončení  smlouvy  bylo  potvrzeno  (za  obě  společnosti)  zákaznickým  centrem  obviněné. 
Vzhledem  k tomu,  že  smluvní  vztah  mezi  stěžovatelkou  a společností  XXXXXXX  netrval, 
nemohlo  ani  dojít  k platnému  postoupení  Přihlášky  ze  dne  29.  května  2019  podle  § 1895 
občanského zákoníku. 

[18]  Obviněná tedy podle odvolacího orgánu věděla, že smluvní vztah mezi stěžovatelkou 
a společností XXXXXX byl ukončen, přesto osobní údaje stěžovatelky nadále zpracovávala, již 
bez  právního  titulu  podle  čl.  6  odst.  1  nařízení  (EU)  2016/679.  Obviněná  (prostřednictvím 
zaměstnankyně  back-office)  dne  11.  září  2019  sama  deklarovala  přijetí  organizačních 
a technických opatření, na základě kterých nebudou osobní údaje stěžovatelky zpracovávány 
pro  účely  uzavření  a plnění  smluv,  což  evidentně  neučinila.  Přesto  obviněná  neoprávněně 
předala  osobní  údaje  stěžovatelky  zpracovateli  XXXXXX,  který  dne  17.  ledna  2020  navštívil 
stěžovatelku s návrhem na uzavření smlouvy, ve které již byly předvyplněny její osobní údaje. 

informací  (např.  z 

[19]  Z veřejně  dostupných 

internetových  stránek  spotřebitelské 
organizace dTest XXXXXXXX) vyplývá, že jednání společnosti XXXXXXX je vůči spotřebitelům 
minimálně  nekorektní,  o čemž  její  tehdejší  jednatel  XXXXXX  musel  vědět.  Podle  svého 
opakovaného tvrzení se od jednání „XXXXXXX“ důrazně distancuje, a tím spíše si měl prověřit, 
zda jsou smlouvy postoupené společností XXXXXXX platné. Jednatel obviněné však i přesto, že 
stěžovatelce zaslal jménem společnosti  XXXXXXXX fakturu „z důvodu zrušení této Přihlášky po 
uplynutí 14-ti denní lhůty“, stále považuje smlouvu za platnou a účinnou. 

[20]  Odvolací orgán se na základě výše uvedeného zcela ztotožňuje s názorem správního 
orgánu prvního stupně, že obviněná porušila svoji povinnost uvedenou v čl. 6 odst. 1 a čl. 32 
nařízení (EU) 2016/679. 

[21]  Na základě Rámcové smlouvy o postoupení klientských smluv ze dne 28. června 2019 
a  následných  dvou  dodatků  bylo  obviněné  postoupeno  21  smluv,  přitom  10  smluv  bylo 
uzavřeno s osobami staršími 80 let, dalších 5 smluv bylo uzavřeno s osobami ve věku 70 až 75 
let a pouze 2 smlouvy byly uzavřeny s osobami mladšími 65 let. Průměrný věk osob, se kterými 
byly smlouvy uzavřeny, byl 75,4 let (počítáno k roku 2020). Dodatkem č. 2 bylo ke dni 8. ledna 
2020  postoupeno  8  smluv  (včetně  smlouvy  uzavřené  se  stěžovatelkou),  přičemž  pouze  2 
smlouvy  byly  uzavřeny  s osobami  mladšími  70  let.  Z uvedeného  podle  odvolacího  orgánu 
vyplývá, že obviněná si byla dobře vědoma, že jsou jí postupovány smlouvy uzavřené převážně 
s osobami vysokého věku. Odvolací orgán tak nepřistoupil na argument obviněné, že k jejímu 
jednání  by  mohlo  dojít  bez  ohledu  na  věk  stěžovatelky.  Pravděpodobnost,  že  by 
k neoprávněnému zpracování osobních údajů došlo v případě osoby vysokého věku, byla totiž 
velmi vysoká.  

[22]  Dále  odvolací  orgán  uvádí,  že  stěžovatelce,  narozené  v  roce  XXXXX,  bylo  v době 
podpisu předmětných smluv přes XXXX. Z podnětu zaslaného Úřadu synovcem stěžovatelky 
vyplývá,  že  odstoupení  od  výše  zmíněných  smluv  uzavřených  stěžovatelkou  (i  další  jednání 
vedoucí  k ukončení  smluvního  vztahu  a  zpracování  osobních  údajů  stěžovatelky)  zasílal 

 

5/7 

synovec stěžovatelky jejím jménem. V Úředním záznamu Policie České republiky č.j.  XXXXXXX 
ze dne 17. ledna 2020 je uvedeno, že synovec stěžovatelky ji hodlá vzhledem k jejímu věku 
zastupovat a věc řešit za ni. Odvolací orgán má za to, že stěžovatelku lze, vzhledem k jejímu 
věku  a  s ohledem  na  skutečnost,  že  k hájení  svých  práv  vůči  správci  využila  pomoc  svého 
synovce, považovat za zranitelnou osobu. Pojem „zranitelná osoba“ není ve vnitrostátním ani 
mezinárodním právu jednotně definován. Podle recitálu č. 75 nařízení (EU) 2016/679 jsou za 
zranitelné osoby považovány především děti. Bližší vymezení lze najít v Pokynech WP29 pro 
posouzení  vlivu  na ochranu údajů  a  stanovení  zda  „je  pravděpodobné,  že  zpracování  údajů 
bude  mít  za  následek  vysoké  riziko“  pro  účely  nařízení  2016/679  ze  dne  4.  dubna  2017 
v aktualizovaném znění (WP 248 rev.01 str. 12). Z uvedených pokynů vyplývá, že posouzení, 
zda dochází ke zpracování údajů týkajících se zranitelných subjektů údajů, je podstatné „kvůli 
větší nerovnováze moci mezi subjekty údajů a správcem údajů, což znamená, že pro jednotlivce 
může být nemožné snadno vyslovit souhlas případně nesouhlas se zpracováním svých údajů, 
nebo vykonávat svá práva. Mezi zranitelné subjekty mohou patřit děti (u nichž lze mít za to, že 
nejsou  schopny  vědomě  nebo  promyšleně  vyslovit  nesouhlas  popřípadě  souhlas  se 
zpracováním  svých  údajů),  zaměstnanci,  zranitelnější  skupiny  obyvatelstva,  které  vyžadují 
zvláštní ochranu (osoby s duševní chorobou, žadatelé o azyl nebo starší osoby, pacienti atd.) a 
všichni  ti,  v  jejichž  případech  je  možné  stanovit  nerovnováhu  ve  vztahu  mezi  postavením 
subjektu údajů a správce“. Neoprávněným zpracováním stěžovatelčiných osobních údajů tak 
byla vyšší měrou ohrožena její základní práva a svobody. 

[23]  Ohledně  výše  uložené  sankce  odvolací  orgán  uvádí,  že  Městský  soud  v Praze  v řadě 
svých rozsudků (např. ve věci sp. zn. 11 A 178/2019 ze dne 17. června 2021) konstatoval, že je 
„nutné  brát  v úvahu  to,  že  správní  sankce  musí  plnit  nejen  funkci  preventivní,  ale  rovněž 
i represivní,  což  znamená,  že  uloženou  sankci  musí  pachatel  přestupku  pociťovat  jako 
nezanedbatelnou  újmu  –  v tomto  případě  jako  negativní  zásah  do  své  majetkové  sféry“. 
V čl. 83 odst. 1 nařízení (EU) 2016/679 je uvedeno, že ukládání správních pokut má být účinné, 
přiměřené  a  odrazující.  Ačkoli  odvolací  orgán  souhlasí  s odůvodněním  uložené  sankce 
uvedeným v napadeném rozhodnutí (bylo porušeno právo na soukromí, zákonnost zpracování 
uvedená v čl. 6 odst. 1 nařízení (EU) 2016/679 je základní zásadou, obviněná svým jednáním 
spáchala dva přestupky, a dále byl přestupek spáchán na osobě vysokého věku), má přesto 
za to,  že  výše  uložené  sankce  je  vzhledem  k okolnostem  případu  a  osobě  obviněné 
nepřiměřeně  vysoká.  Správní  orgán  prvního  stupně  podle  odvolacího  orgánu  nedostatečně 
zohlednil, že obviněná sice byla uznána vinnou ze spáchání dvou přestupků, avšak pouze vůči 
jedné fyzické osobě, proto pokutu snížil. 

[24]  Při stanovení výše pokuty odvolací orgán vycházel z toho, že obviněná svým jednáním 
(zpracováním osobních údajů bez právního titulu) porušila jednu ze základních zásad nařízení 
(EU) 2016/679, za  což  jí  mohla být  podle  čl.  83 odst.  5 nařízení  uložena  pokuta  až  do  výše 
20.000.000  EUR.  Odvolací  orgán  zohlednil,  že  neoprávněné  zpracování  osobních  údajů 
obviněnou  se  týkalo  pouze  jednoho  subjektu  údajů,  přičemž  rozsah  zpracovávaných  údajů 
nebyl  příliš  široký  (jméno,  příjmení,  adresa  bydliště  a  telefonní  číslo).  Jako  k přitěžující 
okolnosti přihlédl odvolací orgán k tomu, že obviněná spáchala svým jednáním více přestupků 
a tyto přestupky byly spáchány na osobě vysokého věku. Z účetní závěrky založené do sbírky 
listin obchodního rejstříku vyplývá, že čistý obrat za rok 2020 činil u obviněné 16.737.000 Kč 
(účetní závěrka za rok 2021 nebyla ke dni vydání tohoto rozhodnutí ve sbírce listin vložena). 
Odvolací  orgán  má  za  to,  že  nižší  pokuta  bude  přiměřená  a  s ohledem  na  obrat  obviněné 
dostatečně účinná a odrazující. 

 

6/7 

[25]  K argumentu obviněné ohledně nepřiměřenosti uložené pokuty z hlediska předchozí 
rozhodovací praxe Úřadu odvolací orgán uvádí, že v případě, na nějž obviněná odkazuje, sice 
byl rovněž porušen čl. 6 odst. 1 nařízení (EU) 2016/679, avšak přestupek byl spáchán zcela 
odlišným  jednáním  (zasíláním  nabídek  zboží  a  služeb  prostřednictvím  datových  schránek) 
a případy tak nelze srovnávat. 

[26]  Obviněná  ve  svém  rozkladu  uvedla,  že  stěžovatelce  nebyla  způsobena  žádná  škoda. 
Odvolací  orgán  k tomu  uvádí,  že  stěžovatelka  podala  na  základě  jednání  obviněné  stížnost 
Úřadu a na obchodního zástupce, který ji navštívil dne 17. ledna 2020, přivolala Policii České 
republiky. Uvedené dokládá, že stěžovatelka vnímala jednání obviněné a jejího obchodního 
zástupce  jako  velmi  obtěžující.  Odvolací  orgán  má  za  to,  že  stěžovatelce  byla  uvedeným 
jednáním způsobena nemajetková újma. 

 

[27]  Ze  všech  výše  uvedených  důvodů  proto  odvolací  orgán  rozhodl  tak,  jak  je  uvedeno 

ve výroku tohoto rozhodnutí.  

 

Poučení: 

tomuto  rozhodnutí  podle  ustanovení  §  152  odst.  5  zákona 

Proti 
č. 500/2004 Sb., správní řád, nelze podat rozklad. 

 
 
Praha 7. dubna 2022 

 

 

  

 

Mgr. Jiří Kaucký 

předseda 

(podepsáno elektronicky) 

7/7 

