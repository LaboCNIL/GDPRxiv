                                                           *UOOUX009TWYF* 

Čj. UOOU-01297/16-48 

 
 
 
 
 
 
 
 
 

 

 

ROZHODNUTÍ 

 
Předsedkyně  Úřadu  pro  ochranu  osobních  údajů,  jako  odvolací  orgán  příslušný  podle  § 2, 
§ 29 a § 32 zákona č. 101/2000 Sb., o ochraně osobních údajů a o změně některých zákonů, 
a podle § 10 a § 152 zákona č. 500/2004 Sb., správní řád, rozhodla dne 8. srpna podle § 152 
odst. 5 písm. b) zákona č. 500/2004 Sb., takto: 

 
Rozklad účastníka řízení, pana P. Ř., proti rozhodnutí Úřadu pro ochranu osobních údajů čj. 
UOOU-01297/16-43  ze  dne  13. června  2016,  se  zamítá  a  napadené  rozhodnutí 
se potvrzuje. 
 
 

Odůvodnění 

 
Dne  13.  června  2016  bylo  vydáno  rozhodnutí  správního  orgánu  prvního  stupně,  čj.  UOOU-
01297/16-43,  kterým  byla  účastníku  řízení,  panu  P.  Ř.  (dále  jen  „účastník  řízení“),  pro 
porušení  povinnosti  stanovené  v  §  5  odst.  2  zákona  č.  101/2000  Sb.  a  za  spáchání 
přestupku podle § 44 odst. 2 zákona č. 101/2000 Sb., v době nejméně od roku 2009 do 22. 
května 2015, uložena pokuta ve výši 5.000 Kč a povinnost nahradit náklady řízení.  
 
Podkladem  pro  vydání  tohoto  rozhodnutí  byl  protokol  o  kontrole  čj.  UOOU-04515/15-14  ze 
dne  10.  listopadu  2015,  spisový  materiál  shromážděný  v  průběhu  kontroly  provedené 
u účastníka  řízení  inspektorkou  Úřadu  pro  ochranu  osobních  údajů  (dále  jen  „Úřad“) 
JUDr. Jiřinou  Rippelovou  v  období  od  12.  dubna  2015  do  6.  listopadu  2015  a  spisový 
materiál  shromážděný  v průběhu  správního  řízení.  Kontrola  byla  zahájena  na  základě 
stížnosti doručené Úřadu dne 14. dubna 2015.  
 
Ze  shromážděných  materiálů  vyplývá,  že  účastník  řízení  je  vlastníkem  nemovitosti  na 
adrese  Č.  ulice,  B.  (dům  je  situován  zhruba  uprostřed  ulice  v souvislé  řadě  ostatních 
domů)  a  na  venkovní  fasádě  domu  směrem  do  ulice  Č.  má  instalovány  dvě  kamery  se 
záznamovým  zařízením,  včetně  osvětlovacích  těles  reagujících  na  pohybové  čidlo. 
Jedna  kamera  je  nainstalována  vlevo  ve  výšce  nad  okny  v přízemí,  druhá  kamera  je 
umístěna  vpravo  nad  vchodovými  dveřmi  ve  stejné  výšce  jako  první  kamera.  Kamery 
monitorují  část  ulice  Č.  (tj.  část  ulice  přibližně  o  délce  50 metrů),  tzn.  silnici,  přilehlé 
chodníky a zde umístěné nemovitosti (rodinné domy) nacházející se v obou směrech od 
předmětné  nemovitosti  (po  obou  stranách  ulice  se  jedná  o  souvislou  řadu  domů). 
Předmětné kamery monitorují kromě veřejné komunikace i jednotlivé domy a vchody do 
těchto domů, přičemž detailně je pak monitorován zejména protilehlý dům č. p.  xxx (mj. 
vchodové dveře a okna) a prostor před ním. Kamerový systém se záznamovým zařízením 

 
 

 

byl  instalovaný  externí  společností.  Název  společnosti,  která  kamerový  systém  instalovala, 
účastník řízení nesdělil s tím, že si její jméno již nepamatuje, a proto ani nedoložil smlouvu, 
na základě které byl kamerový systém instalován.  
 
Jako účel zpracování osobních údajů určil účastník řízení především prevenci protiprávního 
jednání  -  možnost  poskytnout  příslušným  správním  orgánům  a  městské  policii  hmatatelné 
důkazy o porušování vyhlášek města B. a v neposlední řadě k ochraně majetku a zdraví své 
rodiny.  Konkrétně  se  dle  účastníka  řízení  mělo 
jednat  o  zamezení  poškozování 
zaparkovaných  vozidel  i  jeho  nemovitosti  a  jejich  znečišťování  výkaly  psů.  Dále  chtěl 
účastník řízení zamezit krádežím, obtěžování a slovnímu i fyzickému napadání a chránit svá 
dvě  vozidla,  která  parkují  před  domem  (v  minulosti  byla  dle  tvrzení  účastníka  řízení  obě 
vozidla  opakovaně  poškozena,  byly  ukradeny  ozdobné  disky  kol,  ulomený  praporek  na 
anténě  a  ulomené  zrcátko).  Po  instalaci  kamer  dle  tvrzení  účastníka  řízení  poškozování 
vozidel ustalo. 
 
Napadeným rozhodnutím bylo konstatováno, že účastník řízení se dopustil přestupku, neboť 
popsanými kamerami zpracovával osobní údaje bez existence právního titulu, tedy v rozporu 
s § 5 odst. 2 zákona č. 101/2000 Sb.  
 
Proti výše  zmíněnému rozhodnutí správního orgánu  prvního stupně čj. UOOU-01297/16-43 
podal  právní  zástupce  účastníka  řízení  včasný  rozklad  doručený  Úřadu  dne  4.  července 
2016 prostřednictvím datové schránky. 
 
V rozkladu  právní  zástupce  účastníka  řízení  uvádí,  že  nesouhlasí  s  napadeným 
rozhodnutím,  neboť  podle  jeho  názoru  účastník  řízení  svým  jednáním  neporušil  žádné 
ustanovení zákona č. 101/2000 Sb..  
 
Právní zástupce účastníka řízení poukázal na to, že v § 3 odst. 3 zákona č. 101/2000 Sb. 
je stanoveno, že tento zákon se nevztahuje na zpracování osobních údajů, které provádí 
fyzická osoba výlučně pro osobní potřebu. Aniž by to právní zástupce výslovně uvedl, lze 
dovodit,  že  smyslem  této  právní  úpravy  je  tvrzení,  že  se  zmíněná  výjimka  z působnosti 
zákona právě na činnost účastníka řízení vztahuje. V této souvislosti právní zástupce dále 
konstatoval,  že  správní  orgán  dospěl  k  nesprávným  závěrům,  neboť  jeho  mandant  měl 
záznam pro svoji potřebu k dispozici pouze 24 hodin od jeho pořízení. Po této době, pokud 
nebylo záznamu zapotřebí, byl automaticky z technického zařízení vymazán. Účastník řízení 
neprováděl  nahrávání  soustavně,  ani  cíleně  neshromažďoval  kamerové  záznamy,  neboť  je 
velmi často na dlouhotrvajících služebních cestách. 
 
Právní  zástupce  účastníka  řízení  v rozkladu  dále  tvrdí,  že  příslušný  správní  spis  není 
žurnalizován, takže se do něj může dle potřeb cokoliv přidat, nebo také vyjmout.  
 
Dle  právního  zástupce  účastníka  řízení  účastník  řízení  nikdy  pořízené  záznamy  nepoužil 
k zveřejnění subjektů, využil jich pouze jako pořízeného důkazu pro orgány činné v trestním 
řízení,  nebo  pro  orgány  státní  správy.  V  takovém  případě  se  proto  nemohl  svým  jednáním 
dotknout zájmů chráněných zákonem č. 101/2000 Sb.   
 
V závěru  svého  rozkladu  právní  zástupce  účastníka  řízení,  na  základě  výše  uvedených 
tvrzení, navrhuje, aby bylo napadené rozhodnutí zrušeno. 
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům.  
 
Dle § 4 písm. a) zákona č. 101/2000 Sb. je osobním údajem jakákoliv informace týkající se 
určené  nebo  určitelné  fyzické  osoby,  subjektu  údajů.  Subjekt  údajů  se  považuje  za  určený 
nebo  určitelný,  jestliže  jej  lze  přímo  či  nepřímo  identifikovat.  Ve  smyslu  výše  uvedeného  je 
zachycení podoby fyzické osoby na kamerovém záznamu osobním údajem. Dle § 4 písm. e) 

 

2/5 

zákona  č.  101/2000  Sb.  je  zpracováním  osobních  údajů  jakákoliv  operace  nebo  soustava 
operací,  které  správce  systematicky  provádí  s  osobními  údaji,  a  to  automatizovaně  nebo 
jinými  prostředky.  Zpracováváním  osobních  údajů  se  rozumí  zejména  shromažďování, 
ukládání  na  nosiče  informací,  zpřístupňování,  úprava  nebo  pozměňování,  vyhledávání, 
používání, předávání, šíření,  zveřejňování, uchovávání,  výměna,  třídění  nebo kombinování, 
blokování  a  likvidace.  Provozování  kamerového  systému  je  zpracování  osobních  údajů 
zejména  tehdy,  pokud  je  vedle  kamerového  sledování  prováděn  záznam  pořizovaných 
záběrů  nebo  jsou  v  záznamovém  zařízení  uchovávány  informace  a  zároveň  účelem 
pořizovaných  záznamů  je  jejich  využití  k  identifikaci  fyzických  osob  v  souvislosti  s  určitým 
jednáním.  Dle  §  4  písm.  j)  zákona  č.  101/2000  Sb.  je  správcem  osobních  údajů  každý 
subjekt,  který  určuje  účel  a  prostředky  zpracování  osobních  údajů,  provádí  zpracování 
a odpovídá za něj.  
 
Jinak  řečeno  účastník  řízení  jako  správce  stanovil  účel  a  prostředky  zpracování  osobních 
údajů a osobní údaje prostřednictvím kamerového systému také zpracovával.  
 
K argumentaci  právního  zástupce  účastníka  řízení  týkající  se  výjimek  z působnosti 
zákona  č.  101/2000  Sb.  odvolací  orgán  uvádí,  že  v  rámci  předchozího  řízení  bylo 
prokázáno,  že  účastník  řízení  záznam  z kamerového  systému  po  určitou  dobu 
uchovával,  přičemž  délka  uchovávání  videozáznamu  není  rozhodující.  Jak  je  uvedeno 
v protokolu  o  kontrole,  účastník  řízení  již  po  řadu  let  prakticky  nepřetržitě  monitoroval 
prostor  nejméně  50  metrů  ulice,  tedy  i  prostor,  kde  není  opodstatněn  jeho  argument,  že 
chrání  svůj  majetek.  Nejednalo  se  tedy  v žádném  případě  o  nahodilé  shromažďování 
osobních  údajů,  aplikace  ustanovení  §  3  odst.  4  zákona  č.  101/2000  Sb.  tedy  není 
v tomto případě možná. Osobní údaje byly účastníkem řízení zpracovávány, neboť byly 
ukládány  na  nosiči  informací  (kamerový  záznam)  a  též  s těmito  osobními  údaji  dále 
účastník  řízení  pracoval  (hodnotil  je  a  některé  z nich  zasílal  Policii  České  republiky 
a Městskému úřadu v B.).  
 
Právní  zástupce  účastníka  řízení  v podaném  rozkladu  naznačuje,  že  účastník  řízení 
zpracovává  osobní  údaje  výlučně  pro  svoji  potřebu.  Ke  zpracování  osobních  údajů 
prostřednictvím kamery výlučně pro svoji potřebu se vyjádřil Soudní dvůr Evropské unie 
ve  svém  rozsudku  ve  věci  C-212/13  ze  dne  11.  prosince  2014,  František  Ryneš  proti 
Úřadu pro ochranu osobních údajů, kdy je považováno za zpracovávání osobních údajů 
výlučně  pro  osobní  potřebu  takové  zpracování  jako  je  korespondence  či  vedení 
adresáře.  Jestliže  kamera  shromažďující  osobní  údaje  zabírá  –  třebaže  částečně  – 
veřejné  prostranství,  a  je  tudíž  zaměřena  mimo  soukromou  sféru  osoby,  nelze  její 
provozování  považovat  za  výlučně  osobní  či  domácí  činnost.  Odvolací  orgán  proto 
s ohledem  na  tuto  právní  argumentaci  a  závěry  Soudního  dvora  Evropské  unie 
konstatuje,  že  se  na  daný  případ  působnost  zákona  č.  101/2000  Sb.  vztahuje,  neboť 
kamery provozované účastníkem řízení byly zaměřeny především do veřejného prostoru, 
tedy mimo jeho ryze osobní sféru. 
 
Argument  právního  zástupce  účastníka  řízení,  že  spis  týkající  se  správního  řízení 
s účastníkem  řízení  není  žurnalizován  (právní  zástupce  zřejmě,  jako  je  tomu  ve  slovenské 
právní úpravě, míní, že spis není „svázán“), takže je do něj možné podle potřeb cokoli přidat 
nebo také vyjmout, je absurdní.  Pravidla pro vedení spisu, včetně vkládání písemností jsou 
jasně  stanovena  v  §  17  zákona  č.  500/2004  Sb.,  v zákoně  č.  499/2004  Sb.,  o  archivnictví 
a spisové službě a o změně některých zákonů, a v souvisejících interních předpisech Úřadu. 
Součástí  každého  spisu  vedeného  u  Úřadu  je  spisový  přehled,  kde  jsou  zaznamenány 
všechny písemnosti (včetně obrazových a zvukových záznamů a záznamů na elektronických 
médiích)  do něj vložené.  Dále je v souladu s ustanovením § 15 odst. 2 a odst. 4 správního 
řádu  v každém  spisu  uložen  úřední  záznam  o  oprávněných  úředních  osobách  v daném 
řízení.  Spis  je  veden  písemně  i  elektronicky,  přičemž  obě  verze  jsou  obsahově  stejné 
a elektronická  spisová  služba  automaticky  eviduje  každý  přístup  do  spisu  i  každou  změnu 

 

3/5 

jeho  položek  či  dokumentů  v něm  obsažených.  Jakékoliv  svévolné  vyjímání  či  přidávání 
dokumentů  správním  orgánem  či  účastníkem  řízení  je  naprosto  vyloučeno.  Své  tvrzení 
o tom, že spis není „žurnalizován“ a že s ním mohlo být manipulováno, účastník řízení nijak 
nedoložil, ačkoliv do spisu dne 31. března 2016 nahlédl. Tvrzení o nedostatečné „žurnalizaci“ 
spisu  je  tak  buď  ryze  účelovou  dezinterpretací,  nebo  vyplývá  z nepochopení  či  neznalosti 
elementárních pravidel vedení správní spisu v českém právním řádu.  
 
K předmětu  řízení  jako  takovému  odvolací  orgán  uvádí,  že  účastník  řízení  provozuje 
kamerový  systém  se  záznamem  bez  souhlasu  subjektů  údajů  (osob  bydlících  nebo 
procházejících či projíždějících ulicí Č.). Na jím deklarovaný účel zpracování osobních údajů 
(ochrana  majetku  a  zdraví  účastníka  řízení  a  členů  jeho  rodiny)  je  možné  kromě  souhlasu 
dotčených  osob,  který  nebyl  v průběhu 
řízení  doložen,  což  ostatně  vzhledem 
k neohraničenému  okruhu  dotčených  osob  fakticky  ani  nelze,  uvažovat  pouze  o  použití 
právního titulu dle § 5 odst. 2 písm. e) zákona č. 101/2000 Sb.  Na základě tohoto právního 
titulu  správce  může  zpracovávat  osobní  údaje,  pokud  je  to  nezbytné  pro  ochranu  práv 
a právem  chráněných  zájmů  správce  nebo  jiných  dotčených  osob,  pod  podmínkou,  že 
takové  zpracování  osobních  údajů  nebude  v rozporu  s  právem  subjektů  údajů  na  ochranu 
jejich soukromého a osobního života.  
 
Nezbytnost  zpracovávání  osobních  údajů  bez  souhlasu  dotčených  osob  a  míra  zásahu  do 
jejich soukromého a osobního života, který by mohl znamenat rozpor s tímto právem, je vždy 
předmětem  posuzování  z hlediska  proporcionality  -  potřebnosti  a  přiměřenosti  zvolených 
prostředků k ochraně  práv  a  právem  chráněných  zájmů  správce  osobních  údajů, kterými je 
zasahováno  do  práv  na  ochranu  soukromého  a osobního  života  dotčených  osob.  Posuzuje 
se  zejména  účel  zpracování  osobních  údajů,  neboť  je  nezbytné,  aby  zpracované  osobní 
údaje  nebyly  nadměrné,  a  v každé  fázi  zpracování  musí  být  ospravedlněn  uchovávaný 
rozsah osobních údajů.  
 
Při provedení testu proporcionality v daném případě bylo správním orgánem prvního stupně 
přihlédnuto  zejména k  typu  prostor  snímaným  účastníkem  řízení.  Č.  ulice  je  tvořena  místní 
komunikací s oboustrannými chodníky přilehlými k souvislé řadové zástavbě rodinných domů 
nedaleko  centra  města  B.  Osoby  trvale  zde  bydlící  nemají  jinou  možnost,  jak  se  dostat  do 
svého  obydlí,  než  pod  neustálým  dohledem  kamer,  stejně  jako  osoby  které  touto  ulicí 
procházejí  či  ji  z osobních  či  pracovních  důvodů  navštěvují.  Kamerovým  systémem 
účastníka řízení jsou též snímána i vozidla projíždějící nebo zde parkující.  
 
Právní zástupce účastníka řízení v podaném rozkladu uvádí, že účastník řízení byl donucen 
k  ochraně  svého  majetku  přijmout  toto  technické  řešení,  neboť  před  instalací  kamerového 
systému mu byl stále ničen jeho majetek, například se jednalo o ulamování zpětných zrcátek 
na  jeho  automobilu  a  úmyslné  znečišťování  chodníku  před  jeho  domem  exkrementy.  
Účastník řízení však nedoložil, že by v minulosti nebo v současné době došlo k závažnějším 
incidentům  nebo  škodám  na  jeho  majetku,  na  jeho  zdraví  a  zdraví  členů  jeho  rodiny.  Na 
dotaz kontrolujících, zda může předložit záznamy o nahlášených škodách na vozidlech či 
jiném  závadovém  jednání,  uvedl,  že  takové  dokumenty  nemá,  neboť  si  žádné 
neuchovává. V této souvislosti uvedl, že závadové jednání vždy hlásí na policii nebo na 
městský  úřad.  Jedenkrát  bylo  zmíněné  jednání  předmětem  občanskoprávní  žaloby,  ale 
vzhledem k tomu, že soudkyně dle jeho názoru nedostatečně posoudila důkaz (záznam 
z  kamerového  systému),  nebylo  jeho  žalobě  vyhověno.  K  tomu  uvedl,  že  ani  toto 
nemůže  doložit  žádným  dokumentem,  ale  může  dokument  obstarat  u  soudu,  což  však 
neučinil.  
 
Právní  zástupce  účastníka  řízení  k otázce  právem  chráněných  zájmů  účastníka  nadále 
uvádí, že tento byl v minulosti fyzicky napaden a že doklady od Policie České republiky mají 
být založeny ve správním spise. Odvolací orgán k této skutečnosti uvádí, že účastník řízení 
v průběhu správního řízení nedoložil žádné takovéto podklady, vyjádření právního zástupce 
účastníka se tak nezakládá na pravdě. 

 

4/5 

rozsáhlejším  monitorováním, 

 
Z materiálů  poskytnutých  Městským  úřadem  B.  vyplývá,  že  obsahem  převážné  většiny 
stížností, které účastník řízení úřadu adresoval, bylo upozornění na znečišťování veřejného 
prostranství volně pobíhajícími psy.  
 
Odvolací orgán pro úplnost odkazuje na to, že inspektorka Úřadu vycházela z provedeného 
testu  proporcionality  a  nařídila  změnu  nastavení  snímání  obou  kamer  takovým  způsobem, 
aby  účastník  řízení  provozováním  kamerového  systému  zajistil  ochranu  pláště  nemovitosti 
v jeho  vlastnictví  méně 
tedy  monitorováním  pouze 
bezprostředního okolí nemovitosti v jeho vlastnictví. K dosažení tohoto účelu se dozorovému 
orgánu  jeví  dostačující  snímání  prostoru  před  nemovitostí  v  nezbytně  nutném  rozsahu, 
maximálně  o  šíři  1  metru  od  pláště  budovy.  Při  takto  nastaveném  snímání  lze  v souladu 
s ustanovením  §  5  odst.  2  písm.  e)  zákona  č.  101/2000  Sb.  použít  kamerový  systém 
k ochraně majetku bez souhlasu subjektů údajů, aniž by bylo nadmíru zasahováno do jejich 
soukromí.  
 
Účastník řízení jako fyzická osoba nemá postavení státního orgánu ani orgánu samosprávy 
a obecná oznamovací povinnost, stanovená trestním zákonem u některých trestných činů, jej 
neopravňuje k systematickému sledování všech osob pohybujících se ve velké části Č. ulice, 
zejména  pak  osob  trvale  zde  bydlících.  Prostředky  a  způsob  zpracování  osobních  údajů 
účastníkem  řízení  jako  správcem  osobních  údajů  nelze  s ohledem  na  výše  uvedené 
považovat za přiměřené. Zpracování osobních údajů účastníkem řízení nesplňuje podmínky 
ustanovení § 5 odst. 2 písm. e) zákona č. 101/2000 Sb., neboť z umístění kamer vyplývá, že 
nemonitorují pouze úzký prostor nezbytný k ochraně majetku účastníka řízení. 
 
Odvolací  orgán konstatuje,  že  správní  orgán  prvního  stupně  postupoval  zcela  v souladu  se 
zákonem  č.  101/2000  Sb.  a  své  závěry  řádně  odůvodnil.  Z obsahu  rozkladu  nevyplynuly 
žádné  skutečnosti,  které  by  vedly  ke  změně  napadeného  rozhodnutí.  Sankce  za  správní 
delikt byla účastníku řízení uložena při dolní hranici zákonné sazby. 
 
Na základě všech výše uvedených skutečností odvolací orgán rozhodl tak, jak je uvedeno ve 
výroku tohoto rozhodnutí. 
 
 
Poučení: 

tomuto  rozhodnutí  se  podle  ustanovení  §  91  odst.  1  zákona 

Proti 
č. 500/2004 Sb., správní řád, nelze odvolat. 

 
 
Praha 8. srpna 2016 
 

 
 

Za správnost vyhotovení: 
Martina Junková 
 
 
 
 

otisk úředního razítka 

JUDr. Ivana Janů, v. r. 

předsedkyně 

 

 

5/5 

