ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00EOYRG* 

 
 
Čj. UOOU-08596/17-74 

 

 

 
 
 
 
 
 

ROZHODNUTÍ 

 
Předseda  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152 odst. 2 zákona č. 500/2004 Sb., správní řád, rozhodl podle ustanovení § 152 odst. 6 
písm. a), § 152 odst. 5 a § 90 odst. 1 písm. b) zákona č. 500/2004 Sb., správní řád, takto: 
 
Rozhodnutí  Úřadu  pro  ochranu  osobních  údajů  čj.  UOOU-08596/17-56  ze  dne  20.  června 
2018 se zrušuje a věc se vrací správnímu orgánu prvního stupně k novému projednání. 

 

Odůvodnění 

I.  Vymezení věci 

 

[1]  Řízení pro podezření ze spáchání přestupku proti obviněnému, XXXXXX, narozenému 
dne XXXXXX,  bytem  XXXXXX  (dále  jen  „obviněný“),  bylo  zahájeno  na  základě  podnětu 
statutárního města Olomouc, který byl Úřadu pro ochranu osobních údajů (dále jen „Úřad“) 
doručen dne 31. srpna 2017. 

 

[2]  Z  doručeného  podnětu  a  jeho  příloh  vyplynulo,  že  obviněný  zveřejnil  dne  23.  srpna 
2017  prostřednictvím  sociální  sítě  Facebook  na  svém  profilu  příspěvek,  který  obsahoval 
osobní údaje XXXXXX, zaměstnankyně XXXXXX, v rozsahu jméno, příjmení, rodné příjmení a 
datum a místo narození, které získal ze spisu trestního řízení, a dále jí označoval jako křivou 
svědkyni v trestním řízení, kde XXXXXX jako svědkyně opravdu vystupovala.  

 

[3]  Obviněný  byl  rozsudkem  Okresního  soudu  v  Olomouci  čj.  5  T  273/2015-194  ze  dne 
14. července  2016  odsouzen  k  podmíněnému  trestu  odnětí  svobody  za  spáchání  přečinu 
vyhrožování  s  cílem  působit  na  orgán  veřejné  moci,  nicméně  posléze  byla  usnesením 
Okresního  soudu  v  Olomouci  čj.  5  T  273/2015-396  ze  dne  2.  října  2017  trestní  věc 
obviněného postoupena statutárnímu městu Olomouc, komisi pro projednání přestupků, se 
závěrem, že se nejedná o trestný čin. 

 

[4]  Toto  jednání  obviněného  správní  orgán  prvního  stupně  nejprve  kvalifikoval  jako 
spáchání  přestupku  podle  §  44a  zákona  č.  101/2000  Sb.,  o  ochraně  osobních  údajů 
a o změně některých zákonů, a to ve formě nepřímého úmyslu zveřejněním osobních údajů 
XXXXXX,  zaměstnankyně  XXXXXX,  v rozsahu  rodné  příjmení,  datum  a  místo  narození,  které 
získal ze spisu trestního řízení sp. zn. 5 T 273/2015, čímž měl porušit povinnost stanovenou v 
§  8b  odst.  1  zákona  č. 141/1961  Sb.,  o  trestním  řízení  soudním  (trestní  řád).  Podle  tohoto 

1/3 

 

ustanovení osoby, jimž byly orgány činnými v trestním řízení poskytnuty informace, na které 
se vztahuje zákaz zveřejnění podle § 8a odst. 1 věty druhé trestního řádu pro účely trestního 
řízení nebo k výkonu práv či k plnění povinností stanovených zvláštním právním předpisem, 
je nesmějí nikomu dále poskytnout, pokud jejich poskytnutí není nutné k uvedeným účelům, 
o čemž tyto osoby musí být poučeny. Proto byla příkazem čj. UOOU-08596/17-5 ze dne 19. 
října  2017  obviněnému  uložena  pokuta  ve  výši  3.000  Kč.  Proti  tomuto  příkazu  ovšem 
obviněný podal řádný odpor.  

 

[5]  V následujícím řízení pak byl obviněný za identické jednání uznán vinným ze spáchání 
přestupku,  tentokrát  však  podle  §  44  odst.  1  písm.  c)  zákona  č.  101/2000  Sb.,  jelikož  měl 
porušit povinnost mlčenlivosti ve formě nepřímého úmyslu, a to zveřejněním osobních údajů 
XXXXXX,  zaměstnankyně  XXXXXX,  v rozsahu  rodné  příjmení,  datum  a  místo  narození,  které 
získal ze spisu trestního řízení sp. zn. 5 T 273/2015. Tímto zveřejněním, realizovaným od 23. 
srpna  2017  nejméně  do  18. října  2017,  měl  porušit  povinnost  stanovenou  §  15  odst.  1 
zákona  č. 101/2000 Sb.,  tedy  povinnost  osoby,  která  v  rámci  plnění  zákonem  stanovených 
oprávnění a povinností přichází u správce do styku s osobními údaji, zachovávat mlčenlivost 
o  těchto  osobních  údajích.  Za předmětný  skutek  pak  byla  obviněnému  rozhodnutím  čj. 
UOOU-08596/17-19 ze dne 6. února 2018 uložena pokuta ve výši 3.000 Kč.   

 

[6]  Toto  rozhodnutí  však  bylo  na  základě  rozkladu  obviněného  vzhledem  ke 
konstatovanému  nedostatečně  zjištěnému  stavu  věci  rozhodnutím  předsedkyně  Úřadu  čj. 
UOOU-08596/17-40  ze  dne  26.  dubna  2018  zrušeno  a  věc  byla  vrácena  správnímu  orgánu 
prvního  stupně  k novému  projednání.  Po  provedení  požadovaných  šetření  správní  orgán 
prvního  stupně  ovšem  vydal  rozhodnutí  čj.  UOOU-08596/17-56  ze  dne  20.  června  2018, 
jehož výrok byl identický s výrokem rozhodnutí čj. UOOU-08596/17-19 ze dne 6. února 2018. 

 

[7]  Rozhodnutí čj. UOOU-08596/17-56 ze dne 20. června 2018 opět napadené rozkladem 
obviněného  pak  bylo  rozhodnutím  předsedkyně  Úřadu  čj.  UOOU-08596/17-64  ze  dne 
27. července  2018  potvrzeno.  Nicméně  obviněný  se  následně  obrátil  na  Městský  soud 
v Praze  s žalobou,  jíž  se  domáhal  zrušení  posledně  uvedeného  rozhodnutí  předsedkyně 
Úřadu, čemuž Městský soud v Praze rozsudkem čj. 13 A 91/2018-27 ze dne 23. února 2021 
vyhověl. 

 

[8]  V odůvodnění  předmětného  rozsudku  Městský  soud  v Praze  především  připomenul 
rozsudek  Nejvyššího  správního  soudu  čj.  3As  3/2017-38  ze  dne  17.  července  2017. 
S odkazem  na  tento  rozsudek  pak  Městský  soud  v Praze  uvedl,  že  obviněný  byl  správcem 
osobních  údajů,  a  proto  se  na  jeho  jednání  vztahují  práva  a  povinnosti,  které  pro  správce 
vyplývají z předpisů na ochranu osobních údajů. Ustanovení § 15 zákona č. 101/2000 Sb. pak 
povinnost  mlčenlivosti  uložilo  osobám  odlišným  od  správce.  Z  logiky  věci  se  proto  na 
obviněného  nemohla  vztahovat  povinnost  mlčenlivosti  dle  ustanovení  §  15  zákona 
č. 101/2000  Sb.,  na  které  odkazovalo  jak  napadené  rozhodnutí  předsedkyně  Úřadu  a  jemu 
předcházející  rozhodnutí  správního  orgánu  prvního  stupně,  tak 
i  na  něj  odkázal 
i zákonodárce  při  zakotvení  skutkové  podstaty  přestupků  dle  §  44  odst.  1  zákona 
č. 101/2000 Sb. Obviněný tudíž nemohl spáchat přestupek dle § 44 odst. 1 písm. c) posledně 
připomenutého zákona, nicméně není vyloučeno, že obviněný svým jednáním, které Městský 
soud v Praze shledal jako dostatečně prokázané se dopustil jiného přestupku.  

II.  Posouzení odvolacím orgánem 

 

2/3 

 

[9]  Úřad  je  názorem  Městského  soudu  v Praze  vysloveném  v rámci  rozsudku  čj.  13  A 
91/2018-27 ze dne 23. února 2021 vázán (viz § 78 odst. 5 zákona č. 150/2002 Sb., soudní řád 
správní). 

 

[10]  Dále  je  třeba  připomenout,  že  odvolací  orgán  neshledal  žádný  jednoznačný  důvod 
k zastavení  řízení.    S ohledem  na  ustanovení  §  152  odst.  6  písm.  a)  a  §  90  odst.  1  písm.  c) 
zákona  č.  500/2004  Sb.,  jelikož  by  obviněnému  hrozila  újma  z důvodu  ztráty  možnosti 
uplatnit  opravný  prostředek,  pak  není  odvolací  orgán  legitimován  ani  k tomu,  aby  ve  věci 
rozhodl tak, že by rozhodnutí správního orgánu prvního stupně čj. UOOU-08596/17-56 ze dne 
20.  června  2018  bylo  změněno  v souladu  s požadavky  rozsudku  Městského  soudu  v Praze 
čj. 13 A 91/2018-27 ze dne 23. února 2021.         

 

[11]  Z uvedených  důvodů  proto  odvolací  orgán  rozhodl  tak,  jak  je  uvedeno  ve  výroku 

tohoto rozhodnutí. 

 

[12]  V následujícím  řízení  by  proto  správní  orgán  prvního  stupně  měl  v  souladu 
s požadavky rozsudku Městského soudu v Praze čj. 13 A 91/2018-27 ze dne 23. února 2021 
rozhodnout,  zda  se  obviněný  nedopustil  jiného  přestupku,  než  je  přestupek  podle  §  44 
odst. 1 zákona č. 101/2000 Sb. Při tom bude vycházet z předchozím řízením zjištěného stavu 
věci a dále z toho, že obviněný byl v postavení správce osobních údajů. Aniž by odvolací orgán 
hodlal  jakkoli  omezovat  správní  orgán  prvního  stupně  v jeho  rozhodovací  pravomoci, 
konstatuje, že v úvahu by připadal především některý z přestupků podle § 44 odst. 2 zákona 
č. 101/2000 Sb.,  zejména  pak  aplikace  ustanovení  §  44  odst.  2  písm.  e)  zákona 
č. 101/2000 Sb.,  podle  něhož  je  přestupkem  zpracovávání  osobních  údajů  bez  souhlasu 
subjektu  údajů  mimo  případy  uvedené  v  §  5  odst.  2  a  §  9  zákona  č.  101/2000  Sb.  Zároveň 
však  bude  nutno  posoudit,  zda  je  předmětné  jednání  přestupkem  i  podle  stávající  právní 
úpravy,  představované  především  nařízením  Evropského  parlamentu  a  Rady  (EU)  2016/679 
ze dne 27. dubna 2016 o ochraně fyzických osob v souvislosti se zpracováním osobních údajů 
a o volném pohybu těchto údajů a o zrušení směrnice 95/46/ES  a zákonem č. 110/2019 Sb., 
o zpracování osobních údajů.  Konktrétněji, např. ve vztahu k výše již zmíněnému přestupku 
uvedenému  v  §  44  odst.  2  písm.  e)  zákona  č.  101/2000  Sb.,  bude  nutno  posoudit,  zda 
předmětné  jednání  není  v souladu  s  §  17  a  násl.  zákona  č.  110/2019  Sb.,  kde  byl  nově 
stanoven právní titul týkající se zpracování osobních údajů pro novinářské účely.      
      
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 19. dubna 2021 
 

 

 

otisk úředního razítka 

Mgr. Jiří Kaucký 

předseda 

(podepsáno elektronicky) 

3/3 

