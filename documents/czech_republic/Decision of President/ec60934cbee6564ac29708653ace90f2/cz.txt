ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CQZDF* 

 
 
 
Čj. UOOU-07100/13-70 

 

 

 
 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a  § 32  zákona  č.  101/2000  Sb.,  o  ochraně  osobních  údajů  a  o  změně  některých  zákonů 
a podle § 10 a § 152 odst. 2 zákona č. 500/2004 Sb., správní řád, rozhodla dne 27. září 2018 
podle  ustanovení  §  152  odst.  6  písm. a),  §  152  odst.  5  a  §  90  odst.  1  písm.  a)  zákona 
č. 500/2004 Sb. takto: 
 
Rozhodnutí Úřadu pro ochranu osobních údajů čj. UOOU-07100/13-47 ze dne 29. října 2013 
se zrušuje a řízení se zastavuje. 
 

 

Odůvodnění 

 

Podkladem  pro  zahájení  správního  řízení  pro  podezření  ze  spáchání  přestupku  vedeného 
proti  obviněné, 

(dále  jen  „obviněná“),  byly  podněty  zaslané  Úřadu  pro  ochranu 
osobních údajů (dále „Úřad“) a dále jeho vlastní zjištění. Oznámení o zahájení řízení pak bylo 
obviněné doručeno dne 30. srpna 2013. 
  
Následně, na základě provedeného dokazovaní a shromážděného spisového materiálu vydal 
správní  orgán  prvního  stupně  Úřadu  rozhodnutí  čj.  UOOU-07100/13-47  ze  dne 

,  podle  něhož  obviněná  spáchala  přestupek  podle  §  44  odst.  1  písm.  c)  zákona 
č. 101/2000  Sb.,  o  ochraně  osobních  údajů  a  o  změně  některých  zákonů  tím,  že 
prostřednictvím  webových  stránek  umístěných  na  internetové  adrese 
 
svědků  a  protokoly 
nechala 
o výslechu  obviněného  ze  spisového  materiálu  Policie  České  republiky 

zveřejnit  kopie  protokolů  o  výsleších 

 které obsahovaly jméno, příjmení a celé znění výpovědi svědků a obviněného 
učiněných  před  orgány  činnými  v  trestním  řízení.  Policie  České  republiky  pak  měla  být 
správcem příslušných osobních údajů ve smyslu § 4 písm. j) zákona č. 101/2000 Sb., přičemž 
obviněná  uvedené  dokumenty  získala  v  souvislosti  s  postavením  obviněné  v  předmětném 
trestním  řízení.  Takto  měla  obviněná  porušit  povinnost  mlčenlivosti  stanovenou  v  §  15 
odst. 1 zákona č. 101/2000 Sb., a proto jí byla uložena pokuta ve výši 16.000 Kč. 
 

1/6 

 

Uvedené  rozhodnutí  správního  orgánu  prvního  stupně  bylo  (s  výjimkou  doplnění  data 
narození a bydliště obviněné) potvrzeno rozhodnutím předsedy Úřadu čj. 

předsedy  Úřadu,  a  to  rozsudkem  Městského  soudu  v Praze  čj. 

. Následně byla zamítnuta i žaloba podaná proti tomuto rozhodnutí 
ze  dne 

. 

ze 

ze 

 ze dne 

 
Nicméně rozsudek Nejvyššího správního soudu čj. 
(dále  jen  „rozsudek“)  vydaný  na  základě  kasační  stížnosti  obviněné  zrušil  jak  rozsudek 
Městského  soudu  v Praze  čj. 
,  tak  rozhodnutí 
předsedy Úřadu čj. 
a věc vrátil Úřadu k dalšímu 
řízení. Nejvyšší správní soud v rozsudku uvedl, že skutkový stav věci není nijak sporný. Stejně 
tak  souhlasil  s tím,  že  protokoly  o  výpovědích  osob  získané  od  Policie  České  republiky 
a zveřejněné  na  webu 
je  třeba  považovat  za  listiny  obsahující  osobní 
údaje,  přičemž  ovšem  provozování  uvedeného  webu  kvalifikoval  jako  zpracování  osobních 
údajů ve smyslu § 4 písm. e) zákona č. 101/2000 Sb. Obviněná tak byla, jak shledal Nejvyšší 
správní  soud  s odkazem  na  rozsudek  Soudního  dvora  Evropské  unie  ve  věci  Lindqvist 
v. Švédsko, C-101/01, v pozici správce dle § 4 písm. j) zákona č. 101/2000 Sb. a vztahovaly se 
na ni tudíž příslušné povinnosti. K těmto ovšem nenáleží povinnost mlčenlivosti podle § 15 
zákona č. 101/2000 Sb. Jednání obviněné tudíž bylo nesprávně kvalifikováno.  
 
Z toho tedy  Nejvyšší  správní  soud  vyvodil, že  je  nutno  nově  posoudit,  jak  obviněná dostála 
svým  právům  a  povinnostem  správce  vyplývajících  ze  zákona  č.  101/2000  Sb.  V této 
souvislosti pak je třeba případně provést i test proporcionality a zvážit, zda právo obviněné 
na  zpracování  předmětných  osobních  údajů  jejich  zveřejněním  převážilo  nad  ochranou 
soukromí osob, o nichž byly zveřejněny osobní údaje. Dále je třeba zvážit, do jaké míry bylo 
nezbytné  pro  naplnění  sledovaného  účelu  zveřejnit  osobní  údaje  v rozsahu  učiněném 
obviněnou.  Nelze  ani  pominout,  že  dne  25.  května  2018  nabylo  účinnosti  nařízení 
Evropského  parlamentu  a  Rady  (EU) 2016/679  ze  dne  27.  dubna  2016  o  ochraně  fyzických 
osob  v  souvislosti  se  zpracováním  osobních  údajů  a  o  volném  pohybu  těchto  údajů 
a o zrušení  směrnice  95/46/ES  (obecné  nařízení  o  ochraně  osobních  údajů).  Trestnost 
jednání  obviněné  proto  musí  být  posouzena  prismatem  výhodnější  právní  úpravy  pro 
obviněnou.  Tímto  názorem  Nejvyššího  správního  soudu  je  Úřad  dle  §  78  odst.  5  zákona 
č. 150/2002 Sb., soudní řád správní, vázán.  

 

K tomu  odvolací  orgán  po  zevrubném  seznámení  se  spisovým  materiálem  považuje  za 
nezbytné především  konstatovat, že  obviněná  se  předmětného  skutku dopustila  ještě před 
účinností  obecného  nařízení  o  ochraně  osobních  údajů  a  Úřad  v rámci  předchozích  řízení 
vedených proti obviněné musel primárně vycházet pouze ze zákona č. 101/2000 Sb. a zákona 
č.  200/1990  Sb.,  o  přestupcích.  Odvolací  orgán  se  proto,  v souladu  s pokyny  Nejvyššího 
správního  soudu,  nejdříve  zabýval  otázkou,  na  základě  jaké  právní  úpravy  toto  jednání 
posuzovat.  V této  souvislosti  si  odvolací  orgán  byl  plně  vědom  ústavněprávní  zásady 
zakotvené  v čl. 40  odst. 6  Listiny  základních  práv  a  svobod,  kterou  ostatně  připomenul 
i Nejvyšší  správní  soud  a  podle  které  se  trestnost  činu  posuzuje  a trest  se  ukládá  podle 
zákona účinného v době, kdy byl čin spáchán, přičemž pozdějšího zákona se použije, jestliže 
je  to  pro  pachatele  příznivější.    Protože,  a  to  vzhledem  ke  skutečnosti,  že  obecné  nařízení 
o ochraně osobních údajů umožňuje oproti zákonu č. 101/2000 Sb. uložení sankce až ve výši 
20.000.000  EUR  nebo  4 %  celosvětového  ročního  obratu,  je  pro  obviněnou  příznivější 

2/6 

 

předchozí  právní  úprava,  přezkoumal  odvolací  orgán  jednání  obviněné  podle  předchozí 
právní úpravy.  
 
Odvolací  orgán  se  dále  řídil  konstatováním  Nejvyššího  správního  soudu,  který  v rozsudku 
shledal, že obviněná je v pozici správce osobních údajů a v tomto rozsahu se na její jednání 
vztahují práva a povinnosti vyplývající z účinných předpisů na ochranu osobních údajů. Proto 
odvolací  orgán  především  zkoumal,  zda  předmětnému  zpracování  osobních  údajů,  resp. 
zveřejnění,  které  je  podle  definice  uvedené  v  §  4  písm.  e)  zákona  č.  101/2000  Sb.  jednou 
z forem zpracování, svědčí některý z právních titulů dle zákona č. 101/2000 Sb. Zároveň, po 
zvážení všech okolností případu, odvolací orgán dospěl k názoru, že problematika existence 
či  neexistence  právního  titulu  má  v tomto  případě  naprosto  zásadní  povahu.  Z tohoto 
pohledu tudíž už ze samé povahy věci nemělo smysl zabývat se plněním dalších povinností 
správce  stanovených  zákonem  č.  101/2000  Sb.,  jelikož  případně  shledaná  porušení  těchto 
povinností  by  v uvedených  souvislostech  musela  být  naprosto  marginálního  a  bagatelního 
charakteru.  
      
Vzhledem  k tomu,  že  obviněná  nedisponovala  souhlasy  subjektů  údajů,  přichází  do  úvahy, 
jak  shledal  odvolací  orgán,  jedině  právní  titul  vyplývající  z ustanovení  §  5  odst.  2  písm.  e) 
zákona č. 101/2000 Sb., podle něhož lze i bez souhlasu subjektu údaje zpracovávat (a tedy 
i zveřejňovat) osobní údaje je-li to „nezbytné pro ochranu práv a právem chráněných zájmů, 
správce, příjemce nebo jiné dotčené osoby; takové zpracování osobních údajů však nesmí být 
v rozporu  s právem  subjektu  údajů  na  ochranu  jeho  soukromého  a  osobního  života.“  K jeho 
aplikovatelnosti  ovšem  je  nutno  zvážit  na  jedné  straně  míru  nezbytnosti  ochrany  práv 
a právem  chráněných  zájmů  správce,  a  to  vůči  míře  narušení  ochrany  soukromého  nebo 
osobního života dotčených subjektů údajů na straně druhé.   
 
V této  souvislosti  je  ale  nutno  také  připomenout,  že  na  nakládání  s osobními  údaji  v rámci 
trestního  řízení,  o  nějž  se  v tomto  případě  také  jedná,  se  vztahují  i  speciální  ustanovení 
zákona č. 141/1961 Sb., trestní řád (dále jen „trestní řád“). Dle ustanovení § 8a odst. 1 věty 
druhé trestního řádu se “v přípravném řízení nesmějí zveřejnit informace umožňující zjištění 
totožnosti osoby, proti které se vede trestní řízení, poškozeného, zúčastněné osoby a svědka“.  
Na tomto místě proto je nutno zopakovat, že Nejvyšší správní soud ve svém rozsudku jasně 
vyslovil  svůj  názor,  podle  něhož 
jsou  osoby  v rámci  trestního  řízení  v protokolech 
o výpovědích  osob  nezaměnitelným  způsobem  identifikovány.  Zároveň,  podle  §  8b  odst.  1 
trestního  řádu,  „osoby, kterým  byly  orgány  činnými  v  trestním  řízení  poskytnuty  informace, 
na které se vztahuje zákaz zveřejnění podle § 8a odst. 1 věty druhé, pro účely trestního řízení 
nebo  k  výkonu  práv  nebo  plnění  povinností  stanovených  zvláštním  právním  předpisem,  je 
nesmějí  nikomu  dále  poskytnout,  pokud  jejich  poskytnutí  není  nutné  k uvedeným  účelům. 
O tom  musí  být  tyto  osoby  poučeny.“  Tato  výjimka  se  ovšem  primárně  týká  dalšího 
poskytnutí,  nikoliv  tedy  zveřejnění  informací,  které  je  zakázáno  již  ustanovením  §  8a 
trestního  řádu.  Nicméně  výjimky  ze  zákazu  zveřejnění  informací  jsou  vymezeny  v  §  8d 
trestního řádu, podle něhož „informace, na které se vztahuje zákaz zveřejnění podle § 8a až 
8c,  lze  v  nezbytném  rozsahu  zveřejnit  pro  účely  pátrání  po  osobách,  pro  dosažení  účelu 
trestního  řízení,  nebo  umožňuje-li  to  tento  zákon.  Uvedené  informace  lze  také  zveřejnit, 
odůvodňuje-li  to  veřejný  zájem,  pokud  převažuje  nad  právem  na  ochranu  soukromí 
dotčené osoby; přitom je třeba zvlášť dbát na ochranu zájmů osoby mladší 18 let.“  
 

3/6 

 

Lze  tedy  konstatovat,  že  podmínky  pro  zveřejnění  dle  §  5  odst.  2  písm.  e)  zákona 
č. 101/2000 Sb. v zásadě korespondují s podmínkami stanovenými trestním řádem, nicméně 
v obou  případech  je  třeba  poměřovat  dvě  protichůdná  práva.  Konkrétně  v tomto  případě, 
obviněná,  která  je  političkou,  deklarovala  právo  na  přiměřenou  obhajobu  před  veřejností 
v rámci trestního řízení týkajícího se 
, přičemž jeho zahájení 
bylo  medializováno.  Zároveň  ovšem  je  zjevné,  že  obviněná  svým  jednáním  zasáhla  do 
soukromé sféry dotčených osob.  
 
Odvolací  orgán  tedy  provedl  předmětný  test  proporcionality.  Ten  ostatně  zmínil  i  Nejvyšší 
správní  soud,  přičemž  odkázal  jednak  na  svůj  rozsudek  čj.  1  As  113/2012-133  ze  dne 
25. února 2015 ve věci 
a na rozhodnutí Městského soudu v Praze čj. 5 A 138/2014-38-
45  ze  dne  2.  října  2017.  V této  souvislosti  ovšem  odvolací  orgán  shledal,  že  kritéria  testů 
stanovená  oběma  posledně  jmenovanými  rozsudky  jsou,  i  přes  naprosto  rozdílná  slovní 
vyjádření,  z obsahového  hlediska v  zásadě  shodná.  Nicméně  tomuto  případu  je  z věcného 
hlediska  podstatně  bližší  test  popsaný  rozhodnutím  Městského  soudu  v Praze  čj.    5  A 
138/2014-38-45 ze dne 2. října 2017, jelikož se zabývá střetem práva na informace s právem 
na  ochranu  soukromí  a  spravedlivý  proces  v  kontextu  probíhajícího  trestního  řízení 
(zveřejňování  informací  o  něm),  zatímco  rozsudek  čj.  1  As  113/2012-133  ze  dne  25.  února 
2015  ve  věci 
se  týkal  značně  odlišnější  problematiky  monitorování  veřejného 
prostranství.  
 
Z uvedených  důvodů  proto  odvolací  orgán  vzal  primárně  v  potaz  rozhodnutí  Městského 
soudu  v Praze  čj.  5  A  138/2014-38-45  ze  dne  2.  října  2017.  Podle  něho  je  třeba  vycházet 
z rozsudku Evropského soudu pro lidská práva č. 56925/08 ve věci Bédat  proti Švýcarsku ze 
dne 29. března 2016. Jak  Městský soud v Praze uvedl,  posledně připomenutým rozsudkem 
Evropského  soudu  pro  lidská  práva  formulované  faktory  mají  najít  uplatnění  právě  při 
konfliktu  zveřejnění  informace  a  práva  na  soukromí  a  spravedlivý  proces  v  kontextu 
probíhajícího trestního řízení. Konkrétně se jedná o následující faktory: 
a)  obsah  zveřejněné  informace  a  způsob,  jakým  byla  zveřejněna  –  je  třeba  zkoumat,  zda 
informace  byla  zveřejněna  seriózním  způsobem,  nebo  naopak,  zda  se  snažila  vyvolat  spíše 
senzaci, či popsat osobu ryze negativním způsobem;  
b) jak zveřejnění informace přispělo k debatě veřejného zájmu, či zda jejím cílem bylo pouze 
ukojení zvědavosti veřejnosti; 
c)  jaký  dopad  měla  zveřejněná  informace  na  trestní  řízení,  zda  nebyla  narušena  zásada 
presumpce neviny, či zda nedošlo k ovlivnění nestrannosti soudu; 
d) závažnost zásahu do soukromí dotčené osoby. 
 
V této  souvislosti  pak  odvolací  orgán  především  shledal,  že  předmětné  informace  byly 
publikovány  seriózním  způsobem, 
jelikož  způsob  zveřejnění  byl  velmi  věcný,  nijak 
skandalizující.  Konkrétně  došlo  pouze  ke  zveřejnění  protokolů  z výslechů 
svědků 
a jednoho  obviněného,  a  to  na  oficiálních  webových  stránkách  bez  jakéhokoli  komentáře 
včetně difamujícího.  
 
Ohledně druhého z kritérií odvolací orgán shledal, že zveřejnění přispělo k debatě veřejného 
zájmu.  Jednalo  se  totiž  o mediálně  sledovanou  kauzu  týkající  se  účelnosti  vynakládání 
veřejných prostředků (obvinění ze zneužití pravomoci a porušení povinnosti při správě cizího 
majetku) na ministerstvu 
vykonávala funkci 

. Podle obžaloby ministerstvo 

, kde obviněná v období od 

vedené obviněnou v roce 

do 

4/6 

 

  uzavřelo  pro  stát  nevýhodnou  smlouvu  na 

se  společností 
.  Cena  řádově  ve  výši  několika  miliard  Kč  byla,  podle znaleckého  posudku,  který si 
nechala  zpracovat  Policie  České  republiky,  extrémně  nepřiměřená.  Stát  tak  měl  podle 
obžaloby utrpět ztrátu řádově ve výši stovek milionů Kč. Veřejný zájem pak je třeba vnímat 
v kontextu  celé  situace  s cílem  ozřejmit  skutečný  stav  věci,  neboť  důvěra  společnosti  ve 
státní  orgány  (a  ministerstva  jsou  ústředním  správním  orgánem  státu)  je  pro  fungování 
demokratického právního státu klíčová.  
 
Ohledně  třetího  kritéria  odvolací  orgán  především  připomíná,  že  obviněná  ve  svých 
vyjádřeních vícekrát poukazovala na to, že sledovaným cílem byla její veřejná obhajoba, a to 
vzhledem  k   rozsáhlé  medializaci  kauzy.  Rozhodnutí  o  vině  ovšem  je  úkolem  nezávislého 
a nestranného  soudu.  Obviněná  by  se  tedy  měla  hájit  v rámci  příslušného  řízení.  Toto  by 
v zásadě  svědčilo  o  nesplnění  příslušného  kritéria.  Zde  je  ale  třeba  připomenout  časový 
faktor.  Obvinění  již  bývalé 
  přičemž  ke 
zveřejnění  protokolů  o  výpovědích  došlo 
  Obžaloba  byla  k soudu  podána 
však  Obvodní  soud  pro  Prahu  6  vrátil  kauzu  k  došetření.  Toto 
v roce 
rozhodnutí  zrušil  Městský  soud  v  Praze.  Hlavní  líčení  v  kauze  nákupu 
začalo 
v 
  a  případ  dosud  nebyl  uzavřen.  Po  dobu  cca  6  let  tedy  obviněná  fakticky 
neměla  jinou  možnost  veřejné  obhajoby  a  probíhající  trestní  řízení  navíc  mělo  za  následek 
přerušení  jejích  politických  aktivit.  Vzhledem  k tomuto  odvolací  orgán  shledal,  že  i  přes 
určitou  míru  nesplnění  předmětného  kritéria,  jednání  obviněné  v tomto  ohledu  postrádá 
společenskou  nebezpečnost.  Nadto  je  nutno  připomenout,  že  v rámci  řádně  probíhajícího 
řízení před soudem, které je dle § 2 odst. 10 trestního řádu až na zákonné výjimky veřejné, 
by  došlo  k výslechu  svědků,  resp.  dotčených  osob,  případně  by  předmětné  protokoly  byly 
přečteny.  Pro  poskytování  informací  ohledně  řízení  před  soudem  pak  již  neplatí  omezení 
vztahující se k zveřejňování osobních údajů dle § 8a trestního řádu, týkající se přípravné fáze 
trestního řízení a předmětné informace by bylo nutno považovat za oprávněně zveřejněné.   

totiž  bylo  vzneseno  v roce 

  v září 

Co se týká posledního z kritérií, odvolací orgán konstatoval, že kopie předmětných protokolů 
zveřejnila obviněná prostřednictvím 
na svých oficiálních webových stránkách 
a  u  jednotlivých  výpovědí  ponechala  jména  a  příjmení  dotčených  osob.  Obviněná  se  tedy 
snažila  zúžit  zveřejňované  osobní  údaje  na  minimum,  přičemž  tyto  se  týkaly  především 
výkonu pracovní činnosti. Zásah do ryze soukromé sféry dotčených osob tudíž není výrazný.  
 
Celkově  tedy  lze  konstatovat,  že  sledovaný  cíl  obviněné  měl  značný  význam  a  je  nutno  jej 
pokládat  za  legitimní.  Zároveň  způsob  zveřejnění  informace  nebyl  nijak  skandalizující,  ale 
došlo k němu seriózním způsobem v kontextu informování o záležitosti důležitého veřejného 
zájmu.  Stejně  tak  z  výše  uvedených  důvodů  odvolací  orgán  shledal,  že  zveřejnění 
předmětných výpovědí nebylo nepřiměřeným zásahem do soukromí těchto osob, neboť bylo 
převáženo  sledovaným  legitimním  zájmem.  Pokud  by  dotčené  subjekty  údajů  zveřejnění 
výpovědí  vnímaly  jako  silný  zásah  do  svého  soukromí,  nic  jim  nebránilo  domáhat  se  svých 
práv v občanskoprávním řízení žalobou na ochranu osobnosti. Z druhé strany sice zveřejnění 
mohlo mít jistý negativní dopad na probíhající trestní řízení, nicméně společenská škodlivost 
tohoto již pominula s přihlédnutím k časovému faktoru.   
 
S ohledem  na  všechny  výše  uvedené  skutečnosti  rozhodl  odvolací  orgán,  jak  je  uvedeno 
ve výroku  tohoto  rozhodnutí.  V této  souvislosti  ovšem  považuje  za  nezbytné  zvláště 
zdůraznit,  že  takto  bylo  učiněno  výhradně  s ohledem  na  výjimečné  okolnosti  případu,  což 

5/6 

 

v žádném  případě  neznamená  obecný  příklon  Úřadu  ke  zveřejňování  dokumentů  týkajících 
se  trestního  řízení,  které  obsahují  osobní  údaje.  Zároveň  odvolací  orgán  shledal,  že  takto 
rozhodnout  je  přípustné  i  vzhledem  k tomu,  že  se  vyhovuje  původnímu  rozkladu,  přičemž 
nemůže být způsobena újma žádnému z účastníků řízení.   
            
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

otisk úředního razítka 

JUDr. Ivana Janů, v. r. 

předsedkyně 

 
 
Praha 27. září 2018 
 

 
 

 
 
 
Za správnost vyhotovení: 

 

 
 

 

 

 
 
 

6/6 

