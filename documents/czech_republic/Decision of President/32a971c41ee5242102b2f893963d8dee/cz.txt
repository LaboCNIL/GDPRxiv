ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DR4FC* 

 
 
Čj. UOOU-00179/19-19 

 

 
 
 
 
 
 
 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  § 10 
a § 152  odst.  2  zákona  č. 500/2004  Sb.,  správní  řád,  rozhodla  podle  § 152  odst.  6  písm. a), 
§ 152 odst. 5 a § 90 odst. 1 písm. b) správního řádu takto: 
 
Rozhodnutí Úřadu pro ochranu osobních údajů čj. UOOU-01096/19-10 ze dne 13. května 2019 
ve věci obviněné, společnosti  XXXXXX, se zrušuje a věc se vrací správnímu orgánu prvního 
stupně k novému projednání. 
 

 

Odůvodnění 

 

Rozhodnutím čj. UOOU-00179/19-9 ze dne 14. května 2019 byla obviněná společnost XXXXXX 
(dále jen „obviněná“), shledána vinnou ze spáchání přestupků podle § 45 odst. 1 písm. d), f) 
a h) zákona č. 101/2000 Sb., o ochraně osobních údajů a o změně některých zákonů, kterých 
se dopustila ve výroku popsaným jednáním. Za deliktní jednání jí byla uložena pokuta ve výši 
250.000 Kč.  
 
Samo řízení bylo zahájeno příkazem čj. UOOU-00179/19-3 ze dne 11. března 2019. Podkladem 
pro jeho vydání byl protokol o kontrole čj. UOOU-06436/16-165 ze dne 27. dubna 2018 a další 
spisový  materiál pořízený inspektorem  Úřadu  Ing. Josefem  Vaculou  během  kontroly  sp.  zn. 
UOOU-06436/16 u obviněné podle zákona č. 255/2012 Sb., o kontrole (kontrolní řád), včetně 
vyřízení námitek předsedkyně Úřadu čj. UOOU-06436/16-172 ze dne 21. září 2018.  
 
Dne  18.  března  2019  obviněná  podala  odpor,  čímž  došlo  v souladu  s  § 150  odst.  3  zákona 
č. 500/2004  Sb.,  správní  řád,  ke  zrušení  příkazu  a správní  orgán  pokračoval  v řízení,  které 
vyústilo ve vydání rozkladem napadeného rozhodnutí. 
 
Napadené rozhodnutí bylo obviněné doručeno dne 15. května 2019 a dne 30. května 2019 byl 
prostřednictvím datové schránky podán rozklad. Zákonné lhůty tak byly dodrženy a rozklad 
byl podán včas. 

1/7 

 
Obviněná  v podaném  rozkladu  uvedla,  že  rozhodnutí  považuje  za  zcela  zřejmě  nezákonné 
a věcně  nesprávné,  v postupu  orgánu  prvního  stupně  shledává  zjevná  pochybení,  a proto 
navrhla napadené rozhodnutí zrušit. Žádné bližší odůvodnění však obviněná neuvedla a pouze 
doplnila, že tak podrobně učiní ve lhůtě 10 dnů. 
 
Vzhledem  k tomu,  že  z podaného  rozkladu  nebylo  zřejmé,  v čem  je  spatřován  rozpor 
s právními předpisy nebo nesprávnost rozhodnutí nebo řízení, které rozhodnutí předcházelo, 
obviněná  byla  vyzvána  k odstranění  vad  podání  ve  lhůtě  10  dnů.  S  ohledem  na  okolnosti 
daného případu, jakož i k tomu, že správním orgánem stanovená lhůta odpovídá lhůtě, v níž 
sama  obviněná  avizovala,  že  podání  doplní,  lze  lhůtu  považovat  za  přiměřenou.  Přestože 
nebyly  nedostatky  rozkladu  ve  stanovené 
lhůtě  odstraněny,  odvolací  správní  orgán 
přezkoumal  napadené  rozhodnutí  v celém  rozsahu,  včetně  procesu,  který  předcházel  jeho 
vydání, a současně přihlédl i k dodatečnému odůvodnění ze dne 28. května 2019. 
 
V  textu  odůvodnění  obviněná  poukázala  na  správní  řízení  sp.  zn.  UOOU-00313/19,  které 
obdobně jako nyní přezkoumávané rozhodnutí reagovalo na závěry kontroly sp. zn.  UOOU-
06436/16, a měla tak být v legitimním očekávání, že veškeré v kontrole zjištěné nedostatky 
jsou předmětem výše uvedeného „sankčního“ řízení, přičemž v rámci tohoto řízení poskytla 
veškerou  součinnost.  Současně  uplatnila  námitku  promlčení  odpovědnosti  a stíhatelnosti 
přestupku, avšak svou argumentaci v tomto směru žádným dalším způsobem nerozvinula. 
 
Dále  se  vyjádřila  k výroku  I.  bod  1  napadeného  rozhodnutí,  kde  uvedla,  že  osobní  údaje 
zpracovávala na základě souhlasu subjektů údajů, který byl časově omezen na 10 let, přičemž 
účelem  zpracování  mělo  být  opakované  zprostředkování  krátkodobých  půjček.  Závěr 
správního orgánu prvního stupně o zpracování osobních údajů poté, co pominul jeho účel, tak 
není  správný.  Současně měl  Úřad  v rámci hodnocení  závažnosti přestupku  vzít  v potaz jako 
jediné  kritérium  reklamní  slogany  obviněné,  což  považuje  z hlediska  skutkových  zjištění  za 
nedostatečné. 
 
Dále napadla závěr Úřadu o nedostatečné informovanosti subjektu údajů o totožnosti třetích 
stran, jimž mohou být jejich osobní údaje zpřístupněny. K tomu v konkrétnostech uvedla, že 
dne 16. prosince 2016 byly webové stránky XXXXXX aktualizovány o seznam příjemců osobních 
údajů,  což  dokládá  v příloze  přiloženým  souborem  deploy.log,  který  má  prokazovat  obsah 
stránek k výše zmíněnému datu, a to včetně v logu obsaženého souboru list.html obsahující 
kompletní seznam příjemců. Výrok I. bod 2 tak nemůže být pravdivý. 
 
Konečně též rozporovala výrok I. bod 3 rozhodnutí. V této souvislosti zejména konstatovala, 
že  přijala  veškerá  opatření,  aby  nemohlo  dojít  k neoprávněnému  či  nahodilému  zneužití 
osobních  údajů,  jak  vyžaduje  ustanovení  § 13  zákona  č. 101/2000  Sb.,  a o  všech  těchto 
opatřeních měl být Úřad coby dozorový orgán informován, přičemž v průběhu kontroly k nim 
neměl žádných námitek. Podle názoru obviněné neobstojí ani názor Úřadu o absenci interní 
směrnice, neboť zákon takovouto konkrétní povinnost nestanovuje, nýbrž pouze v obecnosti 
vyžaduje přijetí technických a jiných vhodných opatření. K tomu dále dodává, že k žádnému 
porušení zabezpečení nedošlo a správní orgán prvního stupně způsob porušení zabezpečení 
ani nijak nekonkretizoval. 
 
Na  základě  všeho  výše  uvedeného  obviněná  předsedkyni  Úřadu  navrhla,  aby  napadené 
rozhodnutí zrušila. 
 

2/7 

Odvolací orgán po celkovém přezkoumání věci dospěl k následujícím závěrům. 
 
Prvně se odvolací orgán zabýval charakteristikou řízení sp. zn. UOOU-00313/19, jenž mělo být 
dle slov obviněné vedeno s totožným předmětem řízení. Jak nutno předeslat, správní řízení 
sp.  zn.  UOOU-00313/19,  obdobně  jako  napadené  rozhodnutí,  navazovalo  na  kontrolu 
provedenou  inspektorem  Úřadu  Ing.  Josefem  Vaculou  sp.  zn.  UOOU-06436/16  a vycházela 
z jím  zjištěných  nedostatků.  V  případě  správního  řízení  sp.  zn.  UOOU-00313/19  však  bylo 
hlavním  předmětem  řízení  nesplnění  opatření  k nápravě  uložených  inspektorem  Úřadu 
příkazem  ze  dne  10.  října  2018,  čj.  UOOU-09378/18-3  (kopie  vedena  též  pod  čj.  UOOU-
00313/19-2), za což byla obviněné uložena pokuta ve výši 100.000 Kč. Předmětem řízení sp. zn. 
UOOU-00313/19-2 tak byl zcela odlišný skutek, který nelze zaměňovat s nyní posuzovaným 
jednáním.  V  případě řízení o uložení opatření  k nápravě  sp.  zn.  UOOU-09378/18  lze potom 
poukázat  na  rozdílný  účel  od  stávajícího  řízení.  Ukládání  nápravných  opatření  nelze 
s uplatňováním odpovědnosti za přestupek žádným způsobem zaměňovat ani spojovat, neboť 
cílem každého z řízení je zcela odlišná věc. Zatímco sankce trestá pachatele za spáchaný delikt 
a plní  tak zejména  preventivní  a represivní funkci,  smyslem  nápravných  opatření  je  obnova 
a náprava  stávajícího  protiprávního  stavu.  Uloženým  opatřením  k nápravě  tak  zejména 
s ohledem  na  jejich  smysl  a reparační  charakter  nelze  přiznat  trestní  rozměr  ve  smyslu 
Evropské úmluvy o ochraně lidských práv a základních svobod, jenž by zakládal překážku ne 
bis  in  idem,  neboť  nenaplňuje  tzv.  Engel  kritéria  stanovená  Evropským  soudem  pro  lidská 
práva (srov. rozsudek ESLP Engel proti Nizozemí ze dne 8. 6. 1976, stížnost č. 5100/71 a další). 
 
Pokud jde o údajné promlčení přestupku, pro posouzení promlčecí doby je podstatným, že 
zákon č. 101/2000 Sb. za předmětné deliktní jednání umožňuje uložit pokutu až 5.000.000 Kč, 
neboť  promlčecí  doba  v takovém  případě  činí  dle  ustanovení  § 30  písm.  b)  zákona 
č. 250/2016 Sb.  3  roky  ode  dne  následujícího  po  dni  spáchání  přestupku.  Správní  orgán 
prvního stupně v této souvislosti správně došel k závěru, že přestupky, jichž se obviněná svým 
jednáním  dopustila,  jsou  svou  povahou  přestupkem  trvajícím,  resp.  pokračujícím,  kdy  je  za 
den spáchání přestupku považován den ukončení protiprávního stavu, resp. posledního útoku 
vůči zájmu chráněnému zákonem. Odhlédne-li odvolací orgán v tuto chvíli od skutečnosti, že 
takto  stanovená  promlčecí  doba  byla  následně  ještě  přerušena  vydáním  příkazu  a dále 
napadeného rozhodnutí, i délka doby samotné bez přerušení vzhledem k časovému vymezení 
přestupků  ve  výroku  rozhodnutí  svědčí  zcela  jednoznačně  ve  prospěch  závěru,  že  námitce 
promlčení nelze ve vztahu ani k jednomu z projednávaných přestupků vyhovět. 
 
Dále se odvolací orgán zabýval obviněnou předkládanou argumentací ohledně přiměřenosti 
10leté  doby  zpracování  osobních  údajů.  Obviněná  v této  souvislosti  zopakovala  již  v řízení 
několikrát  vyjádřený  názor  o  účelu  zpracování,  jímž  mělo  být  opakované  zasílání  nabídek 
zprostředkování  krátkodobých  půjček  klientům,  přičemž  toto  mělo  být  limitováno  dobou 
10 let.  Předmětný  souhlas  byl  objektem  přezkumu  již  v rámci  námitek  proti  kontrolním 
zjištěním  v protokolu  UOOU-06436/16-165  ze  dne  27.  dubna  2018  (dále  jen  „protokol 
o kontrole“),  kdy  obviněná  uplatňovala  totožnou  argumentaci.  Odvolací  orgán  v této 
souvislosti neshledává žádný důvod pro odchýlení se od již dříve vyjádřeného závěru, a sice že 
tvrzený  účel  z textace  souhlasu  nevyplývá.  Kvality  souhlasu  je  přitom  nutno  hodnotit 
v návaznosti na objektivně zjištěný účel, jak je předkládán subjektům údajů, a nikoli z pohledu 
subjektivního  názoru  obviněné,  neboť  pouze  tak  lze  zajistit  dostatečnou  informovanost 
subjektů  údajů,  kteří  se  tak  následně  mohou  svobodně  rozhodnout,  zda  k takovému 
zpracování  svolí.  Odvolací  orgán  se  plně  ztotožňuje  s názorem  správního  orgánu  prvního 
stupně,  že  z předloženého  souhlasu  se  zpracováním  osobních  údajů  zájemce  vyplývá,  že 
účelem  zpracování  je  vedle  předání  osobních  údajů  poskytovatelům  finančních  služeb 

3/7 

(„poskytovatelé“)  za  účelem  vypracování  nabídky  poskytnutí  úvěru  pouze  obecné 
marketingové  oslovování.  Obviněnou  namítané  oprávnění  opakovaného 
zasílání 
personalizovaných obchodních sdělení obsahujících nabídku pro konkrétní subjekty údajů na 
zprostředkování dalších konkrétních půjček potom z textu souhlasu nevyplývá. Zpracovávala-li 
tak  obviněná  osobní  údaje  nezbytné  pro  vypracování  nabídky  na  uzavření  smlouvy 
o poskytnutí  finančních  služeb  mezi  zájemcem  a poskytovatelem 
i  po  jejich  předání 
poskytovatelům,  je  nutno  konstatovat,  že  k tomuto absentoval jakýkoliv  právní titul, neboť 
ten  původní  zanikl  a pro  účely  personalizovaného  marketingového  oslovování  byl 
nepoužitelný. V souladu se závěry správního orgánu prvního stupně tak lze dojít k závěru, že 
obviněná zpracovávala osobní údaje po dobu delší, než bylo nezbytné. 
 
Ostatně za posuzovaného stavu by takové zpracování popíralo i zásadu přesnosti zpracování 
osobních údajů, neboť kromě toho, že za tímto účelem obviněná uchovává široké spektrum 
osobních  údajů,  které  se  v průběhu  času  zcela  přirozeně  mění  (např.  údaje  týkající  se  výše 
měsíčního příjmu, odpracované měsíce, počet dětí, délka pobytu na adrese,…), je třeba si také 
uvědomit, že vzhledem k opakovanosti půjčky (tj. situaci, kdy k poskytnutí přinejmenším jedné 
půjčky již pravděpodobně došlo), dochází zároveň ke změně v oblasti zpracovávaných údajů 
dotýkajících  se  dluhů  a výdajů  klienta,  což  jsou  pro  posouzení  žádosti  ze  strany  finančních 
poskytovatelů  nepochybně  jedny  ze  zásadních  činitelů.  V  případě  absence  mechanismu 
zajišťující  aktualizaci  údajů  by  tak  sama  nabídka  zprostředkování  úvěru  mohla  být  již 
v okamžiku  doručení  neaktuální  a bezvýznamná.  Konečně 
je  třeba  připomenout,  že 
předpokladem řádnosti souhlasu je zejména jeho svoboda udělení a informovanost. Má-li se 
subjekt  údajů  svobodně  rozhodnout,  zda  svolí  ke  zpracování  svých  údajů,  je  zapotřebí  aby 
takové rozhodnutí činil za dostatečného vědomí o charakteristikách zamýšleného zpracování. 
Neodmyslitelnou  součástí  každého  předání  osobních  údajů  příjemci  je  přitom  rozmnožení 
existujících  osobních  údajů  (neboť  tyto  následně  existují  na  dvou  na  sobě  do  jisté  míry 
nezávislých  místech),  přičemž  současně  dochází  k rozšíření  počtu  osob  disponujících 
dotčenými osobními údaji, což lze nepochybně shledat za faktor zcela zásadně zvyšujícím riziko 
pro  práva  subjektu  údajů  na  ochranu  svých  osobních  údajů  i  soukromí  jako  takové.  Řádné 
informování  o  možných  příjemcích 
je  tak  nutno  považovat  za  nezbytnou  součást 
informovanosti, jak předpokládá ustanovení § 5 odst. 4 a § 11 zákona č. 101/2000 Sb. 
 
Ani později  přijaté  nařízení  Evropského  parlamentu  a Rady (EU) 2016/679  (obecné nařízení 
o ochraně  osobních  údajů)  na  tomto  nic  nemění.  Obdobně  jako  zákon  č. 101/2000  Sb. 
považuje  za  stěžejní  parametry  souhlasu  zejména  svobodu  jeho  udělení,  konkrétnost, 
informovanost  a jednoznačnost  [viz  recitál  32:  „Souhlas  by  měl  být  dán  jednoznačným 
potvrzením, které je vyjádřením svobodného, konkrétního, informovaného a jednoznačného 
svolení subjektu údajů ke zpracování osobních údajů(…)“], a recitál 42: „[…]Aby se zajistilo, že 
souhlas  bude  informovaný,  měl  by  subjekt  údajů  znát  alespoň  totožnost  správce  a účely 
zpracování,  k nimž  jsou  jeho  osobní  údaje  určeny.[…].“  Komplementárně  tak  lze  již  pouze 
odkázat na názor WP29, které podává v Pokynech pro souhlas podle nařízení 2016/679 pod 
bodem 3.3.1 výklad ve smyslu nutnosti specifikace všech subjektů, jimž mají být osobní údaje 
zpřístupněny  a jež  tyto  údaje  mají  následně  zpracovávat  jakožto  další  správci,  a to  jejich 
názvem.  
 
Dle  předloženého  souhlasu  se  zpracováním  osobních  údajů  (viz  např.  vyjádření  právního 
zástupce  obviněné  ze  dne  1.  listopadu  2016),  jakož  i  dle  textace  souhlasu,  jak  byl  vytištěn 
kontrolujícími  v rámci  postupu  podle  zákona  č. 255/2012  Sb.  z webových  stránek  obviněné 
(viz  úřední  záznam  čj.  UOOU-06436/16-78),  kompletní  seznam  možných  příjemců  se  měl 
nacházet na webových stránkách XXXXXX. Současně z náhledu na předmětné webové stránky 

4/7 

i finálních závěrů kontroly vyplynulo (viz část II. bod 11 protokolu o kontrole), že předmětné 
webové  stránky  takovou  informaci neobsahují.  Vzhledem  ke  skutečnosti,  že  souhlas  kromě 
pouhého  odkazu  na  webové  stránky  XXXXXX  žádnou  další  informaci  v tomto  směru 
neobsahoval, resp. nebyla totožnost všech potenciálních příjemců z něho žádným způsobem 
zřejmá,  nelze  než  dospět  k závěru,  který  učinil  správní  orgán  prvního  stupně  v rámci 
napadeného  rozhodnutí,  a sice  že  obviněná  porušila  povinnost  stanovenou  v § 11  odst.  1 
zákona č. 101/2000 Sb.  
 
Odvolací orgán v této souvislosti posoudil obviněnou předložené důkazní prostředky v rámci 
rozkladu.  Soubor  deploy.log  je  textový  soubor  upravitelný  v jakémkoliv  textovém  editoru, 
z jehož  vlastností  vyplývá,  že  byl  v  pondělí  8.  července  2019  v 12:07:56  hodin  pozměněn, 
přičemž ani jeho obsah nevypovídá nic o obsahu webové stránky XXXXXX, kde se dle informací 
obsažených v souhlasu se zpracováním osobních údajů měl kompletní seznam nacházet. Dle 
tvrzení obviněné má předmětný log dokládat obsah webové stránky XXXXXX. Nejenže by tak 
tvrzení o existenci seznamu příjemců na XXXXXX nekorespondovalo s textem souhlasu (který 
odkazuje  na  XXXXXX),  který  je  nadto  z pohledu  posouzení  kvalit  informovanosti  relevantní, 
nejsou  z něj  patrné  ani  takto  obviněnou  tvrzené  skutečnosti.  Z  předmětného  logu  žádným 
způsobem  nevyplývá,  že  by  se  skriptem  zpracované  soubory  měly  týkat  obsahu  webové 
stránky  XXXXXX,  a současně  není  ani  zřejmé,  zda  zpracovaný  soubor  list.html  odpovídá 
poskytnutému  souboru  list.html  v rámci  rozkladu,  z jehož  vlastností  nadto  vyplývá,  že  byl 
pozměněn, a to ve čtvrtek 4. července 2019 v 19:39:32 hodin. S ohledem na vše výše uvedené, 
včetně toho, že sama obviněná ve vyjádření ze dne 14. května 2018 obsahující námitky proti 
protokolu o kontrole s kontrolním závěrem o informačních nedostatcích souhlasila, přičemž 
uvedla, že si je ho vědoma a v současné době pracuje na nápravě závadného stavu, dospěl 
odvolací orgán k závěru, že tvrzené skutečnosti ani předkládané důkazní prostředky nemají na 
správnost závěru správního orgánu prvního žádný vliv. Současně je patrné, že ke dni podání 
námitek proti protokolu o kontrole závadný stav stále trval. 
 
Pokud jde o napadený rozsah zjištění o množství nezákonně zpracovávaných osobních údajů 
(dle  výroku  I.1.  „zpracovávala  osobní  údaje  zájemců  o  poskytnutí  finančních  služeb  v  řádu 
statisíců subjektů údajů“, což je v kontextu případu závěrem stěžejním), je nutno konstatovat, 
že skutkové podstaty přestupků považují za delikt i jediný případ takového zpracování. Bližší 
upřesnění počtu zpracovávaných údajů či dotčených osob má však vliv na úvahu o výši sankce. 
Správní orgán prvního stupně své závěry o počtu protiprávně zpracovávaných osobních údajů 
po skutkové stránce opřel toliko o marketingová sdělení a reklamní prohlášení obviněné a tyto 
nedoplnil o žádná další zjištění. S ohledem na zásadu materiální pravdy, tedy povinnost Úřadu 
zjišťovat veškeré skutečnosti v takovém rozsahu, aby o nich nevznikaly důvodné pochybnosti, 
lze  s námitkou  obviněné  o  nedostatečnosti  skutkových  zjištění  souhlasit.  Řada  citovaných 
informací navíc ani nevypovídá nic o tom, kolik z prezentovaných čísel bylo klientů společnosti 
– viz např. „v ČR je podáno až 12 000 žádostí denně“ nebo „dnes již obdrželo půjčku: 1 278 lidí 
z 1  300  žadatelů”.  Sdělení  působí  spíše  jako  „klamavá  reklama“  dle  § 2977  občanského 
zákoníku  nebo  „reklamní  přehánění“  (tzv.  dryáčnická  reklama).  Tato  sdělení  tak  nemohou 
chybějící  skutková  zjištění  jakkoli  nahrazovat  a nelze  jimi  ani  odůvodňovat  závažnost 
spáchaného  deliktu.  Je  tak  na  správním  orgánu  prvního  stupně,  aby  tato  zjištění  v rámci 
následujícího postupu doplnil, a případně, nepodaří-li se to, aby samotná reklamní prohlášení 
bez dalšího nezohledňoval při úvahách o výši sankce. 
Konečně odvolací orgán přezkoumal výrok I. bod 3 napadeného rozhodnutí, podle něhož měla 
obviněná porušit povinnost dle § 13 odst. 2 zákona č. 101/2000 Sb. Podle názoru obviněné jde 
o formalismus, kdy zákon přijetí jakékoliv interní směrnice nepředepisuje, a Úřad navíc neměl 
mít  v průběhu  kontroly žádných  výhrad  ke způsobu zabezpečení osobních  údajů.  K  tomuto 

5/7 

bodu je nutno předeslat, že v průběhu kontroly byla obviněná opakovaně vyzývána k doložení 
technicko-organizačních  opatření  k zajištění  ochrany  osobních  údajů  před  jejich  zneužitím, 
avšak ze strany obviněné nebylo kromě několika tvrzení nic doloženo, a ani nebyla předložena 
jakákoliv  dokumentace  těchto opatření.  Jak  vyplývá  z části  II.  bod  12 protokolu o  kontrole, 
obviněné  bylo  porušení  předmětného  ustanovení  vytýkáno  již  v rámci  kontrolního  řízení. 
Nelze se tak ztotožnit s názorem, že by Úřad kdykoliv v minulosti neměl k předkládaným (resp. 
v tomto  případě  nepředkládaným)  opatřením  zajištující  bezpečnost  osobních  údajů 
jakýchkoliv  výhrad.  Pokud  jde  o  vlastní  argumentaci  obviněné,  ani  ta  neobstojí.  Povinnost 
řádného zabezpečení je zakotvena v § 13 zákona č. 101/2000 Sb. Ustanovení prvního odstavce 
paragrafu  je  obecného  rázu  a stanovuje  povinnost  přijetí  adekvátních  opatření  (která  lze 
v zásadě rozdělit na technického rázu a organizační.) Takto obecně formulovaná povinnost je 
v následujících  odstavcích  doplňována,  rozváděna  a upřesňována,  a to  včetně  zahrnutí 
povinnosti  vést  řádnou  dokumentaci  o  přijatých  opatření  dle  ustanovení  § 13  odst.  2 
citovaného  zákona.  Jde  tak  o 
legálně  stanovenou  povinnost  tvořící  spolu  s dalšími 
neoddělitelný soubor opatření mající za cíl zajistit důvěrnost a integritu zpracovávaných dat. 
Ostatně bez řádné dokumentace není ani možné další opatření vyhodnocovat ve vzájemných 
souvislostech,  revidovat  či  jinak  hodnotit  adekvátnost  přijaté  úrovně  bezpečnosti.  Takto 
uvedené  reflektuje  i  samotná  skutková  podstata  deliktu  vyjádřená  v  § 45  odst.  1  písm.  h) 
zákona č. 101/2000 Sb., jež v rámci neprovedení bezpečnostních opatření výslovně odkazuje 
na § 13 jako celek, a nikoliv pouze na § 13 odst. 1 [srov. ustanovení písm. a-e) téhož odstavce]. 
Samo  reálné  prolomení  bezpečnosti  a zneužití  osobních  údajů  tak  není  nezbytným 
předpokladem  spáchání  předmětného  přestupku,  přičemž  případné  prokázané  zneužití  by 
naopak mohlo být důvodem pro využití značně přísnějších sankcí. 
 
Závěrem  lze  shrnout,  že  vzhledem  k nedostatečným  skutkovým  zjištěním  rozhodl  odvolací 
orgán tak, jak je uvedeno ve výroku. Správní orgán prvního stupně by v následujícím řízení měl 
zejména řádně zjistit skutkový stav a na tomto základě znovu ve věci rozhodnout. 
 
 
Poučení: 

Proti  tomuto  rozhodnutí  se  podle  ustanovení  § 91  odst.  1  zákona 
č. 500/2004 Sb., správní řád, nelze odvolat. 

 
 
Praha 20. prosince 2019 
 

 

 

otisk úředního razítka 

 

JUDr. Ivana Janů 

předsedkyně 

(podepsáno elektronicky) 

 

6/7 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DWBOX* 

 
 
Čj. UOOU-00179/19-23 

 

 
 
 
 
 
 
 
 

OPRAVNÉ ROZHODNUTÍ 

 
Předsedkyně  Úřadu  pro  ochranu  osobních  údajů  jako  příslušný  správní  orgán  podle  § 10 
a § 152 odst. 2 zákona č. 500/2004 Sb., správní řád, rozhodla podle § 70 správního řádu takto: 
 
Ve výroku rozhodnutí předsedkyně Úřadu pro ochranu osobních údajů čj. UOOU-00179/19-19 
ze  dne  20.  prosince  2019  se  provádí  oprava  písemného  vyhotovení  rozhodnutí  a  slova 
„Rozhodnutí  Úřadu  pro  ochranu  osobních  údajů  čj.  UOOU-01096/19-10  ze  dne  13.  května 
2019“ se nahrazují slovy „Rozhodnutí Úřadu pro ochranu osobních údajů čj. UOOU-00179/19-
9 ze dne 14. května 2019“. 

 

Odůvodnění 

 

Správní orgán ve výroku rozhodnutí učinil chybu v psaní, když nesprávně označil zrušované 
rozhodnutí. Původně nadepsané rozhodnutí se netýká projednávané věci, přičemž z kontextu 
celého rozhodnutí, včetně jeho odůvodnění, jakož i zařazení do spisu sp. zn. UOOU-00179/19, 
jednoznačně vyplývá, že se jedná o zřejmou nesprávnost v písemném vyhotovení rozhodnutí 
ve smyslu § 70 správního řádu.  
 
Vzhledem k tomu, že se oprava týká výroku rozhodnutí, správní orgán o ní rozhodl tak, jak je 
uvedeno ve výroku tohoto opravného rozhodnutí. 
 
 
Poučení: 

V souladu s § 152 odst. 1 správního řádu lze u předsedkyně Úřadu pro ochranu 
osobních  údajů  proti  tomuto  rozhodnutí  podat  ve  lhůtě  15  dnů  ode  dne 
doručení rozhodnutí rozklad předsedkyni Úřadu pro ochranu osobních údajů. 

 
Praha 27. února 2020 
 

otisk úředního razítka 

 
 

JUDr. Ivana Janů 

předsedkyně 

(podepsáno elektronicky) 

 

7/7 

