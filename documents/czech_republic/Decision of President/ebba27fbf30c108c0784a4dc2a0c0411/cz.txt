 

 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00D5KU3* 

 

 
Čj. UOOU-08277/18-40 
 
 
 
 
 
 

 

ROZHODNUTÍ 

 

Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, podle 
§ 10 a § 152 odst. 2 zákona č. 500/2004 Sb., správní řád, a podle § 10 odst. 1 písm. a) zákona 
č. 480/2004 Sb., o některých službách informační společnosti a o změně některých zákonů, 
rozhodla dne 6. března 2019 podle § 152 odst. 6 písm. b) zákona č. 500/2004 Sb. takto: 
 
Rozklad  obviněné,  společnosti 

,  se  sídlem 

,  proti  rozhodnutí  Úřadu  pro  ochranu  osobních  údajů 
čj. UOOU-08277/18-27  ze  dne  8.  listopadu  2018,  se  zamítá  a napadené  rozhodnutí 
se potvrzuje. 
 
 

Odůvodnění 

 

Rozhodnutím Úřadu pro ochranu osobních údajů čj. UOOU-08277/18-27 ze dne 8. listopadu 
2018 (dále jen „rozhodnutí“) byla společnost 

 se sídlem 

(dále  jen  „obviněná“),  shledána  vinnou  ze  spáchání 
přestupku  podle  §  11  odst.  1  písm.  a)  bod  1  zákona  č. 480/2004  Sb.,  o některých  službách 
informační  společnosti  a  o změně  některých  zákonů,  neboť  bez  souhlasu  adresátů  šířila 
elektronickými prostředky obchodní sdělení na výrokem blíže specifikované kontakty. Za výše 
popsané jednání byla obviněné uložena pokuta ve výši 90.000 Kč. 
 
Dne 26. listopadu 2018 podala obviněná prostřednictvím svého právního zástupce proti výše 
uvedenému rozhodnutí řádný rozklad. Tento dále doplnila přípisem ze dne 10. prosince 2018. 
 
Obviněná v podaném rozkladu nejprve obecně uvedla, že považuje rozhodnutí za nezákonné, 
neboť se domnívá, že rozhodnutí je zmatečné, nepřezkoumatelné, jeho odůvodnění vykazuje 
závažné  nedostatky,  a navíc  spočívá  na  nesprávném  právním  posouzení.  Dále  ve  stručnosti 
shrnula  dosavadní  průběh  správního  řízení,  včetně  souběžné  kontroly  Úřadu  pro  ochranu 
osobních údajů (dále jen „Úřad“) sp. zn. UOOU-06364/18 vedené inspektorem Mgr. Danielem 
Rovanem. Následně se vyjádřila k jednotlivým důvodům rozkladu a nezákonnosti rozhodnutí. 
 

 

1/10 

na  telefonní  číslo

Prvně k otázce nepřezkoumatelnosti rozhodnutí obviněná uvedla, že Úřad dospěl ve skutkově 
obdobných  případech  k odlišným  závěrům,  a to  bez  adekvátního  zdůvodnění,  v důsledku 
čehož má rozhodnutí vykazovat nedostatky odůvodnění mající za následek jeho nezákonnost. 
Dále se vyjádřila k zaslání obchodního sdělení dne 22. května 2018 z telefonního čísla skrytého 
pod  alias 
 Ačkoliv  je  ve  správním  spise založen  snímek 
obrazovky dokládající odvolání souhlasu adresáta ze dne 6. října 2017, rozhodnutí nesprávně 
uvádí  odvolání  souhlasu  ke  dni  6.  října  2018.  Podle  názoru  obviněné  jde  o faktickou  chybu 
svědčící  o tom,  že  rozhodnutí  se  opírá  o skutečnosti  nevyplývající  ze  spisu,  a je  tedy 
nezákonné. Současně v doplnění rozkladu obviněná dodala, že předložený snímek obrazovky 
nelze  považovat  za  dostatečný  důkaz,  že  k odvolání  souhlasu  skutečně  došlo,  a to  jednak 
s ohledem na to, že není zřejmé, komu měla být žádost o odvolání souhlasu odeslána ani jaké 
osobě  měla  být  doručena,  a jednak  ze  snímku  nemá  vyplývat,  zda  byl  proces  odvolání 
dokončen. 
 
Dále  se  obviněná  vyjádřila  k platnosti  souhlasů.  Úřad  podle  jejího  názoru  toto  posoudil 
nesprávně,  když  v souhlasu  neshledal  dostatečnou  granularitu.  Podle  názoru  obviněné  byl 
souhlas udělován pro koherentní skupinu operací označenou jako „obchodní účely“, což má 
být dostatečně konkrétní vymezení účelu, neboť požadavek Úřadu na oddělení souhlasů se 
zasíláním obchodních sdělení třetích stran od jiných souhlasů nelze na základě platné právní 
úpravy  žádným  způsobem  odůvodnit.  Obdobně  se  vyjádřila  i k otázce  neinformování 
o totožnosti třetích stran. Podle názoru obviněné nelze ani v tomto případě takovou povinnost 
dovodit, neboť osobní údaje nejsou třetím osobám předávány.   
 
Úřad  měl  podle  odůvodnění  rozkladu  dále  nesprávně  posoudit  i záležitost  svobodného 
vyjádření  souhlasu  uděleného  prostřednictvím 
.  V rámci 
argumentace nejprve obviněná opětovně popsala způsob získávání souhlasů prostřednictvím 
portálu 
,  přičemž  uvedla,  že  popsaný  způsob  umožňuje  neudělit  souhlas,  a to  za 
pomocí  pouhých  dvou  kliknutí.  Tento  bod  obviněná  uzavřela  s tím,  že  neudělení  souhlasu 
nemělo  za  následek  blokaci  služby  portálu,  neboť  i bez  udělení  souhlasu  byla  služba  plně 
dostupná, a každý se tak mohl zcela svobodně rozhodnout, zda svůj souhlas udělí či nikoli. 
 
Závěrem argumentace obviněná dále rozhodnutí napadla jako akt zasahující do legitimního 
očekávání  a rovného  postavení  účastníka  řízení.  K tomu  uvedla,  že  souhlasy  byly  zároveň 
zkoumány  v rámci  kontroly  sp.  zn.  UOOU-06364/18,  v níž  však  Úřad posoudil  souhlasy  jako 
souladné s právními předpisy. Zároveň poukázala na skutečnost, že způsob získávání souhlasů 
byl ze strany Úřadu zkoumán již i opakovaně v minulosti, avšak ten jej nikdy neshledal jako 
nezákonný, a zároveň zdůraznila, že jí užívané souhlasy odpovídají i materiálům zveřejněným 
na webových stránkách Úřadu. Na základě všeho výše uvedeného se obviněná domnívá, že 
Úřad  na  její  straně  i mezi  všemi  dalšími  účastníky  trhu  nabízejícími  komerční  rozesílku 
obchodních sdělení vyvolal legitimní očekávání, že jí získané souhlasy jsou platné. Má tak za 
to, že Úřad vydáním napadeného rozhodnutí do takto vzniklého legitimního očekávání zasáhl, 
narušil  zásadu  právní  jistoty,  jakož  i rovnosti  účastníka  řízení  oproti  ostatním  tržním 
subjektům. 
 
V doplnění  rozkladu  ze  dne  10.  prosince  2018  se  obviněná  vyjádřila  v podrobnostech  ke 
každému jednotlivému případu zaslání nevyžádaného obchodního sdělení specifikovaného ve 
výroku napadeného rozhodnutí a uvedla, že ve všech případech disponovala platným právním 
titulem  k zaslání  obchodních  sdělení,  a to  buď  souhlasem  nebo  zákaznickým  vztahem  ve 
smyslu ustanovení § 7 odst. 3 zákona č. 480/2004 Sb. 

internetové  aplikace 

 

2/10 

Na základě výše vyřčených argumentů obviněná navrhla, aby předsedkyně Úřadu napadené 
rozhodnutí zrušila a řízení zastavila, případně věc vrátila Úřadu k novému projednání. 
 
Odvolací  orgán  přezkoumal  rozhodnutí  v celém  rozsahu,  včetně  procesu,  který  předcházel 
jeho vydání, a dospěl k následujícím závěrům. 
 
Odvolací orgán se nejprve zabýval námitkou tvrzené nepřezkoumatelnosti. V této souvislosti 
předně uvádí, že souhlas se zasíláním obchodních sdělení musí splňovat parametry souhlasu 
subjektu  údajů  dle  směrnice  95/46/ES,  resp.  od  nabytí  použitelnosti  nařízení  Evropského 
parlamentu  a Rady  (EU)  2016/679  (obecné  nařízení  o  ochraně  osobních  údajů)  (dále  jen 
„obecné  nařízení“)  požadavky  stanovené  v tomto  nařízení.  Zde  je  však  nutno  zdůraznit,  že 
nová  právní  úprava  obsažená  v obecném  nařízení  posiluje  důraz  na  transparentnost 
zpracování  a blíže  upřesňuje  a konkretizuje  jednotlivé  požadavky  kladené  na  souhlas  jako 
jeden  z právních  titulů  opravňující  zpracovávat  osobní  údaje  včetně  nezbytnosti  oddělit 
souhlas  pro  různé  účely.  S respektem  k  zásadě  zákazu  retroaktivity  je  však  možno  tyto 
požadavky a upřesnění posuzovat pouze ve vztahu k obchodním sdělením učiněným po nabytí 
použitelnosti (účinnosti) obecného nařízení. Sama obviněná společnost reagovala na změnu 
právní  úpravy  sběrem  nových  souhlasů.  Správní  orgán  prvního  stupně  tak  posoudil  věc 
správně, jestliže požadavky kladené na souhlas obecným nařízením aplikoval až na obchodní 
sdělení zaslaná po 25. květnu 2018 a na sdělení před tímto datem nikoliv (viz např. obviněnou 
zmiňované  obchodní  sdělení  ze  dne  25. 
ledna  2018  na  adresu  elektronické  pošty 

).  

 
K dalším  obchodním  sdělením,  u  nichž  správní  orgán  prvního  stupně  neshledal  porušení 
zákona  v otázce  dispozice  právním  titulem  k jejich  šíření,  což  obviněný  považuje  za  doklad 
nekonzistence rozhodnutí, uvádí odvolací orgán následující. 
 
Uživateli 
  bylo  dne  30.  července  2018  zasláno  obchodní  sdělení 
s nabídkou  zboží  a služeb  obviněné,  přičemž  ta  doložila,  že  dotyčný  adresát  je  jejím 
zákazníkem. 
 
Uživateli 
byla  dne  30.  července  2018  zaslána  žádost  o aktualizaci 
souhlasu se zpracováním osobních údajů pro obchodní účely, přičemž obviněná prokázala, že 
se  jedná  o jejího  zákazníka.  Jak  je  správně  uvedeno  v rozhodnutí,  obsah  sdělení  je  třeba 
považovat za podporu vlastní činnosti a image obviněné, a proto i v tomto případě obviněná 
řádně doložila existenci právního titulu.  
 
Obchodní sdělení zaslané dne 17. srpna 2018 z elektronické adresy 

 na 
nelze  považovat  za  nabídku  třetí  strany.  Předmětem  sdělení  byla  nabídka 
možnosti využití služeb obviněné v rámci jejího slevového programu, která ve svém důsledku 
primárně působí na podporu image obviněné společnosti. Předmětem nabídky nebylo totiž 
přímo samo zboží či služby třetích stran, na něž se slevy v rámci akce obviněné vztahovaly, 
nýbrž byla jím právě nabídka samotného programu, a proto z pohledu zákona č. 480/2004 Sb. 
je  na  toto  obchodní  sdělení  nutno  nahlížet  jako  na  podporující  vlastní  obchodní  činnost 
obviněné.  
 
Uživatel 
  ani  na  výzvu  Úřadu  řádně  nedoložil,  že  mu  bylo  ze  strany 
obviněné  zasláno  obchodní  sdělení,  přičemž  obviněná  zaslání  předmětného  e-mailu  taktéž 
neeviduje.  Odvolací  orgán  tak  konstatuje,  že  správní  orgán  prvního  stupně  v odůvodnění 

 

3/10 

rozhodnutí  nesprávně  uzavřel,  že  obviněná  společnost  osvědčila  existenci  právního  titulu 
k zaslání předmětného sdělení, neboť samotné zaslání nelze obviněné přičítat. Tato vada však 
nemá  vliv  na  zákonnost  rozhodnutí,  a to  s ohledem  na  absenci  jakékoliv  újmy  obviněné 
společnosti či jiné osobě. 
 
Jak vyplývá z odůvodnění rozhodnutí, všechna obchodní sdělení, k jejichž zaslání došlo před 
použitelností  obecného  nařízení  a jejichž  zaslání  bylo  správním  orgánem  prvního  stupně 
shledáno  protiprávním  (tj.  obchodní  sdělení  ze  dne  16.  listopadu  2017,  22.  května  2018 
a 23. května 2018), byla posouzena jako rozporná se zákonem nikoliv pro obsah souhlasu, ale 
pro skutečnost, že byla adresátům zaslána po vyslovení nesouhlasu s dalším zasíláním. Souhlas 
uživatele telefonního čísla 
, jemuž bylo zasláno obchodní sdělení dne 23. května 
2018,  se  na  předmětné  sdělení  nemohl  uplatnit,  neboť  jeho  účinnost  byla  odložena  do 
25. května 2018. Sama obviněná v tomto případě své pochybení uznala. 
 
Odvolací  orgán  tak  považuje  odůvodnění  rozhodnutí  za  plně  konzistentní,  neshledal  žádné 
tvrzené  vnitřní  rozpory  a zároveň  konstatuje,  že  veškeré  závěry  byly  řádně  odůvodněny 
a podloženy spisovým materiálem.  
 
K otázce  zásahu  do  legitimního  očekávání  a rovného  postavení  účastníků  řízení  je  třeba 
zejména připomenout, že při posuzování zákonnosti jednání je nutno vždy vycházet z platné 
a účinné právní úpravy, přičemž neznalost zákona neomlouvá. Každé vyjádření je poplatné své 
době, a proto i materiály zveřejněné na webových stránkách Úřadu včetně dokumentu „Často 
kladené otázky k zákonu č. 480/2004 Sb.“ je nezbytné podrobit kritickému rozboru a zohlednit 
novou  právní  úpravu,  jakož  i přihlédnout  k přirozenému  vývoji  právních  názorů.  V této 
souvislosti považuje odvolací orgán zároveň za nezbytné zdůraznit, že obviněná společnost je 
profesionálem  v oblasti  elektronických  komunikací  i marketingu,  a proto  tím  spíše  by  měla 
legislativní 
i názorové  posuny  zaznamenat  a reflektovat.  Přestože  Úřad  připravuje 
rekonstrukci sekce „Nevyžádaná obchodní sdělení“ na svých webových stránkách, není v jeho 
silách  zajistit  jejich  neustálou  aktualitu.  Veškeré  zde  prezentované  názory  tak  jsou  ryze 
informativního  charakteru,  nelze  je  považovat  za  právně  závazné  a vyjadřují  názor  Úřadu 
k určitému  datu.  Úřad  však  pravidelně 
informuje  o svých  postojích,  právním  vývoji 
i proběhlých  kauzách.  O vývoji  názorů  svědčí  např.  i další  text  zveřejněný  na  webových 
stránkách  Úřadu1,  kde  informoval,  že  zákonné  limitace  obchodních  sdělení  podle  zákona 
č. 480/2004 Sb. se vztahují i na šíření obchodních sdělení ve formě uzavření smlouvy, vydání 
pokynu či jiný způsob iniciace rozesílky za tímto účelem, přičemž uzavřená smlouva zavazuje 
toliko inter partes, nicméně na odpovědnost veřejnoprávního charakteru nemůže mít žádný 
vliv.  To  má  za  následek  rozšiřování  počtu  šiřitelů  v případech,  kdy  dochází  k zasílání 
obchodních sdělení ve prospěch třetích osob, což je významné i pro řešení případu. 
 
Jak  dále  Úřad  na  svých  webových  stránkách  informoval  v textu  ze  dne  28.  února  2018 
s názvem „Řada šiřitelů obchodních nabídek má problém s dodržováním zákonů“, souhlas se 
zasíláním obchodních sdělení by měl obsahovat i jejich věcnou specifikaci. Konkrétně se zde 
uvádí: „Předmětná klausule souhlasu dále, samozřejmě kromě ostatních požadavků týkajících 
se  právního  jednání  jako  takového,  musí  opravňovat  právě  příslušného  šiřitele  a zároveň 
i vymezovat  věcný  okruh  obchodních  sdělení.“  Právní  názor  Úřadu,  že  souhlas  se  zasíláním 
obchodních  sdělení  nemůže  být  dán  generálně  neurčitému  okruhu  šiřitelů  k neurčitým 

                                                           
1 Úřad pro ochranu osobních údajů. Za šíření obchodních sdělení je odpovědný nejen rozesílatel, ale 
i objednatel. Zveřejněno 5. května 2017. Dostupné z: https://www.uoou.cz 

4/10 

 

nabídkám, jakož i názor o odpovědnosti iniciátora obchodní rozesílky, byl zároveň vysloven 
v rozhodnutí Úřadu ze dne 27. července 2018 čj. UOOU-03164/17-34, kterým byla obviněné 
společnosti  uložena  pokuta  za  šíření  nevyžádaných  obchodní  sdělení  a na  které  obviněná 
odkázala  v textu  rozkladu,  přičemž  obviněná  proti  výše  uvedenému  rozhodnutí  ani  nijak 
nebrojila opravnými prostředky. Odvolacímu orgánu není zároveň zřejmé, jakým způsobem 
má výše uvedené rozhodnutí Úřadu svědčit o odklonu od ustálené praxe, když v předmětném 
rozhodnutí nebyla platnost souhlasu ve vztahu k šíření obchodních sdělení ve prospěch třetích 
osob  posuzována.  Odvolací  orgán  má  na  základě  výše  uvedeného  za  to,  že  rozhodnutí 
neporušilo  princip  předvídatelnosti  rozhodování,  neboť  Úřad  je  ve  svých  názorech  stálý, 
případný  posun  názorů  nepůsobí  retroaktivně  a je  řádně  odůvodněn  –  především  změnou 
aplikovaných právních norem. 
 
Jak  vyplývá  z dikce  obecného  nařízení,  osobní  údaje  mohou  být  shromažďovány  a dále 
zpracovávány  výhradně  pro  určité,  výslovně  vyjádřené  a legitimní  účely  a je-li  zpracování 
založeno na souhlasu, i tento musí být dán pro konkrétní účel, přičemž správce je tímto účelem 
vázán. Má-li být souhlas platný, subjektu musí být dána možnost se svobodně rozhodnout, 
s jakými operacemi zpracování souhlasí a s jakými již nikoliv.  
 
Smyslem právní úpravy zasílání nevyžádaných obchodních sdělení je zbytečně nezatěžovat sítě 
elektronických  komunikací  i samotného  adresáta  sděleními,  o něž  uživatel  prostředku 
elektronické komunikace (adresát) nemá zájem. Přestože obecné nařízení v recitálu 47 uvádí, 
že  zpracování  osobních  údajů  pro  účely  přímého  marketingu  lze  považovat  za  zpracování 
prováděné z důvodu oprávněného zájmu, tyto zájmy nesmí převýšit zájmy adresáta, a proto 
je  nutno  oprávnění  zasílat  sdělení  vázat  na  situace,  kdy  adresát  může  legitimně  očekávat 
možnost, že mu budou (určitá) obchodní sdělení zasílána. Tak tomu bude zejména v případě, 
kdy  uživatel  poskytl  své  kontaktní  údaje  obchodníkovi  v souvislosti  s objednávkou  či  jiným 
zákaznickým vztahem, což zákon č. 480/2004 Sb. reflektuje ustanovením § 7 odst. 3, které za 
splnění zákonných předpokladů umožňuje zasílat obchodní sdělení v režimu opt-out. Aby byla 
zajištěna důvodnost možného očekávání, zákon omezuje režim opt-out výhradně na situace 
rozesílky  za  účelem  propagace  vlastního  obdobného  zboží  či  služeb  –  neboť  potenciální 
adresát ví (anebo alespoň si může být vědom), s jakými obchodníky je v zákaznickém vztahu, 
jaké  nabídky  v minulosti  využil  a jaký  druh  zboží  či  služeb  konkrétní  obchodník  nabízí. 
V případě šíření na základě souhlasu lze rozesílku koncipovat značně širším způsobem včetně 
možnosti rozesílat obchodní sdělení i ve prospěch třetích osob, nicméně to šiřitele obchodních 
sdělení  nezbavuje  povinnosti  zajistit,  aby  uživateli  nebyla  zasílána  obchodní  sdělení,  která 
nemůže  legitimně  očekávat.  Transparentnost  rozesílky  na  základě  souhlasu  je  zajišťována 
právě prostřednictvím dostatečné konkrétnosti a informovanosti souhlasu. Subjekt údajů tak 
musí  obdržet  dostatečné  informace,  na  jejichž  základě  má  možnost  se  zcela  svobodně 
rozhodnout, k jakému účelu zpracování svolí či nesvolí. 
 
Již  na  základě  výše  uvedeného  odvolací  orgán  odmítá  argument  obviněné,  že  Úřad 
neoprávněně zasahuje do práva obviněné na svobodné určení účelu zpracování. Skutečnost, 
že nedochází k předávání osobních údajů třetím stranám, je zde taktéž irelevantní. Předložený 
souhlas obsahuje pouze blíže nespecifikované vyjádření „(…) a dále samotné oslovení jménem 
nebo  třetích  stran.“  Souhlas  tak  nijak 
nerozlišuje, a tedy ani nenabízí uživateli možnost si svobodně zvolit, zda chce udělit souhlas 
pouze pro zasílání obchodních sdělení týkajících se vlastních výrobků či služeb, tj. pro účely 
podpory vlastní obchodní činnosti, anebo pro zasílání obchodních sdělení ve prospěch třetích 
stran, jejichž nabídka zboží a služeb se může (a v posuzovaném případě tak tomu evidentně 

s obchodní  nabídkou  produktů  a služeb 

 

5/10 

je)  diametrálně  lišit  od  předmětu  činnosti  (možné  nabídky)  samotného  faktického  šiřitele 
obchodních sdělení, tj. v tomto případě obviněné – je tak zřejmé, že nejenže se nejedná o zcela 
konkrétně  vymezenou  a koherentní  skupinu  operací  nakládání  s osobními  údaji  tvořícími 
jediný  účel  zpracování  osobních  údajů,  jak  uvádí  obviněná,  ale  taktéž  bez  bližší  specifikace 
věcného  vymezení  obchodních  sdělení  a samotných  třetích  stran  neexistuje  pro  uživatele 
reálná možnost zjistit, jaká sdělení mu budou zasílána. Rozdílnost účelů je potom zřejmá i ze 
zákonné systematiky, jak byla popsána výše – zatímco šířit obchodní sdělení za účelem vlastní 
propagace  zákon  umožňuje 
i bez  souhlasu  podle  ustanovení  §  7  odst.  3  zákona 
č. 480/2004 Sb.,  šíření  ve  prospěch  třetích  osob  je  umožněno  výhradně  na  základě 
kvalifikovaného  souhlasu.  Dále  lze  argumentovat  rozdílnou  obchodní  podstatou  obou  typů 
rozesílek,  resp.  zpracování  osobních  údajů  s tím  spojeným.  Zatímco  sebepropagace 
představuje  pouhou  podpůrnou  činnost  směřující  ke  zvýšení  odbytu  nabízeného  zboží 
a služeb, podpora třetích komerčních subjektů je většinově obchodní činností sama o sobě, 
neboť realizací rozesílky dochází k naplnění v zásadě úplatného smluvního vztahu s dotčeným 
třetím subjektem. Jak bylo uvedeno již v úvodu rozhodnutí, z pohledu zákona č. 480/2004 Sb., 
jakož i samotného adresáta obchodních sdělení, je dále podstatné, že v případě rozesílky ve 
prospěch  třetích  subjektů  se  rozšiřuje  počet  šiřitelů  obchodních  sdělení,  kdy  odpovědnou 
osobou za zákonnost šíření obchodních sdělení se stává i sám objednatel rozesílky (nenaplní-li 
znaky liberace). S tím souvisí ustanovení  § 7 odst. 4 písm. b) zákona č. 480/2004 Sb., podle 
něhož je při šíření obchodních sdělení zakázáno skrývat nebo utajovat totožnost odesílatele, 
jehož  jménem  se  komunikace  uskutečňuje.  Při  dodržení  zásady  eurokonformního  výkladu 
Směrnice  2000/31/ES  a 2002/58/ES  je  třeba,  aby  „fyzická  nebo  právnická  osoba,  na  jejíž 
objednávku  obchodní  sdělení  probíhá,  byla  jasně  rozeznatelná“.2  Je  tedy  zcela  logickým 
argumentem,  že obchodní  sdělení  má  být  označeno  tou  fyzickou  nebo  právnickou  osobou, 
jejíž výrobky, zboží či služby jsou obchodními sděleními propagovány. Při chybějícím označení 
třetího subjektu, v jehož prospěch budou uživateli elektronického komunikačního prostředku 
zasílána obchodní sdělení, by tak pro uživatele bylo prakticky neseznatelné a neověřitelné, zda 
předmětný odesilatel vzhledem k jeho osobě disponuje (alespoň zprostředkovaným) právním 
titulem k šíření svých obchodních sdělení.  
 
Podle odůvodnění rozkladu správní orgán prvního stupně nesprávně interpretoval stanovisko 
WP29  č. 5/2004  on  unsolicited  communications  for  marketing  purposes  under  Article  13  of 
Directive  2002/58/EC,  z něhož  měl  vyvozovat  závěr  o nutnosti  oddělení  souhlasu  k zasílání 
vlastních  obchodních  sdělení  a ve  prospěch  třetích  stran.  K tomu  odvolací  orgán  uvádí,  že 
napadené  rozhodnutí  žádnou  takovouto  interpretaci  stanoviska  neobsahuje.  Správní  orgán 
prvního stupně poukázal na předmětné stanovisko pouze jako na podpůrný argument v rámci 
povinnosti  informování  o totožnosti  třetích  stran,  a to  odkazovacím  výrazem  „viz  též“.  Tím 
odvolací orgán zároveň považuje za vypořádanou námitku, podle níž se správní orgán prvního 
stupně měl v rámci odůvodnění rozhodnutí omezit na pouhé odkazy na nezávazná stanoviska, 
aniž by své názory řádně odůvodnil. Jak totiž bylo uvedeno výše, stanovisko WP29 č. 5/2004 
bylo využito pouze jako doplňující podrobný popis právních úvah a názorů, z nichž je zřejmé, 
že  správní  orgán  prvního  stupně  považoval  absentující  informaci  o třetí  straně  za  důvod 
způsobující  neurčitost  nabídky,  a tím  porušení  zásady  konkrétnosti  a transparentnosti 
souhlasu.  K samotnému  stanovisku  potom  odvolací  orgán  dodává,  že  s ohledem  na  období 
jeho  vzniku,  je  k němu  třeba  přistupovat  s jistou  opatrností,  neboť  se  datuje  k počátkům 
vzniku  moderní  evropské  harmonizující  legislativy  v oblasti  zasílání  obchodních  sdělení 
a ochrany  soukromí  v elektronických  komunikacích.  Od  roku  2004  však  došlo  k masivnímu 

                                                           
2 MAISNER, Zákon o některých službách informační společnosti, 1. vydání, C. H. BECK, 2016 

6/10 

 

elektronickému  rozvoji,  širokému  rozšíření  komunikačních  prostředků  a technologií,  jakož 
i k množství legislativních změn, včetně přijetí obecného nařízení. Přestože tak lze obviněné 
přisvědčit, že stanovisko WP29 č. 5/2004 samo o sobě neobsahuje povinnost uvádět totožnost 
třetích  stran,  již  toto  považuje  bližší  konkretizaci  nabízeného  zboží  a služeb  za  nezbytný 
požadavek  souhlasu3,  neboť  smyslem  regulace 
je  dosažení  zasílání  pouze  takových 
obchodních sdělení, která adresát může rozumně předpokládat (reasonable expectations).   
     
Odvolací  orgán  se  tak  ztotožňuje  s názorem  správního  orgánu  prvního  stupně,  že  šíření 
obchodních sdělení za účelem vlastní propagace a ve prospěch třetích osob představuje dva 
rozdílné účely zpracování osobních údajů, a proto by mělo být subjektu údajů umožněno svolit 
pouze k takovým operacím zpracování, s nimiž skutečně souhlasí. 
 
Obdobně odvolací orgán na základě výše uvedeného souhlasí se závěrem, že v rámci udělování 
souhlasu  se  zpracováním  osobních  údajů  pro  účely  šíření  obchodních  sdělení  ve  prospěch 
třetích osob by tento měl obsahovat informaci o totožnosti třetí strany.  
 
Dále  se  odvolací  orgán  zabýval  námitkou  dotýkající  se  problematiky  svobodného  vyjádření 
souhlasu uděleného prostřednictvím internetové aplikace 
 Ze spisové dokumentace 
vyplývá,  že  po  přihlášení  do  internetové  samoobsluhy se  zobrazí žádost o udělení  souhlasu 
k obchodním účelům s doprovodným textem „Naše samoobsluha používá Vaše osobní údaje, 
pro její plnou funkčnost je zapotřebí aktualizovat souhlas s jejich zpracováním pro obchodní 
účely.“ Není však nijak zřejmé, jaké funkce služby mají být do udělení souhlasu omezeny, když 
internetová aplikace takovou informaci neobsahuje a sama obviněná v odůvodnění rozkladu 
opakovaně  uvedla,  že  v případě  neudělení  souhlasu  nedochází  k jakékoliv  újmě  na  straně 
zákazníka,  neboť  aplikace  je  mu  i přesto  plně  dostupná.  Obdobně  se  obviněná  vyjádřila 
i v rámci kontroly sp. zn. UOOU-06364/18, kde uvedla: „Pokud účastník nechce udělit souhlas, 
klikne na Připomenout později a poté může internetovou samoobsluhu bez omezení užívat…“ 
(viz vyjádření ze dne 24. srpna 2018 čj. UOOU-06364/18-61). Dále, jak vyplývá z čl. 7 odst. 3 
obecného nařízení, odvolat souhlas musí být stejně snadné jako jej poskytnout. A maiori ad 
minus,  samo  neudělení  souhlasu  musí  být  taktéž  přinejmenším  stejně  snadné  jako  jeho 
poskytnutí. Text vyskakovacího okna s požadavkem na udělení souhlasu pro obchodní účely 
evidentně vyjadřoval, že pro (plnou) funkčnost samoobsluhy je zapotřebí udělit souhlas (viz 
citace textu žádosti výše), přičemž toto okno nešlo žádným způsobem uzavřít (např. kliknutím 
na  křížek  v pravém  horním  rohu,  jak  bývá  v obdobných  případech  zvykem),  přičemž  první 
úroveň  okna  nabízela  výhradně  zvýrazněnou  možnost  „Souhlasím“  a  dále  „Potřebuji  více 
informací“, přičemž toto znění podle názoru odvolacího orgánu žádným způsobem neevokuje, 
že po kliknutí na něj bude možno na konci následně vyskočivšího informativního textu souhlas 
dočasně odmítnout. Odvolací orgán takovou praktiku považuje za klamavou a fakticky ztěžující 
odmítnutí  udělení  souhlasu,  neboť  okno  může  reálně  vzbuzovat  dojem,  že  souhlas  pro 
obchodní  účely  je  nezbytným  předpokladem  využívání  internetové  samoobsluhy 
. 
Klamavost taktéž potvrzuje blíže neopodstatněná „omezenost funkcí“, stejně jako skutečnost, 
že někteří stěžovatelé se vyjádřili ve smyslu, že se cítili být nuceni k udělení souhlasu. 
 
Pokud jde o odvolatelnost souhlasu, ze spisové dokumentace vyplývá, že před 25. květnem 
2018 byl „nový“ souhlas neodvolatelný. Jak správní orgán prvního stupně správně posoudil, 
takový  souhlas  porušuje  základní  pilíře  právní  úpravy  ochrany  osobních  údajů  a souhlasy 

                                                           
3 The purpose(s) should also be clearly indicated. This implies that the goods and services, or the categories of 
goods and services, for which marketing emails may be sent should be clearly indicated to the subscriber.  

 

7/10 

udělené v časovém rozmezí, kdy je nebylo možno odvolat, nelze považovat za platně udělené. 
Je  přitom  irelevantní,  zda  z pohledu  obviněné  došlo  ke  způsobení  jakékoliv  reálné  újmy 
subjektům údajů, nýbrž negativní důsledek – újma – spočívá v upírání subjektům údajů jejich 
základního a jednoho z nejpodstatnějších práv, jímž mohou svobodně rozhodovat o nakládání 
se  svými  osobními  údaji.  Kontrola  sp.  zn.  UOOU-06364/18,  jak  vyplývá  i  z textu  protokolu 
o kontrole čj. UOOU-06364/18-96, se souhlasem z pohledu zákona č. 480/2004 Sb. nijak blíže 
nezabývala, nicméně i tak lze odkázat na bod 21 a 26 protokolu o kontrole, kde kontrolující 
konstatoval,  že  osobní  údaje  byly  zpracovávány  jiným  než  korektním  a  transparentním 
způsobem a obviněná společnost taktéž jednala v rozporu s čl. 7 odst. 3 obecného nařízení. 
Nad rámec toho odvolací orgán konstatuje, že protokol o kontrole není právně závazný, neboť 
skutek  posoudit  a  své  závěry  řádně  odůvodnit  je  povinností  správního  orgánu  při  vedení 
správního  řízení,  přičemž  spisový  materiál  shromážděný  v průběhu  kontroly,  jakož  i  závěry 
učiněné na jeho základě, mohou sloužit toliko jako podklady rozhodnutí. 
 
Odvolací  orgán  na  základě  výše  uvedeného  shrnuje,  že  se  ztotožňuje  s názorem  správního 
orgánu  prvního  stupně,  podle  něhož  posuzované  souhlasy,  k jejichž  udělení  došlo 
prostřednictvím internetové aplikace 
, nelze považovat za svobodně udělené, a tudíž 
ani za platné právní důvody šíření obchodních sdělení. 
 
Dále  se  odvolací  orgán  zabýval  podrobnými  námitkami  –  zejména  uvedenými  v doplnění 
rozkladu ze dne 10. prosince 2018 – směřujícími vůči jednotlivým obchodním sdělením, jejichž 
šíření  bylo  napadeným  rozhodnutím  shledáno  jako  protiprávní,  a k jejichž  vyřízení  není 
dostatečná sama argumentace v obecnosti výše. 
 
První  z  námitek  obviněné  směřovala  proti obchodnímu  sdělení  ze  dne  22.  května  2018 
zaslaného z telefonního čísla skrytého pod alias 
. Podle 
názoru obviněné došlo k faktické chybě, neboť odůvodnění rozhodnutí obsahuje nesprávné 
datum  odmítnutí  další  rozesílky  a zároveň  obviněná  považuje  snímek  obrazovky  dokládající 
odmítnutí  za  neprůkazný.  Ze  spisové  dokumentace  vyplývá,  že  adresát  obchodního  sdělení 
odeslal dne 6. října 2017 e-mailovou zprávu obsahující výslovné odvolání souhlasu se zasíláním 
obchodních sdělení od obviněné i třetích stran, a to na adresu, ze které následující den přišla 
odpověď  od  osoby,  která  se  podepsala  s dodatkem  běžně  užívaným  zákaznickým  servisem 
obviněné  společnosti  „
“  a  s připojenými  odkazy  na  webové  stránky  obviněné. 
Obviněná  žádným  způsobem  nerozporuje  datum  odeslání  předmětné  zprávy,  nýbrž  vedle 
průkaznosti  snímku  napadá  pouze  chybný  zápis  v písemném  vyhotovení  rozhodnutí.  Je  tak 
zřejmé, že obviněná se s popisovaným printscreenem dostatečně seznámila a chyba v psaní 
tak  žádným  způsobem  nemohla  zasáhnout  do  jejích  práv.  Omyl  správního  orgánu  prvního 
stupně  v nesprávně  zapsané  poslední  číslici  roku  je  tak  nutno  považovat  za  zřejmou 
nesprávnost  v písemném  vyhotovení  rozhodnutí,  která  však  nemá  vliv  na  zákonnost 
rozhodnutí. Odvolací orgán má zároveň za to, že je nutno odmítnout i argument nedostatečné 
průkaznosti  snímku  obrazovky.  Ze  snímku  jasně  vyplývá,  že  uživatel  e-mailové  schránky 
projevil  vůli odvolat  souhlas  a tento  souhlas  odvolal  vůči  telefonnímu  číslu,  které  obviněná 
evidovala v databázi spolu se jménem a e-mailovou adresou, z níž došlo k zaslání požadavku 
k ukončení obchodní rozesílky. Odhlášení z rozesílání nevyžádané obchodní korespondence by 
mělo být především snadné a účinné, a to zejména s ohledem na zátěž a zásah do soukromí, 
který to může pro adresáta představovat. Podle § 7 zákona č. 89/2012 Sb., občanský zákoník, 
se předpokládá, že každý, kdo jednal určitým způsobem, jednal poctivě a v dobré víře. Nelze 
tak a priori předpokládat, že se určitý jednající subjekt vydává za jiného, a proto by požadavek 
na  řádnou  identifikaci  měl  být  podložen  určitou  mírou  důvodnosti  pochybností.  Obdobné 

na telefonní číslo 

 

8/10 

vyplývá i z čl. 12 odst. 6 obecného nařízení. Míru nutné důvodnosti je přitom, podle názoru 
odvolacího orgánu, nutno hledat v návaznosti na existenci možnosti vzniku újmy na právech 
a svobodách oprávněných osob. Je tak irelevantní, zda ze strany adresáta obchodních sdělení 
došlo k „řádnému ukončení procesu odvolání souhlasu“ podmíněného náležitou identifikací 
osoby odvolávající souhlas (v tomto případě sdělením kódu PUK či výrobního čísla SIM karty), 
neboť i bez těchto údajů obviněná disponovala nezbytným rozsahem identifikátorů k eliminaci 
možné  existence  důvodnosti  pochybností  o totožnosti  jednající  osoby  pro  účely  odvolání 
souhlasu. Naproti komerčním zájmům podnikatele, právnické osoby, zde totiž v kontrastu stojí 
ústavně chráněné soukromí jedince, který se snaží domoci zamezení dalších zásahů, a proto 
neexistují-li další skutečnosti výrazně zvyšující riziko mylného ztotožnění jednajícího, nebylo 
důvodné  trvat  na  doplnění  dalších  identifikujících  údajů.  Existence  takových  skutečností 
přitom ze spisové dokumentace nevyplývá a obviněná se je ani nesnažila doložit a ani je nijak 
neproklamovala. Obdobně nebyly shledány jakékoliv důvodné pochybnosti nasvědčující tomu, 
že by adresát předmětného obchodního sdělení adresoval odvolání souhlasu jinému subjektu, 
než tvrdí, tj. obviněné. 
 
K obchodním  sdělením  ze  dne  13.  května  2018  a 12.  července  2018  zaslaným 
uživateli telefonního  čísla 
správní  orgán  prvního  stupně  uvedl,  že  uživatel 
opakovaně  odmítl  příjem  obchodních  sdělení  prostřednictvím  e-mailové  zprávy  ze  dne 
25. února 2013, přičemž obviněná jej v reakci ujistila, že veškeré marketingové souhlasy má 
zrušeny  již  od  12.  listopadu  2012.  Aplikace  režimu  opt-out  ve  smyslu  §  7  odst.  3  zákona 
č. 480/2004 Sb. se tak nemůže uplatnit a souhlas udělený prostřednictvím aplikace 
dne 1.  června  2018 nesplňuje  kritérium  svobody  udělení  (viz  výše).  Odvolací  orgán  se tedy 
i v tomto případě ztotožňuje se závěrem správního orgánu prvního stupně. 
 
na 
Pokud  jde  o obchodní  sdělení zaslané dne  25.  července 2018 z telefonního  čísla 
telefonní  číslo 
s nabídkou  půjčky,  odvolací  orgán  uvádí,  že  možnost  odvolání 
souhlasu a odmítnutí další rozesílky musí být zejména snadná. Žádná právní norma zároveň 
nestanovuje způsob či formu nutného projevu vůle, a proto by šiřitel měl respektovat jakýkoliv 
zákonem  aprobovaný  projev  vůle.  Formálně-administrativní  restrikce  ze  strany  šiřitele 
znemožňující  či  znesnadňující  uplatnění  práv  uživatele  elektronického  kontaktu  (subjektu 
údajů) jsou nepřípustné a nemohou mít na platnost právního jednání uživatele žádný vliv, a to 
i tehdy, je-li uživatel s restrikcemi seznámen. Zvláště není možné omezovat možnost uplatnění 
práv prostřednictvím komunikačního kanálu, který je pro komunikaci se zákazníky výslovně 
určen a běžně užíván, přičemž je s podivem, že pracovnice z oddělení péče o zákazníka, která 
musí  být  nepochybně  s produkty,  službami  a postupy  obviněné  řádně  seznámena,  žádost 
o odvolání  souhlasu  akceptovala  a dotčeného  uživatele  telefonního  čísla  ujistila,  že  do 
systému  zavedla  nesouhlas  a  uživatel  tak  nadále  nebude  oslovován  ohledně  akčních  cen 
a nabídek. O běžné akceptaci nesouhlasů prostřednictvím chatové komunikace s pracovníky 
péče  o zákazníka,  a tedy  účelovosti  argumentaci  v rámci  tohoto  obchodního  sdělení  svědčí 
např.  i akceptace  nesouhlasu  totožným  komunikačním  kanálem  uživatele  telefonního  čísla 

, jehož platnost vyjádření nesouhlasu však obviněná rozkladem nenapadá. 

 
  na 
V případě  obchodního  sdělení  zaslaného  dne  29.  srpna  2018  z telefonního  čísla 
číslo 
obviněná napadla rozhodnutí, neboť 
k zaslání  obchodního  sdělení  mělo  dojít  na  základě  souhlasu  uděleného  prostřednictvím 
internetové  samoobsluhy 
a obviněná  tento  argument  dále  doplnila  tvrzením,  že 
stěžovatelka  není  účastníkem  služby  elektronických  komunikací  ve  vztahu  k dotčenému 
telefonnímu  číslu.  Vzhledem  ke  skutečnosti,  že  předmětné  obchodní  sdělení  obsahovalo 

s nabídkou 

 

9/10 

nabídku třetí osoby, odvolací orgán odkazuje na argumentaci výše, kde se ztotožnil se závěrem 
správního  orgánu  prvního  stupně,  že  souhlas  nesplňuje  nezbytné  parametry,  aby  mohl  být 
považován za řádný právní titul opravňující k rozesílce obchodních sdělení ve prospěch třetích 
osob,  resp.  zpracování  osobních  údajů  za  tímto  účelem.  Nad  rámec  toho  lze  poukázat  i na 
závěr o absenci svobody vůle při udělování souhlasu v internetové aplikaci 
, neboť jak 
obviněná uvádí v rozkladu, k udělení souhlasu mělo dojít právě prostřednictvím internetové 
samoobsluhy. Pokud jde o otázku účastenství služeb vzhledem k předmětnému telefonnímu 
číslu, je nutno konstatovat, že zákon č. 480/2004 Sb. chrání primárně kontakty elektronických 
komunikací,  a proto  je  irelevantní,  který  konkrétní  uživatel  daný  kontakt  právě  užívá. 
Podstatné  je,  že  šiřitel  obchodních  sdělení  musí  disponovat  platným  právním  titulem 
vzhledem k elektronickému kontaktu, což nebylo ze strany obviněné řádně doloženo. Jak  je 
navíc zřejmé z evidence obviněné k dotčenému telefonnímu číslu, jakož vyplývá i ze stížnosti, 
telefonní  číslo  patří  právnické  osobě,  a proto  je  přirozené,  že  aktuální  uživatel  určitého 
telefonního čísla se v průběhu času může měnit. 
 
Na  základě  všeho  výše  uvedeného  odvolací  orgán  argumentaci  obviněné  odmítl.  Zároveň 
nespatřuje v rozhodnutí jakékoliv důvody způsobující jeho nesprávnost či nezákonnost, jakož 
neshledává  ani  žádná  pochybení  v procesu,  který  předcházel  vydání  tohoto  rozhodnutí. 
Přestože  vzhledem  k závažnosti  jednání  obviněné  by  bylo  možno  uvažovat  i  o  uložení 
přísnějšího správního trestu, s respektem k zákazu reformace in peius rozhodl odvolací orgán 
tak, jak je uvedeno ve výroku tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 6. března 2019 
 
 

 
 

 

 
 
Za správnost vyhotovení: 

 

 

 

otisk úředního razítka 

JUDr. Ivana Janů, v. r. 

předsedkyně 

10/10 

