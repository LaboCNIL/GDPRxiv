 

 
 
 
 
 
 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DED5O* 

 
 
 
Čj. UOOU-06298/18-38 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152 odst. 2 zákona č. 500/2004 Sb., správní řád, podle § 52 odst. 1 zákona č. 110/2019 Sb., 
o  zpracování  osobních  údajů,  a  dále  podle  §  10  odst.  1  písm.  a)  zákona  č.  480/2004  Sb., 
o některých  službách  informační  společnosti  a  o  změně  některých  zákonů,  rozhodla 
dne 24. června 2019 podle ustanovení § 152 odst. 6 písm. b) ve spojení s ustanovením § 152 
odst. 5 a § 92 odst. 1 zákona č. 500/2004 Sb., správní řád, takto: 
 
Rozklad  podaný  obviněnou,  společností 

  se  sídlem 

 
 proti rozhodnutí Úřadu pro ochranu osobních 

údajů čj. UOOU-06298/18-32 ze dne 25. března 2019, se zamítá jako opožděný. 
 
 

Odůvodnění 

 
Správní  řízení  ve  věci  podezření  ze  spáchání  přestupku  podle  §  11  odst.  1  písm.  a) 
bod 1. zákona  č.  480/2004  Sb.,  o  některých  službách  informační  společnosti  a  o  změně 
některých  zákonů  (zákon  o  některých  službách  informační  společnosti),  v  souvislosti 
se zasíláním  obchodních  sdělení  bylo  zahájeno  oznámením  Úřadu  pro  ochranu  osobních 
,  se  sídlem 
údajů (dále  jen  „Úřad“),  které  bylo  obviněné,  společnost 
(dále  jen  „obviněná“),  

doručeno dne 31. ledna 2019.  
 
Podkladem  pro  zahájení  řízení  byl především  protokol  o kontrole  čj.  UOOU-06298/18-22 
ze dne 17. prosince 2018, pořízený podle zákona č. 255/2012 Sb., o kontrole (kontrolní řád), 
v rámci  kontroly  provedené  u  obviněné  ve dnech  15.  října  2018  až  8.  ledna  2019,  včetně 
spisového  materiálu  shromážděného  v  rámci  této  kontroly.  Námitky  vůči  výše  uvedenému 
protokolu  o  kontrole  nebyly  obviněnou  podány.  V  rámci  kontroly  bylo  kontrolujícími 
konstatováno, že obchodní sdělení zaslaná v rozporu se zákonem č. 480/2004 Sb. z e-mailové 
  která  obsahovala 
adresy 
nabídku výpočetní techniky a odkaz na internetové stránky 
 byla odeslána 
obviněnou. Dalším podkladem pro předmětné řízení o přestupku byly také následně zaslané 
tři podněty od stěžovatelů, které Úřad obdržel v období od listopadu 2018 do ledna 2019.  
 

  z IP  adresy 

 

1/3 

Poté  Úřad  vydal  rozhodnutí  čj.  UOOU-06298/18-32  ze  dne  25.  března  2019,  kterým  byla 
obviněná  uznána  vinnou  ze  spáchání  přestupku  podle  §  11  odst.  1  písm.  a)  bod  1.  zákona 
č. 480/2004 Sb., kterého se dopustila tím, že opakovaně šířila obchodní sdělení ve smyslu § 2 
písm. f) zákona č. 480/2004 Sb., přičemž adresáti shora uvedených obchodních sdělení nedali 
obviněné souhlas se zasíláním obchodních sdělení a nebyli ani jejími zákazníky ve smyslu § 7 
odst. 3 zákona č. 480/2004 Sb. Tímto jednáním obviněná porušila povinnost stanovenou v § 7 
odst. 2 zákona č. 480/2004 Sb., tedy využila podrobnosti elektronického kontaktu za účelem 
šíření obchodních sdělení elektronickými prostředky, aniž by k tomu uživatelé elektronických 
adres dali předchozí souhlas, za což jí byla udělena pokuta ve výši 36.000 Kč.  
 
V rámci  správního  řízení  byla  obviněná  právně  zastoupena 
, 
advokátkou  (viz  plná  moc  přiložená  k  záznamu  o nahlédnutí  do  spisu  správního  řízení  pod 
čj. UOOU-06298/18-31).  Jak 
je  zřejmé  z doručenky  předmětného  rozhodnutí,  právní 
zástupkyni  obviněné  bylo  rozhodnutí  doručeno  prostřednictvím  datové  schránky  dne 
26. března 2019. Rozklad byl Úřadu doručen taktéž datovou schránkou, a to dne 14. dubna 
2019. 
 
Ze správního spisu vyplývá, že ačkoli byla obviněná v rámci správního řízení právně zastoupena 
  advokátkou,  rozklad  byl  podán  samotnou  obviněnou.  Dle 
ustanovení § 34 odst. 2 zákona č. 500/2004 Sb., správní řád, se ovšem, s výjimkou případů, 
kdy má zastoupený něco v řízení osobně vykonat, doručují písemnosti pouze zástupci, přičemž 
doručení zastoupenému nemá účinky pro běh lhůt, nestanoví-li zákon jinak.  
 
Podle § 17 odst. 3 zákona č. 300/2008 Sb., o elektronických úkonech a autorizované konverzi 
dokumentů, platí, že dokument, který byl dodán do datové schránky, je doručen okamžikem, 
kdy se do datové schránky přihlásí oprávněná osoba ve smyslu § 8 odst. 1 až 4 citovaného 
zákona. S ohledem na znění ustanovení § 83 správního řádu potom lhůta k podání rozkladu 
činí 15 dnů, přičemž tato uplynula ve středu 10. dubna 2019. Rozklad tak byl podán opožděně 
a současně ani neobsahoval žádost o prominutí zmeškání úkonu dle § 41 odst. 2  správního 
řádu. 
 
S ohledem  na  skutečnost,  že  je  napadené  rozhodnutí  pravomocné,  je  s odkazem  na  §  92 
odst. 1  správního  řádu  povinností  odvolacího  orgánu  zkoumat,  zda  nejsou  naplněny 
předpoklady pro přezkoumání napadeného rozhodnutí v přezkumném řízení, předpoklady pro 
obnovu řízení nebo pro vydání nového rozhodnutí.  
 
V přezkumném řízení dle § 94 a násl. správního řádu správní orgán z moci úřední přezkoumává 
pravomocné rozhodnutí v případě, že lze důvodně pochybovat o tom, že napadené rozhodnutí 
je  v souladu  s právními  předpisy.  Při  posuzování  otázky,  zda  je  namístě  mít  důvodnou 
pochybnost  o  tom,  že  je  pravomocné  rozhodnutí  v souladu  s právními  předpisy,  a  je  tudíž 
důvod  pro  provedení  přezkumného  řízení,  je  nutno  nejprve  zkoumat  řízení,  které  vydání 
tohoto rozhodnutí předcházelo. V této souvislosti odvolací orgán konstatuje, že z procesního 
hlediska neshledal v postupu správního orgánu prvního stupně žádné procesní pochybení.  
 
K napadenému  rozhodnutí  správního  orgánu  prvního  stupně  odvolací  orgán  dále  uvádí,  že 
toto  rozhodnutí  obsahuje  všechny  zákonné  náležitosti  dle  §  68  správního  řádu.  V jeho 
výrokové  části  je  uvedeno  řešení  otázky,  která  byla  předmětem  tohoto  správního  řízení, 
příslušná  ustanovení  právních  předpisů,  podle  nichž  bylo  rozhodováno,  řádné  označení 
účastníka  řízení,  lhůta  a  další  nezbytné  údaje  k řádnému  splnění  uložené  povinnosti. 

 

2/3 

V odůvodnění  napadaného  rozhodnutí  jsou  uvedeny  důvody,  o  které  se  opírá  právní  názor 
správního orgánu prvního stupně vyslovený ve výroku rozhodnutí, s nímž se odvolací orgán 
plně ztotožňuje, podklady pro jeho vydání, dále je zde řádně zjištěn v souladu s § 3 správního 
řádu skutkový stav a úvahy, kterými se správní orgán prvního stupně řídil při jeho hodnocení 
a  při  výkladu  příslušných  právních  norem.  Dále  odvolací  orgán  uvádí,  že  poučení  účastníka 
řízení v rámci napadeného rozhodnutí je v souladu s ustanovením § 68 správního řádu, neboť 
obsahuje poučení, že lze proti rozhodnutí podat rozklad, v jaké lhůtě je tak možné učinit, kde 
tak  lze  učinit, od  kterého  dne  se  tato  lhůta  počítá,  a  že  o  rozkladu  rozhoduje  předsedkyně 
Úřadu. S ohledem na výše uvedené odvolací orgán shrnuje, že rozhodnutí správního orgánu 
prvního stupně je v souladu s právními předpisy a není zde tudíž naplněn důvod pro provedení 
přezkumného řízení. 
 
Dále  bylo  odvolacím  orgánem  zkoumáno,  zda  nebyly  dány  předpoklady  pro  obnovu  řízení. 
K tomu odvolací orgán konstatuje, že řízení, které bylo ukončeno pravomocným rozhodnutím 
ve věci, se dle ustanovení § 100 správního řádu na žádost účastníka řízení obnoví, jestliže je 
naplněna  některá  z podmínek  uvedených  v  §  100  odst.  1  písm.  a)  nebo  b)  správního  řádu, 
tj. pokud  vyšly  najevo  dříve  neznámé  skutečnosti  nebo  důkazy,  které  existovaly  v době 
původního řízení a které účastník řízení, jemuž jsou ku prospěchu, nemohl v původním řízení 
uplatnit, nebo pokud bylo zrušeno či změněno rozhodnutí, které bylo podkladem rozhodnutí 
vydaného v řízení, které má být obnoveno, a pokud tyto skutečnosti, důkazy nebo rozhodnutí 
mohou  odůvodňovat  jiné  řešení  otázky,  jež  byla  předmětem  rozhodování.  Po  přezkoumání 
celého spisového materiálu, včetně rozkladu účastníka řízení odvolací orgán dospěl k závěru, 
že v daném případě nejsou dány důvody pro obnovu řízení. 
 
Odvolací orgán rovněž zkoumal, zda lze ve věci provést nové řízení a vydat nové rozhodnutí. 
V souladu  s ustanovením  §  101  správního  řádu  lze  tak  učinit,  jestliže  je  splněna  některá 
z taxativně  stanovených podmínek uvedených  v §  101 odst.  1  pod  písm.  a)  až e)  správního 
řádu. K uvedenému odvolací orgán konstatuje, že pro nové řízení a vydání nového rozhodnutí 
neshledal existenci žádného ze zákonem předvídaných důvodů. 
 
Na  základě  všech  výše  uvedených  skutečností  proto  rozhodl  tak,  jak  je  uvedeno  ve výroku 
tohoto rozhodnutí. 
 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 24. června 2019 
 

 

 
Za správnost vyhotovení: 

otisk úředního razítka 

JUDr. Ivana Janů 

předsedkyně 

 

v z. Mgr. Josef Prokeš, v. r. 

místopředseda  

 

3/3 

