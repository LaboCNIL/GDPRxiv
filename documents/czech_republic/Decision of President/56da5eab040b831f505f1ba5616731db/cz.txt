ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CXC77* 

 
 
Čj. UOOU-07350/18-21 

 

 
 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, podle 
§ 10 a § 152 odst. 2 zákona č. 500/2004 Sb., správní řád a podle § 10 odst. 1 písm. a) zákona 
č.  480/2004  Sb.,  o některých  službách  informační  společnosti  a  o změně  některých  zákonů 
rozhodla dne 6. prosince 2018 podle § 152 odst. 6 písm. b) správního řádu takto: 
 
Rozklad  podaný  obviněnou,  společností 

,  se  sídlem 

,  proti  rozhodnutí  Úřadu  pro  ochranu  osobních  údajů 
čj. UOOU-07350/18-12 ze dne 11. září 2018, se zamítá a napadené rozhodnutí se potvrzuje. 

 

Odůvodnění 

 
Řízení proti obviněné, společnosti 

 se sídlem 

(dále  jen  „obviněná“),  ohledně neposkytnutí  součinnosti  povinnou  osobou 
bylo  zahájeno  vydáním  příkazu  čj.  UOOU-07350/18-6  ze  dne  19.  července  2018.  Jím  byla 
obviněná  uznána  vinnou  ze  spáchání  přestupku  podle  §  15  odst.  1  písm.  b)  zákona 
č. 255/2012 Sb., o kontrole (kontrolní řád), jelikož v souvislosti s prováděním kontroly vedené 
pod  sp.  zn.  UOOU-04263/17  u  společnosti 
ve  stanovené  lhůtě 
neposkytla jako povinná osoba součinnost potřebnou k provedení kontroly tím, že nezaslala 
písemné  vyjádření  požadované  v žádosti  o  součinnost  ze  dne  5.  března  2018  a  v žádosti 
o doplnění  součinnosti  ze  dne  13.  března  2018.  Tímto  obviněná  porušila  povinnost 
stanovenou v § 10 odst. 3 zákona č. 255/2012 Sb., tedy povinnost poskytnout kontrolujícímu 
součinnost  potřebnou  k výkonu  kontroly,  nelze-li  tuto  součinnost  zajistit  prostřednictvím 
kontrolované  osoby,  za  což  jí  byla  uložena  pokuta  ve  výši  50.000  Kč.  Příkaz  čj.  UOOU-
07350/18-6 ze dne 19. července 2018 ovšem byl na základě řádně podaného odporu zrušen 
a v předmětném řízení bylo pokračováno.  
 
Jeho  výsledkem  pak  bylo  vydání    rozhodnutí  čj.  UOOU-07350/18-12  ze  dne  11.  září  2018 
(dále jen  „rozhodnutí“),  jímž  byla  obviněné  za  identický  skutek  opět  uložena  pokuta 
ve výši 50.000 Kč.   
    

 

1/3 

Proti rozhodnutí obviněná nejprve podala dopisem ze dne 5. října 2018 ve stanovené lhůtě 
blanketní rozklad, který byl posléze  doplněn podáním ze dne 22. října 2018. 
 
V něm  obviněná  nejprve  sdělila,  jakým  způsobem  zasílá  obchodní  sdělení  a  dále  jak 
spolupracuje  se  společností 
a  jinými  společnostmi.  Uvádí,  že 
s každým partnerem má uzavřenu smlouvu.  
 
V druhé části svého vyjádření se obviněná vyjádřila již k samotnému neposkytnutí součinnosti 
a  dále  se  ohradila  vůči  tomu, že by  se  snažila  opakovanými  požadavky prodlužovat  správní 
řízení.  Konkrétně  uvedla,  že  samotná  skutečnost,  že  obviněná  již  neeviduje  veškerou 
komunikaci  se  smluvním  partnerem,  jí  nemůže  být  k  tíži  a  že  má  za  to,  že  kontrolujícímu 
součinnost  poskytla.  V  závěru  obviněná  označila  výši  udělené  pokuty  za  nepřiměřenou 
a neodpovídající.  
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání.   
 
Ohledně  argumentace  obviněné  pak  především  uvádí,  že    její  první  část  nemá  žádnou 
souvislost s tímto řízením, jelikož toto je vedeno z důvodu neposkytnutí součinnosti. Nicméně 
může mít jistou relevanci k vlastní kontrole vedené se společností 
 
pod sp. zn. UOOU-04263/17. 
 
Dále  odvolací  orgán  po  seznámení  se  s předmětným  spisovým  materiálem  (sp.  zn.  UOOU-
07350/18),  shledal,  že  obviněná  požadovanou  součinnost  neposkytla,  když  na  první  výzvu 
reagovala tím, že považuje veškeré vztahy a spolupráci se společností 

 za obchodní tajemství a žádala o sdělení, na základě jakého právního předpisu by měla 
obviněná  postupovat,  aby,  podle  jejího  tvrzení,  takto  citlivé  údaje  mohla  poskytnout. 
Následujícím  přípisem  byla  obviněné  opětovně  sdělena  všechna  ustanovení,  na  základě 
kterých  má  povinnost  součinnost  poskytnout,  stejně  tak  jí  bylo  opětovně  sděleno,  že  její 
součinnost je v rámci probíhajícího kontrolního řízení nezbytná. S ohledem na to, že obviněná 
na výše uvedené nereagovala, byla jí ještě zaslána výzva, kterou bylo poskytnutí předmětné 
součinnosti  urgováno.  Na  tuto  však  obviněná  taktéž  nereagovala.  Správní  orgán  prvního 
stupně proto vydal výše již zmíněný příkaz čj. UOOU-07350/18-6 ze dne 19. července 2018, ve 
kterém  obviněné  uložil  sankci  za  neposkytnutí  součinnosti.  Proti  němu  obviněná  podala 
odpor, ve kterém uvedla také to, že se písemně vyjádří v Úřadem pro ochranu osobních údajů 
stanovené lhůtě. Následně se ovšem obviněná vyjádřila pouze tak, že uvedla, že spolupracuje 
s agenturou 

Jednatel obviněné ještě uvedl, že rád 
doloží veškeré požadované dokumenty, které mohou posloužit jako součinnost v rámci daných 
kontrol  a  žádal  o  zaslání  požadavků  ze  strany  Úřadu  pro  ochranu  osobních  údajů  tak,  aby 
mohla  obviněná  součinnost  poskytnout.  Správní  orgán  prvního  stupně  tedy  v  rámci  výzvy 
k seznámení  s  podklady  rozhodnutí  znovu  uvedl,  co  v  rámci  součinnosti  po  obviněné 
požadoval. Na tento přípis však obviněná reagovala tím způsobem, že požadavky správního 
orgánu prvního stupně označila za nezákonné a opět žádala o upřesnění, na základě jakých 
zákonných ustanovení jsou vznášeny.  
 

 

2/3 

Na základě tohoto odvolací orgán konstatoval, že požadavky správního orgánu prvního stupně  
vůči  obviněné  byly  zcela  legální,  přičemž  důvody,  proč  byla  součinnost  po  povinné  osobě 
vyžadována, byly obviněné několikrát řádně sděleny. Obviněná přesto součinnost, tak jak byla 
požadována,  neposkytla.  Neobstojí  ani  její  tvrzení,  podle  něhož  již  neeviduje  veškerou 
komunikaci se smluvním partnerem, jelikož požadavek správního orgánu prvního stupně se 
týká i dokumentů, které je povinna uchovávat.   
 
Argumentaci  obviněné  proto  odvolací  orgán  odmítl.  Zároveň  po  celkovém  přezkoumání  
v žádném ohledu neshledal důvod způsobující nezákonnost rozhodnutí. Zejména považuje za 
přiměřenou pokutu, která byla vyměřena v dolní polovině možné sazby  a neshledal ani žádná 
pochybení v postupu správního orgánu prvního stupně.  
 
Stejně  tak  odvolací  orgán  považuje  za  nezbytné  podotknout,  že  poskytnutí  požadované 
součinnosti  není  v rozporu  se  zákazem  sebeobviňování,  který  je  třeba  vnímat  jako  součást 
práva  na  spravedlivý  proces  plynoucí  z čl.  37  Listiny  základních  práv  a  svobod.  V této 
souvislosti je  třeba jednak poukázat na skutečnost, že předmětná součinnost byla požadována 
v rámci  kontroly,  která  nebyla  vedena  proti  obviněné  a  dále  tento  zákaz  nelze  směšovat 
s plněním povinnosti předložit existující dokumenty a poskytnout skutková vyjádření, neboť 
adresátovi této povinnosti nic nebrání se v řízení hájit a předmětné listiny nebo jejich význam 
zpochybňovat (viz rozsudky Nejvyššího správního soudu čj. 6 As 159/2014 ze dne 11. srpna 
2015, čj. 2 As 254/2016 ze dne 15. prosince 2016 a čj. 4 As 92/2018 ze dne 25. května 2018).    
 
Na základě všech výše uvedených skutečností proto rozhodl odvolací orgán tak, jak je uvedeno 
ve výroku tohoto rozhodnutí. 
 
 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 6. prosince 2018 
 
 

 

 
 
Za správnost vyhotovení: 

 
 
 
 

 

otisk úředního razítka 

JUDr. Ivana Janů, v. r. 

předsedkyně 

3/3 

