                                                                                                                            *UOOUX009KY3L* 

Čj. UOOU-01001/16-21 

 
 
 
 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů,  jako  odvolací  orgán  příslušný  podle  § 2, 
§ 29 a § 32 zákona č. 101/2000 Sb., o ochraně osobních údajů a o změně některých zákonů, 
a podle  §  10  a  §  152  zákona  č. 500/2004 Sb.,  správní  řád,  rozhodla  dne  25. května  2016 
podle § 152 odst. 5 písm. b) zákona č. 500/2004 Sb., takto: 

 

Rozklad  účastníka  řízení,  České  republiky  –  Ministerstva  vnitra,  IČ:  00007064,  se  sídlem 
Nad  Štolou  936/3,  170  34  Praha  7,  proti  rozhodnutí  Úřadu  pro  ochranu  osobních  údajů 
čj. UOOU-01001/16-15  ze  dne  29.  března  2016,  se  zamítá  a  napadené  rozhodnutí 
se potvrzuje. 
 
 

Odůvodnění 

 
Napadeným  rozhodnutím  Úřadu  pro  ochranu  osobních  údajů  (dále  jen  „Úřad“)  bylo  České 
republice – Ministerstvu vnitra, IČ: 00007064, se sídlem Nad Štolou 936/3, 170 34 Praha 7 
(dále  jen  „účastník  řízení“),  uloženo  zlikvidovat  genetický  materiál  a  profil  DNA  z Národní 
databáze DNA pana S.  
 
Správní  řízení  bylo  zahájeno  na  základě  podnětu  pana  S.  Na  Úřad  se  dne  17.  srpna  2015 
obrátila  právní  zástupkyně  pana  S.  s podnětem  týkajícím  se  zpracování  profilu  DNA 
jmenovaného  Policií  České  republiky.  Právní  zástupkyně  uvedla,  že  jejímu  klientovi  byl 
v rámci trestního řízení v roce 2012 odebrán genetický materiál, který byl následně vložen do 
Národní  databáze  DNA.  Trestní  stíhání  se  týkalo  trestného  činu  dle  §  345  odst.  2,  odst.  3 
písm. c) a e) zákona č. 40/2009 Sb., trestní zákoník (křivé obvinění). Rozsudkem Krajského 
soudu  v Ústí  nad  Labem  čj.  4  To  155/2013-150  ze  dne  11.  prosince  2013  byl  stěžovatel 
v této  věci  zproštěn  obžaloby  z důvodu,  že  v žalobním  návrhu  označený  skutek  není 
trestným činem.  
 
Dne  27.  dubna  2015  stěžovatel  požádal  Policii  České  republiky  o  zlikvidování  odebraného 
genetického materiálu, policie však jeho žádost zamítla s odůvodněním, že další zpracování 
jeho  osobních  údajů  se  jeví  jako  potřebné  pro  plnění  úkolů  policie.  Tato  skutečnost  byla  
mj. zdůvodněna trestní minulostí stěžovatele, který byl v roce 1985 odsouzen za trestný čin 
neoprávněné  užívání  cizího  motorového  vozidla  a  opilství,  v roce  1986  byl  odsouzen  
za trestný čin padělání a pozměňování veřejné listiny a neplnění odvodní povinnosti, a v roce 
1994 byl odsouzen za trestný čin podvodu.  
 
Inspektorka  Úřadu  PaedDr.  Jana  Rybínová  v rámci  předkontrolních  úkonů  vyzvala  právní 
zástupkyni  stěžovatele  k zaslání  kopie  jeho  výpisu  z rejstříku  trestů  a  dále  doložení  kopie 

 

 
 

žádosti o likvidaci genetického materiálu. Policie České republiky pak byla vyzvána k zaslání 
aktuální verze interního předpisu, pokynu policejního prezidenta, jímž se odběr a zpracování 
dat v Národní databázi DNA řídí.  
 
Na základě shromážděných podkladů bylo dne 27. ledna 2016 s účastníkem řízení zahájeno 
správní  řízení  o  uložení  opatření  k nápravě  ve  smyslu  §  40  zákona  č.  101/2000  Sb.  Dne 
29. března 2016 potom bylo vydáno rozkladem napadené rozhodnutí, kterým bylo účastníku 
řízení uloženo, aby zlikvidoval genetický materiál a profil DNA stěžovatele vedený v Národní 
databázi DNA.  
 
Podle  správního  orgánu  prvního  stupně  bylo  prvotní  odebrání  genetického  materiálu 
stěžovatele  v souladu  s  §  65  odst.  1  písm.  a)  zákona  č.  273/2008  Sb.,  o  Policii  České 
republiky, neboť v dané době byl stěžovatel obviněn ze spáchání úmyslného trestného činu. 
Po  pravomocném  zproštění  obžaloby  však  byl  účastník  řízení  podle  názoru  správního 
orgánu  prvního  stupně  povinen  daný  profil  DNA  odstranit,  neboť  pominul  účel  tohoto 
zpracování  a  k jeho  dalšímu  zpracování  neexistoval  právní  titul.  Správní  orgán  prvního 
stupně  v této  souvislosti  odkazuje  na  rozsudek  Evropského  soudu  pro  lidská  práva  ve  věci  
S.  a  Marper  proti  Spojenému  království,  stížnosti  č.  30562/04  a  30566/04,  který  posoudil 
uchování  profilů  DNA  osob,  jež  byly  zproštěny  obvinění  ze  spáchání  trestného  činu,  jako 
nepřiměřené a rozporné s čl. 8 Úmluvy o ochraně lidských práv a základních svobod.  
 
K trestní  minulosti  stěžovatele  jako  k důvodu  pro  další  vedení  jeho  profilu  DNA  v Národní 
databázi  DNA  správní  orgán  uvedl,  že  účastník  řízení  uplatňuje  danou  právní  úpravu 
retroaktivně,  tzn.  na  skutky  spáchané  v době,  kdy  právní  úprava  umožňující  odběr  DNA  za 
účelem  budoucí  identifikace  neexistovala.  Při  důsledném  dodržení  tohoto  výkladu  by  tak 
Policie České republiky byla oprávněna odebrat a uchovávat genetický materiál všech osob, 
které byly v minulosti trestány za úmyslný trestní čin.  
 
Proti  uvedenému  rozhodnutí  podal  účastník  řízení  dne  13.  dubna  2016  řádný  rozklad. 
S uloženým opatřením k nápravě nesouhlasí a argumentuje následujícím způsobem:  
 
Správní  orgán  prvního  stupně  podle  názoru  účastníka  řízení  nesprávně  chápe  pojem 
budoucí identifikace, jak jej používá § 65 zákona č. 273/2008 Sb. Tento institut je nezbytné 
vykládat  z kriminologického  hlediska,  když  účel  odebrání  a  dalšího  uchování  profilu  DNA 
nemá  vztah  pouze  ke  konkrétnímu  řízení,  ale  vztahuje  se  k osobě,  u  které  lze  na  základě 
kriminologických  poznatků  důvodně  předpokládat  páchání  trestné  činnosti  i  do  budoucna. 
Stěžovatel byl v minulosti opakovaně odsouzen za úmyslnou trestnou činnost, jedná se tedy 
o recidivujícího pachatele, přičemž není rozhodné, kdy k páchání trestné činnosti docházelo. 
Doba,  která  od  spáchání  posledního  trestného  činu  uplynula,  není  podle  účastníka  řízení 
rozhodná  a  není  důvodné  ji  zohledňovat.  Z kriminalistických  důvodů  je  tak  na  stěžovatele 
nutno  pohlížet  jako  na  recidivistu,  u  kterého  je  uchování  profilu  DNA  pro  účely  budoucí 
identifikace  při  plnění  úkolů  policie  důvodné.  Podstatné  je  rovněž  to,  že  předmětné  trestné 
činy  byly  spáchány  úmyslně,  přičemž  z kriminologického  hlediska  je  právě  u  pachatelů 
úmyslných trestných činů zvýšená pravděpodobnost recidivy.  
 
Posouzení  důvodnosti  uchování  profilu  konkrétního  člověka  je  pak  především  v působnosti 
Policie  České  republiky.  Napadeným  rozhodnutím  tak  došlo  k výraznému  zásahu  do 
působnosti policie, a to aniž by bylo důkladně přihlédnuto ke specifikům její práce.  
 
K rozsudku  Evropského  soudu  pro  lidská  práva  S.  a  Marper  proti  Spojenému  království 
účastník  řízení  uvádí,  že  jeho  závěry  na  posuzovaný  případ  nelze  plně  aplikovat,  neboť 
v případě stěžovatele se jedná o osobu pravomocně odsouzenou za několik trestných činů. 
Evropský  soud  pro  lidská  práva  v daném  případě  posuzoval  uchování  profilů  DNA  osob, 
které odsouzeny nebyly.  
 

 

2/8 

Účastník  řízení  také  odkazuje  na  judikaturu  českých  soudů,  zejména  na  rozhodnutí 
Nejvyššího  správního  soudu  ze  dne  30.  dubna  2014  čj.  4  As  168/2013.  V tomto  rozsudku 
Nejvyšší  správní  soud  zrušil  předchozí  rozhodnutí  Úřadu  a  shledal  zpracování  profilu  DNA 
u konkrétního pachatele úmyslné trestné činnosti za přípustné. S odkazem na výše uvedený 
rozsudek Nejvyššího správního soudu účastník řízení uvádí, že právo na ochranu soukromí 
není  bezbřehé,  je  nutno  jej  v konkrétním  případě  poměřit  s dalšími  právem  chráněnými 
zájmy, jako je zejména právo na život, osobní bezpečnost, nedotknutelnost obydlí či ochranu 
majetku.  Splnění  uloženého  opatření,  likvidace  profilu  stěžovatele,  by  vedlo  k porušení 
přiměřenosti  a  principu  proporcionality,  neboť  by  došlo  k nepřiměřenému  zásahu  do 
zmíněných práv na úkor práva na soukromí stěžovatele.  
 
K otázce  retroaktivní  působnosti  dané  právní  úpravy  účastník  řízení  toliko  uvedl,  že  policii 
nelze  klást  k tíži,  že  daná  právní  úprava  v době,  kdy  stěžovatel  páchal  trestnou  činnost, 
neexistovala. Na skutečnosti, že je stěžovatel recidivistou, tato skutečnost nic nemění.  
 
Závěrem  účastník  shrnuje,  že  ve  svém  postupu  ze  shora  uvedených  důvodů  neshledává 
porušení  zákona,  a  proto  navrhuje  napadené  rozhodnutí  jako  nezákonné  v souladu  s  §  90 
odst. 1 písm. a) zákona č. 500/2004 Sb. zrušit.  
 
Napadané rozhodnutí jsem přezkoumala v celém rozsahu, včetně procesu, který předcházel 
jeho vydání.  
 
V  procesním  postupu  orgánu  prvního  stupně  nebylo  shledáno  pochybení,  což  ostatně  ani 
účastník řízení nenamítá.  
 
K jednotlivým věcným námitkám účastníka řízení pak uvádím následující:  
 
Je  jistě  skutečností,  že  účelem  Národní  databáze  DNA  nemá  být  evidování  profilů  osob, 
které spáchaly určitý trestný čin,  ale osob, u kterých je toto zpracování důvodné s ohledem 
na  předpoklad  opakování  trestné  činnosti  v budoucnosti.  Kriminologické  poznatky  o  míře 
recidivy, a to včetně recidivy nestejnorodé, jsou rovněž relevantní. Při  zpracování osobních 
údajů za účelem budoucí identifikace každé osoby je však Policie České republiky v souladu 
s  §  65  odst.  5  zákona  č.  273/2008  Sb.  povinna  tyto  údaje  zlikvidovat,  jakmile  jejich  další 
zpracování  již  není  nezbytné  pro  účely  předcházení,  vyhledávání  nebo  odhalování  trestné 
činnosti  anebo  stíhání  trestných  činů  nebo  zajišťování  bezpečnosti  České  republiky, 
veřejného pořádku nebo vnitřní bezpečnosti. Jinak řečeno Policie České republiky je povinna 
v relevantní  míře  zohlednit  specifika  každého  případu  a  posoudit,  zda  je  další  zpracování 
údajů  nezbytné  k plnění  jejich  úkolů,  jak  jí  to  ukládá  především  §  79  odst.  1  zákona 
č. 273/2008 Sb.  
 
V tomto případě stěžovatel v osmnácti letech neoprávněně užíval cizí vozidlo a dále spáchal 
trestný  čin  opilství,  v devatenácti  letech  nesplnil  svoji  odvodní  povinnost  a  padělal  či 
pozměnil  veřejnou  listinu.  Od  spáchání  těchto trestných  činů  již  uplynulo  více  než  třicet  let. 
S ohledem  na  tyto  skutečnosti  se  podle  názoru  odvolacího  orgánu  nejeví  další  uchování 
genetického profilu stěžovatele jako důvodné, neboť se jedná o méně závažné trestné činy, 
od jejichž spáchání již uplynula delší doba.  
 
V roce  1994  byl  stěžovatel  odsouzen  za  podvod,  jímž  spáchal  škodu  nikoliv  malou,  
tzn. škodu ve výši nejméně šestinásobku a nejvýše devatenáctinásobku minimální mzdy dle 
nařízení  vlády  v dané  době  účinného  [jedná  se  o  nařízení  vlády  č.  53/1992  Sb.,  dle  jeho  
§ 2 odst. 1 písm. b) byla minimální měsíční mzda stanovena na 2.200 Kčs, resp. Kč]. Byť se 
v tomto případě zjevně jedná o závažnější trestný čin, vzhledem k jeho charakteru (nenásilný 
trestný  čin  proti  majetku),  výši  škody  a  především 
jeho  spáchání,  
po  dobu  delší  než  20  let,  již  stěžovatel  žádný  trestný  čin  nespáchal,  resp.  účastník  řízení 

tomu,  že  od 

 

3/8 

v posuzovaném  případě 

takovou skutečnost nedoložil, se uchování profilu stěžovatele i s ohledem na tuto skutečnost 
nejeví jako přiměřené a důvodné.  
 
Podle  názoru  odvolacího  orgánu  účastník  řízení  argumentuje,  a  v praxi  postupuje,  značně 
formálně  a  šablonovitě,  když  pouze  na  základě  skutečnosti,  že  určitá  osoba  spáchala 
úmyslný  trestný  čin,  aniž  by  zohlednil  jeho  charakter,  dobu,  která  od  spáchání  uplynula, 
a další relevantní skutečnosti automaticky dovozuje, že se jedná o recidivistu, u kterého lze 
s vysokou mírou pravděpodobnosti předpokládat pokračování v trestné činnosti. Tento závěr 
podle  názoru  odvolacího  orgánu  nemůže 
vzhledem 
k jeho okolnostem obstát. Ostatně i rozsudek Nejvyššího správního soudu ze dne 30. dubna 
2014 čj. 4 As 168/2013-40, jímž účastník řízení argumentuje a který obecně shledává právní 
úpravu  za  dostatečnou  a  konstatuje  obecnou  povinnost  pachatelů  trestných  činů  strpět 
vedení  svých  údajů,  včetně  genetických,  v policejních  databázích,  ve  svém  bodě  32 
konstatuje,  že  jím  přijaté  řešení  se  týká  konkrétního  případu  a  Nejvyšší  správní  soud 
nevylučuje  odlišný  výsledek  testu  proporcionality  a  dostatečnosti  zákonného  podkladu 
v jiných  případech  lišících  v podstatných  ohledech.  Zákonnost  zpracování  údajů  v Národní 
databázi DNA s ohledem na konkrétní okolnosti každého jednotlivého případu pak posuzují 
správní soudy i v dalších rozhodnutích,  pro ilustraci lze na tomto místě odkázat  na aktuální 
rozsudek Městského soudu v Praze ze dne 13. dubna 2016 čj. 3A 86/2013-99.  
 
Výše  zmíněný  rozsudek  Nejvyššího  správního  soudu  byl  vydán  ve  věci  zpracování  údajů 
osoby odsouzené v roce 2005 za několik trestných činů, krácení daně, poplatku a podobné 
povinné  platby,  jímž  byla  způsobena  škoda  velkého  rozsahu,  a  porušování  autorského 
práva.  Daná  osoba  byla  rovněž  stíhána  pro  další  trestné  činy,  úmyslné  porušování 
povinností při správě cizího majetku, maření úředního rozhodnutí a podvod, přičemž stíhání 
pro  tyto  trestné  činy  bylo  v souladu  s  §  172  odst.  2  písm.  a)  zákona  č.  141/1961  Sb. 
zastaveno,  neboť  trest,  k  němuž  mohlo  trestní  stíhání  vést,  byl  zcela  bez  významu  vedle 
trestu, který pro jiný čin byl obviněnému již uložen nebo který ho podle očekávání postihne. 
Jinak řečeno jednalo  se  o  pachatele  několika  úmyslných  trestných  činů,  přičemž  jeho  profil 
byl  do  Národní  databáze  DNA  vložen  v době,  kdy  vykonával  uložený  trest,  tedy  nikoliv 
s velkým časovým odstupem.  
 
Pro  úplnost  je  nutno  zmínit  i  další  rozsudek  správního  soudu  v obdobné  věci,  konkrétně 
rozsudek Městského soudu v Praze ze dne 26. listopadu 2015 čj. 5A 321/2011-57. Rovněž 
v tomto  případě  soud  zrušil  rozhodnutí  Úřadu,  který  konstatoval  nezákonnost  zpracování 
osobních  a  citlivých  údajů  určité  osoby  v Národní  databázi  DNA.  Při  posuzování  dané  věci 
soud  výslovně  uvedl,  že  „je  třeba  zkoumat  zejména  povahu  a  závažnost  spáchaného 
trestného  činu,  které  jsou  dány  významem  chráněného  zájmu,  který  byl  činem  dotčen, 
způsobem provedení činu a jeho následky, okolnostmi, za kterých byl čin spáchán,  osobou 
pachatele,  mírou  jeho  zavinění  a  jeho  pohnutkou,  záměrem  nebo  cílem  atd.;  na  základě 
posouzení  uvedených  hledisek  příslušné  orgány  rozhodnou  o  osobách,  jejichž  profil  DNA 
bude  zařazen  do  databáze.“  Posuzován  byl  případ  člověka,  který  byl  v roce  2004 
pravomocně  odsouzen  za  spáchání  dvou  trestných  činů  podvodu,  přičemž  byla  doložena 
škoda způsobená na cizím majetku ve výši 12.000.000 Kč. I v tomto případě se tak jednalo 
o pachatele  závažné  trestné  činnosti,  který  spáchal  více  trestných  činů,  jimi  způsobil 
významnou  škodu  na  právem  chráněných  zájmech  a  od  doby  spáchání  trestné  činu 
neuplynula delší doba.  
 
V porovnání s trestnými činy, které spáchal stěžovatel v posuzovaném případě, se tak jedná 
o trestné činy závažnější, kterými bylo daleko intenzivněji zasaženo do práv jiných a obecně 
do hodnot chráněných trestním právem.  
 
Doba,  která  od  spáchání  předchozích  trestných  činů  uplynula,  podle  názoru  odvolacího 
orgánu  není  zcela  bez  významu,  jak  v rozkladu  uvádí  účastník  řízení.  Tuto  okolnost  nelze 
posuzovat  jen  z kriminalistického  hlediska,  jak  činí  účastník  řízení,  ale  i  obecně  z pohledu 

 

4/8 

lze 

zásad  a  účelu  trestního  práva.  Jednou  z funkcí  trestu  je  dle  doktríny  i  funkce  rehabilitační, 
dle  které  má  trest  sloužit  rovněž  k nápravě  pachatele.  Tuto  funkci  trestu  je  tedy  nutno 
reflektovat  a  alespoň  v základní  míře  odlišit  osoby,  u  kterých  k nápravě  s ohledem  na 
frekvenci  páchání  trestné  činnosti  evidentně  nedošlo,  a  osob,  u  kterých  od  spáchání 
posledního  (či  jediného)  trestného  činu  uplynula  už  delší  doba,  aniž  by  v trestní  činnosti 
pokračovaly,  a  u  kterých 
tudíž  předpokládat  změnu  chování  a  nižší  míru 
pravděpodobnosti  opakování  trestné  činnosti.  S ohledem  na  charakter  trestných  činů,  které 
stěžovatel  spáchal,  a  především  na  dobu,  která  od  posledního  z nich  uplynula  a  která  činí 
více než dvacet let, není podle názoru odvolacího orgánu uchování profilu DNA stěžovatele 
v tomto případě důvodné a přiměřené.  
 
Ostatně právě dvacet let je v souladu s § 34 odst. 1 písm. a) zákona č. 40/2009 Sb. i nejdelší 
promlčecí  dobou  za  spáchání  nejzávažnějších  trestných  činů.  Odsouzení  za  nejzávažnější 
trestné činy, za které lze uložit výjimečný trest, lze pak podle § 105 odst. 1 písm. a) tohoto 
zákona zahladit po patnácti letech po výkonu trestu, pokud dotyčný po tuto dobu vedl řádný 
život,  případně,  pakliže  odsouzený  prokázal  po  výkonu  nebo  prominutí  trestu  anebo 
promlčení  jeho  výkonu  svým  velmi  dobrým  chováním,  že  se  napravil,  lze  tak  v souladu 
s odstavcem třetím téhož ustanovení učinit i dříve. Podle trestního zákona platného v době, 
kdy  byl  pan  S.  odsouzen  (zákon  č.  140/1961  Sb.),  pak  lhůta  pro  zahlazení  odsouzení 
u nejpřísněji trestaných činů činila dle § 69 odst. 1 písm. a) uvedeného zákona deset let.  
 
Pan  S.  byl  naposledy  odsouzen  v roce  1994  a  to  za  trestný  čin  podvodu,  jímž  byla 
způsobena škoda nikoliv malá. Za tento trestný čin mohl být odsouzen k odnětí svobody na 
šest měsíců až tři léta, případně k peněžitému trestu.  
 
Jak  vyplývá  z výše  uvedeného,  trestný  čin  podvodu,  pro  který  byl  pan  S.  v roce  1994 
odsouzen,  by  již  byl  promlčen,  stejně  jako  uplynulá  doba  splňuje  podmínky  pro  zahlazení 
odsouzení.  Jestliže  je  tedy  obecně  na  jmenovaného  možno  pohlížet,  jako  by  nebyl 
odsouzen, nepovažuje odvolací orgán za přiměřené a důvodné z těchto trestných činů, které 
mohly být zahlazeny, vyvozovat další důsledky spočívající v zařazení profilu DNA do Národní 
databáze  DNA.  Jinak  řečeno  obecně  se  na  jmenovaného  pohlíží,  jako  by  nebyl  odsouzen, 
nicméně  pro  některé  subjekty,  zde  účastníka  řízení,  resp.  Policii  České  republiky,  fikce 
neodsouzení není relevantní a dotyčný je dále hodnocen a posuzován právě s přihlédnutím 
ke  své  předchozí  trestné  činnosti.  Na  základě  tohoto  hodnocení  je  pak  zasaženo  do  jeho 
soukromí  mimořádně  významným  způsobem,  když 
jsou 
zpracovávány v policejní evidenci.  
 
Skutečnost, že přístup účastníka řízení shrnutý v předchozím odstavci je z právního pohledu 
nepřípustný, lze odvodit  např. z rozsudku Nejvyššího soudu  ze dne 27.  září 2006 čj. 8 Tdo 
1069/2006,  který  výslovně  uvedl:  „V  obecné  rovině  lze  předeslat,  že  právní  fikce,  že  se  na 
pachatele hledí, jako by nebyl odsouzen, má ten význam, že odsouzení, kterého se tato fikce 
týká, přestalo právně existovat. Jinak řečeno, že s tím, že byl pachatel pro dřívější trestný čin 
pravomocně odsouzen, nebudou nadále spojovány žádné relevantní trestněprávní důsledky, 
a  to  nejen  ty,  které  zákon  výslovně  stanoví  v  ustanovení  §  35  odst.  3  tr.  zák.  Bylo  by 
v logickém rozporu, aby se v určitých souvislostech na takové odsouzení pohlíželo, jako by 
právně  neexistovalo,  a  v  jiných  souvislostech  by  s  ním  bylo  uvažováno,  jako  by  existovalo 
nadále.“ 
 
Jak je uvedeno  v napadeném rozhodnutí, poté, kdy byl pan  S. obviněn,  bylo odebrání jeho 
biologického vzorku pro účely budoucí identifikace na základě § 65 odst. 1 písm. a) zákona 
č.  273/2008  Sb.  přípustné,  účastník  řízení  k takovémuto  zpracování  údajů  disponoval 
dostatečným  právním  titulem.  V okamžiku,  kdy  bylo  toto  trestní  stíhání  pravomocně 
ukončeno,  aniž  by  jmenovaný  byl  shledán  vinným  ze  spáchání  trestného  činu,  však  již 
účastník řízení právním  titulem k dalšímu zpracování biologického vzorku a z něj získaných 

jeho  genetické 

informace 

 

5/8 

informací  o  genetickém  vybavení  jmenovaného  oprávněn  nebyl,  resp.  toto  zpracování  bylo 
na základě výše uvedených skutečností nedůvodné, nepřiměřené a tudíž nezákonné.  
 
K nepřiměřenému  či  nedůvodnému  zásahu  do  působnosti  Policie  České  republiky,  jak 
argumentuje účastník řízení, podle názoru odvolacího orgánu nedošlo. Úřad je v souladu se 
svými kompetencemi dle zákona č. 101/2000 Sb. oprávněn posuzovat legálnost zpracování 
osobních a citlivých údajů Policií České republiky. Pokud na základě relevantních podkladů 
dospěje  k tomu,  že  zpracování  údajů  určitého  člověka  je  nezákonné,  je  povinen  správci 
nařídit,  aby  daný  stav  napravil,  čehož  může  být  v některých  případech  dosaženo  pouze 
likvidací  předmětných  údajů.  V řízení  předcházejícím  vydání  napadeného  rozhodnutí  byly 
shromážděny  relevantní  podklady  pro  posouzení  zákonnosti  zpracování  osobních  údajů 
stěžovatele,  provedené  posouzení  ze  strany  správního  orgánu  prvního  stupně  z těchto 
podkladů  vycházelo,  je  odůvodněné  a  nevybočuje  z kompetencí,  které  jsou  Úřadu  právním 
řádem  svěřeny.  Z těchto  důvodů  nelze  námitce  o  zásahu  do  působnosti  Policie  České 
republiky vyhovět.  
 
V této  souvislosti  považuje  odvolací  orgán  za  vhodné  odkázat  na  aktuální  rozsudek 
Městského soudu v Praze, konkrétně rozsudek ze dne 13. dubna 2016 čj. 6A 5/2013-76-89, 
dle kterého „je namístě, aby v tomto případě správa takového souboru informací (je míněna 
Národní  databáze  DNA)  podléhala  kontrolní  pravomoci  žalovaného  (tzn.  Úřadu),  a  aby  ten 
sám při kontrole vymezil závaznější pravidla pro takové nakládání s osobními údaji“ (bod 34).  
 
K rozsudku  Evropského  soudu  pro  lidská  práva  ve  věci  S.  a  Marper  proti  Spojenému 
království  a  námitce  účastníka  řízení,  že  závěry  soudu  v této  věci  nelze  aplikovat,  neboť 
v případě pana S. se jedná o osobu pravomocně odsouzenou za několik trestných činů, lze 
uvést  tolik,  že  Evropský  soud  pro  lidská  práva  se  v daném  rozsudku  otázkou  předchozích 
odsouzení  stěžovatelů  nezabýval;  ostatně  jednomu  z nich  bylo  v době  odebrání  vzorků 
jedenáct  let.  Daný  rozsudek  je  podle  názoru  odvolacího  orgánu  nutno  vykládat  tak,  že 
protiprávní je další uchování profilu DNA odebrané z důvodu trestního řízení vedeného proti 
určité osobě pro podezření ze spáchání trestného činu, pokud výsledkem daného trestního 
řízení  není  pravomocné  odsouzení  dotčené  osoby.  V tomto  smyslu  byl  rozsudek  vykládán 
i správním orgánem prvního stupně.  
 
K otázce  retroaktivního  působení  dané  právní  úpravy,  kterou  napadené  rozhodnutí  rovněž 
argumentuje,  lze  uvést  tolik,  že  oprávnění  policie  odebírat  pro  účely  budoucí  identifikace 
biologické  vzorky  umožňující  získání  informací  o  genetickém  vybavení  bylo  do  českého 
právního  řádu  zakotveno  novelou  policejního  zákona  provedenou  zákonem  č.  60/2001  Sb. 
Ten  s účinností  k 19.  únoru  2001  přinesl  úpravu,  která  se  ke  dnešnímu  dni  obsahově 
významným  způsobem  nezměnila.  Před  tímto  datem  obdobná  úprava  v českém  právu 
neexistovala.  
 
Vedení genetického profilu v Národní databázi DNA je jistě silným zásahem do osobnostních 
práv každého člověka. S ohledem na ústavní zásadu legality výkonu státní moci i s ohledem  
na  judikaturu  Evropského  soudu  pro  lidská  práva1  musí  být  úprava,  která  takovýto  zásah 
umožňuje,  mj.  předvídatelná,  aby  si  tedy  pachatel  trestného  činu  mohl  být  v době  jeho 
přípravy  či  páchání  vědom  všech  následků,  které  to  pro  něj  může  mít,  tzn.  i  zařazení  jeho 
osobních  údajů  do  policejních  databází.  V době  páchání  trestné  činnosti  ze  strany 
stěžovatele tato právní  úprava neexistovala, a stěžovatel si tak nemohl být vědom toho,  že 

                                                 
1  Lze  odkázat  např.  na  rozsudek  ve  věci  Dragojević  proti  Chorvatsku,  stížnost  č.  68955/11,  z předchozích 
rozsudků ESLP j emožno uvést např. rozsudky ve věci Malone proti Velké Británii, stížnost 8691/79, a  Sunday 
Times proti Velké Británii, stížnost 6538/74, které se zabývají náležitostmi a kvalitami právní úpravy zásahu do 
soukromí člověka ze strany státu a jeho bezpečnostních složek. Tato pravidla později ESLP aplikoval i na vedení 
státních databází či evidencí, srov. rozsudek ve věci Rotaru proti Rumunsku, stížnost 28341/95, či rozsudek ve 
věci Amann proti Švýcarsku, stížnost 27798/95.  

 

6/8 

v důsledku jeho činnosti bude jeho profil DNA následně uchováván policií, podle aktuálního 
vnitřního předpisu do jeho 100 let věku2.  
 
Retrospektivní  působení  zmíněné  právní  úpravy,  ač  není,  na  rozdíl  od  retrospektivní 
účinnosti  norem  v oblasti  trestního  práva  hmotného,  výslovně  zakázáno3,  představuje  silný 
zásah  do  práv  stěžovatele,  který  tento  nemohl  nijak  předvídat  a  své  chování  mu  případně 
přizpůsobit.  
 
Obecně  se  k  retroaktivitě  uvádí,  že  „jedním  z právněpolitických  požadavků  právní  jistoty 
a základních principů vymezujících kategorii právního státu a tím i důvěry občanů v právo je 
nepřípustnost zpětné účinnosti (retroaktivity) právních norem“4.  
 
Retroaktivním  působením  právních  norem  se  zabýval  i  Ústavní  soud,  zejména  v nálezu  
ze  dne  4.  února  1997  sp.  zn.  Pl.  ÚS  21/96,  ve  kterém  mj.  uvedl:  „K  základním  principům, 
vymezujícím  kategorii  právního  státu,  patří  princip  ochrany  důvěry  občanů  v  právo  a  s  tím 
související  princip  zákazu  zpětné  účinnosti  právních  norem…  Pro  pravou  retroaktivitu  tudíž 
platí, že lex posterior ruší (neuznává) právní účinky v době účinnosti legis prioris, popřípadě 
vyvolává  nebo  spojuje  práva  a  povinnosti  subjektů  s takovými  skutečnostmi,  jež  v  době 
účinnosti legis prioris neměly povahu právních skutečností… V případě retroaktivity nepravé 
nový  zákon  sice  nezakládá  právních  následků  pro  minulost,  avšak  buď  povyšuje  minulé 
skutečnosti  za  podmínku  budoucího  právního  následku  (prostá  výlučnost)  nebo  modifikuje 
pro  budoucnost  právní  následky  podle  dřívějších  zákonů  založené…  U  retroaktivity  pravé 
platí  zásada  obecné  nepřípustnosti,  ze  které  existují  striktně  omezené  výjimky  přípustnosti,  
u  retroaktity  nepravé  platí  naopak  zásada  obecné  přípustnosti,  ze  které existují  výjimky  její 
nepřípustnosti.“ 
 
Ocitovat  lze rovněž nález  ze dne 13.  června 2012 sp.  zn.  III. ÚS 611/01, kde Ústavní soud 
uvedl,  že „přestože zákaz retroaktivity právních norem je v čl. 40 odst. 6 Listiny  základních 
práv a svobod výslovně upraven jen pro oblast trestního práva (podle uvedeného ustanovení 
trestnost  činu  se  posuzuje  a  trest  se  ukládá  podle  zákona  účinného  v  době,  kdy  byl  čin 
spáchán,  a  pozdějšího  zákona  se  použije,  jestliže  je  to  pro  pachatele  příznivější),  je  nutno  
z čl. 1 Ústavy dovodit působení tohoto zákazu i pro další odvětví práva.“ 
 
Výše uvedené lze shrnout tak, že v postupu účastníka řízení, resp. policie,  lze bezpochyby 
shledat  retroaktivní  působení  dané  právní  úpravy.  S ohledem  na  její  charakter  (nepravá 
retroaktivita) a předmět dané normy, jímž je zařazení jména do jedné z policejních databází, 
tedy  z právního  hlediska  ne  trest,  ale  preventivní  či  obecně  kriminalistické  opatření,  se 
odvolací orgán nedomnívá, že by trestné činy spáchané konkrétními osobami před účinností 
výše zmíněného zákona č. 60/2001 Sb. nemohly být vůbec zohledňovány. Přihlížení k trestní 
minulosti  z doby  před  účinností  zákona  č.  60/2001  Sb.  by  však  s ohledem  na  požadavek 
předvídatelnosti  práva  včetně  právní  úpravy  zásahu  státu  do  soukromí  člověka  a  obecné 
problematičnosti  retroaktivního  působení  práva  nemělo  být  obecným  a  šablonovitě 
uplatňovaným  pravidlem,  ale  mělo  by  zohledňovat  specifika  každého  případu,  zejména 
závažnost trestných činů a dobu, která od jejich spáchání uplynula. Za nesprávný považuje 
odvolací  orgán  přístup,  že  jakýkoliv  úmyslný  trestný  čin  spáchaný  kdykoliv  v minulosti 
automaticky odůvodňuje zařazení profilu dotčeného člověka do Národní databáze DNA. Jak 
je  výše  uvedeno,  účastník  řízení  v případě  zpracování  osobních  a  citlivých  údajů  pana  S. 
v Národní databázi DNA specifika případu nezohlednil, resp. nevyvodil z nich správný závěr 
s ohledem na důvodnost a přiměřenost takovéhoto zásahu do soukromí.  
 

                                                 
2 Čl. 75 Pokynu policejního prezidenta ze dne 2. prosince 2014, o identifikačních úkonech.  
3 Srov. čl. 40 odst. 6 Listiny základních práv a svobod a § 1 trestního zákoníku.  
4 Knapp, V. Teorie práva. Praha: C. H. Beck, 1995.  

 

7/8 

Námitka účastníka řízení, že neexistence relevantní právní úpravy v době páchání trestných 
činů  stěžovatele  není  jeho  vinou,  resp.  vinou  policie,  je  zcela  irelevantní.  Účastník  řízení, 
resp. Policie České republiky je povinna aplikovat právní řád jako celek a to i s ohledem na 
základní zásady a pravidla právního státu ve shora nastíněném smyslu.  
 
Na základě všech výše uvedených skutečností jsem rozhodla tak, jak je uvedeno ve výroku 
tohoto rozhodnutí. 
 
 
Poučení: 

tomuto  rozhodnutí  se  podle  ustanovení  §  91  odst.  1  zákona 

Proti 
č. 500/2004 Sb., správní řád, nelze odvolat. 

 
 
Praha 25. května 2016 
 

 
 
 

 
 
 
 
Za správnost vyhotovení: 
Martina Junková 

otisk úředního razítka 

JUDr. Ivana Janů, v. r. 

předsedkyně 

 
 
 
 
 
 

 

 

 

 

8/8 

