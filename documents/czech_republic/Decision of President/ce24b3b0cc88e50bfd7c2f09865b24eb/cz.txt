ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 
 

 

** 

 

 

 

 

 

Čj. SPR-2298/10-70 

ROZHODNUTÍ 

Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152  odst.  2  zákona  č.  500/2004  Sb.,  správní  řád  a  podle  §  52  odst.  1  zákona 
č. 110/2019 Sb., o zpracování osobních údajů, rozhodla s přihlédnutím k § 2 odst. 1 zákona 
č. 250/2016  Sb.,  o  odpovědnosti  za  přestupky  a  řízení  o nich  a  §  62  odst.  5  zákona 
č. 110/2019  Sb.,  o zpracování  osobních  údajů  podle  ustanovení  §  152  odst.  6  písm. a)  a  ve 
spojení s § 90 odst. 1 písm. c) zákona č. 500/2004 Sb., správní řád, takto: 

Rozhodnutí Úřadu pro ochranu osobních údajů, č. j. SPR-2298/10-56, ze dne 27. dubna 2016 
se  mění  tak,  že  ve  výroku  se  slova  „za  což  se  mu  v souladu  s § 45  odst. 3  zákona 
č. 101/2000 Sb.  ukládá  pokuta  ve  výši  200.000  Kč  (slovy  dvě  stě  tisíc  korun  českých)“ 
nahrazují  slovy  „přičemž  od  uložení  správního  trestu  se  upouští“.  Ve  zbytku  se  napadené 
rozhodnutí potvrzuje. 

Odůvodnění 

I.  Rekapitulace dosavadního řízení 

[1]  Správní řízení pro podezření ze spáchání správního deliktu podle § 45 odst. 1 písm. c), 
d)  a e)  zákona  č.  101/2000  Sb.  v souvislosti  se  zpracováním  osobních  údajů  dětí,  žáků 
a studentů bylo zahájeno oznámením Úřadu pro ochranu osobních údajů (dále jen „Úřad“), 
které  bylo  účastníku  řízení,  České  republice  –  Ministerstvu  školství,  mládeže  a  tělovýchovy 
(dále jen „účastník řízení“), doručeno dne 9. dubna 2010. Podkladem pro zahájení řízení byl 
kontrolní  protokol  zn.  INSP1-0690/09-21/BYT  ze  dne  3.  prosince  2009,  včetně  spisového 
materiálu shromážděného v rámci kontroly provedené u účastníka řízení ve dnech 5. února 
až 30. listopadu  2009,  a  rozhodnutí  předsedy  Úřadu  o  námitkách  proti  kontrolnímu 
protokolu zn. INSP1-0690/09-24 ze dne 19. března 2010. 

 

1/5 

[2]  Správní orgán prvního stupně vydal dne 30. června 2010 rozhodnutí zn. SPR-2298/10-
15,  kterým  byla  účastníku  řízení  uložena  pokuta  ve  výši  800.000  Kč  za  spáchání  správních 
deliktů  podle  §  45  odst.  1  písm.  c),  d)  a  e)  zákona  č.  101/2000  Sb.    Účastník  řízení  proti 
uvedenému  rozhodnutí  podal  rozklad,  který  předseda  Úřadu  svým  rozhodnutím  zn.  SPR-
2298/10-22 ze dne 1. listopadu 2010 zamítl.  

[3]  Následně účastník řízení podal žalobu k Městskému soudu v Praze (dále jen „městský 
soud“),  který  žalobě  vyhověl  a rozsudkem  čj.  9  A  1/2011-93  ze  dne  31.  března  2015  výše 
uvedené rozhodnutí předsedy Úřadu o zamítnutí rozkladu zrušil a věc vrátil Úřadu k dalšímu 
řízení.  

[4]  Předsedkyně  Úřadu  rozhodnutím  čj.  SPR-2298/10-34  ze  dne  17.  září  2015  zrušila 
rozhodnutí  správního  orgánu  prvního  stupně  zn.  SPR-2298/10-15  ze  dne  30. června  2010 
a věc  mu  vrátila  k novému  projednání  s tím,  že  by  se  měl  zabývat  skutkovým  a  právním 
posouzením  daného  zpracování  údajů  z hlediska 
jednotlivých  skutkových  podstat 
odpovídajících  správních  deliktů  a  dostatečným  odůvodněním  rozhodnutí  týkajícího  se 
posouzení činnosti účastníka řízení.  

[5]  Dne 2. prosince 2015 vydal správní orgán prvního stupně rozhodnutí čj. SPR-2298/10-
44, kterým účastníku řízení za spáchání správních deliktů podle § 45 odst. 1 písm. c), d) a e) 
zákona  č.  101/2000  Sb.  uložil  pokutu  ve  výši  800.000  Kč.  Rozhodnutí  bylo  opět  napadeno 
rozkladem  účastníka  řízení,  na  základě  kterého  předsedkyně  Úřadu  dne  18.  února  2016 
rozhodnutím  čj.  SPR-2298/10-51  napadené  rozhodnutí  opět  zrušila  a  věc  vrátila  správnímu 
orgánu prvního stupně k novému projednání.  

[6]  V novém rozhodnutí čj. SPR-2298/10-56 ze dne 27. dubna 2016 dospěl správní orgán 
prvního  stupně  ve  výroku  v bodě  I.  k závěru,  že  účastník  řízení  tím,  že  zpracovával  citlivé 
osobní údaje vypovídající o druhu zdravotního postižení, druhu dalšího zdravotního postižení 
a příznaku  souběžného  postižení  více  vadami,  porušil  povinnost  stanovenou  v  §  9  zákona 
č. 101/2000 Sb.,  čímž  spáchal  pouze  správní  delikt  podle  §  45  odst.  1  písm.  e)  zákona 
č. 101/2000 Sb. Za tento správní delikt uložil účastníku řízení pokutu ve výši 200.000 Kč. Další 
porušení zákona nebylo účastníku řízení prokázáno (výroky II. a III. rozhodnutí). 

[7]  Skutková podstata správního deliktu byla dle napadeného rozhodnutí naplněna tím, 
že účastník  řízení  shromažďoval  citlivé  údaje  o  zdravotním  stavu  konkrétních  žáků 
či studentů. Údaje byly shromažďovány ve dvou oddělených souborech, přičemž u jednoho 
žáka  či  studenta  byly  v obou  souborech  shromažďovány  obdobné  údaje.  V jednom 
ze souborů byl dotčený subjekt označen rodným číslem, ve druhém souboru bylo rodné číslo 
nahrazeno  kódem  žáka  určeným  pro  jeho  jednoznačnou  identifikaci  a  vyloučení  duplicit. 
K takovému  shromažďování  citlivých  údajů  podle  napadeného  rozhodnutí  účastník  řízení 
nedisponoval  žádným  právním  titulem  z taxativního  výčtu  právních  titulů  pro  zpracování 
citlivých osobních údajů uvedených v § 9 zákona č. 101/2000 Sb.  

[8]  Účastník  řízení  podal  proti  tomuto  rozhodnutí  rozklad,  který  byl  rozhodnutím 

předsedkyně Úřadu č. j. SPR-2298/10-61 ze dne 21. června 2016 zamítnut. 

[9]  Toto druhoinstanční rozhodnutí Úřadu posléze účastník řízení napadl správní žalobou 
u městského  soudu,  který  svým  rozsudkem  č.  j.  10  A  150/2016-26  ze  dne  19.  září  2019 
žalobu účastníka řízení zamítl.  

 

2/5 

[10]  Městský  soud  dospěl  k  závěru,  že  přímo  aplikovatelné  nařízení  Evropského 
parlamentu  a Rady  (EU)  nařízení  č. 2016/679  ze dne  27.  dubna  2016  o  ochraně  fyzických 
osob  v souvislosti  se  zpracováním  osobních  údajů  a o volném  pohybu  těchto  údajů 
a o zrušení  směrnice  95/46/ES  (dále  jen  „nařízení“),  jež  nabylo  účinnosti  dnem  25.  května 
2018,  z hlediska  postižitelnosti  jednání  účastníka  řízení  nic  nemění,  přičemž  však  za 
protiprávní jednání, za něž byl účastník řízení v předmětném případě postihnut, (tedy nově 
porušení  článku  9  nařízení),  nestanoví  nařízení  nižší  horní  hranici  pokut,  neboť  v článku  83 
odst.  5  stanovuje,  že  za  porušení  zásady  pro  zpracování,  včetně  podmínek  týkajících  se 
souhlasu  podle  článků  5,  6,  7  a  9  nařízení,  lze  uložit  správní  pokutu  až  do  výše 
20.000.000 EUR.  Městský  soud  proto  konstatoval,  že příslušnou  novou  právní  úpravu  nelze 
považovat za příznivější pro účastníka řízení. 

[11]  Proti  tomuto  rozsudku  městského  soudu  podal  účastník  řízení  kasační  stížnost 
k Nejvyššímu správnímu soudu, kterou opřel o kasační důvody podle  § 103 odst. 1 písm. a) 
a d) zákona č. 150/2002 Sb., soudní řád správní, tedy nezákonnost spočívající v nesprávném 
posouzení  právní  otázky  soudem  v  předcházejícím  řízení  a  nepřezkoumatelnost  spočívající 
v nesrozumitelnosti nebo nedostatku důvodů rozhodnutí, popřípadě v jiné vadě řízení před 
soudem, mohla-li mít taková vada za následek nezákonné rozhodnutí o věci samé. Účastník 
řízení  v kasační  stížnosti  mimo 
jiné  poukázal  na  ustanovení  §  62  odst.  5  zákona 
č. 110/2019 Sb., o zpracování osobních údajů, podle kterého by Úřad měl upustit od uložení 
správního trestu, jde-li o orgány veřejné moci a veřejné subjekty usazené v daném členském 
státě (čl. 83 odst. 7 nařízení). Dále účastník řízení uvedl, že městský soud nesprávně právně 
posoudil i otázku uložení sankce stěžovateli, kdy pozdější právní úprava zavedená zákonem 
o zpracování osobních údajů neumožňuje uložit sankci za správní delikt orgánu veřejné moci 
a byla  by  tak  pro  účastníka  řízení,  v  případě  závěru,  že  i  přes  zvážení  nové  právní  úpravy 
se stěžovatel dopustil správního deliktu, zjevně příznivější.  

[12]  Úřad  ve  svém  vyjádření  ke  kasační  stížnosti  poukázal  zejména  na  skutečnost,  že 
účinky  ustanovení  §  62  odst.  5  zákona  č.  110/2019  Sb.,  tedy  zákonem  nařízeného 
obligatorního  upuštění  od uložení  správního  trestu  veřejným  subjektům  (tj.  správcům 
a zpracovatelům  uvedeným  v čl. 83  odst.  7  nařízení)  v  podstatě  zakládají  manifestní 
nerovnost  subjektů  před  zákonem,  jež  by  byla  obtížně  ústavněprávně  obhajitelnou.  Úřad 
jako nezávislá instituce při přijímání nového legislativního ustanovení o upuštění od postihu 
veřejných  subjektů  byl pro  zachování tehdejšího legislativního  stavu  (pokuta  maximálně  10 
milionů  Kč),  a  to  z  toho  důvodu,  že  se  tento  systém  pro  státní  orgány  (jako  významnou 
podmnožinu  veřejných  subjektů)  v  minulosti  osvědčil,  zejména  z  hlediska  odpovědnosti 
konkrétních  zaměstnanců,  a jeho  zachování  by  nebylo  natolik  disproporční  ve  vztahu 
k odpovědnosti  podnikatelských  subjektů,  jak  je  tomu  nyní.  Podnikatelské  subjekty  při 
porušení ochrany osobních údajů jsou vystaveny pokutám až 20 mil. EUR. Přitom je notoricky 
známo,  že  státní  orgány  rovněž  disponují  a  zpracovávají  enormní  množství  osobních  údajů 
občanů,  navíc  mnohdy  i v kritických  informačních  systémech.  Specifický  charakter  takto 
koncipovaného zmírnění zákona by měl vylučovat podřazení věci pod rozsah ústavněprávní 
zásady  dle  čl.  40  odst.  6  Listiny  v  rámci  správního  soudnictví.  I  v  rámci  přechodných 
ustanovení v § 66 odst. 5 zákona č. 110/2019 Sb., zákonodárce stanovil, že „řízení zahájená 
podle  zákona  č.  101/2000  Sb.,  která  nebyla  pravomocně  skončena  přede  dnem  nabytí 
účinnosti  tohoto  zákona,  se dokončí  podle  zákona  č.  101/2000  Sb.“  Je  tedy  zjevné,  že 
zákonodárce  dal  před  případnou  příznivější  právní  úpravou  (v  závislosti  na  jednotlivých 
subjektech) přednost právní jistotě účastníků řízení. 

 

3/5 

[13]  Nejvyšší správní soud svým rozsudkem č. j. 4 As 376/2019-31 ze dne 11. února 2020 
zrušil  jak  rozsudek  městského  soudu  č.  j.  10  A  150/2016-26  ze  dne  19.  září  2019, 
tak rozhodnutí předsedkyně Úřadu č. j. SPR-2298/10-61 ze dne 21. června 2016 a věc vrátil 
Úřadu k dalšímu řízení.          

[14]  Ve  výše  uvedeném  rozsudku  Nejvyšší  správní  soud  konstatoval,  že  v posuzovaném 
případě  nelze  považovat  napadený  rozsudek  městského  soudu  za  nepřezkoumatelný  pro 
nedostatek  důvodů  dle  §  103  odst.  1  písm.  d)  zákona  č. 150/2002  Sb.,  soudní  řád  správní.  
Dále pak v bodě 23 svého rozsudku uvedl, že účastník řízení v kasační stížnosti nerozporoval, 
že  by  se  v  projednávaném  případě  dopustil  přestupku  dle  §  45  odst.  1  písm.  e)  zákona 
o ochraně  osobních  údajů  spočívajícího  v  tom,  že zpracovával  citlivé  údaje  o zdravotním 
stavu  konkrétních  žáků  či  studentů  bez  jejich  souhlasu.  Výše  uvedenému  přestupku  dle 
Nejvyššího  správního  soudu  odpovídá  v  nové  právní  úpravě  přestupek  dle  §  62  odst.  1 
písm. b) zákona o zpracování osobních údajů ve spojení s čl. 9 odst. 1 nařízení. Dle § 62 odst. 
5 zákona o zpracování osobních údajů pak ve spojení s čl. 83 odst. 7 obecného nařízení Úřad 
upustí od uložení správního trestu, jde-li o správce a zpracovatele, který je orgánem veřejné 
moci. 

[15]  Kasační  stížnost  však  Nejvyšší  správní  soud  uznal  důvodnou  pro  nezákonnost 
napadeného 
rozsudku  spočívající  v nesprávném  posouzení  právní  otázky  soudem 
v předcházejícím řízení dle § 103 odst. 1 písm. a) zákona č. 150/2002 Sb., soudní řád správní. 
K tomu  Nejvyšší  správní  soud  blíže  uvedl,  že  městský  soud  pochybil,  když  nezohlednil 
příznivější právní úpravu svědčící ve prospěch stěžovatele (účastníka řízení), kdy mu nelze dle 
§ 62 odst. 5 zákona č. 110/2019 Sb., o zpracování osobních údajů ve spojení s čl. 83 odst. 7 
nařízení  jakožto  orgánu  moci  veřejné  uložit  správní  trest.  S  ohledem  na  následnou  změnu 
právní úpravy  musí  Úřad  v  novém  rozhodnutí zohlednit  pozdější příznivější  úpravu  svědčící 
ve prospěch účastníka řízení v souladu s čl. 40 odst. 6 Listiny základních práv a svobod. 

[16]  Dle názoru Nejvyššího správního soudu tedy, přestože pro účastníka řízení příznivější 
právní úprava vešla v účinnost až po právní moci žalobou napadeného správního rozhodnutí, 
měl  městský  soud  v rámci  řízení  o  žalobě  proti  rozhodnutí  správního  orgánu,  kterým  bylo 
rozhodnuto  o  vině  a  trestu  za  správní  delikt,  tuto  příznivější  právní  úpravu  aplikovat 
v souladu s usnesením rozšířeného senátu Nejvyššího správního soudu č. j. 5 As 104/2013-46 
ze dne 16. listopadu 2016.  

[17]  Ohledně  námitky  účastníka  řízení,  že  by  mu  mohl  svědčit  liberační  důvod  dle  §  46 
odst.  1  zákona  č.  101/2000  Sb.,  ve  znění  účinném  do  30.  června  2017,  se  Nejvyšší  správní 
soud  plně  ztotožnil  se  závěrem  městského  soudu,  že  obsah  správního  spisu  dostatečně 
podporuje závěr Úřadu o tom, že účastník řízení podmínku vynaložení veškerého úsilí, které 
po něm bylo možno spravedlivě požadovat, nesplnil. 

II.  Nové rozhodnutí v rozsahu vymezeném Nejvyšším správním soudem 

[18]  Správní  orgán  je dle  §  78  odst.  5  zákona  č.  150/2002  Sb.,  soudní  řád  správní,  vázán 
právním názorem, který vyslovil Nejvyšší správní soud ve svém zrušujícím rozsudku. Úřad byl 
proto  nucen  ve  věci  znovu  rozhodnout  a  od  uložení  správního  trestu  upustit  v souladu 
s novou, pro účastníka řízení příznivější, právní úpravou, která vešla v účinnost až po právní 
moci  rozhodnutí  Úřadu  č.  j.  SPR-2298/10-61  ze  dne  21.  června  2016  napadeného  správní 

 

4/5 

žalobou u městského soudu. S ohledem na zásady hospodárnosti a rychlosti správního řízení 
vyjádřené v § 6 zákona č. 500/2004 Sb., správní řád, ve věci rozhodl odvolací orgán.  

[19]  Na základě všech výše uvedených skutečností proto odvolací orgán rozhodl tak, jak je 

uvedeno ve výroku tohoto rozhodnutí. 

 

Poučení: 

 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

Praha 14. května 2020 

 

 

 

 

 

otisk úředního razítka 

JUDr. Ivana Janů 

předsedkyně 

(podepsáno elektronicky) 

5/5 

