ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CQJ22* 

 
 
 
 
 
 
 
 
Čj. UOOU-04073/18-11 

 

 

 
 
 

ROZHODNUTÍ 

 
 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a  § 32  zákona  č.  101/2000  Sb.,  o  ochraně  osobních  údajů  a  o  změně  některých  zákonů 
a podle § 10 a § 152 odst. 2 zákona č. 500/2004 Sb., správní řád rozhodla dne 21. září 2018 
podle ustanovení § 152 odst. 6 písm. b) zákona č. 500/2004 Sb., správní řád, takto: 
 
Rozklad obviněné, společnosti 

 se sídlem 

  proti  rozhodnutí  Úřadu  pro  ochranu  osobních  údajů  čj.  UOOU-04073/18-5 

ze dne 23. května 2018, se zamítá a napadené rozhodnutí se potvrzuje. 
 
 

Odůvodnění 

 

Podkladem  k  zahájení  správního  řízení  pro  podezření  ze  spáchání  přestupku  vedeného 
Úřadem  pro  ochranu  osobních  údajů  (dále  jen  „Úřad“)  s  obviněnou,  společností 

 se sídlem 

 (dále jen „obviněná“), 
byl  spisový  materiál  shromážděný  v  rámci  kontroly  provedené  u  obviněné  inspektorem 
Úřadu MVDr. Františkem Bartošem a ukončené protokolem o kontrole čj. UOOU-08428/17-
31 ze dne 21. března 2018.    
 
Ze  spisového  materiálu  vyplynulo,  že  obviněná  v  rámci  svého  podnikání  provozuje  e-shop 
a spravuje uživatelské účty svých zákazníků. V této souvislosti obviněná dne 27. srpna 2017 
sdělila Úřadu, že dne 25. srpna 2017 zaznamenala narušení bezpečnosti při správě osobních 
údajů.  Mělo  se  jednat  o  uživatelské  účty,  které obsahovaly  jednoduchá hesla.  V  systémech 
obviněné totiž bylo prováděno tzv. „hashování hesel“, kdy jsou hesla uložena v zakódované 
podobě.  Nicméně  dotčená  databáze  byla  zakódovaná  starším,  dnes  již  nepoužívaným 
způsobem,  tzv. 
.  Dle  sdělení  obviněné  byly  učiněny  kroky 
k minimalizaci  následků  narušení  bezpečnosti.  Konkrétně  došlo  k  resetu  hesel  všech 
potencionálně  ohrožených  uživatelských  účtů  založených  před  rokem 
,  dále  byly 
dotčené subjekty údajů písemně informovány a také bylo posíleno centrum zákaznické péče.  
 

1/5 

 

,  z  nichž 

záznamů  z  roku 

Ze záznamu o bezpečnostní události a výsledcích interního šetření provedeného obviněnou 
vyplývá, že k bezpečnostní události došlo dne 
, kdy neznámá osoba odcizila 
obviněné  databázi  záznamů  o  zákaznících.  K následnému  nahrání  souboru  obsahujícího 
databázi  zákazníků  obviněné  na  server 
  která  obsahovala  osobní  údaje  v  rozsahu 
jméno,  příjmení,  e-mailová  adresa,  heslo  uživatelského  účtu  a  v  některých  případech  také 
nepřihlášeným uživatelem. Z interní zprávy dále 
telefonní číslo, došlo dne 
vyplynulo,  že  incident  se  týkal 
  obsahovalo 
unikátní e-mailovou adresu zákazníka. 
 
Na  základě  takto  zjištěného  stavu  věci  měl  správní  orgán  prvního  stupně  za  prokázané,  že 
obviněná  nepřijala  nebo  neprovedla  opatření  pro  zajištění  bezpečnosti  zpracování 
předmětných  osobních  údajů  svých  zákazníků  před  neoprávněným  přístupem  v  období 
minimálně od 31. prosince 2014 do srpna 2017 a v důsledku tohoto v době od 27. července 
2017  do  25.  srpna  2017  došlo  ke  zpřístupnění  uvedených  osobních  údajů  na  serveru 
.  Tím  obviněná  porušila  povinnost  stanovenou  v  §  13  odst.  1  zákona 
č. 101/2000 Sb.,  o  ochraně  osobních  údajů  a  o  změně  některých  zákonů,  tedy  povinnost 
přijmout  taková  opatření,  aby nemohlo  dojít  k  neoprávněnému  nebo  nahodilému  přístupu 
k osobním  údajům,  k  jejich  změně,  zničení,  či  ztrátě,  neoprávněným  přenosům,  k  jejich 
jinému  neoprávněnému  zpracování,  jakož  i  k  jinému  zneužití  osobních  údajů.  Z těchto 
důvodů  byla  rozhodnutím  čj.  UOOU-04073/18-5  ze  dne  23.  května  2018  (dále  jen 
„rozhodnutí“)  uznána  vinnou  ze  spáchání  přestupku  podle  §  45  odst.  1  písm.  h)  zákona 
č. 101/2000 Sb. a byla jí uložena pokuta ve výši 1.500.000 Kč.  
 
Rozhodnutí ovšem obviněná napadla včasným rozkladem. V něm rozhodnutí, s ohledem na 
údajně  téměř  absentující  odůvodnění,  kvalifikovala  jako  zcela  nepřezkoumatelné.  Dále,  jak 
se obviněná domnívá, mělo být prokázáno splnění liberačních podmínek podle § 21 odst. 1 
zákona  č.  250/2016  Sb.,  o  odpovědnosti  za  přestupky  a  řízení  o  nich.  Proto  navrhla 
rozhodnutí zrušit a předmětné řízení zastavit.   
 
V této  souvislosti  obviněná  především  polemizovala  se  závěrem  správního  orgánu  prvního 
stupně  o  tom,  že  dojde-li  k následku  předvídanému  v  §  13  odst. 1  zákona  č. 101/2000  Sb., 
znamená  to,  že  se  správce  osobních  údajů  dopustil  přestupku.  Ve  skutkové  podstatě 
přestupku  podle  §  45  odst.  1  písm.  h)  zákona  č.  101/2000  Sb.,  jak  obviněná  uvedla,  není 
uvedeno  nic  o  následku  a  není  proto  zřejmé,  jak  správní  orgán  prvního  stupně  k tomuto 
závěru došel. Naopak ze samotné formulace tohoto ustanovení má vyplývat, že povinnost se 
vztahuje  na  přijetí  patřičných  opatření,  přičemž  pro  vznik  odpovědnosti  není  nastalý 
následek  podstatný.  Odpovědnost  za  nepřijetí  vhodných  opatření  vznikne  i  tehdy,  pokud 
k žádnému následku nedojde a samotný vznik následku nevypovídá nic o tom, zda ze strany 
správce  došlo  nebo  nedošlo  k porušení  povinnosti.  Následkem  je,  dle  názoru  obviněné, 
v tomto případě přijetí nebo nepřijetí patřičných opatření k ochraně osobních údajů.  
 
Dále  obviněná  argumentovala  tím,  že  opatření  přijatá  podle  §  13  odst.  1  zákona 
č. 101/2000 Sb.  musí  odpovídat  povaze  a  rozsahu  zpracování,  druhu  a  množství 
zpracovávaných  údajů  a  účelu  zpracování.  Nejedná  se  tedy  o  hledisko  objektivní,  ale 
posuzuje  se  pro  konkrétní případ.  Zkoumání,  zda  bylo  naplněno  liberační ustanovení  je  tak 
třeba provádět ve vztahu k jednání, které ze strany obviněné předcházelo nepřijetí opatření 
podle § 13 zákona č. 101/2000 Sb. Liberační důvody, tedy vynaložení maximálního úsilí, by se 
pak  zkoumalo  ve  vztahu  k tomu,  jaké  jednání  obviněná  vykonala,  aby  povinnost  splnila. 
Kvalifikační  kritérium  pro  liberaci  se  tak  má  vztahovat  pouze  na  činnosti  směřující  k tomu, 

2/5 

 

aby nedošlo k předvídanému následku. Požadovat po obviněné vynaložení maximálního úsilí 
je  dle  jejího  právního  zástupce  v rozporu  s textem  zákona,  neboť  to  nevyplývá  ze  žádného 
právního  předpisu.  V této  souvislosti  pak  obviněná  odkázala  na  komentář  k zákonu 
č. 101/2000 Sb., dle kterého „opatření mají zajistit, s ohledem na stav techniky a náklady na 
jejich  provedení,  přiměřenou  úroveň  bezpečnosti  odpovídající  rizikům  vyplývajícím  ze 
zpracování údajů a z povahy údajů, které mají být chráněny.“ 
 
Následně  obviněná  popsala  všechna  jí  přijatá  opatření  organizačního  a  technického 
charakteru, která byla implementována a jejich plnění kontrolováno. Jednotlivé technologie 
zároveň  měly  být  v průběhu  času  aktualizovány  či  kompletně  měněny  s ohledem  na 
technologický  pokrok.  V této  souvislosti  obviněná  namítla,  že  se  rozhodnutí  nevypořádalo 
s existencí  přijatých  opatření  a  nebylo  provedeno  jejich  kritické  hodnocení  a  srovnání.  Má 
tudíž  za  to,  že  nebyla  prokázána  nedostatečnost  provedených  opatření.  Ty  považuje  za 
odpovídající  účelu,  povaze  a  rozsahu  zpracování,  druhu  a  množství  zpracovávaných  údajů. 
Zároveň  ovšem  obviněná  nepopírá,  že  došlo  k bezpečnostnímu  incidentu,  nicméně  k němu 
nedošlo v důsledku porušení povinností obviněnou, ale v důsledku jednání neznámé osoby. 
Tímto  jednáním  mohl  být  neoprávněný  vnik  do  systému  zvenčí  nebo  exces  zaměstnance 
nebo  dodavatele  systému,  což  dle  názoru  právního  zástupce  nemůže  být  přičitatelné 
obviněné. 
 
K charakteru jednání, které bylo správním orgánem prvního stupně kvalifikováno jako trvající 
delikt,  obviněná  uvedla,  že  není  jasné,  kdy  jí  provedená  opatření  měla  přestat  splňovat 
kritéria presumována zákonem a kdy tak došlo ke vzniku protiprávního stavu  a poté k jeho 
ukončení.  S ohledem  na  technologický  vývoj  a  implementaci  nových  technologií  dochází 
průběžně  k zesilování  úrovně  zabezpečení  jednotlivých  systémů  a  rovněž  tak  dochází 
k úpravě procesů při práci s osobními údaji. Vztáhne-li se trvání protiprávního jednání na část 
databáze, která byla předmětem incidentu, nemůže jít o trvající delikt, neboť tato databáze 
není  nadále  v držení  obviněné  a  k dokonání  deliktu  došlo  okamžikem  oddělení.  V tomto 
případě by tak došlo k zániku odpovědnosti za přestupek, která by se vzhledem k době jeho 
spáchání posuzovala dle předchozí platné úpravy (§ 46 odst. 3 zákona č. 101/2000 Sb.).  
    
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací obviněné.   
 
V této  souvislosti  ovšem  považuje  za  nezbytné  především  předeslat,  že  správce  osobních 
údajů,  kterým  je,  jak  již  ostatně  konstatovalo  odůvodnění  rozhodnutí,  právě  obviněná,  má 
podle  ustanovení  §  13  odst.  1  zákona  č.  101/2000  Sb.,  o  jehož  aplikaci  se  v tomto  případě 
jedná,  povinnost  přijmout  taková  opatření,  aby  nemohlo  dojít  k  neoprávněnému  nebo 
nahodilému  přístupu  k  osobním  údajům,  k  jejich  změně,  zničení  či  ztrátě,  neoprávněným 
přenosům,  k  jejich  jinému  neoprávněnému  zpracování,  jakož  i  k  jinému  zneužití  osobních 
údajů.  V rámci  tohoto  pak  je  také  povinen  posuzovat  určitá  rizika  a  splnit  další  povinnosti 
vymezené  v  §  13  odst. 3  a  4 zákona  č. 101/2000  Sb.,  k nimž  kupříkladu náleží  i  posuzování 
rizik  ve  vztahu  k zabránění  neoprávněným  osobám  přistupovat  k osobním  údajům  apod. 
Tudíž pouhým gramatickým výkladem je možno jednoznačně dovodit, že prvotním záměrem 
uvedeného ustanovení je zakotvit povinnost přijmout určitá opatření. Tato ovšem musí mít 
kvalitu  v té  míře,  aby  bylo  zabráněno  zneužití  osobních  údajů,  jak  je  uvedeno  v ustanovení 
§ 13 zákona č. 101/2000 Sb. Dojde-li tedy k předmětnému incidentu, je toto nutno a priori 
chápat jako nesplnění předmětné povinnosti.  
 

3/5 

 

S tím koresponduje i vymezení skutkové podstaty přestupku dle § 45 odst. 1 písm. h) zákona 
č. 101/2000 Sb. postihujícího správce, který nepřijme nebo neprovede opatření pro zajištění 
bezpečnosti  zpracování  osobních  údajů.  Na  doplnění  je  možno  odkázat  i  na  argumentaci 
Nejvyššího  správního  soudu  k problematice  objektivní  odpovědnosti  za  správní  delikt 
v rozsudku čj. 9 As 36/2007-59 ze dne 24. ledna 2008, byť v jiné oblasti veřejného práva. Z ní 
ovšem lze obecně vyvodit, že pojem zajistit je nutno interpretovat jako jistou garanci a nikoli 
pouze jako vytvoření určitých podmínek pro zajištění žádoucího stavu.  
 
Jinými  slovy  řečeno,  správce,  jenž  nezabránil  úniku  osobních  údajů,  zároveň  nezajistil 
bezpečnost  zpracování  osobních  údajů  tak,  aby  byly  splněny  podmínky  stanovené  v  §  13 
zákona  č.  101/2000  Sb.  a  dopustil  se  tudíž  přestupku  podle  §  45  odst.  1  písm.  h)  zákona 
č. 101/2000  Sb.  Takto  je  třeba  chápat  i  obviněným  připomínané  odkazy  na  odbornou 
literaturu.  Přijetí  argumentace  obviněné  by  pak  vedlo  k úplnému  popření  smyslu,  resp. 
formalizaci  povinností,  které  má  správce  v oblasti  zabezpečení  ve  vztahu  k jím 
zpracovávaným osobním údajům.  
 
Co se týká konkrétních okolností traktovaného případu, odvolací orgán shledal, že bylo zcela 
nepochybně  prokázáno odcizení  části  databáze  záznamů  o  zákaznících  obviněné.  Jak 
k tomuto  došlo,  obviněná  nezjistila  ani  v průběhu  času,  ani  na  základě  jí  deklarované 
aktualizace  přijatých  opatření.  Je  tudíž  zjevné,  že  opatření  přijatá  k zabezpečení 
zpracovávaných  údajů  nesplňovala  podmínky,  které  stanoví  zákon  č.  101/2000  Sb.  Navíc 
vzhledem  k těmto  okolnostem  nelze  opatření  existující  v době  incidentu  jakkoli  spolehlivě 
hodnotit, a tudíž je již pojmově vyloučeno obviněné přiznat liberační důvody dle § 21 odst. 1 
zákona  č.  250/2016  Sb.,  kdy  se  vyžaduje  prokázat  veškeré,  tedy  maximální  úsilí,  které  je 
možno požadovat.  
 
Nicméně  správní  orgán  prvního  stupně  správně  zhodnotil,  a  to  ve  prospěch  obviněné, 
okamžik zjištění úniku dat a přikročení k resetu hesel, jímž byla eliminována zřejmá, ovšem 
nikoli  v uvedených  souvislostech  naprosto  jednoznačně  určující  bezpečnostní  slabina,  jako 
dobu  ukončení  protiprávního  stavu.  Teprve  tímto  dnem  počala,  v souladu  s  §  30  písm.  b) 
a § 31 odst. 2 písm. c) zákona č. 250/2016 Sb. a i v souladu s někdejším § 46 odst. 3 zákona 
č. 101/2000  Sb.,  běžet  tříletá  promlčecí  lhůta.  Pokud  by  totiž  byl  kupříkladu  přijat  výklad 
obviněné,  podle  něhož  je  třeba  trvání  protiprávního  jednání  vztáhnout  na  část  databáze, 
která byla předmětem incidentu, bylo by nutno konstatovat, že skutek nebyl dosud dokonán, 
jelikož tato databáze není nadále v držení obviněné, a to se všemi důsledky. Z druhé strany 
ovšem samotný fakt, že se osobní údaje dostaly do držení jiné osoby, nezbavuje obviněnou 
jejích povinností resp. odpovědnosti ve vztahu k údajům, které jsou předmětem zpracování, 
které  provádí,  neboť  ona  byla  jejich  správce  a  měla  právě  takovémuto  jednání  resp.  stavu 
předejít. Jako počátek vzniku protiprávního stavu pak bylo, a to opět ve prospěch obviněné, 
stanoveno samotnou obviněnou vymezené datum odcizení databáze, jelikož tento teoreticky 
mohl  být  posunut  resp.  rozšířen  k datu,  od  kterého  fungovala  opatření  představující 
relevantní bezpečnostní slabinu.           
 
Pro úplnost možno dodat, že předmětného přestupku by se obviněná, resp. kterýkoli správce 
či zpracovatel dopustili i za situace naprosté absence předmětných opatření anebo za situace 
přijetí  zjevně  nedostatečných  opatření,  a  to  aniž  by  došlo  k jakémukoli  bezpečnostnímu 
incidentu, což však není tento případ.   
 

4/5 

 

Rozhodnutí pak je, byť v poněkud stručné podobě, řádně odůvodněno a s vývody správního 
orgánu prvního stupně se odvolací orgán ztotožňuje. To, že s tímto odůvodněním obviněná 
nesouhlasí, nelze chápat jako jeho absenci, navíc zakládající nepřezkoumatelnost rozhodnutí.     
  
Zároveň  byla  posouzena  i  nová  právní  úprava  obsažená  v  nařízení  Evropského  parlamentu 
a Rady  (EU)  2016/679  ze  dne  27.  dubna  2016  o  ochraně  fyzických  osob  v  souvislosti  se 
zpracováním osobních údajů a o volném pohybu těchto údajů a o zrušení směrnice 95/46/ES 
(obecné nařízení o ochraně osobních údajů), nicméně tato, jak odvolací orgán shledal, nemá 
na posouzení věci žádný vliv.  
 
Argumentaci obviněné proto odvolací orgán odmítl. Po celkovém přezkoumání pak odvolací 
orgán konstatuje, že v postupu správního orgánu prvního stupně neshledal žádná pochybení. 
Na  základě  všech  výše  uvedených  skutečností  proto  rozhodl  tak,  jak  je  uvedeno  ve výroku 
tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 21. září 2018 
 

 
 

 
 
 
 
 
Za správnost vyhotovení: 

 

 
 
 
 
 
 
 

 
 

 
 

 

 

otisk úředního razítka 

 

JUDr. Ivana Janů, v. r. 

předsedkyně 

5/5 

