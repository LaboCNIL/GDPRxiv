ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00BYYOO* 

 
 
Čj. UOOU-08596/17-40 

 

 

 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů a podle 
§ 10 a § 152 odst. 2 zákona č. 500/2004 Sb., správní řád rozhodla dne 26. dubna 2018 podle 
ustanovení § 152 odst. 6 písm. a), § 152 odst. 5 a § 90 odst. 1 písm. b) zákona č. 500/2004 Sb., 
správní řád, takto: 
 
Rozhodnutí Úřadu pro ochranu osobních údajů čj. UOOU-08596/17-19 ze dne 6. února 2018 
se zrušuje a věc se vrací správnímu orgánu prvního stupně k novému projednání. 

 

Odůvodnění 

 

Řízení pro podezření ze spáchání přestupku proti obviněnému, XXXXXX (dále jen „obviněný“), 
bylo zahájeno na základě podnětu statutárního města XXXXXX, který byl Úřadu pro ochranu 
osobních údajů (dále jen „Úřad“) doručen dne 31. srpna 2017. 
  
Z  doručeného  podnětu  a  jeho  příloh  vyplynulo,  že  obviněný  zveřejnil  dne  23.  srpna  2017 
prostřednictvím  sociální  sítě  Facebook  na  svém  profilu  příspěvek,  který  obsahoval  osobní 
údaje  XXXXXX,  zaměstnankyně  odboru  sociálních  věcí  Magistrátu  města  XXXXXX  v  rozsahu 
jméno,  příjmení,  rodné  příjmení  a  datum  a  místo  narození,  které  získal  ze  spisu  trestního 
řízení, a dále jí označoval jako křivou svědkyni v trestním řízení, kde  XXXXXX jako svědkyně 
opravdu vystupovala.  
 
Obviněný byl rozsudkem XXXXXX odsouzen k podmíněnému trestu odnětí svobody za XXXXXX, 
nicméně  posléze  byla  usnesením  XXXXXX  trestní  věc  obviněného  postoupena  statutárnímu 
městu XXXXXX, komisi pro projednání přestupků, se závěrem, že se nejedná o trestný čin. 
  
Toto  jednání  obviněného  správní  orgán  prvního  stupně  nejprve  kvalifikoval  jako  spáchání 
přestupku podle § 44a zákona č. 101/2000 Sb., o ochraně osobních údajů a o změně některých 
zákonů,  a  to  ve  formě  nepřímého  úmyslu  zveřejněním  osobních  údajů  XXXXXX, 
zaměstnankyně odboru sociálních věcí Magistrátu města XXXXXX, v rozsahu rodné příjmení, 
datum a místo narození, které získal ze spisu trestního řízení sp. zn. XXXXXX, čímž měl porušit 
povinnost stanovenou v § 8b odst. 1 zákona č. 141/1961 Sb., o trestním řízení soudním (trestní 
řád). Podle tohoto ustanovení osoby, jimž byly orgány činnými v trestním řízení poskytnuty 
informace, na které se vztahuje zákaz zveřejnění podle § 8a odst. 1 věty druhé trestního řádu 
pro  účely trestního  řízení  nebo  k výkonu  práv  či  k  plnění povinností  stanovených  zvláštním 
právním předpisem, je nesmějí nikomu dále poskytnout, pokud jejich poskytnutí není nutné 

1/3 

 
k uvedeným  účelům,  o  čemž  tyto  osoby  musí  být  poučeny.  Proto  byla  příkazem  čj.  UOOU-
08596/17-5 ze dne 19. října 2017 obviněnému uložena pokuta ve výši 3.000 Kč. Proti tomuto 
příkazu ovšem obviněný podal řádný odpor.  
 
V následujícím  řízení  pak  byl  obviněný  za  identické  jednání  uznán  vinným  ze  spáchání 
přestupku,  tentokrát  však  podle  §  44  odst.  1  písm.  c)  zákona  č.  101/2000  Sb.,  jelikož  měl 
porušit povinnost mlčenlivosti ve formě nepřímého úmyslu, a to zveřejněním osobních údajů 
XXXXXX, zaměstnankyně  odboru  sociálních  věcí Magistrátu  města  XXXXXX,  v rozsahu  rodné 
příjmení, datum a místo narození, které získal ze spisu trestního řízení sp. zn. XXXXXX. Tím měl 
porušit  povinnost  stanovenou  §  15  odst.  1  zákona  č. 101/2000 Sb.,  tedy  povinnost  osoby, 
která v rámci plnění zákonem stanovených oprávnění a povinností přichází u správce do styku 
s osobními údaji, zachovávat mlčenlivost o těchto osobních údajích. Za předmětný skutek pak 
byla  obviněnému  rozhodnutím  čj.  UOOU-08596/17-19  ze  dne  6.  února  2018  (dále  jen 
„rozhodnutí“) podle § 35 písm. b) zákona č. 250/2016 Sb., o odpovědnosti za přestupky a řízení 
o nich a v souladu s § 44 odst. 4 zákona č. 101/2000 Sb. uložena pokuta ve výši 3.000 Kč.  
 
Obviněný  rozhodnutí  posléze  napadl  řádným  rozkladem. V rozkladu  navrhuje  napadené 
rozhodnutí zrušit.  Na podporu tohoto především uvedl, že není osobou, která by byla vázána 
mlčenlivostí. Předmětné údaje pak měl získat jako účastník trestního řízení. Prostřednictvím 
Facebooku  informoval  pouze  okruh  známých,  kteří  mají  na  předmětný  profil  přístup. 
Nahlédnutí do trestního spisu mělo být obviněnému odepřeno, takže z něj zveřejněné údaje 
nemohou pocházet.  XXXXXX ale byla u hlavního líčení slyšena jako svědek a tyto údaje zde 
zazněly.  Jelikož  nebyla  vyloučena  veřejnost,  údaje  byly  veřejně  prezentovány.  Představa 
mlčenlivosti,  podle  níž  by  kdokoli,  kdo  byl  přítomen  jako  veřejnost  u  soudu  měl  utajovat 
skutečnosti, které tam slyšel, je podle názoru obviněného zcela absurdní. 
  
Následně  bylo  na  Úřad prostřednictvím elektronické  pošty  z  adresy  XXXXXX  v  období  od  6. 
března 2018 do 9. března 2018 doručeno celkem osm podání označených jako rozklad, resp. 
doplnění  odůvodnění  rozkladu  nebo  obsahujících  žádost  o  vložení  dalších  dokumentů  do 
spisu, které však nemají s probíhajícím řízením žádnou souvislost (např. ohledně jmenování 
inspektorů Úřadu prezidentem České republiky). Při nahlédnutí do spisu, které se uskutečnilo 
dne 9. března 2018, potvrdil obviněný podání rozkladu, které učinil původně elektronicky, do 
protokolu a současně předal vlastnoručně podepsaný text rozkladu a odůvodnění rozkladu. V 
těchto  podáních,  která  ovšem  nejsou  vždy  plně  srozumitelná,  obviněný  zčásti  opakuje 
argumenty původního rozkladu, vytýká nesprávné vedení spisu a v této souvislosti se dožaduje 
nápravy a dále poukazuje na pochybení Úřadu v průběhu řízení i na pochybení jiných orgánů.       
 
K tomu  odvolací  orgán  po  zevrubném  seznámení  se  spisovým  materiálem  považuje  za 
nezbytné  především  konstatovat,  že  správní  orgán  prvního  stupně  jednoznačně  nedoložil, 
odkud  předmětné  údaje  pocházejí.  V této  souvislosti  bylo  v odůvodnění  rozhodnutí  pouze 
konstatováno,  že:  „Z  logiky  věci  je  zřejmé,  že  detailní  znalost  osobních  údajů,  které  jsou 
uvedeny ve výroku tohoto rozhodnutí, tj. rodné příjmení, datum a místo narození, nelze získat 
pouhou  přítomností  na  veřejném  zasedání  soudu,  nýbrž  pouze  z  písemností,  které  jsou 
obsahem spisu, se kterým se může seznámit pouze obviněný, nikoliv běžná veřejnost. Rovněž z 
usnesení  soudu  doručených  správnímu  orgánu  nelze  dovodit,  že  by  obsahovaly  zmiňované 
údaje nebo že by tyto údaje byly v rámci jednání před soudem čteny.“  
 
Zároveň je nutno zvláště připomenout ustanovení § 101 odst. 1 trestního řádu, podle něhož 
„před výslechem svědka je třeba vždy zjistit jeho totožnost.“ Ta se pak zjišťuje především na 
základě průkazu totožnosti. Pokud tedy předmětné trestní řízení bylo náležitě vedeno, mohly 

2/3 

 
by u hlavního líčení údaje o rodném příjmení, datu a místu narození svědkyně, tudíž údaje, jež 
lze považovat za základní identifikátory, zaznít. V tomto případě by obviněný opravdu nebyl 
vázán povinností mlčenlivosti dle § 15 zákona č. 101/2000 Sb. a nemohl tak spáchat přestupek 
podle § 44 odst. 1 písm. c) zákona č.101/2000 Sb. Nicméně ani toto nebylo doloženo. 
 
Stejně tak nebylo doloženo, zda obviněný nahlížel do spisu, čemuž by, jak se hypoteticky uvádí 
v samotném  odůvodnění  rozhodnutí,  v zásadě  odpovídala  i  struktura  zveřejněných  údajů.  
Dále by bylo třeba zjistit, zda, pokud k nahlédnutí došlo, byl obviněný řádně poučen dle § 8b 
odst. 1 trestního řádu, a v případě prokázání těchto skutečností by přicházelo v úvahu stíhání 
za přestupek dle § 44a zákona č. 101/2000 Sb. 

 

Odvolací  orgán  tedy  shledal,  že  správní  orgán  prvního  stupně  nezjistil  stav  věci  tak,  aby 
nevznikaly pochybnosti. Jak také podotýká, doložené skutečnosti rozhodně ve svém souhrnu 
netvoří  logickou,  ničím  nenarušenou  a  uzavřenou  soustavu  nepřímých  důkazů,  které  jsou 
v takovém příčinném vztahu k dokazované skutečnosti, že by umožnily jen jeden závěr.  
 
Za těchto okolností pak odvolací orgán považuje za irelevantní zabývat se další argumentací 
obviněného  a  s ohledem  na  všechny  výše  uvedené  skutečnosti  tudíž  rozhodl  tak,  jak  je 
uvedeno ve výroku tohoto rozhodnutí. Zároveň však, což odvolací orgán považuje za nezbytné 
na  tomto  místě  zvláště  zdůraznit,  toto  v žádném  případě  nelze  interpretovat  jako  obecný 
příklon Úřadu ke zveřejňování, resp. šíření osobních údajů o třetích osobách prostřednictvím 
sociálních sítí jako je Facebook.   
 
Jak  tedy  lze  závěrem  shrnout,  v následujícím  řízení  by  měl  správní  orgán  prvního  stupně 
nejprve  řádně  zjistit  stav  věci  a  poté  skutek obviněného  nově  kvalifikovat,  ať  už  ve  smyslu 
spáchání přestupku podle § 44a zákona č. 101/2000 Sb. anebo podle § 44 zákona č. 101/2000 
Sb., eventuálně i jiným způsobem, přičemž nelze vyloučit ani závěr v tom smyslu, že obviněný 
se svým jednáním žádného přestupku nedopustil.  
               
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 26. dubna 2018 
 

 

 
 
 

otisk úředního razítka 

JUDr. Ivana Janů 

předsedkyně 

3/3 

