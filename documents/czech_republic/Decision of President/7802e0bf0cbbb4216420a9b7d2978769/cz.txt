ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DD3Q2* 

 
 
 
Čj. UOOU-03469/18-19 

 

 
 
 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152  odst.  2  zákona  č.  500/2004  Sb.,  správní  řád,  rozhodla  dne  6.  června  2019 
s přihlédnutím k § 2 odst. 1 zákona č. 250/2016 Sb., o odpovědnosti za přestupky a řízení o nich 
a  §  62  odst.  5  a  §  66  odst.  5  zákona  č.  110/2019  Sb.,  o  zpracování  osobních  údajů  podle 
ustanovení § 152 odst. 6 písm. a) zákona č. 500/2004 Sb., správní řád, takto: 
 
Rozhodnutí Úřadu pro ochranu osobních údajů čj. UOOU-03469/18-10 ze dne 18. května 2018 
se  na  základě  rozkladu  obviněného, 

  se  sídlem 

, (dále jen „obviněný“) ze dne 1. června 2018, 

mění tak,  
 
že bod II. výroku napadeného rozhodnutí zní takto: 
 
„II. přičemž od uložení správního trestu se upouští“; 
 
a bod III. výroku napadeného rozhodnutí zní takto: 
  
„III. a podle § 95 odst. 1 zákona č. 250/2016 Sb. se mu ukládá povinnost nahradit  náklady 
řízení  ve  výši 1.000  Kč, splatné  do  30  dnů  ode dne nabytí  právní  moci tohoto  rozhodnutí 
bezhotovostním převodem na účet vedený u ČNB, č. ú. 19-5825001/0710, variabilní symbol 
IČO obviněného, konstantní symbol 1148“; 
 
a ve zbytku se napadené rozhodnutí potvrzuje. 
 
 

Odůvodnění 

 
Správní  řízení  pro  podezření  ze  spáchání  přestupku  podle  §  45  odst.  1  písm.  h)  zákona 
č. 101/2000  Sb.,  v  souvislosti  se  zpracováním  osobních  údajů  v  registru  obyvatel  (dále  jen 
„ROB“),  bylo  zahájeno  příkazem  Úřadu  pro  ochranu  osobních  údajů  (dále  jen  „Úřad“), 
čj. UOOU-03469/18-3,  který  byl  obviněnému  doručen  dne  11. dubna  2018  a  kterým  byla 
obviněnému uložena pokuta ve výši 1.100.000 Kč za spáchání přestupku podle § 45 odst. 1 

 

1/7 

písm. h),  neboť nepřijal opatření pro zajištění zpracování osobních údajů, a tedy porušil § 13 
odst. 1 zákona č. 101/2000 Sb.  
 
Podkladem pro vydání příkazu byl protokol o kontrole čj. UOOU-07556/17-43 ze dne 15. února 
2018, pořízený podle zákona č. 101/2000 Sb. a zákona č. 255/2012 Sb., o kontrole (kontrolní 
řád),  inspektorkou  Úřadu  Mgr.  et  Mgr.  Boženou  Čajkovou  a  spisový  materiál  shromážděný 
v rámci kontroly provedené u obviněného ve dnech 8. srpna 2017 až 2. února 2018 na základě 
Kontrolního  plánu  Úřadu  pro  rok  2017.  Předmětem  kontroly  bylo  dodržování  povinností 
obviněného 
jako  správce  osobních  údajů  zpracovávaných  v ROB,  zřízeném  zákonem 
č. 111/2009  Sb.,  o  základních  registrech,  ve  znění  pozdějších  předpisů,  se  zaměřením 
na zabezpečení  zpracovávaných  osobních  údajů.  Kontrola  se  rovněž  zaměřila  na  postup 
obviněného  a  opatření  jím  přijatá  po  předchozí  kontrole  Úřadu  provedené  v  období 
od 28. ledna 2015 do 31. srpna 2015, v jejímž závěru bylo konstatováno porušení § 13 odst. 1 
zákona  č. 101/2000  Sb.  spočívající  v  přístupu  neoprávněných  subjektů  k  osobním  údajům 
v ROB. Do kontroly byly dále zařazeny následující tři podněty (stížnosti), které Úřad obdržel 
v období od 11. února do 31. července 2017 a jejichž obsah s předmětem kontroly souvisel. 
Tyto podněty se týkaly nahlížení na osobní údaje v ROB městem 
v souvislosti 
s volbami,  nahlížení  na  osobní  údaje  statutárního  orgánu 

 ze strany města 

 a nahlížení na osobní údaje v ROB soudním 
exekutorem.  Kontrolující  inspektorka  došla  v protokolu  o  kontrole  k závěru,  že  obviněný 
porušil  ustanovení  §  13  odst.  1  a  §  10  zákona  č.  101/2000  Sb.,  spis  byl  proto  postoupen 
k vedení správního řízení. 
  
Proti příkazu podal obviněný odpor, doručený Úřadu dne 18. dubna 2018. V souladu s § 150 
odst. 3 správního řádu byl podaným odporem příkaz zrušen a správní orgán prvního stupně 
pokračoval ve správním řízení. Následně, dne 18. května 2018, vydal správní orgán prvního 
stupně  rozhodnutí,  čj.  UOOU-03469/18-10,  kterým  byl  obviněný  opětovně  uznán  vinným 
ze spáchání přestupku podle § 45 odst. 1 písm. h) zákona č. 101/2000 Sb., neboť nepřijal nebo 
neprovedl  opatření  pro  zajištění  bezpečnosti  zpracování  osobních  údajů.  Tímto  jednáním 
obviněný porušil povinnost stanovenou v § 13 odst. 1 zákona č. 101/2000 Sb., tedy povinnost 
přijmout  taková  opatření,  aby nemohlo  dojít  k  neoprávněnému  nebo  nahodilému  přístupu 
k osobním údajům, k jejich změně, zničení, či ztrátě, neoprávněným přenosům, k jejich jinému 
neoprávněnému zpracování, jakož i k jinému zneužití osobních údajů, za což mu byla podle 
§ 35 písm. b) zákona č. 250/2016 Sb. a v souladu s § 45 odst. 3 zákona č. 101/2000 Sb. uložena 
pokuta ve výši 1.100.000 Kč. 
 
Proti  výše  uvedenému  rozhodnutí  správního  orgánu  prvního  stupně  (dále  jen  „napadené 
rozhodnutí“)  podal  obviněný  dne  1. června  2018  prostřednictvím  datové  schránky  rozklad, 
úvodem kterého namítá, že postup Úřadu považuje za překvapivý a nepřiměřený, jak pokud 
jde o učiněné závěry, tak pokud jde o výši uložené pokuty.  
 
Ohledně výše uložené pokuty obviněný konstatuje, že dle jeho názoru neodpovídá ustálené 
praxi Úřadu v podobných případech, a též je vyšší v porovnání s jinými dosud postihovanými 
(údajnými)  pochybeními  obviněného.  Zde  obviněný  odkazuje  na  rozhodnutí  předsedkyně 
Úřadu  ze  dne  28.  ledna  2016,  čj.  UOOU-10090/15-15.  Dále  obviněný  konstatuje,  že Úřad 
nebere  v  potaz,  že  ještě  před  zahájením  správního  řízení  již  byly  všechny  nedostatky 
odstraněny  a  napraveny  a že  je  uložená  pokuta  rovněž  v  rozporu  s  proklamovanou  novou 
politikou  Úřadu  jako  orgánu  primárně  vzdělávacího,  nikoliv  trestajícího.  Podle  obviněného 
se sám  Úřad  zavázal  smlouvou  uzavřenou  se  Správou základních registrů  k  poskytování  své 

 

2/7 

odbornosti  pro  účely  odstraňování  nedostatků,  aniž  tak  ale  činil  (místo  toho  nyní  ukládá 
pokutu  za nedostatky,  jichž  si  měl  včas  všimnout  a  předejít  tak  porušení  ochrany  osobních 
údajů).  Ochranu  osobních  referenčních  údajů  uložených  v  základních  registrech  má  dle 
obviněného zajišťovat i Úřad, jako správce Informačního systému ORG, v této pozici však byl 
nečinný.  Dále  byl  dle  obviněného  Úřad  nečinný  i  z  pozice  člena  Rady  základních  registrů 
(nevzdělával,  neupozorňoval  na  nedostatky,  neplnil  své  smluvní  ani  zákonné  povinnosti; 
až nyní ex post trestá za pochybení, za něž sám nese spoluodpovědnost).  
 
Obviněný  proto  vzhledem  k výše  uvedenému  žádá  o  podstatné  snížení  uložené  pokuty, 
(setrvá-li  předsedkyně  Úřadu  na názoru,  že  postih  je  i  tak  nezbytný),  a  to  v  takové  výši, 
aby pokuta odpovídala jak všem okolnostem věci, tak i legitimnímu očekávání obviněného. 
 
Dále se obviněný domnívá, že skutek není dostatečně přesně a nezaměnitelně vymezen tak, 
aby nemohlo v budoucnu dojít k porušení zásady ne bis in idem, což dále rozvádí takto: 
 
Ve výroku I. písm. a) a b) napadeného rozhodnutí se píše obecně o umožnění přístupu, není 
však zřejmé, zda neexistují ještě nějaké jiné přístupy, které zde nejsou zahrnuty. Zde obviněný 
požaduje  změnu  formulace  výroku  na  „celkem  x  přístupů“.  Nejasně  je  pak  dle  obviněného 
formulován také  výrok  pod  písm.  c) kde  je použita  formulace  o nezjištěném  počtu případů 
a není  definováno,  jaké  konkrétní  údaje  měly  být  zpřístupněny.  Tato  skutečnost  má  dopad 
na závažnost  skutku,  tj. pokud  byl  spolehlivě  zjištěn  pouze  jeden  případ  neoprávněného 
přístupu, lze pouze tento jeden přístup uvést do výroku. V návaznosti na tuto skutečnost má 
být dle obviněného nepřezkoumatelná také výše pokuty.  
 
K  výroku  I.  písm.  b)  napadeného  rozhodnutí  dále  obviněný  namítá,  že  není  odpovědný 
za službu 
,  neboť  správcem  ISZR  je  Správa  základních  registrů,  která  je  samostatným 
správním úřadem, který je podřízen obviněnému, ale není jeho součástí.  
 
Obviněný v rozkladu rovněž uvedl, že se správní orgán prvního stupně nedostatečně vypořádal 
jak s jeho  námitkou  nepřiměřeně  krátké  časové  lhůty  na  přípravu  obhajoby,  tak  s  vlastním 
podílem  na zjištěném  stavu  věci.  Dle  obviněného  též  v napadeném  rozhodnutí  chybí 
hodnocení  důkazů,  co  z nich  vyplývá,  správním  orgánem  prvního  stupně  nejsou  uváděny 
právní předpisy ani nejsou zřejmá kritéria volby druhu a výše trestu.  
 
Další část rozkladu se týká použitelné a použité právní úpravy přestupkového práva. Pozdější 
úprava se použije, pokud je pro pachatele příznivější. Tak tomu dle obviněného není, což má 
vyplývat  z  celkového  zpřísnění  přestupkového  práva  a  z  úpravy  délky  promlčecí  doby. 
Obviněný rovněž uvedl, že argument ustanovením § 112 odst. 2 zákona č. 250/2016 Sb. nelze 
použít, neboť se jedná o protiústavní ustanovení. Současně obviněný zastává názor, že správní 
orgán prvního stupně si vybral pro něj výhodnější právní úpravu, která umožňuje zpětný postih 
za přestupek,  kdy je  údajně  veden  snahou  o  co  nejpřísnější  postih  obviněného  a  uložení 
co nejvyšší pokuty.  
 
Dále obviněný k jím spáchanému trvajícímu přestupku uvádí, že pro jeho trvání a pokračování 
by  musel  být  na počátku  úmysl,  potažmo  vědomé  aktivní  jednání,  o  kterém  nelze  hovořit, 
postupuje-li obviněný na základě zákona.  
 
Závěrem  obviněný  navrhuje  věc  vrátit  k  novému  projednání,  nebo  přinejmenším  změnit 
napadené rozhodnutí (přepracováním výroku) a revidovat peněžitý trest.  

 

3/7 

Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a došel k následujícím závěrům.  
 
Především  odvolací  orgán  shledal,  že  po  věcné  stránce  obviněný  v rozkladu  z velké  části 
opakuje argumenty, které již uvedl ve svých dřívějších vyjádřeních adresovaných Úřadu. 
 
Ohledně  námitky  obviněného  týkající  se  nedostatečného  času  na  přípravu  obhajoby, 
vzhledem ke složitosti věci a skutečnosti, že sankční řízení řeší jiné oprávněné úřední osoby 
než ty, které se účastní kontroly, odvolací orgán konstatuje, že doba určená správním orgánem 
prvního  stupně  obviněnému  k vyjádření  k podkladům  rozhodnutí,  se  skutečně  jeví  jako 
poměrně  krátká.  Na druhou  stranu  je  však  nutno  brát  v potaz  fakt,  že ačkoliv  byla  všechna 
porušení  § 13  odst.  1  zákona  č.  101/2000  Sb.  uvedená  ve  výroku  napadeného  rozhodnutí 
zmíněna v rámci kontrolních zjištění v protokolu o kontrole, obviněný proti těmto zjištěním 
námitky  nepodal.  Námitku  podal  pouze  proti  textu  týkajícího  se  názoru  kontrolujících 
na možné zlepšení dosavadní praxe v rámci kontrolního zjištění č. 4, a této námitce kontrolující 
inspektorka vyhověla. Ze závěru provedené kontroly tak mohl obviněný dovodit rozsah svého 
obvinění. Argumentace ohledně  nedostatečné  odbornosti osob  v kontrolním řízení  byla  dle 
názoru  odvolacího  orgánu  již  dostatečně  vyvrácena  v odůvodnění  napadeného  rozhodnutí, 
kde je uvedeno, že nelze mít pochybnosti o dostatečné právní a odborné erudovanosti osob 
přítomných při provádění kontroly jednajících za kontrolovanou osobu. Těmito osobami byli 
na  ústním  jednání  Mgr.  Karel  Bačkovský,  vedoucí  oddělení  bezpečnostně  právního, 
JUDr. Zdeněk Němec, ředitel odboru správních činností a JUDr. Juraj Martoník, hlavní metodik 
pro ochranu osobních údajů.  
 
K námitce obviněného, že Úřad neplní své smluví povinnosti vyplývající ze smlouvy uzavřené 
se  Správou  základních  registrů,  neboť  nezajišťuje  ochranu  osobních  referenčních  údajů 
v registrech, odvolací orgán uvádí, Úřad je na základě ustanovení § 11 odst. 1 písm. a) a b) 
zákona  č.  111/2009  Sb.,  o  základních  registrech,  ve  znění  pozdějších  předpisů,  správcem 
informačního  systému  veřejné  správy  (IS  ORG),  jehož  účelem  je  podporovat  v systému 
základních  registrů  ochranu  osobních  údajů,  a  to  cestou  náhrady  dosavadního  používání 
rodného  čísla  jako  univerzálního  identifikátoru  fyzické  osoby  systémem  bezvýznamových 
identifikátorů.  Úřad tedy pouze zajišťuje anonymizaci komunikace mezi jednotlivými registry, 
z čehož nelze dovozovat odpovědnost za výdej osobních dat. Za tento výdej odpovídají správci 
příslušných registrů. V případě ROB je tímto správcem dle § 20 odst. 1 zákona č. 111/2009 Sb., 
o základních registrech, Ministerstvo vnitra. 
 
Další argument obviněného se týká čtení referenčních údajů z ROB prostřednictvím nahlížení 
do  ROS  (Registr  osob,  jehož  správcem  je  ČSÚ)  skrze  službu 
“) 
ve větším  rozsahu,  než  stanoví  zákon  č.  111/2009  Sb.  Prostřednictvím  této  služby  bylo 
přístupů v tomto rozsahu. K námitce obviněného, dle které je odpovědným 
umožněno 
, jež je službou vnějšího komunikačního rozhraní základních 
subjektem za fungování služby 
registrů  (její  součástí  je  také  služba 
)  Správa  základních  registrů, 
odvolací orgán odkazuje na vyjádření samotného obviněného ze dne 9. května 2018, (str. 3 
předposlední odstavec), kde se uvádí „

(dále  jen  „

“.  Obviněný  jako  správce  pak  nastavuje  parametry  dané  služby,  a  proto  měl 
provést  omezení  poskytovaných  údajů  tak,  aby  jejich  rozsah  odpovídal  požadavkům 
stanoveným zákonem č. 111/2009 Sb.  
 

 

4/7 

Ohledně neoprávněných přístupů orgánů veřejné moci k údajům z ROB v rámci agendy 
 
se  obviněný  odvolává  na  skutečnost,  že  do  31.  prosince  2016  postupoval  v  souladu  s § 54 
odst. 4 zákona č. 111/2009 Sb., o základních registrech, dle kterého pokud obviněný shledá 
v ohlášení  agendy  nedostatky,  vyzve  ohlašovatele  agendy  k  jejich  odstranění,  přičemž  mu 
k tomu  poskytne  přiměřenou  lhůtu.  Ve  výzvě  ohlašovateli  sdělí,  jaké  nedostatky  v ohlášení 
agendy shledal s uvedením odkazu na konkrétní ustanovení tohoto zákona. Z tohoto je však 
dle odvolacího orgánu zřejmé, že posouzení souladu ohlašované agendy měl provést obviněný 
před samotným zaregistrováním agendy. To lze usuzovat konečně také z § 54 odst. 3 zákona 
č.  111/2009  Sb.  (ve  znění  účinném  do  31.  prosince  2016),  tj.  že  pokud  obviněný  neshledá 
v ohlášení  agendy  nedostatky,  provede  registraci  agendy.  Obviněný  tak  neměl  posuzovat 
pouze formální stránku ohlašování agendy, ale také její obsah a ověřit tvrzení ohlašovatele.  
Jak  je  uvedeno  v odůvodnění  rozhodnutí  správního  orgánu  prvního  stupně,  neoprávněné 
přístupy byly  způsobeny  špatným  systémovým  nastavením  procesů  ze  strany  správce  ROB, 
kterým  je  obviněný.  Napravení  systémového  nastavení  nebylo  v daném  případě  vázáno 
na žádné legislativní kroky, které obviněný učinil.  
 
Obviněný se dále domnívá, že nepochybil ohledně přístupu exekutorů k osobním údajům tzv. 
vázaných osob, neboť dle jeho názoru byl zpřístupněný rozsah údajů oprávněný. Argumentuje 
ustanovením  §  33a  zákona  č. 120/2001  Sb.,  o  soudních  exekutorech  a exekuční  činnosti 
(exekuční řád), který stanoví rozsah údajů poskytovaných obviněným a Policií České republiky 
exekutorům.  Je  pravdou,  že  soudní  exekutor  je  skutečně  oprávněn  k  využití  těchto  údajů 
k provedení  exekuce  a  je  jeho  povinností  údaje  používat  k výslovně  uvedeným  účelům. 
V uvedeném případě však byl soudním exekutorům umožněn přístup k osobním údajům všech 
vázaných  osob,  tudíž  i  těch,  jejichž  údaje  k  výkonu  exekuce  nepotřebovali,  přičemž  tuto 
skutečnost nemohli ovlivnit výběrem konkrétní vázané osoby. V daném případě byl soudním 
exekutorem  proveden  dotaz  přes  službu 
 

,  která  je  tzv. 

. 

 

ednalo se tedy o chybu nastavení služby, která neumožnila nahlížejícímu exekutorovi 
provést  výběr  konkrétních  vázaných  osob.  Odpovídající  nastavení  služby  bylo  povinností 
obviněného, neboť jakožto správce ROB dle § 20 odst. 1 zákona č. 111/2009 Sb. je odpovědný 
za nastavení  systému,  a  to  včetně  přístupu  k údajům  v Agendovém  informačním  systému 
(AISEO).  Odvolací  orgán  tedy  souhlasí  se  závěrem  správního  orgánu  prvního  stupně, 
že obviněný  je  v tomto  případě  zodpovědný  za  neoprávněné  poskytnutí  osobních  údajů 
ve větším rozsahu, než jaký byl pro daný účel nahlížejícího nezbytný. 
 
Ohledně použitelné právní úpravy v oblasti přestupkového práva odvolací orgán konstatuje, 
že ani v jednom z posuzovaných dílčích skutků (nikoliv útoků, protože se jedná o jednotlivé 
dílčí  skutky  v rámci  trvajícího  přestupku,  nikoliv  přestupku  pokračujícího),  by  k  promlčení 
nedošlo,  a  to  nezávisle  na  použité  právní  úpravě.  Dle  ustanovení  §  46  odst.  3  zákona 
č. 101/2000 Sb., účinného do 30. června 2017, odpovědnost právnické osoby za správní delikt 
zaniká, jestliže správní orgán o něm nezahájil řízení do 1 roku ode dne, kdy se o něm dozvěděl, 
nejpozději však do 3 let ode dne, kdy byl spáchán, přičemž spácháním se u trvajících správních 
přestupků myslí dokonání/spáchání posledního dílčího skutku. V předmětné věci byly poslední 
dílčí skutky u jednotlivých skutků naplňujících skutkovou podstatu podle § 45 odst. 1 písm. h) 
zákona č. 101/2000 Sb. spáchány 29. února 2016, 30. prosince 2016 a 8. srpna 2017, přičemž 

 

5/7 

správní řízení ve věci spáchání těchto skutků bylo zahájeno příkazem dne 11. dubna 2018. Je 
tedy evidentní, že odpovědnost právnické osoby za daný přestupek by podle předchozí právní 
úpravy nezanikla.  Dle ustanovení § 29 písm. a) zákona č. 250/2016 Sb., o odpovědnosti za 
přestupky a řízení o nich, účinného od 1. července 2017, zaniká odpovědnost za přestupek 
uplynutím promlčecí doby, přičemž promlčecí doba dle § 30 písm. b) výše citovaného zákona 
činí u přestupku, za který zákon stanoví sazby pokuty, jejíž horní hranice je alespoň 100.000 Kč 
(v  daném  případě  činila  tato  hranice  dle  ustanovení  §  45  odst.  3  zákona  č.  101/2000  Sb. 
5.000.000 Kč) 3 roky. Doba zániku odpovědnosti za přestupek je tedy dle obou výše uvedených 
právních předpisů shodná. I pokud by otázka intertemporálních účinků byla pro posouzení věci 
rozhodnou, nemohl by Úřad přehlédnout, že ani judikatura správních soudů dosud nedošla 
k závěru o protiústavnosti ustanovení § 112 odst. 2 zákona č. 250/2016 Sb., o odpovědnosti 
za  přestupky  a  řízení  o  nich.  Ostatně  samo  Ministerstvo  vnitra  ve  své  publikaci  „Průvodce 
zákonem  č.  250/2016  Sb.,  o  odpovědnosti  za  přestupky  a  řízení  o  nich  (2.  doplněná  verze, 
aktualizovaná  ke  dni  19.  ledna  2018)“  [na  http://www.mvcr.cz  v  podsekci  “Metodické 
pomůcky k zákonu č. 250/2016 Sb., o odpovědnosti za přestupky a řízení o nich”] nedospívá 
k závěru o protiústavnosti daného ustanovení a odkazuje na závěr nálezu Ústavního soudu ze 
dne 21. prosince 1993, sp. zn. Pl. ÚS 19/93, že čl. 40 odst. 6 Listiny základních práv a svobod 
se především zabývá tím, které trestné činy lze stíhat (tedy ty, jež byly vymezeny zákonem 
v době, kdy byl čin spáchán), a neupravuje otázku, jak dlouho lze tyto činy stíhat. 
  
K argumentu  obviněného,  že  podmínkou  trvajícího  přestupku  má  být  úmysl  vyvolat 
protiprávní  stav  a  udržovat  ho,  odvolací  orgán podotýká,  že  tuto podmínku ustanovení  §  8 
přestupkového zákona upravující trvající přestupek neobsahuje. Znakem trvajícího přestupku 
je „jednání (pozn. nikoliv tedy úmyslné jednání) pachatele spočívající ve vyvolání a následném 
udržování  protiprávního  stavu  nebo  jednání  pachatele  spočívající  v udržování  protiprávního 
stav,  který  nebyl  pachatelem  vyvolán“.  Lze  tedy  konstatovat,  že  se  tvrzení  obviněného 
nezakládá na pravdě.  Ostatně pokud by tomu tak skutečně bylo, došlo by k absurdní situaci, 
kdy by přestupky spáchané z nedbalosti, přestupky spočívající v opomenutí, nebo přestupky 
formulované jako odpovědnost za následek, nebyly vůbec postižitelné. 
 
K námitce ohledně přístupu k trestání a k uložené sankci odvolací orgán uvádí, že správní orgán 
prvního  stupně  výši  uložené  sankce  náležitě  odůvodnil.  Při  jejím  ukládání  přihlédl  zejména 
k povaze  a závažnosti  přestupku,  kterou  zvyšuje  především  skutečnost,  že  je  obviněný 
profesionálem  v oboru  a  má  tedy  být  garantem řádného  výkonu  povinností,  které  jsou  mu 
zákonem  svěřeny.    Jako  další  skutečnosti  zvyšující  závažnost  přestupku  pak  správní  orgán 
prvního  stupně  shledal  značný  počet  subjektů  údajů  a  dlouhý  časový  interval,  po  který  byl 
přestupek páchán. Obviněný argumentuje, že výše uložené sankce neodpovídá ustálené praxi 
Úřadu  v podobných  případech,  neboť  je  vyšší  v  porovnání  s  jinými  dosud  postihovanými 
pochybeními  obviněného.  V této  souvislosti  obviněný  odkazuje  na  rozhodnutí  předsedkyně 
Úřadu  ze  dne  28. 
ledna  2016,  čj.  UOOU-10090/15-15,  které  se  týkalo  umožnění 
neoprávněného  přístupu  k osobním  údajům  v základních  registrech  veřejnoprávním 
institucím  –  Českému  rozhlasu  a České  televizi.    Přestože  se  v daném  případě  jednalo  též 
o přestupek  dle  §  45  odst.  1  písm.  h)  zákona  č. 101/2000  Sb.,  odvolací  orgán  zdůrazňuje, 
že nelze tyto dva případy zcela srovnávat, neboť počet dotčených subjektů osobních údajů byl 
v uvedeném  případě  nižší  a  doba  páchání  přestupku  výrazně  kratší.  Tyto  skutečnosti 
se samozřejmě promítají do výše uložené sankce. (Pozn.: toto rozhodnutí předsedkyně Úřadu 
snižovalo  původně  uloženou  pokutu  ve  výši  700.000  Kč  na  500.000  Kč,  přičemž  porušení 
se týkalo  celkem 
subjektů  osobních  údajů).  Odvolací  orgán  v této  souvislosti 
konstatuje, že ačkoliv správní orgán prvního stupně dostatečně zdůvodnil výši uložené sankce, 

 

6/7 

která byla uložena v zákonem stanovené hranici, nebyl při jejím ukládání brán v úvahu fakt, 
že v případě porušení povinnosti stanovené v § 13 odst. 1 zákona č. 101/2000 Sb., v souvislosti 
s agendou 
, tj. udělování autorizace podle zákona č. 176/2006 Sb., o uznávání výsledků 
dalšího vzdělávání, došlo k nápravě ze strany obviněného, a to již před zahájením kontrolního 
řízení Úřadem.  
 
Odvolací  orgán  však  v této  souvislosti  uvádí,  že  v rámci  své  rozhodovací  činnosti  je  vázán 
platnou právní úpravou, představovanou především nařízením Evropského parlamentu a Rady 
(EU) 2016/679 ze dne 27. dubna 2016 o ochraně fyzických osob v souvislosti se zpracováním 
osobních  údajů  a o volném  pohybu  těchto  údajů  a  o  zrušení  směrnice  95/46/ES  (dále  jen 
„obecné  nařízení“)  a dále  zákonem  č.110/2019  Sb.,  o  zpracování  osobních  údajů.  Podle 
ustanovení  §  66  odst.  5  zákona  č.  110/2019  Sb.  pak  „řízení  zahájená  podle  zákona 
č. 101/2000 Sb.,  která  nebyla  pravomocně  skončena  přede  dnem  nabytí  účinnosti  tohoto 
zákona  se  dokončí  podle  zákona  č. 101/2000  Sb.“,  což  je  třeba  vztáhnout  právě  k  tomuto 
případu. Zároveň je ale nutno připomenout i čl. 83 odst. 7 obecného nařízení, podle něhož 
„…může  každý  členský  stát  stanovit  pravidla  týkající  se  toho,  zda  a  do  jaké  míry  je  možno 
ukládat správní pokuty orgánům veřejné moci a veřejným subjektům…“, k čemuž ustanovení 
§ 62 odst. 5 zákona č. 110/2019 Sb. Úřadu nařizuje, aby upustil od uložení správního trestu 
také tehdy, jde-li o správce a zpracovatele uvedené v čl. 83 odst. 7 obecného nařízení.     
 
Ustanovení § 2 zákona č. 250/2016 Sb., o odpovědnosti za přestupky a řízení o nich pak ukládá, 
aby  se  odpovědnost  za  přestupek  posuzovala  podle  zákona  účinného  v době  spáchání 
přestupku; podle pozdějšího zákona se posuzuje jen tehdy, je-li to pro pachatele přestupku 
příznivější.  Jelikož  obviněný  předmětný  skutek  spáchal  jako  správce  v  postavení  orgánu 
veřejné  moci,  je  třeba  aplikovat  příznivější  právní  úpravu,  kterou  představuje  právě 
ustanovení § 62 odst. 5 zákona č. 110/2019 Sb.   
 
Na  základě  všech  výše  uvedených  skutečností  proto  rozhodl  tak,  jak  je  uvedeno  ve výroku 
tohoto rozhodnutí. 
 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 6. června 2019 

 

 
 
 
 
Za správnost vyhotovení: 

 

 
 

otisk úředního razítka 

 

JUDr. Ivana Janů, v. r. 

předsedkyně 

 

7/7 

