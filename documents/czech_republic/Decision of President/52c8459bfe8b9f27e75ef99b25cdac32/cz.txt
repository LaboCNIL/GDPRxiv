*UOOUX00BNHN3*                                                                                                 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

                                                                                                            Čj. UOOU-06702/17-37 

 
 

 

 

 
 
 
 
 
 

 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle§ 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, a podle 
§ 10 a § 152 odst. 2 zákona č. 500/2004 Sb., správní řád, rozhodla dne 2. února 2018 podle § 
152 odst. 6 písm. b) zákona č. 500/2004 Sb. takto: 

 
Rozklad účastníka řízení, společnosti XXXXXX, proti rozhodnutí Úřadu pro ochranu osobních 
údajů  čj. UOOU-06702/17-17  ze dne  11.  října  2017,  se  zamítá  a  napadené  rozhodnutí 
se potvrzuje. 
 
 

 

Odůvodnění 

 
 
Příkazem čj. UOOU-09702/17-4 ze dne 15. července 2017 zaslaným společnosti XXXXXX (dále 
jen  „účastník  řízení“),  bylo  zahájeno  řízení  o  přestupku  dle  §  15  odst.  1  písm.  a)  zákona 
č. 255/2012 Sb., v souvislosti s neposkytnutím součinnosti v rámci kontroly vedené Úřadem 
pro ochranu osobních údajů (dále jen „Úřad“) u účastníka řízení. Proti příkazu podal účastník 
řízení odpor a správní orgán pokračoval v řízení.  
 
V rámci  kontroly  probíhající  u  účastníka  řízení  požadoval  kontrolující  inspektor  v rámci 
součinnosti odpovědi na  5 konkrétních otázek. Reakcí účastníka řízení byla žádost o zaslání 
základních identifikátorů stěžovatele.  
 
Dne  18.  srpna  2017  informoval  správní  orgán  účastníka  řízení  o  skutečnosti,  že  jsou 
shromážděny  podklady  pro  vydání  rozhodnutí  a  poučil  jej  o  jeho  právech  podle  zákona 
č. 500/2004 Sb.   
 
Dne 8. září 2017 byla Úřadu doručena žádost účastníka řízení o písemné sdělení oprávněných 
úředních  osob  v daném  řízení  a  zároveň  žádost  dle  §  80  odst.  2  zákona  č. 250/2016  Sb. 
o nařízení ústního jednání a umožnění nahlédnutí do spisu. Správní orgán zodpověděl dotaz 
ohledně oprávněných osob přípisem ze dne 14. září 2017 a vyzval současně účastníka řízení 
k doplnění žádosti o nařízení ústního jednání.  

 
 

 

 
Dne 27. září 2017 účastník řízení nahlédl do spisu a současně bylo Úřadu doručeno doplnění 
žádosti o nařízení ústního jednání. Usnesením čj. UOOU-06702/17-16 ze dne 9. října 2017 Úřad 
návrh na nařízení ústního jednání zamítl. 
 
Správní orgán následně dne 11. října 2017 vydal rozhodnutí čj. UOOU-06702/17-17, kterým 
účastníku řízení za spáchání přestupku dle § 15 odst. 1 písm. a) zákona č. 255/2012 Sb. uložil 
podle § 35 písm. b) zákona č. 250/2016 Sb. a v souladu s § 15 odst. 2 zákona č. 255/2012 Sb. 
pokutu ve výši 50.000 Kč a dále podle § 95 odst. 1 zákona č. 250/2016 Sb. povinnost nahradit 
náklady řízení ve výši 1.000 Kč. Účastník řízení se dopustil přestupku tím, že v rámci probíhající 
kontroly  neposkytl  kontrolujícímu  potřebnou  součinnost,  neboť  nezaslal  požadované 
odpovědi  na  otázky  uvedené  v dopise  ze  dne  12.  června  2017,  čímž  porušil  povinnost 
stanovenou § 10 odst. 2 zákona č. 255/2012 Sb., tedy vytvořit podmínky pro výkon kontroly, 
umožnit  kontrolujícímu  výkon  jeho  oprávnění  stanovených  zákonem  a  poskytovat  k tomu 
potřebnou součinnost. 
  
Rozhodnutí  bylo  účastníku  řízení  doručeno  dne  21.  října  2017  a  dne  3.  listopadu  2017  byl 
prostřednictvím  datové  schránky  podán  Úřadu  rozklad,  který  byl  následně  doplněn  přípisy 
účastníka řízení doručenými Úřadu dne 19. a 28. listopadu 2017.    
 
V rozkladu doručenému Úřadu dne 3. listopadu 2017 se účastník řízení odvolává na odpověď 
ředitele  odboru  pro  styk  s veřejností  Úřadu,  že  Úřad  dosud  neprováděl  kontrolu  ve  věci 
párování  plateb  existence  a  poskytnutí  služeb  bez  provedené  reklamace,  kontrolu 
holdingových uspořádání a kontrolu daňového charakteru. 
 
V odůvodnění  svého  rozkladu  doručeném  Úřadu  dne  19.  listopadu  2017  považuje  účastník 
řízení otázky položené Úřadem za nezákonné a v rozporu se zákonem č. 101/2000 Sb. Namítá, 
že  sám  Úřad  zavdal  příčinu  k zápornému  stanovisku  účastníka  řízení  k výzvě  o součinnost, 
neboť na základě dotazu mu bylo sděleno, že Úřad neprovádí kontroly související s otázkami, 
o které účastník řízení vede s Úřadem spor. Dále shledává porušení práva ve skutečnosti, že 
mu  Úřad  opakovaně  odmítl  sdělit  osobní  údaje  takzvaného  stěžovatele,  což  považuje  za 
zásadní  omezení  svých  práv.  Úřad  dle  účastníka  řízení  postupuje  v rozporu  s obchodním 
a občanským zákoníkem, v případě neposkytnutí služeb odkazuje účastník řízení na zákonem 
definovaný  postup,  a  to  podání  reklamace.  Současně  namítá  i podjatost  Úřadu,  kterou 
spatřuje  v rozhodování  Úřadu  dříve,  než  jsou  vypořádány  námitky  o podjatosti  inspektora, 
a tak  předjímá  svá  budoucí  rozhodnutí,  aniž  by  znal  argumentaci  stěžovatele.  Úřad zcela 
ignoruje zákon č. 101/2000 Sb. a státní mocí definovaný výklad tohoto zákona. V neposlední 
řadě  namítá  politické  zneužití  moci,  neboť  inspektor  Vacula  a jeho  nadřízení  jsou  politicky 
spjati se stranami, jež účastník řízení vystavil řadě trestních kauz a vyšetřování, z nichž řada je 
v současné  době  v běhu.  Závěrem  napadá  účastník  řízení  i výši  stanovené  sankce,  která  je 
podle něj neadekvátní k výši základního jmění účastníka řízení a pro něj likvidační.  
 
V doplnění  rozkladu  doručeném  dne  28.  listopadu  2017  se  účastník  řízení  opět  vyjadřuje 
k podjatosti  kontrolujícího,  uvádí,  že  nelze  zákon  č.  255/2012  Sb.,  o  kontrole,  nadřazovat 
zákonu č. 101/2000 Sb. Dále namítá, že nelze vstupovat např. do spotřebitelských sporů na 
základě anonymně smyšleného oznámení, které je poté inspektorem Vaculou anonymizováno 
před  kontrolovaným  pod  iniciály  a  pod  pokutou  se  dožadovat  obchodních  informací 
nesouvisejících se zákonem č. 101/2000 Sb. Závěrem účastník řízení opakuje svůj protest na 

 

2/4 

základě  skutečnosti,  že  Úřad  žádnou  jinou  takovou  kontrolu  neprovedl  a protestuje  proti 
takovému postupu.  
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům. 
 
Odvolací orgán k rozkladu účastníka řízení obecně uvádí, že se ve většině jedná o argumentaci 
postavenou na údajném nesprávném postupu inspektora z politických důvodů. Účastník řízení 
však opět neuvádí žádná konkrétní porušení a podjatost rozšiřuje i na vedení Úřadu z důvodů 
příslušnosti k politickým stranám, proti kterým vede spor, aniž by však uvedl konkrétní případ 
takového sporu. 
 
Ohledně kontroly v dané věci odvolací orgán konstatuje, že každý případ je individuální a nelze 
tedy  na  základě  skutečnosti,  že  podobný  případ  nebyl  dosud  Úřadem  řešen,  namítat 
překročení  pravomoci  jak  inspektora,  tak  i  samotného  Úřadu.    Kontrola  i  následné  správní 
řízení proběhlo podle platných právních předpisů a nebylo shledáno žádné porušení. Zahájení 
kontroly bylo iniciováno stížností konkrétní osoby, která uvedla, že účastníku řízení uhradila 
částku 300 Kč na vystavenou fakturu č. 268417 ze dne 14. února 2017, nicméně provedená 
platba mu nebyla potvrzena a stěžovatel rovněž neobdržel výpis z registru dlužníků, o který 
požádal. Stěžovatel si stěžoval na únik svých osobních údajů ze systému CERD a vyjádřil svou 
obavu z možného zneužití jím poskytnutých osobních údajů.  
 
Námitku  proti  zákonu  č. 255/2012  Sb.  nelze  akceptovat,  neboť  tento  zákon  stanoví  v  §  9 
kontrolujícímu  povinnost  zjistit  stav  věci  v rozsahu  nezbytném  pro  dosažení  účelu  kontroly 
a v závislosti  na  povaze  kontroly  doložit  kontrolní  zjištění  potřebnými  podklady.  Postup 
kontrolujícího byl zcela v souladu s tímto zákonem, neboť vyžadovat součinnost kontrolované 
osoby je dle § 8 téhož zákona právem kontrolujícího.  
 
K argumentaci ohledně neposkytnutí jména stěžovatele odvolací orgán uvádí, že s ohledem 
na ustanovení § 22 zákona č. 255/2012 Sb., podle kterého jsou i v případě nahlížení do spisu 
vyloučeny ty části spisu, ze kterých lze zjistit totožnost osoby, která podala podnět ke kontrole, 
postupoval  kontrolující  správně,  když  účastníku  řízení  odmítl  identifikovat  stěžovatele. 
Odvolací orgán tak neshledává porušení daných právních předpisů kontrolujícím inspektorem.  
 
Stejně tak nelze přijmout argumentaci účastníka řízení ohledně rozhodování Úřadu dříve, než 
jsou  vypořádány  námitky  o podjatosti 
inspektora  a  Úřadu  při  předjímání  budoucích 
rozhodnutí,  aniž  by  Úřad  znal  argumentaci  stěžovatele.  V této  záležitosti  odvolací  orgán 
upozorňuje  na  skutečnost,  že  účastník  řízení  napadá  podjatostí  kontrolujícího  každé 
rozhodnutí či usnesení, které v rámci kontroly je vydáno. Údajnou podjatost následně rozšířil 
i  na  Úřad,  a  to  převážně  z politických  důvodů,  které  však  nijak  nekonkretizuje.  Údajnou 
podjatostí účastník řízení napadá téměř každé rozhodnutí samotného inspektora, přičemž ve 
svých podáních neuvádí žádné konkrétní zákonné důvody podjatosti.       
 
K výši uložené sankce lze uvést, že byla řádně odůvodněna a bylo na jedné straně přihlédnuto 
k malému  rozsahu  požadovaných  odpovědí,  na  druhé  straně  však k závažnosti 
jejich 
nezodpovězení  z hlediska  zjištění  skutečného  stavu  v rámci  řádného  a  zákonného  výkonu 
kontroly.    
 

 

3/4 

Na základě výše uvedených důvodů odvolací orgán argumentaci účastníka řízení, týkající se 
údajného porušení právních předpisů či překročení pravomoci ze strany Úřadu, vyjádřenou 
v podaném  rozkladu,  odmítl  a  po  celkovém  přezkoumání  neshledal  napadené  usnesení 
nezákonným  a neshledal  ani  žádná  pochybení  v postupu  předcházejícímu  vydání  tohoto 
usnesení. Proto odvolací orgán rozhodl tak, jak je uvedeno ve výroku tohoto rozhodnutí 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 2. února 2018 
 
 
 

 
 

 

otisk úředního razítka 

JUDr. Ivana Janů 

předsedkyně 

4/4 

