ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DBA2R* 

 
 
 
Čj. UOOU-01894/18-18 

 

 
 
 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152  odst.  2  zákona  č.  500/2004  Sb.,  správní  řád,  rozhodla  dne  20.  května  2019 
s přihlédnutím k § 2 odst. 1 zákona č. 250/2016 Sb., o odpovědnosti za přestupky a řízení o nich 
a  §  62  odst.  5  a  §  66  odst.  5  zákona  č.  110/2019  Sb.,  o  zpracování  osobních  údajů  podle 
ustanovení § 152 odst. 6 písm. a) zákona č. 500/2004 Sb., správní řád, takto: 
 
Rozhodnutí Úřadu pro ochranu osobních údajů čj. UOOU-01894/18-8 ze dne 15. května 2018 
se  na základě  rozkladu obviněného,  města 
, 

  se  sídlem 

, mění tak, 

 
 že bod II. výroku napadeného rozhodnutí zní takto: 
 
„II. přičemž od uložení správního trestu se upouští“; 
 
a bod III. výroku napadeného rozhodnutí zní takto: 
  
„III. a podle § 95 odst. 1 zákona č. 250/2016 Sb. se mu ukládá povinnost nahradit  náklady 
řízení  ve  výši 1.000  Kč, splatná  do  30 dnů  ode dne  nabytí  právní  moci tohoto  rozhodnutí 
bezhotovostním převodem na účet vedený u ČNB, č. ú. 19-5825001/0710, variabilní symbol 
IČO obviněného, konstantní symbol 1148“; 
 
a ve zbytku napadené rozhodnutí se potvrzuje. 
 
 

Odůvodnění 

 
Podkladem  pro  zahájení  správního  řízení  pro  podezření  ze  spáchání  přestupku  vedeného 
Úřadem pro ochranu osobních údajů (dále jen „Úřad“) s obviněným, městem 
 
(dále jen „obviněný“), 
se sídlem 
v souvislosti  s  uvedením  osobních  údajů  oznamovatele  ve  výzvách  k  zaplacení  pokuty  byl 
protokol o kontrole čj. UOOU-06390/17-13 ze dne 30. října 2017 pořízený inspektorem Úřadu 

 

1/5 

,  trvale  bytem 

PhDr.  Petrem  Krejčím  a  spisový  materiál  shromážděný  v  rámci  předmětné  kontroly,  a  to 
včetně  materiálů  týkajících  se  vyřízení  námitek,  což  bylo  ukončeno  dopisem  předsedkyně 
Úřadu čj. UOOU-06390/17-16 ze dne 18. prosince 2017.  
 
Ze shromážděného spisového materiálu vyplynulo, že obviněný ve výzvách k zaplacení pokuty 
podle § 125h odst. 1 zákona č. 361/2000 Sb., o provozu na pozemních komunikacích a o změně 
některých zákonů (zákon o silničním provozu), které  byly zaslány řádově stovkám údajných 
pachatelů  přestupků  v  prvním  čtvrtletí  roku  2017,  uváděl  osobní  údaje 
 
  v  rozsahu  jméno,  příjmení,  datum 
narození  a  adresa,  a  to  ve  spojení  s  informací,  že  posledně  jmenovaný  je  oznamovatelem 
protiprávního jednání. Na doplnění nutno uvést, že dokumenty, na jejichž základě obviněný 
rozesílal  předmětné  výzvy  k zaplacení  pokuty,  byly 
  vesměs  primárně 
předkládány  Policii  České  republiky  ve  věci  údajného  zneužití  pravomocí,  tedy  nikoli 
obviněnému s cílem vyvolat řízení ve věci porušení zákona č. 361/2000 Sb.        
 
Na  základě  takto  zjištěného  stavu  věci  měl  správní  orgán  prvního  stupně  za  prokázané,  že 
obviněný  svým  jednáním  jako  správce  osobních  údajů  zpracovávaných  v  souvislosti 
s projednáváním  přestupků  porušil  povinnost  stanovenou  v  §  5  odst.  1  písm.  f)  zákona 
č. 101/2000  Sb.,  o  ochraně  osobních  údajů  a  o  změně  některých  zákonů,  tedy  povinnost 
zpracovávat osobní údaje pouze v souladu s účelem, k němuž byly shromážděny, a k jinému 
účelu jen v mezích ustanovení § 3 odst. 6 tohoto zákona, nebo pokud k tomu dal subjekt údajů 
předem souhlas. Tím spáchal přestupek podle § 45 odst. 1 písm. c) zákona č. 101/2000 Sb., 
neboť zpracovával osobní údaje způsobem, který neodpovídal stanovenému účelu, za což mu 
byla, nejprve příkazem čj. UOOU-01894/18-3 ze dne 16. dubna 2018, uložena pokuta ve výši 
12.000 Kč.  
 
Proti  uvedenému  příkazu  sice  obviněný  podal  řádný  odpor,  nicméně  následně  vydané 
rozhodnutí čj. UOOU-01894/18-8 ze dne 15. května 2018  (dále jen „rozhodnutí“) opětovně 
jednání  obviněného  kvalifikovalo  jako  přestupek  podle  §  45  odst.  1  písm.  c)  zákona 
č. 101/2000 Sb. a uložilo mu pokutu ve stejné výši, tedy ve výši 12.000 Kč.   
 
Rozhodnutí  ovšem  obviněný  napadl  včasným  rozkladem,  v němž  rozhodnutí  označil  za 
nepřezkoumatelné  a  v rozporu  se  zákonem  č.  500/2004  Sb.,  správní  řád.  Proto  navrhl 
rozhodnutí zrušit a předmětné řízení zastavit.   
 
Ve svém podání pak obviněný, patrně s odkazem na předchozí vyjádření uvedl, že jedná-li se 
o  oznámení  policejního  orgánu,  je  oznamovatelem  příslušný  policejní  útvar.  Nikoli  tedy 
policista  nebo  strážník,  jejichž  osobní  údaje  proto  nejsou  součástí  spisového  materiálu, 
nicméně  tito  jsou  jednoduše  dohledatelní.  Občan,  který  podá  oznámení  o  dopravním 
přestupku,  který  sám  zjistil  a  zadokumentoval,  vystupuje  v následném  správním  řízení  jako 
oznamovatel a jako jediný svědek. Činí tak zcela dobrovolně a s rozmyslem a musí proto být 
srozuměn s tím, že jeho osobní údaje budou součástí spisového materiálu. Osoba podezřelá 
ze spáchání dopravního přestupku má právo znát všechny rozhodné skutečnosti, které vedly 
ke zjištění protiprávního stavu, tedy i způsob jeho zjištění. Policejní orgán v případě zjištění 
přestupku,  toto  zadokumentuje  a  na  viditelném  místě  na  vozidle  zanechá  výzvu  pro 
nepřítomného  řidiče.  V případě  zjištění  dopravního  přestupku  občanem  o  tomto  nemá 
tedy  lze  hodnotit  i  jako  vyjádření 
nepřítomný  řidič  vůbec  tušení.  Jednání 

 

2/5 

souhlasu s předmětným poskytnutím osobních údajů, přičemž tyto byly použity pouze v rámci 
oznámených správních deliktů, tedy v souladu s účelem, ke kterému byly shromážděny.   
 
Náležitosti  výzvy  k zaplacení  dle  §  125h  zákona  č.  361/2000  Sb.  nejsou,  podle  názoru 
obviněného,  formulovány  taxativně  a  musí  v rámci  komplexnosti  a  úplnosti  popisu  skutku 
zahrnovat i způsob zjištění a zadokumentování protiprávního jednání. U policistů a strážníků 
se uvádí konkrétní policejní útvar a je-li oznamovatelem občan, jsou jeho osobní údaje součástí 
popisu skutku a zákonnou náležitostí výzvy.   
 
Formulace  popisu  skutku,  jakožto  jedné  z obligatorních  náležitostí  výzvy  předepsané 
ustanovením § 125h zákona č. 361/2000 Sb. totiž má zdůrazňovat pouze označení místa a času 
jeho spáchání, přičemž další obsahové náležitosti ponechává na správním orgánu, který dle 
okolností  a  správního  uvážení  rozhodne  o  konkrétních  obsahových  náležitostech  tohoto 
popisu,  tak  aby  přestupci  poskytl  kompletní  a  komplexní  informace,  na  něž  má  přestupce  
zákonný nárok a na jejichž základě se rozhodne, zda stanovenou částku zaplatí. Na doplnění 
obviněný  připomenul,  že  nikdo  nepochybuje  o  nezbytnosti  toho,  aby  byl  v popisu  skutku 
uveden typ a registrační značka vozidla, kterým bylo protiprávní jednání spácháno, ačkoli tuto 
obligatorní  skutkovou  informaci  zákon  výslovně  rovněž  nikde  neuvádí.  Zákonná  úprava 
správního  řízení  nedovoluje  vést  údaje  umožňující  identifikaci  oznamovatele  nebo  svědka 
odděleně od spisového materiálu. Do spisové dokumentace pak může přestupce, resp. každý, 
kdo prokáže právní zájem, nahlížet, a to i v tzv. „předprocesní fázi“.  Nelze tudíž vyloučit, že 
oznamovatel bude čelit právním krokům ze strany provozovatelů vozidel.  
           
Uvedení  osobních  údajů  ve  výzvě  také  jednoznačně  sleduje  i  procesní  ekonomii,  jelikož  se 
dotčená osoba nemusí předmětných informací domáhat např. svojí fyzickou přítomností na 
úřadě a následným kopírováním příslušných pasáží.  
 
Závěrem obviněný vyjádřil názor, že se správní orgán prvního stupně jeho argumentací zabýval 
jen z části a jeho odůvodnění označil za neseznatelné. S důvody, které uvedl, se pak obviněný 
neztotožnil.  V této  souvislosti  je  upozorňováno  na  střet  dvou  norem,  tedy  správního  řádu 
a zákona č. 101/2000 Sb., který nelze vypořádat způsobem uvedeným v rozhodnutí. Navíc má 
zůstat nevyřešena otázka, jak jsou chráněny zájmy provozovatelů motorových vozidel, jejichž 
protiprávní jednání bylo zachyceno osobou k tomu ze zákona nezmocněnou. Obviněný totiž 
v rámci otevřenosti, vstřícnosti, informovanosti a transparentnosti veřejné správy považuje za 
„férové“  jednání  provozovatelům  sdělit  nejen  co  zákon  ukládá  a  co  musí  být  obsahem 
předepsané výzvy, ale i to, co výzva obsahovat může.  
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací obviněného.   
        
V této souvislosti především připomíná, že zákon č. 101/2000 Sb. je nutno vnímat jako obecný 
právní  předpis  upravující  zpracování  osobních  údajů.  Z tohoto  pohledu  tudíž  je  třeba  na 
zpracování osobních údajů v rámci správního řízení nahlížet prismatem zákona č. 101/2000 Sb. 
Nicméně, zákon č. 101/2000 Sb. nijak nenarušil speciální právní úpravu týkající se zpracování 
osobních údajů, samozřejmě kupř. včetně příslušných ustanovení zákona č. 361/2000 Sb. nebo 
správního  řádu.  Toto  pojetí  pak  plně  respektoval  i  správní  orgán  prvního  stupně  v rámci 
odůvodnění rozhodnutí. Názor obviněného, podle něhož v rámci výkonu přestupkové agendy, 
která  nepochybně  je  výkonem  státní,  resp.  veřejné  moci,  není  vázán  zákonem  a  může  dle 

 

3/5 

svého  uvážení  např.  z důvodů  dosažení  transparentnosti  zákonný  rámec  překračovat,  je  ve 
flagrantním rozporu s čl. 2 odst. 2 Listiny základních práv a svobod a čl. 2 odst. 3 Ústavy České 
republiky.  Z tohoto  důvodu  proto  je  třeba  jednoznačně  odmítnout  i  nadřazování  hlediska 
procesní ekonomie hlediskům zákonnosti. 
 
Dále  třeba  připomenout,  že  předmětná  porušení  zákona  č.  101/2000  Sb.  byla  shledána 
výhradně  v souvislosti  se  sdělováním  osobních  údajů 
prostřednictvím  výzev 
k zaplacení  určené  částky  podle  ustanovení  §  125h  zákona  č. 361/2000  Sb.  Tudíž  je  nutno 
považovat za irelevantní argumentaci obviněného právem přestupce nahlížet do spisu v rámci 
případného  následného správního řízení,  které,  jak  je  nutno  zvláště  uvést,  rozhodnutí  nijak 
nezpochybnilo. Právě na základě realizace práva nahlížet do spisu je nutno zabezpečit ochranu 
zájmů provozovatelů dotčených motorových vozidel, a to analogicky jako pro případ na který 
odkazuje sám obviněný, kdy porušení zjistil policejní orgán, přičemž konkrétní strážník nebo 
policista jsou dohledatelní. Samozřejmě není vyloučeno, že na základě realizace tohoto práva 
bude iniciováno řízení vůči pořizovateli příslušných záběrů, tedy informací. Uvedená záležitost 
však je z hlediska předmětu tohoto řízení také irelevantní. Nadto možno připomenout, že ani 
obviněný  žádné  takové  řízení  neinicioval,  resp.  nezpochybnil  žádný  z  dokumentů  pořízený 
.  Tento  pak  ani  vesměs  nebyl  primárním  oznamovatelem  předmětného 
porušení  zákona  č.  361/2000  Sb.,  nicméně  i  pokud  by  bylo  od  tohoto  odhlédnuto,  ze 
skutečnosti  předložení  dokumentace  ve  věci  údajného  zneužití  pravomocí  Policii  České 
republiky nelze vyvozovat jakýkoli souhlas se zpracováním osobních údajů, který by splňoval 
náležitosti § 5 odst. 4 a § 4 písm. n) zákona č. 101/2000 Sb. 
 
Právním titulem pro předmětné zpracování osobních údajů obviněným tak byl výhradně § 5 
odst. 2 písm. a) zákona č. 101/2000 Sb., povolující zpracovávat osobní údaje i bez souhlasu 
subjektu údajů, je-li to nezbytné pro dodržení právní povinnosti správce. Právní povinnost pro 
tento případ vymezuje ustanovení § 125h zákona č. 361/2000 Sb., které požaduje, aby výzva 
obsahovala popis skutku s označením místa a času jeho spáchání, označení přestupku, jehož 
znaky  skutek  vykazuje,  výši  určené  částky,  datum  splatnosti  určené  částky,  další  údaje 
nezbytné  k provedení platby  a poučení.  Je  sice možno  v obecné  rovině souhlasit  s názorem 
obviněného, podle něhož posledně připomenuté ustanovení zdůrazňuje pouze označení místa 
a  času  jeho  spáchání,  přičemž  další  obsahové  náležitosti  ponechává  na  správním  orgánu, 
nicméně tyto další obsahové náležitosti se musí týkat popisu skutku. Je tedy zřejmé, že má-li 
být  skutek  popsán,  musí  tento  popis  zahrnovat  i  určení  vozidla,  kterým  bylo  protiprávní 
jednání spácháno, a to nejlépe uvedením typu a registrační značky. Naproti tomu identifikace 
oznamovatele evidentně představuje pouze údaj o zdroji informací, který s vlastním popisem 
skutku nijak nesouvisí a nelze ji přiřadit ani k jakékoli další náležitosti výzvy. Názor obviněného, 
podle  něhož  je  uvedení  totožnosti  oznamovatele  (svědka)  imanentní  součástí  výzvy  podle 
§ 125h zákona č. 361/2000 Sb., resp. podle něhož uvedení tohoto je předmětem jeho úvahy, 
tedy  je  nutno  odmítnout  jako  nedůvodně  extenzivní  a účelový.  Překročením  rámce 
vymezeného  ustanovením  §  125h  zákona  č.  361/2000  Sb.  tak  došlo  k porušení  zákona 
č. 101/2000  Sb.  To,  že  obviněný  tento  závěr,  včetně  souvisící  argumentace,  která  nadto 
koresponduje s názory správního orgánu prvního stupně, jež odvolací orgán považuje za plně 
seznatelné, paušálně odmítá, nemá z hlediska kvalifikace jeho skutku žádný význam.   
 
Argumentaci  obviněného  proto  odvolací  orgán  nepřijal  a  neshledal  ani  žádná  pochybení 
v postupu správního orgánu prvního stupně.   
 

 

4/5 

Odvolací  orgán  však  považoval  za  nezbytné  přihlédnout  ke  stávající  právní  úpravě, 
představované  především  nařízením  Evropského  parlamentu  a  Rady  (EU)  2016/679  ze  dne 
27. dubna  2016  o ochraně  fyzických  osob  v  souvislosti  se  zpracováním  osobních  údajů 
a o volném pohybu těchto údajů a o zrušení směrnice 95/46/ES (dále jen „obecné nařízení“) 
a dále zákonem č.110/2019 Sb., o zpracování osobních údajů. Podle ustanovení § 66 odst. 5 
zákona  č.  110/2019  Sb.  pak  „řízení  zahájená  podle  zákona  č.  101/2000  Sb.,  která  nebyla 
pravomocně skončena přede dnem nabytí účinnosti tohoto zákona se dokončí podle zákona 
č. 101/2000  Sb.“,  což  je  třeba  vztáhnout  právě  k  tomuto  případu.  Zároveň  je  ale  nutno 
připomenout  i  čl.  83  odst.  7  obecného  nařízení,  podle  něhož  „…může  každý  členský  stát 
stanovit pravidla týkající se toho, zda a do jaké míry je možno ukládat správní pokuty orgánům 
veřejné moci a veřejným subjektům…“, k čemuž ustanovení § 62 odst. 5 zákona č. 110/2019 Sb. 
Úřadu  nařizuje,  aby  upustil  od  uložení  správního  trestu  také  tehdy,  jde-li  o  správce 
a zpracovatele uvedené v čl. 83 odst. 7 obecného nařízení.     
 
Ustanovení § 2 zákona č. 250/2016 Sb., o odpovědnosti za přestupky a řízení o nich pak ukládá, 
aby  se  odpovědnost  za  přestupek  posuzovala  podle  zákona  účinného  v době  spáchání 
přestupku; podle pozdějšího zákona se posuzuje jen tehdy, je-li to pro pachatele přestupku 
příznivější.  Jelikož  obviněný  předmětný  skutek  spáchal  jako  správce  v  postavení  orgánu 
veřejné  moci,  je  třeba  aplikovat  příznivější  právní  úpravu,  kterou  představuje  právě 
ustanovení § 62 odst. 5 zákona č. 110/2019 Sb.   
 
Na  základě  všech  výše  uvedených  skutečností  proto  rozhodl  tak,  jak  je  uvedeno  ve výroku 
tohoto rozhodnutí. 
 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 20. května 2019 

 
 

 
 
 
Za správnost vyhotovení: 

 
 
 

 

 
 
 

otisk úředního razítka 

JUDr. Ivana Janů, v. r. 

předsedkyně 

5/5 

