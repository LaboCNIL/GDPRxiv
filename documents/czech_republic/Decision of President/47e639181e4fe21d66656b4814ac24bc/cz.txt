ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CYH7V* 

 
 
Čj. UOOU-06831/16-239 

 

 
 
 
 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, podle 
§ 10 a § 152 odst. 2 zákona č. 500/2004 Sb., správní řád, a podle § 10 odst. 1 písm. a) a § 12 
odst.  1  zákona  č. 480/2004  Sb.,  o některých  službách  informační  společnosti  a  o změně 
některých zákonů, rozhodla dne 14. prosince 2018 podle § 152 odst. 6 písm. b) správního řádu 
takto: 
 
Rozklad  podaný  obviněnou,  společností 

  se  sídlem 

, proti rozhodnutí Úřadu pro ochranu osobních údajů 
čj.  UOOU-06831/16-228  ze  dne  20.  srpna  2018,  se  zamítá  a napadené  rozhodnutí  se 
potvrzuje. 

 

Odůvodnění 

 

Řízení  pro  podezření  ze  spáchání  přestupku  podle  §  11  odst.  1  písm.  a),  c)  a d)  zákona 
č. 480/2004 Sb., o některých službách informační společnosti a o změně některých zákonů ve 
znění  účinném  ke  dni  30.  června  2017  (dále  jen  „zákon  č. 480/2004  Sb.“)  vedené  proti 
obviněné, společnosti 

, se sídlem J

(dále jen „obviněná“) bylo zahájeno příkazem čj. UOOU-06831/16-215 ze dne 
3. dubna 2018. Podkladem pro zahájení řízení byl protokol o kontrole čj. UOOU-06831/16-209 
ze dne 13. listopadu 2017 pořízený podle zákona č. 255/2012 Sb., o kontrole (kontrolní řád), 
inspektorem  Úřadu  pro  ochranu  osobních  údajů  Ing.  Josefem  Vaculou,  včetně  spisového 
materiálu shromážděného v rámci kontroly. Obviněná však proti uvedenému příkazu podala 
řádný odpor. 

 

Následně  vydaným  rozhodnutím  čj.  UOOU-06831/16-228  ze  dne  20.  srpna  2018  (dále  jen 
„rozhodnutí“) ovšem shledal Úřad pro ochranu osobních údajů (dále jen „Úřad“) obviněnou 
opětovně vinnou ze spáchání přestupku podle § 11 odst. 1 písm. a) zákona č. 480/2004 Sb., 
neboť  měla  opakovaně  šířit  na  ve  výroku  specifikované  elektronické  adresy  nevyžádaná 
obchodní sdělení ve smyslu § 2 písm. f) zákona č. 480/2004 Sb. Obviněná byla dále shledána 

vinnou i ze spáchání přestupků podle § 11 odst. 1 písm. c) a d) zákona č. 480/2004 Sb., neboť 
obchodní  sdělení  skrývala  nebo  utajovala  totožnost  odesílatele  a byla  zasílána  bez  platné 
adresy  umožňující  přímé  a účinné  odhlášení  z rozesílky.  Za  výše  uvedené  přestupky  byla 
obviněné uložena úhrnná pokuta ve výši 1.400.000 Kč.  
 
Proti rozhodnutí byl v zákonné lhůtě podán řádný rozklad. Podle názoru obviněné mělo dojít 
zejména k nesprávnému právnímu posouzení skutku a procesním vadám, a proto navrhla, aby 
napadené  rozhodnutí  bylo  v celém  rozsahu  zrušeno  a vráceno  k novému  projednání. 
Obviněná odmítla, že by naplnila skutkovou podstatu přestupku, a má za to, že vůči ní nebylo 
postupováno v souladu s § 6 odst. 3 zákona č. 500/2004 Sb., správní řád (pozn. obviněná měla 
zřejmě na mysli § 6 odst. 2 správního řádu). Dále uvedla, že správní orgán prvního stupně měl 
aplikovat zákon č. 250/2016 Sb., o odpovědnosti za přestupky a řízení o nich, v celém rozsahu, 
neboť nebylo prokázáno, že by došlo k naplnění podmínek přičitatelnosti dle § 20 uvedeného 
zákona,  a obviněná  by  proto  v souladu  se  zněním  zákona  nemohla  být  shledána  vinnou. 
Retroaktivní aplikace  zákona, která měla být uplatněna by tak působila ve prospěch pachatele. 
Na  podporu  názoru  o neprokázání  naplnění  skutkové  podstaty  obviněná  předně  uvádí,  že 
nelze  určit,  kdo  nevyžádaná  obchodní  sdělení  rozesílal,  přičemž  rozhodnutí  ve  vztahu 
k závěrům  vyplývajícím  z analýzy  hlaviček  e-mailových  zpráv  navíc  považuje  za 
nepřezkoumatelné.  Jak  dále  obviněná  uvádí,  správní  orgán  prvního  stupně  rezignoval  i na 
prokázání navýšení prodejů obviněné v důsledku zasílání obchodních sdělení, a proto je nelze 
považovat  za  směřující  k podpoře  internetového obchodu 
.  Dále  obviněná 
v rozkladu  předkládá  domněnku,  že  obchodní  sdělení  mohla  být  rozesílána  z podnětu 
 přičemž má za to, že propojenost této společnosti s obviněnou 
společnosti 
nelze  shledat  v osobě 
  neboť  žádná  osoba  tohoto  jména 
nebyla  jednatelem  obviněné.  Závěrem  argumentace  obviněná  dále  namítá,  že  objektivní 
odpovědnost obviněné v případě rozesílky obchodních sdělení affiliate partnery považuje za 
zcela  absurdní,  správní  orgán  prvního  stupně  v řízení  postupoval  v rozporu  se  zásadou 
presumpce neviny a z odůvodnění rozhodnutí nemá být ani zřejmé, jak stěžovatelé mohli určit, 
kdo je šiřitelem obchodních sdělení, když toto není zřejmé dodnes. 
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání.  
 
Odvolací  orgán  předně  konstatuje,  že  šíření  obchodních  sdělení  je  povoleno  výhradně 
zákonem předvídaným způsobem na základě platného právního titulu, jímž může být souhlas 
podle § 7 odst. 2 zákona č. 480/2004 Sb. či zákaznický vztah podle § 7 odst. 3 téhož zákona. 
Disponovat právním titulem a jeho existenci prokázat je přitom povinností šiřitele. V případě 
obchodních  sdělení  zasílaných  z adresy 
  bylo  správním  orgánem 
prvního stupně prokázáno bez jakýchkoliv důvodných pochybností, že šiřitelem je obviněná. 
Obdobné lze dovodit i v případě ostatních adres, z nichž byla obchodní sdělení rozesílána (viz 
dále).  Obviněné  tak  nelze  přisvědčit,  že  by  k ní  bylo  přistupováno  v rozporu  s povinností 
stanovenou v § 6 odst. 2 správního řádu, tj. co nejméně zatěžovat dotčené osoby, když byla 
vyzývána,  aby  doložila  existenci  právního  titulu  pro  šíření.  Adresáti  obchodních  sdělení  ve 
svých stížnostech shodně uvedli, že obviněné neudělili souhlas a že ani nejsou jejími zákazníky. 
Je přitom logické, že za šiřitele považovali právě toho, jehož zboží bylo obchodními sděleními 
propagováno.  
 

,  pana 

2/5 

Sám zákonodárce přitom předpokládá, že šiřitel může šířit obchodní sdělení nejen vlastními 
silami,  ale  i prostřednictvím  jiného  subjektu.  Podle  ustanovení  §  7  odst.  4  písm.  b)  zákona 
č. 480/2004  Sb.  a contrario  musí  každé  obchodní  sdělení obsahovat  informaci  o odesílateli, 
jehož jménem se komunikace uskutečňuje, resp. v jehož prospěch je obchodní sdělení šířeno. 
Jedině takový výklad je podle názoru odvolacího orgánu eurokonformní a v souladu s účelem 
zákona.  Jak  vyplývá  z názvu  směrnice  Evropského  parlamentu  a Rady  č. 2002/58/ES, 
o zpracování osobních údajů a ochraně soukromí v odvětví elektronických komunikací (dále 
též  jen  „směrnice“),  i její  preambule,  tato  směrnice  chrání  soukromí  osob  a doplňuje  další 
předpisy  na  ochranu  osobních  údajů.  Důvodem  jejího  přijetí  byla  zejména  zvláštní  zvýšená 
rizika ochrany soukromí, jež jsou nepochybně spojena s využíváním internetu a elektronických 
prostředků  komunikace.  Vzhledem  k významu  chráněného  zájmu  a velmi  vysoké  míře 
ohrožení  směrnice  nastavuje  vysokou  míru  ochrany  a to  včetně  toho,  že  mezi  chráněné 
subjekty zahrnuje i právnické osoby, na rozdíl od standardní úpravy ochrany osobních údajů. 
Zároveň  je  třeba  zdůraznit,  že  soukromí  zde  není  jediným  chráněným  veřejným  zájmem. 
Objem  obchodních  sdělení  může  v některých  případech  působit  problémy  sítím 
elektronických  komunikací  a koncovým  zařízením.  Dále  je  třeba  zdůraznit,  že  s ohledem  na 
stále snadnější šíření obchodních sdělení ve velkém objemu a se stále obsáhlejšími přílohami 
bývá jejich přijímání spojeno se stále se zvyšující zátěží časovou, jakož i finanční. Skutečnost, 
že smyslem směrnice a potažmo zákona č. 480/2004 Sb. je chránit adresáty i před subjekty, 
v jejichž prospěch je obchodní sdělení šířeno, resp. že tento subjekt je odesílatelem, vyplývá 
i z čl.  13  odst.  4  směrnice.  České  znění  posledně  připomenutého  ustanovení  v zásadě 
koresponduje  s výše  citovaným  §  7  odst.  4  písm.  b)  zákona  č. 480/2004  Sb.  Snad  ještě 
zřetelněji tento závěr však vyplývá z dikce anglického znění směrnice, kde se v čl. 13 odst. 4 
stanoví: „In any event, the practice of sending electronic mail for purposes of direct marketing 
disguising  or  concealing  the  identity  of  the  sender  on  whose  behalf  the  communication  is 
made,(…), shall be prohibited.“ Spojení on whose behalf lze v této souvislosti přeložit i jako 
v jehož zastoupení či v jehož prospěch probíhá komunikace. Obdobné vyplývá z čl. 6 písm. b) 
směrnice 2000/31/ES (směrnice o elektronickém obchodu), podle níž „fyzická nebo právnická 
osoba, na jejíž objednávku obchodní sdělení probíhá, musí být jasně rozeznatelná.“  
 
Ve  prospěch  závěru  o odpovědnosti  obviněné  svědčí 
i systematika  a účel  zákona 
č. 480/2004 Sb.  Ustanovení  §  7  a §  11  zákona  č. 480/2004  Sb.  je  nutno  vnímat  nikoliv 
odděleně,  ale  v kontextu  zejména  se  zákonem  č. 101/2000  Sb.,  o ochraně  osobních  údajů 
a o změně  některých  zákonů.  Jak  je  z předložené  spisové  dokumentace  zřejmé,  obchodní 
sdělení  neměla  být  určena  výhradně  právnickým  osobám,  a proto  s ohledem  na  rozsudek 
Nejvyššího  správního  soudu  čj.  9  As  34/2008-68  je  nutno  na  podrobnosti  elektronického 
kontaktu nahlížet i jako na osobní údaje. Pověří-li osoba jiný subjekt propagací jejích produktů 
či služeb prostřednictvím obchodních sdělení, dochází ze strany objednatele k určení účelu, 
jakož i prostředků zpracování osobních údajů, ergo naplňuje definici správce osobních údajů. 
Vzhledem  k tomu,  že  je  primárně  povinností  správce  zajistit  souladnost  zpracování  se 
zákonnými  podmínkami,  je  to  právě  správce,  jenž  nese  hlavní  odpovědnost  za  případné 
porušení zákona.   
 
Dále  lze  poukázat  na  jeden  ze  stěžejních  principů  ochrany  osobních  údajů,  a sice  právo 
subjektu  údajů  na  přístup  k informacím.  Toto  právo  je  uplatnitelné  zejména  vůči  správci 
osobních  údajů,  neboť  právě  ten  odpovídá  za  zákonnost  zpracování  a za  to,  kdo  disponuje 
osobními údaji konkrétního subjektu, a proto je zapotřebí mít povědomost o identitě správce. 

3/5 

Jedině tak se lze dovolat práva na přístup k osobním údajům, jejich změnu či likvidaci. Z tohoto 
důvodu  zákonodárce  zakotvil  povinnost  uvádět  v každém  obchodním  sdělení  totožnost 
odesílatele – toho, v jehož prospěch je obchodní sdělení šířeno. Pokud by bylo možno smluvně 
přenést  odpovědnost  za  nezákonné  šíření  obchodních  sdělení  na  jiný  subjekt,  a to  včetně 
subjektů  mimo  místní  působnost  státních  autorit,  výše  uvedená  práva  a principy  ochrany 
osobních  údajů,  jakož  i soukromí  v obecném  slova  smyslu,  by  byla  zcela  anulována,  a to  za 
současného  profitu  odesílatele  obchodních  sdělení,  jenž  proces  faktické  rozesílky  inicioval. 
Za situace, kdy směrnice č. 2002/58/ES, resp. zákon č. 480/2004 Sb. byly přijímány právě za 
účelem zvýšení bezpečnosti a ochrany osobních údajů s ohledem na zvláštní rizika internetu 
a elektronických komunikací, by takovýto závěr byl absurdní a zcela proti smyslu presumpce 
rozumného zákonodárce, který zamýšlel zajistit co nejvyšší úroveň ochrany.  
 
K celému řízení je pak třeba dodat, že § 11 odst. 1 zákona č. 480/2004 Sb. je konstruován na 
základě objektivní odpovědnosti, tj. odpovědnosti za právní stav, kdy ve vztahu k právnické 
osobě  není  třeba  zkoumat  zavinění  vzniklého  protiprávního  stavu.  Právě  z tohoto  důvodu 
a z důvodu naplnění vůle zákonodárce, tj. chránit soukromí v co nejširší možné míře, je třeba 
za  šiřitele  obchodních  sdělení  považovat  také  ty  osoby,  které  k faktickému  odeslání  udělily 
pokyn,  příkaz,  uzavřely  smlouvu,  či  jiným  způsobem  faktické  odeslání  obchodních  sdělení 
iniciovaly.  Proto  je  třeba,  aby  si  šiřitelé  obchodních  sdělení,  ať  už  jde  o zadavatele 
(objednatele)  či  faktické  rozesílatele,  vždy  dostatečně  prověřili,  zda  adresáti  obchodních 
sdělení udělili souhlas pro takové zasílání, resp. v obecnosti zda rozesílka probíhá zákonným 
způsobem.  Názor  obviněné,  že  k ní  bylo  v průběhu  řízení  přistupováno  optikou  presumpce 
viny  je  tak  třeba  odmítnout.  Na  základě  totožné  argumentace  je  nutno  odmítnout  i názor 
o nenaplnění přičitatelnosti jednání, a proto odvolací orgán dospěl k závěru, že správní orgán 
prvního stupně aplikoval přiléhavou zákonnou úpravu. 
 
Pokud  jde  o námitku  neprokázání  reálného  navýšení  prodejů  zboží  obviněné  v důsledku 
rozesílky  obchodních  sdělení,  je  nutno  konstatovat,  že  prokazování  této  skutečnosti  není 
předpokladem  naplnění  skutkové  podstaty  přestupku  podle  §  11  odst.  1  písm.  a)  zákona 
č. 480/2004  Sb.  Obchodní  sdělení  musí  být  v souladu  s §  2  písm.  f) zákona  č. 480/2004  Sb. 
primárně určena k přímé či nepřímé podpoře, a proto je dostačující, prokázal-li správní orgán 
prvního  stupně,  že  předmětná  sdělení  vybízela  k návštěvě  internetových  stránek  obviněné 
a propagovala její zboží. 
 
Obviněné  nelze  přisvědčit  ani  v údajné  absenci  odůvodnění,  které  skutečnosti  Úřad  zjistil 
z analýzy hlaviček předmětných e-mailových zpráv, a dále ani v námitce, že doménová jména 
jsou  registrována  na  nedohledatelné  subjekty.  Z  kontextu  rozhodnutí  vyplývá,  že  z hlaviček 
e-mailů  byla  zjištěna  zejména  data  rozesílky,  IP  adresy  a e-mailové  adresy,  resp.  domény, 
z nichž  rozesílka  fakticky  probíhala.  Tyto  údaje  byly  podrobeny  další  analýze  včetně  jejich 
porovnání s údaji zjištěnými během kontroly u společnosti 
 sp. zn. UOOU-
10555/15, přičemž syntézou všech takto zjištěných informací správní orgán prvního stupně 
dospěl k závěrům, jež popsal v napadeném rozhodnutí. Identita subjektu, na jehož jméno je 
doména  registrována,  však  představuje  pouze  jeden  z dílčích  nepřímých,  resp.  podpůrných 
důkazů,  který  sám  o sobě  ve  většině  případů  nebude  dostatečným  podkladem  pro  určení 
odpovědného  subjektu,  a proto  při  existenci  řady  dalších  důkazů,  jež  tvoří  ucelený  řetězec 
logicky  propojených  nepřímých  důkazů  svědčících  o šíření  obchodních  sdělení  ze  strany 
obviněné, není pro řízení významné, zda se tyto konkrétní identity podařilo odhalit.  

4/5 

Pokud  jde  o totožnost  grafické  a textové  úpravy,  ta  nebyla  prokázána  výhradně  ve  vztahu 
k obchodním  sdělením  odesílaných  společností 
,  nýbrž  i mezi  rozesílkou 
a obchodními sděleními z dalších adres elektronické pošty. 
z adresy 
Nadto  provázanost  mezi  společností 
s obviněnou  byla  taktéž  dostatečně 
prokázána.  Formalistické  poukazování  na  zjevnou  chybu  v psaní  v písemném  vyhotovení 
rozhodnutí spočívající v diakritickém znaménku ve jménu jednatele, když je i z data narození 
a obchodního rejstříku zjevné, o kterou osobu se jedná, nemůže jako argument obstát.   
 
Argumentaci  obviněné  proto  odvolací  orgán  odmítl.  Zároveň  po  celkovém  přezkoumání 
konstatuje,  že  nebyl  v žádném  ohledu  shledán  důvod  způsobující  nezákonnost  rozhodnutí, 
a neshledal  ani  žádná  pochybení  v postupu  správního  orgánu  prvního  stupně.  Na  základě 
všech výše uvedených skutečností rozhodl odvolací orgán tak, jak je uvedeno ve výroku tohoto 
rozhodnutí. 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 14. prosince 2018 
 
 

 
 

 
 
 
Za správnost vyhotovení: 

 

 

otisk úředního razítka 

JUDr. Ivana Janů, v. r. 

předsedkyně 

5/5 

