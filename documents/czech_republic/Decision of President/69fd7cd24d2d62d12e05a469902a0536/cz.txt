ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 
 

 

*UOOUX00FHCDQ* 

Čj. UOOU-04856/21-13 

 

 

 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle § 152 odst. 2 
zákona č. 500/2004 Sb., správní řád, rozhodl podle ustanovení § 152 odst. 6 písm. b) zákona 
č. 500/2004 Sb., správní řád, takto: 

Rozklad  obviněné,  XXXXX,  se  sídlem  XXXXX,  proti  rozhodnutí  Úřadu  pro  ochranu  osobních 
údajů  čj. UOOU-04856/21-7  ze  dne  13.  dubna  2022,  se  zamítá  a  napadené  rozhodnutí  se 
potvrzuje. 

Odůvodnění 

 

I. 

Vymezení věci 

 
/1/ Podkladem pro řízení ve věci podezření ze spáchání přestupku podle § 11 odst. 1 písm. a) 
bod  1  a  3  zákona  č. 480/2004  Sb.,  o  některých  službách  informační  společnosti  a  o  změně 
některých  zákonů  (dále  jen  „zákon  č.  480/2004  Sb.“),  v souvislosti  s šířením  nevyžádaných 
obchodních  sdělení  obviněnou,  XXXXX,  se  sídlem  XXXXX  (dále  jen  „obviněná“),  byl  spisový 
materiál  shromážděný  v rámci  kontroly  sp.  zn.  UOOU-00685/20,  provedené  Úřadem  pro 
ochranu osobních údajů (dále jen „Úřad“) ve dnech 30. října 2020 až 18. ledna 2022, včetně 
vyřízení námitek předsedou Úřadu přípisem čj. UOOU-00685/20-51 ze dne 17. ledna 2022.  
 
/2/ Provedení předmětné kontroly bylo součástí plánu kontrol Úřadu na rok 2020 v oblasti 
přímého  marketingu  a  zasílání  obchodních  sdělení  a  důvodem  pro  její  provedení  byly 
i konkrétní  stížnosti  od  držitelů  e-mailových  adres  XXXXX  a  XXXXX.  V souvislosti  s  těmito 
stížnostmi byla v rámci kontrolního řízení prověřena také celá e-mailová kampaň realizovaná 
obviněnou dne 24. února 2020 s obsahem sdělení: „Rozdáváme 10 000 balení XXXXX“. Držitel 
e-mailové adresy XXXXX ve své stížnosti uvedl a doložil, že na jeho e-mailovou adresu bylo 
zasláno předmětné sdělení ze dne 24. února 2020. Dále uvedl, že používá e-mailovou adresu 
s  doménou  XXXXX,  není  zákazníkem  odesílatele,  nikdy  nedal  odesílateli  souhlas  k  zasílání 
obchodních  sdělení  a  není  registrovaným  uživatelem  odesílatele.  Taktéž  držitel  e-mailové 

 

1/7 

adresy XXXXX ve své stížnosti uvedl a doložil, že předmětné sdělení ze dne 24. února 2020 bylo 
zasláno  na  jeho  e-mailovou  adresu,  a  že  používá  e-mailovou  adresu  s  doménou  XXXXX. 
Stěžovatel s adresou XXXXX ve svém podání uvedl, že s ohledem na to, že v zaslaném sdělení 
není uvedena osoba odesílatele, nemůže uvést, zda dříve příjem obchodních sdělení odmítal 
či nikoli. Z kontrolních zjištění ovšem bylo jednoznačně patné, že odesílatelem předmětného 
sdělení je obviněná.  
 
/3/  Kontrolou  pak  bylo  zjištěno,  že  předmětné  obchodní  sdělení  bylo  rozesláno 
prostřednictvím  služby  „XXXXX“  provozované  obviněnou.  Obchodní  sdělení  zasílaná 
prostřednictvím  služby  „XXXXX“  mohla  být  zasílána  uživatelům,  kteří  si  na  portálu  XXXXX, 
XXXXX  či  XXXXX  zřídili  e-mailovou  schránku.  Služba  „XXXXX“,  ke  které  se  přihlašují  (udělují 
souhlas)  uživatelé  e-mailových  schránek,  pak  spočívá  v  nabídce  produktů  a služeb  třetích 
stran. Podle tvrzení obviněné, pokud by uživatel takový souhlas obviněné neudělil, nemohla 
mu být zasílána žádná obchodní sdělení. Informace o tom, že zasíláním obchodních sdělení je 
myšleno zasílání obchodních sdělení (nabídky) partnera obviněné (tedy nabídka třetích stran), 
byla uvedena až v rámci zřízeného účtu, nikoli při vyjádření souhlasu se zasíláním obchodních 
sdělení  udělovaného  při  založení  e-mailové  schránky.  Souhlas  se  zasíláním  zpráv  „XXXXX“ 
(tedy obchodních sdělení ve prospěch třetích stran) bylo nutno aktivovat (udělit) až v rámci 
nastavení přímo v e-mailové schránce. V rámci e-mailové schránky bylo též možno upřesnit 
profil vyplněním pohlaví a věku, poté bylo umožněno provést výběr informací, které budou v 
„XXXXX“ zasílány.  

/4/  Jak  obviněná  v rámci  kontroly  uvedla,  reklamní  kampaně  v  rámci  služby  „XXXXX“  jsou 
realizovány  na  základě  objednávek  jednotlivých  zájemců.  Ke  kampani  realizované  dne 
24. února 2020 („Rozdáváme 10 000 balení XXXXX“) obviněná uvedla, že předmětné obchodní 
sdělení  rozeslala  ve  dvou  rozesílkách  na  celkem  cca  750  000  e-mailových  adres.  V rámci 
místního  šetření  dne  14.  června  2021  obviněná  upřesnila,  že  tato  kampaň  pro  společnost 
XXXXX cílila na cca 500 000 e-mailových adres. Tuto skutečnost doložila objednávkou. 

/5/  Obviněná byla  v rámci  kontrolního  řízení  vyzvána  k  doložení  právních titulů, na  základě 
kterých  bylo  adresátům  zasláno  obchodní  sdělení  v  rámci  předmětné  kampaně,  a  to  jak 
adresátům  XXXXX  a  XXXXX,  tak  také  zbývajícím  cca  750  000  adresátům,  kterým  bylo  toto 
obchodní  sdělení  zasláno.  K  tomu  obviněná  uvedla,  že  kromě  adresátů  XXXXX  a  XXXXX,  u 
kterých  obviněná  neevidovala  souhlas  se  zasíláním  obchodních  sdělení  ve  prospěch  třetích 
stran,  bylo  toto  obchodní  sdělení  odesláno  i  na  dalších  cca  250  000  e-mailových  adres,  u 
kterých taktéž souhlasem se zasíláním obchodních sdělení třetích stran nedisponovala. Tato 
skutečnost byla prověřena v rámci místního šetření konaného v sídle obviněné dne 14. června 
2021. Při tomto místním šetření byla doložena zmíněná objednávka uzavřená se společností 
XXXXX, ve které byl uveden požadavek zacílení kampaně, a to na muže a ženy 45+ v počtu 500 
000  e-mailových  adres.  Současně  byl  doložen  i  seznam  v  počtu  753  993  obeslaných  e-
mailových adres (tedy jednotlivých adresátů), z nichž u 266 607 byl uveden příznak „no“, tedy 
že  obviněná  nedisponuje  souhlasem  se  zasíláním  obchodních  sdělení  ve  prospěch  třetích 
stran.  
 
/6/ K tomu obviněná uvedla, že již v den rozesílky tuto chybu spočívající v zaslání předmětného 
obchodního  sdělení  také  250  000  uživatelům  e-mailových  adres,  kteří  neměli  zasílání 
obchodních  sdělení  služby  „XXXXX“  povoleno,  detekovala,  a  to  na  základě  interního 

 

2/7 

kontrolního  mechanismu  prostřednictvím  kontrolních  (testovacích)  e-mailových  adres 
s příznakem souhlasu i nesouhlasu. Obviněná následně doložila dne 14. července 2021 výpis 
ze svého systému, ze kterého je odhalení této chyby patrné. Uvedla, že chyba byla způsobena 
v důsledku přidávání funkcionality systémových zpráv, přičemž tato nová funkcionalita zrušila 
přednastavené podmínky „XXXXX“, a tím bylo zasláno obchodní sdělení chybně i na e-mailové 
adresy bez souhlasu se zasíláním obchodních sdělení „XXXXX“. Za účelem zamezení opakování 
tohoto  pochybení  obviněná  upravila  vedení  databáze,  a  to  zavedením  samostatné 
poddatabáze,  do  které  jsou  zařazeny  výlučně  e-mailové  adresy  s příznakem  souhlasu 
s rozesílkou,  a  nadále  je  pro  účely  zasílání  obchodních  sdělení  v  rámci  služby  „XXXXX“ 
využívána pouze tato nově vytvořená poddatabáze. V rámci místního šetření dne 14. června 
2021 byla tato nová úprava ověřena. Dále obviněná doplnila, že příslušná  poddatabáze pro 
rozesílky  se  obnovuje  (aktualizuje)  každý  den  po  22:00  hodině,  a  samotné  rozesílky 
obchodních sdělení se realizují v nočních hodinách po 24:00 hodině. 
 
/7/ Dále bylo po posouzení předmětného obchodního sdělení zaslaného dne 24. února 2020 
prostřednictvím služby „XXXXX“, které propagovalo výrobky a služby třetí strany, shledáno, že 
toto  obchodní  sdělení  v  textu  obsahovalo  pouze  odkaz  na  webové  stránky,  facebookové 
stránky, telefonní kontakt či e-mailovou adresu třetí strany (tedy subjektu, v jehož prospěch 
a jehož  jménem  je  obchodní  sdělení  zasíláno).  V  rámci  tohoto  sdělení  nebyla  uvedena 
konkrétní  identifikace  (např.  název  této  třetí  strany,  IČO  apod.),  která  by  byla  adresátovi 
zřejmá  již  ze  samotného  sdělení,  bez  nutnosti  zjišťování  této  informace  prostřednictvím 
prokliku na uvedené odkazy. 
 
/8/ Na základě takto zjištěného stavu věci vydal správní orgán prvního stupně Úřadu příkaz 
čj. UOOU-04856/21-4 ze dne 28. února 2022, jímž byla obviněná uznána vinnou ze spáchání 
přestupků podle § 11 odst. 1 písm. a) bod 1 a 3 zákona č. 480/2004 Sb., za což jí byla uložena 
pokuta ve výši 250.000 Kč. Proti tomuto příkazu však obviněná podala včasný odpor, čímž se 
v souladu s § 150 odst. 3 zákona č. 500/2004 Sb., správní řád, příkaz ruší.  
 
/9/  Správní  orgán  prvního  stupně  Úřadu  proto  pokračoval  v řízení,  jehož  výsledkem  bylo 
vydání  rozhodnutí  čj.  UOOU-04856/21-7  ze  dne  13.  dubna  2022  (dále  „rozhodnutí“). 
Rozhodnutím  pak  byla  obviněná  uznána  vinnou  ze  spáchání  přestupku  podle  §  11  odst.  1 
písm. a)  bod  1  zákona  č.  480/2004  Sb.,  kterého  se  dopustila  tím,  že  opakovaně  šířila 
elektronickými prostředky obchodní  sdělení  ve smyslu  §  2 písm. f) zákona  č.  480/2004  Sb., 
když zaslala v rámci e-mailové kampaně ze dne 24. února 2020, realizované z e-mailové adresy 
XXXXX,  prostřednictvím  služby  „XXXXX“  sdělení  s  předmětem  zprávy:  „Rozdáváme  10  000 
balení XXXXX“, a to na e-mailové adresy XXXXX a XXXXX a dále na dalších cca 250 tisíc adresátů, 
přičemž  adresáti  nedali  souhlas  se  zasíláním  obchodních  sdělení,  čímž  porušila  povinnost 
stanovenou  v  §  7  odst.  2  zákona  č. 480/2004  Sb.,  tedy  využít  podrobnosti  elektronického 
kontaktu za účelem šíření obchodních sdělení elektronickými prostředky pouze ve vztahu k 
uživatelům,  kteří  k  tomu  dali  předchozí  souhlas.  Dále  byla  obviněná  rozhodnutím  uznána 
vinnou ze spáchání přestupku dle § 11 odst. 1 písm. a) bod 3 zákona č. 480/2004 Sb., neboť ve 
výše  uvedeném  obchodním  sdělení  zaslaném  dne  24.  února  2020  prostřednictvím  služby 
„XXXXX“ s předmětem zprávy: „Rozdáváme 10 000 balení XXXXX“ nebyla uvedena osoba, v 
jejíž prospěch se komunikace uskutečňuje, čímž porušila povinnost stanovenou v § 7 odst. 4 
písm. b) zákona č. 480/2004 Sb., tedy šířit obchodní sdělení pouze tehdy, jestliže tyto zprávy 
uvádějí  totožnost  odesílatele,  jehož  jménem  se  komunikace  uskutečňuje.  Za  spáchání 

 

3/7 

uvedených přestupků byla obviněné uložena pokuta ve výši 250.000 Kč. Proti rozhodnutí však 
obviněná podala řádný a včasný rozklad.  

II. 

Obsah rozkladu 

/10/  V rozkladu  obviněná  ohledně  přestupku  podle  §  11  odst.  1  písm.  a)  bod  1  zákona 
č. 480/2004  Sb.  uvedla,  že  si  je  vědoma  neoprávněné  rozesílky  předmětného  obchodního 
sdělení, nicméně poukázala na skutečnost, že se jednalo o nechtěné a ojedinělé pochybení, 
které bylo obviněnou obratem odhaleno, přičemž byla okamžitě přijata opatření bránící jeho 
opakování a nedošlo k zásadnímu zásahu do soukromí adresátů.  Počet těchto adresátů pak 
byl Úřadem určen pouze přibližně, a to na základě odhadu samotné obviněné, která z chybné 
rozesílky  neměla  žádný  prospěch.  Obviněná  tedy  má  být  trestána  za  svoji  otevřenost 
a spolupráci s Úřadem, a to nepřiměřeně vysokou pokutou.  

/11/ Ohledně přestupku podle § 11 odst. 1 písm. a) bod 3 zákona č. 480/2004 Sb. obviněná 
uvedla,  že  zákon  nikde  nestanoví,  aby  v obchodním  sdělení  byla  uváděna  osoba,  v jejíž 
prospěch  se  komunikace  uskutečňuje,  ale  odesílatel,  jehož  jménem  se  komunikace 
uskutečňuje, jímž je právě obviněná, která byla i partnerem pro adresáty obchodních sdělení. 
Zákon  č.  480/2004  Sb.  pak  neobsahuje  ustanovení  odpovídající  čl.  6  písm.  b)  směrnice 
2000/31/ES.  Úřad tedy nepřípustně rozšířil skutkovou podstatu přestupku podle § 11 odst. 1 
písm. a) bod 3 zákona č. 480/2004 Sb. I přesto obviněná upravila patičky XXXXX zpráv tak, aby 
obsahovaly také informace o zadavateli kampaně.   

/12/ Obviněná proto navrhla rozhodnutí, které považuje za nesprávné, změnit tak, že nebylo 
prokázáno  spáchání  přestupku  podle  §  11  odst.  1  písm.  a)  bod  3  zákona  č.  480/2004  Sb., 
a snížit uloženou pokutu.         

III. 

Rozhodné právo 

/13/ Ustanovení § 2 písm. f) zákona č. 480/2004 Sb. zní: „Pro účely tohoto zákona se rozumí: 
…  f)  obchodním  sdělením  všechny  formy  sdělení,  včetně  reklamy  a  vybízení  k  návštěvě 
internetových  stránek,  určeného  k  přímé  či  nepřímé  podpoře  zboží  či  služeb  nebo  image 
podniku osoby, která je podnikatelem nebo vykonává regulovanou činnost.“ 

/14/ Ustanovení § 7 odst. 2 zákona č. 480/2004 Sb. zní: „Podrobnosti elektronického kontaktu 
lze  za  účelem  šíření  obchodních  sdělení  elektronickými  prostředky  využít  pouze  ve  vztahu 
k uživatelům, kteří k tomu dali předchozí souhlas.“ 

/15/ Ustanovení § 7 odst. 4 písm. b) zákona č. 480/2004 Sb. zní: „Zaslání elektronické pošty za 
účelem  šíření  obchodního  sdělení  je  zakázáno,  pokud…  b)  skrývá  nebo  utajuje  totožnost 
odesílatele, jehož jménem se komunikace uskutečňuje.“ 

/16/ Ustanovení § 11 odst. 1 písm. a) bod 1 zákona č. 480/2004 Sb. zní: „Právnická osoba se 
dopustí  přestupku  tím,  že…a)  hromadně  nebo  opakovaně  šíří  elektronickými  prostředky 
obchodní sdělení…1. bez souhlasu adresáta.“  

/17/ Ustanovení § 11 odst. 1 písm. a) bod 3 zákona č. 480/2004 Sb. zní: „Právnická osoba se 
dopustí  přestupku  tím,  že…a)  hromadně  nebo  opakovaně  šíří  elektronickými  prostředky 
obchodní  sdělení…  3.  skrývající  nebo  utajující  totožnost  odesílatele,  jehož  jménem  se 
komunikace uskutečnila.“ 

 

4/7 

/18/ Ustanovení § 11 odst. 2 zákona č. 480/2004 Sb. zní: „Za přestupek lze uložit pokutu do: 
…b) 10 000 000 Kč, jde-li o přestupek podle odstavce 1 písm. a).“    

IV. 

Posouzení odvolacím orgánem  

/19/ Odvolací orgán na základě podaného rozkladu přezkoumal napadené rozhodnutí v celém 
rozsahu,  včetně  procesu,  který  předcházel  jeho  vydání,  a  nejprve  se  zabýval  argumentací 
obviněné. 

/20/ Odvolací orgán předně uvádí, že zákon umožňuje, aby obchodní sdělení mohla být šířena 
i  ve  prospěch  jiného  subjektu.  Odesílatel  a  subjekt,  v  jehož  prospěch  se  obchodní  sdělení 
odesílá, tedy mohou být různé osoby. Ustanovení v § 7 odst. 4 písm. b) zákona č. 480/2004 Sb. 
pak obsahuje podmínku, podle níž ze zaslaného obchodního sdělení má být patrná totožnost 
odesílatele,  jehož  jménem  se  komunikace  uskutečňuje.  Tímto  je  právě  podnikatel,  resp. 
osoba, jejíž zboží, služba či image se propaguje, kterou je nutno v rámci rozesílky obchodních 
sdělení  identifikovat,  a  nikoli  ten,  kdo  pouze  uskutečňuje  vlastní  rozesílku.  Tento  výklad 
podporuje i korespondující ustanovení čl. 6 písm. b) směrnice 2000/31/ES, které vyžaduje, aby 
fyzická  nebo  právnická  osoba,  na  jejíž  objednávku  obchodní  sdělení  probíhá,  byla  jasně 
rozeznatelná.  K  této  problematice  lze  odkázat  i  na  zažitou  praxi  a  také  na  rubriku  otázek 
a odpovědí k zákonu č. 480/2004 Sb., uvedenou na webových stránkách Úřadu, zejména na 
odpověď na otázku č. 17, která se týká právě toho, kdo má být v obchodních sděleních označen 
s ohledem na splnění podmínky ustanovení § 7 odst. 4 písm. b) zákona č. 480/2004 Sb.; stejně 
tak lze připomenout rozhodnutí Městského soudu v Praze čj. 14 A 242/2018 ze dne 7. dubna 
2020.  Je  tedy  třeba  odmítnout  názor  obviněné,  podle  něhož  správní  orgán  prvního  stupně 
Úřadu nepřípustně rozšířil skutkovou podstatu přestupku podle § 11 odst. 1 písm. a) bod 3 
zákona č. 480/2004 Sb. 

/21/ Pro úplnost odvolací orgán   také připomíná, že v textu předmětných obchodních sdělení 
(XXXXX)  zaslaných obviněnou  byly uváděny  pouze  odkazy na webové  stránky, facebookové 
stránky,  telefonní  kontakty  či  e-mailové  adresy  třetí  strany.  Neobsahovaly  však  konkrétní 
identifikaci toho, v jehož prospěch bylo sdělení šířeno. Dále odvolací orgán odmítá směšovat 
ustanovení § 7 odst. 4 písm. c) zákona č. 480/2004 Sb., zakazující zasílat obchodní sdělení bez 
platné adresy, na kterou by mohl adresát přímo a účinně zaslat informaci o tom, že si nepřeje, 
aby mu byly obchodní informace odesílatelem nadále zasílány, s výše citovaným ustanovením 
§ 7 odst. 4 písm. b) zákona č. 480/2004 Sb., jak to v rámci rozkladu učinila obviněná, jelikož se 
jedná o dvě zcela rozdílné záležitosti, resp. rozdílné povinnosti týkající se rozesílání obchodních 
sdělení, směřující k podání řádné informace adresátu obchodních sdělení.  

/22/ Odvolací orgán tudíž konstatoval spáchání přestupku podle § 11 odst. 1 písm. a) bod 3 
zákona č. 480/2004 Sb. ze strany obviněné v souladu s tím, jak jej kvalifikoval správní orgán 
prvního  stupně  Úřadu.  Zároveň  však  považuje  za  nutné  podotknout,  že  správní  trest  byl 
v souladu se zákonem uložen podle ustanovení vztahujícího se na závažnější přestupek, jímž 
byl důvodně shledán přestupek podle § 11 odst. 1 písm. a) bod 1 zákona č. 480/2004 Sb. 

/23/ Ohledně přestupku podle § 11 odst. 1 písm. a) bod 1 zákona č. 480/2004 Sb., respektive 
výše uložené pokuty, odvolací orgán odkazuje na odůvodnění napadeného rozhodnutí, s nímž 
se  ztotožnil.  V této  souvislosti  připomíná,  že  počet  adresátů  chybné  rozesílky  obchodních 
sdělení  nebyl  určen  přibližně,  jak  v rozkladu  namítá  obviněná,  ale  byl  odvozen  z informací 
získaných  na  základě  splnění  povinnosti  obviněné  v rámci  kontroly  vedené  podle  zákona 

 

5/7 

č. 255/2012 Sb., o kontrole (kontrolní řád), jmenovitě ze seznamu doloženého obviněnou při 
místním  šetření  (srov.  bod  5.  výše),  a  to  z celkového  počtu  266 607  e-mailových  adres 
obeslaných předmětným obchodním sdělením, u nichž obviněná nedisponovala souhlasem se 
zasíláním obchodních sdělení ve prospěch třetích stran, přičemž pro účely popisu spáchaného 
skutku  ve  výroku  rozhodnutí  a  uložení  pokuty  byl  tento  počet  zaokrouhlen,  a  to  relativně 
významně, směrem dolů, tedy ve prospěch obviněné.  

/24/ K tomu je třeba dále poznamenat, že okolnosti uváděné obviněnou (mj. nikoliv úmyslné, 
nechtěné  a  ojedinělé  pochybení,  neprodlené  zjištění  chyby  a  přijetí  nápravných  opatření 
bránících  opakování)  byly  podle  odvolacího  orgánu  při  stanovení  výše  pokuty  dostatečně 
zohledněny,  k naplnění  podmínek  vzniku  odpovědnosti  obviněné  jako  právnické  osoby  za 
spáchaný přestupek jsou však bez relevance, neboť, jak správně uvedl správní orgán prvního 
stupně, zavinění není ve vztahu k právnickým osobám podmínkou přestupkové odpovědnosti 
(současně však správně poukázal na skutečnost, že jednání osoby, jejíž jednání je přičitatelné 
obviněné,  naplňovalo přinejmenším znaky nevědomé nedbalosti); rychlé přijetí nápravných 
opatření díky proaktivnímu přístupu obviněné, a také doplnění informace o odesílateli, v jehož 
prospěch  je  sdělení  zasíláno,  na  základě  upozornění  Úřadu,  pak  byly  zohledněny  jako 
polehčující okolnosti při stanovení výše pokuty. 

/25/  Jako  k polehčující  okolnosti  správní  orgán  prvního  stupně  Úřadu  při  stanovení  výše 
pokuty také přihlédl k nízkému počtu (dvou) doručených stížností, a tedy přisvědčil i tvrzení 
obviněné,  že  zásah  do  soukromí  adresátů  obchodního  sdělení  nebyl  značný.  Objektivní 
skutečností  však  zůstává  rozesílka  obchodních  sdělení  cca  250 000  adresátům,  při  absenci 
souhlasu oslovených osob. I bez znalosti přesného počtu adresátů rozesílky předmětné zprávy 
sděleného  obviněnou 
jako  provozovatelka 
e-mailových schránek adresátů rozesílky disponuje e-mailovými kontakty uživatelů v řádech 
statisíců, resp. až milionů, přičemž, jak tvrdí, u velkého počtu z nich disponuje také souhlasem 
se zasíláním obchodních sdělení (což prokazuje i předložená objednávka na rozesílku 500 tisíc 
obchodních  sdělení  zacílených  na  věkovou  skupinu  45+);  tj.  v případě  prokázaného  zaslání 
XXXXX zprávy uživatelům, kteří souhlas neudělili, takové pochybení již samo o sobě ukazuje, 
vzhledem  k automatizovanému  vyhodnocování  parametrů  rozesílky  při  její  realizaci,  na 
porušení ve velkém rozsahu. 

lze  důvodně  předpokládat,  že  obviněná 

/26/ Uložená pokuta pak mohla v souladu s § 11 odst. 2 písm. b) zákona č. 480/2004 Sb. činit 
až 10.000.000  Kč.  Obviněná je profesionálkou  v oboru,  kde dochází  k rozsáhlému  rozesílání 
obchodních  sdělení,  což  bylo  shledáno  přitěžující  okolností,  stejně  jako  skutečnost,  že 
obviněná svým jednáním spáchala více přestupků podle zákona č. 480/2004 Sb. Pokuta ve výši 
250.000 Kč (při výpočtu 1 Kč sankce za porušení vůči jednomu adresátovi) tak byla uložena při 
samé spodní hranici možné sazby, což odvolací orgán považuje s ohledem na výše uvedené za 
přiměřené, a to i vzhledem k ojedinělosti traktovaného pochybení. 

 

/27/ Vyměřená pokuta také koresponduje s finanční situací obviněné, a tudíž nemá likvidační 
charakter. Zvláště je třeba poznamenat, že předmětná pokuta nijak nepřevyšuje standardní 
výši  pokut  ukládaných  Úřadem  v obdobných  případech.  Obviněnou  zmiňovaná  pokuta 
uložená v řízení sub sp. zn. UOOU-05291/17 se sice týkala mj. také šíření obchodních sdělení 
bez  právního  titulu,  ovšem  subjektem  s podstatně  méně  významným  postavením  na  trhu, 

 

6/7 

zjevně podstatně nižšímu množství adresátů (srov. výše), přičemž původně uložená pokuta ve 
výši 118.125 Kč byla z důvodů doložené finanční situace snížena na 80.000 Kč.     

/28/ Argument obviněné, že nevykázala z chybně zaslané rozesílky žádný prospěch,  správní 
orgán prvního stupně Úřadu vyhodnotil správně jako irelevantní pro posuzování odpovědnosti 
za  přestupek;  v rámci  hodnocení  skutkových  tvrzení  však  přispívá  k věrohodnosti  dalších 
tvrzení obviněné, jmenovitě, že se z její strany nejednalo o úmyslné či systémové porušení.  

/29/ Argumentaci obviněné tedy odvolací orgán odmítl a po celkovém přezkoumání neshledal 
v postupu správního orgánu prvního stupně Úřadu žádná pochybení způsobující nezákonnost 
rozhodnutí.  

/30/ Ze všech výše uvedených důvodů proto odvolací orgán rozhodl tak, jak je uvedeno ve 
výroku tohoto rozhodnutí.  

 

Poučení: 

tomuto  rozhodnutí  podle  ustanovení  §  152  odst.  5  zákona 

Proti 
č. 500/2004 Sb., správní řád, nelze podat rozklad. 

 
 
 
 
Praha 11. července 2022 

 
 

 

 

  

 

 

Mgr. Jiří Kaucký 

předseda 

(podepsáno elektronicky) 

 
 

7/7 

