*UOOUX009NZZV* 

Čj. UOOU-04073/16-22 

 
 
 
 
 
 
 
 
 
 
 
 

ROZHODNUTÍ 

 
 

Předsedkyně  Úřadu  pro  ochranu  osobních  údajů,  jako  odvolací  orgán  příslušný  podle  § 2, 
§ 29 a § 32 zákona č. 101/2000 Sb., o ochraně osobních údajů a o změně některých zákonů, 
a podle § 10 a § 152 odst. 2 zákona č. 500/2004 Sb., správní řád, rozhodla dne 20. června 
2016 podle § 152 odst. 5 písm. b) zákona č. 500/2004 Sb. takto: 
 
Rozklad  účastníka  řízení,  společnosti  KaratNet  s.r.o.,  se  sídlem  Tlumačovská  2766/26, 
155 00 Praha 5, IČ:01718321 proti rozhodnutí čj. UOOU-04073/16-16 ze dne 6. května 2016 
se zamítá a napadené rozhodnutí se potvrzuje. 
 
 
 

Odůvodnění 

 
 

Úřad  pro  ochranu  osobních  údajů  (dále  jen  „Úřad“), resp.  inspektorka  Úřadu  PaedDr.  Jana 
Rybínová,  rozhodnutím  čj.  UOOU-04073/16-16  ze  dne  6.  května  2016  uložila  účastníkovi 
řízení,  společnosti  KaratNet  s.r.o.,  se  sídlem  Tlumačovská  2766/26,  155  00  Praha  5, 
IČ:01718321  (dále  jen  „účastník  řízení“)  opatření  k  odstranění  zjištěných  nedostatků 
v souvislosti  se  zpracováním  osobních  údajů  lékařů  uvedených  na  receptech  na  léčivý 
přípravek  Xarelto  15  mg,  které  lékárny  účastníkovi  řízení  předkládají  v  rámci  Slevového 
programu Xarelto společnosti Bayer, s.r.o.  
 
V preambuli  výrokové  části  rozhodnutí  je  jako  datum  vydání  rozhodnutí  uveden  6.  květen 
2016, zatímco podpisová doložka je datována dnem 7. května 2016. Jelikož rozhodnutí bylo 
odesláno  dne  6.  května  2016,  je  nutno,  i  vzhledem  k faktu,  že  dne  7.  května  2016  byla 
sobota,  vepsání  posledně  uvedeného  data  spolu  s podpisovou  doložkou  posuzovat  jako 
zřejmou nesprávnost, která však nemůže způsobit nezákonnost rozhodnutí. V souladu s § 70 
zákona  č.  500/2004  Sb.,  správní  řád,  tudíž  je  správní  orgán  prvního  stupně  povinen  tuto 
nesprávnost opravit vydáním usnesení.    
 
Podkladem  pro  vydání  rozhodnutí  byly  materiály  shromážděné  v rámci  kontroly,  provedené 
u účastníka řízení inspektorkou Úřadu PaedDr. Janou Rybínovou ve dnech 6. srpna 2015 – 
27.  ledna  2016  ukončené  protokolem  o  kontrole  čj.  UOOU-06343/15-30  ze  dne  1.  února 
2016, který byl následně potvrzený dopisem čj. UOOU-06343/15-34 ze dne 8. března 2016, 
jímž  byly  vypořádány  námitky  kontrolovaného.  Kontrolou  bylo  shledáno,  že  účastník  řízení 

porušil ustanovení § 5 odst. 2 zákona č. 101/2000 Sb., o ochraně osobních údajů a o změně 
některých  zákonů,  neboť  zpracovával  osobní  údaje  předepisujících  lékařů  bez  právního 
titulu.    
 
Poté byl inspektorkou Úřadu PaedDr. Janou Rybínovou vydán příkaz čj. UOOU-04073/16-11 
ze dne 31. března 2016, jímž byla mj. účastníkovi řízení uložena povinnost „zlikvidovat kopie 
a  scany  lékařských  předpisů  na  léčivý  přípravek  Xarelto  15  mg,  obsahující  osobní  údaje 
předepisujících  lékařů  v  rozsahu  jméno  a  příjmení,  a  to  ve  lhůtě  30  dnů  od  právní  moci 
tohoto  příkazu  a  nadále  v  rámci  slevového  programu  neshromažďovat  a  nezpracovávat 
osobní  údaje  bez  souhlasu  subjektu  údajů“.  Proti  příkazu  čj.  UOOU-04073/16-11  ze  dne 
31. března  2016  však  účastník  řízení  podal  řádný  odpor,  v němž  zejména  uvedl,  „že  není 
třeba zlikvidovat celé scany a kopie receptů obsahující uvedené osobní údaje, avšak za plně 
dostačující považujeme likvidaci právě jen osobních údajů na scanech a kopiích receptů, a to 
jejich trvalým znečitelněním, např. jejich vyčerněním.“  
 
Následně  vydané  rozhodnutí  pak  uvedenou  argumentaci  účastníka  řízení  akceptovalo 
a účastníkovi  řízení  uložilo  povinnost  zlikvidovat  osobní  údaje  předepisujících  lékařů 
v rozsahu  jméno  a  příjmení  na  uchovávaných  kopiích  a  scanech  lékařských  předpisů  na 
léčivý přípravek Xarelto 15 mg, které lékárny předávají účastníkovi řízení v rámci Slevového 
programu  Xarelto  společnosti  Bayer,  s.r.o.  Dále  bylo  účastníkovi  řízení  především  uloženo 
neshromažďovat v rámci Slevového programu Xarelto společnosti Bayer, s.r.o. osobní údaje 
předepisujících lékařů na kopiích a scanech lékařských předpisů na léčivý přípravek Xarelto 
15 mg bez jejich souhlasu. 
 
Účastník  řízení  následně  podal  proti  rozhodnutí  rozklad  vyjádřený  přípisem  ze  dne 
13. května 2016, který byl téhož dne Úřadu doručen elektronickou poštou. Rozklad byl sice 
nesprávně  označený  jako  odvolání,  nicméně  třeba  připustit,  že  účastník  řízení  takto  jednal 
v souladu s nepřesným poučením uvedeným v rozhodnutí. Jeho podání je dle obsahu nutno 
posoudit jako rozklad, který byl podán včas a řádně.   
 
V rozkladu účastník řízení z jedné strany konstatoval, že již učinil opatření, aby osobní údaje 
lékaře  nebyly  v  rámci  předmětného  slevového  programu  žádným  způsobem  zpracovávány.  
Byl tak, podle názoru účastníka řízení, zcela napraven stav, který Úřad považuje za závadný. 
Přesto však účastník řízení nesouhlasí s tím, že by se dopustil porušení § 5 odst. 2 zákona 
č. 101/2000 Sb. a žádá, aby bylo napadené rozhodnutí zrušeno a řízení zastaveno.  
 
Na  podporu  svého  požadavku  konkrétně  účastník  řízení  uvedl,  že  zpracování  osobních 
údajů  v  rozsahu  jméno  a  příjmení  lékaře,  jak  je  namítáno  v  rozhodnutí,  považuje  za 
zpracování na základě zákonné výjimky dle § 5 odst. 2 písm. d) zákona č. 101/2000 Sb., kdy 
není  souhlas  subjektu  údajů  potřeba.  Jedná  se  o  „oprávněně  zveřejněné  údaje“,  dostupné 
v registru  České  lékařské  komory  zřízeném  Stavovským  předpisem  č.  21  České  lékařské 
komory  o  seznamu  členů  České  lékařské  komory  a  hostujících  osob  dle  §  6a  zákona 
č. 220/1991  Sb.  Takové  zpracování  není,  podle  názoru  účastníka  řízení,  zákonem  nijak 
limitováno,  zejména  ne  účelem  zpracování  ani  zdrojem,  odkud  jsou  osobní  údaje  čerpány. 
Toto  bylo  ostatně  uváděno  i  v  námitkách  k  protokolu  o  kontrole  čj.  UOOU-06343/15-30  ze 
dne 1. února 2016, které bohužel nebyly platně podány. Úřad nicméně v rámci své činnosti 
jako  služby  veřejnosti  a  poskytování  konzultací  dle  příslušných  ustanovení  zákona  podal 
k věci  stručné  vyjádření  pod  čj.  UOOU-06343/15-34  ze  dne  8.  března  2016.  V  něm 
konstatoval,  že  jméno  a  příjmení  lékaře,  které  jsou  veřejně  přístupné  dle  zákona 
č. 220/1991 Sb.,  lze  zpracovávat  i  bez  souhlasu  subjektu  údajů.  Zároveň  uvedl,  že  k  takto 
veřejně  dostupným  údajům  však  již  nenáleží  číslo  nebo  den  vydání  receptu  a  údaje 
o předepsaném  léčivu,  k  jejichž  zpracování  v  rámci  programu  ve  spojení  s  identifikátory 
lékaře  rovněž  docházelo.  Tyto  položky  však  nejsou  účastníkovi  řízení  v  rozhodnutí  nijak 
vytýkány. Rozhodnutí se výslovně opírá pouze o tvrzenou neoprávněnost zpracování jména 
a příjmení lékaře, což ovšem je, jak se účastník řízení domnívá, v rozporu s názorem Úřadu 

 

2/5 

uvedeným ve výše zmiňovaném vyjádření. Zpracování jména a příjmení lékaře bez souhlasu 
lékaře  je  možné  na  základě  zákonné  výjimky  dle  §  5  odst.  2  písm.  d)  zákona 
č. 101/2000 Sb., a nemůže tak být podkladem pro tvrzení porušení zákona č. 101/2000 Sb. 
a uložení opatření k nápravě. 
 
Následně  účastník  řízení  připomenul  ustanovení  §  1  zákona  č.  101/2000  Sb.,  které,  podle 
jeho názoru, jasně vymezuje předmět příslušné právní úpravy, tj. naplnění práva každého na 
ochranu  před  neoprávněným  zasahováním  do  soukromí.  Jiné  sféry  subjektu  údajů,  podle 
jeho  názoru,  pod  předmět  a  účel  uvedeného  zákona  nespadají,  a  tedy  nejsou  uvedeným 
zákonem  chráněny.  Přitom  údaj  o  předepsání  léku  nijak  nesouvisí  se  soukromou  sférou 
lékaře,  avšak  čistě  s  jeho  výkonem  poskytování  zdravotní  péče,  tedy  s  podnikatelskou 
činností. Účastník řízení tak má za to, že zpracování výše zmíněných údajů o vydání receptu 
vůbec nespadá do působnosti zákona č. 101/2000 Sb. Dále Stavovský předpis č. 21 České 
lékařské  komory  o  seznamu  členů  České  lékařské  komory  a  hostujících  osob  dle  §  6a 
zákona  č.  220/1991  Sb.  v  §  3  stanoví,  že  veřejné  seznamy  komory  obsahují  vždy  tyto 
veřejně přístupné údaje: Titul, jméno a příjmení lékaře, odbornost lékaře a obec, v níž lékař 
vykonává své povolání. Z odbornosti konkrétního lékaře lze bezesporu dovodit, že při výkonu 
jeho  činnosti  dochází  rovněž  k  předepisování  příslušných  léčivých  přípravků,  tedy  jde 
o veřejně  známou  skutečnost  a  nikoliv  soukromou  sféru  lékaře  chráněnou  zákonem 
č. 101/2000  Sb.  Informace  o  tom,  že  lékař  v  jednom  případě  předepsal  jeden  konkrétní 
přípravek, nepodává žádný obrázek o obecné činnosti lékaře, a to zvlášť v případě, kdy ne 
všechny  lékárny  se  účastní  programu,  nebo  slevu  na  daný  recept  z  jakéhokoliv  jiného 
důvodu neposkytnou, a tedy v rámci programu jsou k uplatnění slevy předloženy jen některé 
recepty, na nichž lékař předepsal Xarelto 15mg. Potenciál těchto údajů k vytvoření si nějaké 
představy  o  činnosti  daného  lékaře  a  zásah  do  jeho  soukromé  sféry  jsou  tak  zcela 
vyloučeny.  Na  doplnění  účastník  řízení  uvádí,  že  číslo  receptu  není  povinnou  náležitostí 
receptu,  zákonem  nejsou  stanovena  žádná  pravidla  pro  číslování.  Toto  je  plně  v  dispozici 
lékaře  a  může  být  zcela  náhodné.  Číslo  receptu  tak  nemá  žádnou  vypovídací  hodnotu 
a nepodává o lékaři žádnou relevantní informaci, natož pak informaci, která by představovala 
či umožňovala  zásah do soukromí lékaře.  Z výše uvedených důvodů má účastník řízení za 
to,  že  nedošlo  k  porušení  zákona  č.  101/2000  Sb.,  neboť  nedošlo  k  zásahu  do  soukromé 
sféry lékaře, která jedině je tímto předpisem chráněna.  
 
Odvolací  orgán  přezkoumal  napadené  rozhodnutí  v celém  rozsahu,  a  to  včetně  procesu, 
který předcházel jeho vydání.  Především se odvolací orgán zabýval argumentací účastníka 
řízení vyjádřenou v rozkladu. 
 
Ohledně zákonného důvodu ke zpracování osobních údajů dle § 5 odst. 2 písm. d) zákona 
č. 101/2000 Sb., jímž účastník řízení argumentoval, pak odvolací orgán především považuje 
za  nutné  připomenout,  že  osobní  údaj  je  jistou  entitou  datových  položek,  které  ve  svém 
souhrnu  musí  korespondovat  s definicí  obsaženou  v  §  4  písm.  a)  zákona  č.  101/2000  Sb. 
Musí se tedy jednat o informaci týkající se určitého nebo určitelného subjektu údajů, jímž je, 
jak  vyplývá  z  §  4  písm.  d)  zákona  č.  101/2000 Sb.,  jakákoli  fyzická  osoba,  k níž  se  osobní 
údaje  vztahují.  K tomu,  aby  dotčená  fyzická  osoba  byla  určená  anebo  alespoň  určitelná, 
musí  předmětná  entita  datových  položek  obsahovat  přímé  či  nepřímé  identifikátory,  které 
především  dotčenou  osobu  odliší  od  ostatních  a  případně  umožní  i  její  kontaktování.  Bez 
takových identifikátorů příslušná informace nemá charakter osobního údaje a nakládání s ní 
nelze  posuzovat  prismatem  zákona  č.  101/2000  Sb.  V traktovaném  případě  takovými 
identifikátory jsou právě jméno a příjmení lékaře. Ty nepochybně jsou samy o sobě osobními 
údaji, a to veřejně přístupnými ve smyslu § 4 písm. l) zákona č. 101/2000 Sb. Nicméně entita 
datových  položek  zpracovávaných  účastníkem  řízení  se  na  tyto  identifikátory  neomezila 
a byla  rozšířena  o  další  položky,  jež  však,  což  je  zásadní,  ve  spojení  s jednoznačnými 
identifikátory přesáhly rámec právního titulu dle § 5 odst. 2 písm. d) zákona č. 101/2000 Sb. 
Zpracovávané  osobní  údaje  tedy  představovaly  jméno  a  příjmení  lékaře  a  dále  k těmto 
identifikátorům  se  vážící  údaje  o  receptu,  předepsaném  léčivu  apod.  Po  likvidaci  výše 

 

3/5 

specifikovaných identifikátorů zbývající entita datových položek jako je  číslo série nebo den 
vydání  receptu  a  údaje  o  předepsaném  léčivu  atd.  ztrácí  charakter  osobních  údajů,  neboť 
tento  rozsah  údajů  nemůže  správce  ani  další  subjekty  přímo  ani  nepřímo  přiřadit  ke 
konkrétnímu  člověku,  a  nakládání  s takto  upravenou  informací  tudíž  nepodléhá  režimu 
zákona  č.  101/2000  Sb.  Smyslem  napadeného  opatření  k nápravě  je  omezit  rozsah 
zpracovávaných  informací  tak,  aby  se  již  v jejich  souhrnu  nejednalo  o  osobní  údaje.  Po 
odstranění  identifikátorů  lékaře  se  o  osobní  údaje  jednat  nebude,  a  nebude  tak  docházet 
k porušení  zákona  č.  101/2000  Sb.  S tím  ostatně  koresponduje  i  samo  vyjádření  účastníka 
řízení ohledně číslování receptů. Dále odvolací orgán považuje za nutné upozornit, že údaj 
o odbornosti konkrétního lékaře nelze ztotožnit s údajem o předepsání konkrétního léčiva. 
 
Co  se  týká  předmětu  práv  a  povinností  upravených  zákonem  č.  101/2000  Sb.,  nutno 
připomenout,  že  tento  zákon  reflektuje  moderní,  extenzivní  pojetí  ochrany  soukromí.  Sám 
pojem  soukromí  ovšem  není  žádným  právním  předpisem  nijak  definován,  proto  je  nutno 
zmínit např. nález Ústavního soudu České republiky sp. zn. Pl.ÚS 24/10 ze dne 22. března 
2011 publikovaný sub č. 94/2011 Sb., kde se mj.  uvádí:   „Primární funkcí práva na respekt 
k soukromému  životu  je  zajistit  prostor  pro  rozvoj  a  seberealizaci  individuální  osobnosti. 
Vedle  tradičního  vymezení  soukromí  v  jeho  prostorové  dimenzi  (ochrana  obydlí  v  širším 
slova  smyslu)  a  v  souvislosti  s  autonomní  existencí  a  veřejnou  mocí  nerušenou  tvorbou 
sociálních  vztahů  (v  manželství,  v rodině,  ve  společnosti),  právo  na  respekt  k  soukromému 
životu  zahrnuje  i  garanci  sebeurčení  ve  smyslu  zásadního  rozhodování  jednotlivce  o  sobě 
samém.  Jinými  slovy,  právo  na  soukromí  garantuje  rovněž  právo  jednotlivce  rozhodnout 
podle vlastního uvážení, zda, popř. v jakém rozsahu, jakým způsobem a za jakých okolností 
mají  být  skutečnosti  a  informace  z  jeho  osobního  soukromí  zpřístupněny  jiným  subjektům.“  
Toto  stanovisko  je  zcela  konformní  stávajícímu  pojetí  jak  v rámci  států  Evropské  unie,  tak 
s judikaturou Evropského soudu pro lidská práva (viz např. rozhodnutí  ve věci S. a  Malone 
vs.  UK  č.  8691/79  ze  dne  2.  srpna  1984,  nebo  Niemietz  vs.  Německo  č.  13710/88  ze  dne 
16. prosince 1992), které odmítá restriktivní interpretaci pojmu „soukromý život“, neboť určitá 
míra  soukromého  života  je  realizována  i  v rámci  profesních  nebo  obchodních  aktivit. 
Soukromí  tedy  zahrnuje  i  aspekt  v podobě  obecného  práva  na  informační  sebeurčení, 
v České  republice  navíc  výslovně  garantovaného  v  čl.  10  odst.  3  Listiny  základní  práv 
a svobod,  zaručujícího  právo  každého  na  ochranu  před  neoprávněným  shromažďováním, 
zveřejňováním nebo jiným zneužíváním údajů o své osobě, které bylo předmětným jednáním 
účastníka  řízení  zjevně  porušeno.  Nutno  zvláště  zdůraznit,  že  pokud  subjekt  údajů  nebude 
mít  možnost  kontrolovat  poskytování  svých  osobních  údajů  anebo  tato  možnost  bude 
oslabena,  zejména  budou-li  osobní  údaje  bez  zákonného  zmocnění  použity  pro  jiné  než 
původní  účely,  jak  se  stalo  v traktovaném  případu,  bude  takový  jednotlivec  vůči  svým 
komunikačním  partnerům  znevýhodněn  a  bude  omezena  jeho  možnost  navazovat  sociální 
vazby  a  rozhodovat  o  sobě  samém,  čímž  evidentně  dojde  k oslabení  základních  práv 
a svobod.  
 
Nadto  nelze  souhlasit  ani  s  tvrzením  účastníka  řízení,  že  zákon  č.  101/2000  Sb.  je striktně 
limitován ochranou soukromí. Samo účastníkem řízení připomínané ustanovení § 1  zákona 
č. 101/2000 Sb. kromě obecného odkazu na právo každého člověka na soukromí odkazuje i 
na  další  dokumenty,  především  směrnici  95/46/ES,  o  ochraně  jednotlivců  v souvislosti  se 
zpracováním  osobních  údajů  a  o  volném  pohybu  těchto  údajů,  nebo  na  Úmluvu  o  ochraně 
osob  se  zřetelem  na  automatizované  zpracování  osobních  dat  č.  108,  které  sice  ochranu 
soukromí  nepochybně  favorizují,  avšak  předmětnou  úpravu  pravidel  pro  zpracování 
osobních  údajů  s ochranou  soukromí  rigidně  zcela  neztotožňují  a  obecně  ji  spojují 
s ochranou jakýchkoli základních práv a svobod člověka (viz čl. 1 jak směrnice 95/46/ES, tak 
Úmluvy č. 108). 
 
 
 

 

4/5 

Odvolací  orgán  tedy  argumentaci  účastníka  řízení  vyjádřenou  v podaném  rozkladu  odmítl. 
Stejně tak odvolací orgán po celkovém přezkoumání neshledal v postupu správního orgánu 
prvního  stupně  žádné  vady  způsobující  nesprávnost  nebo  nezákonnost  rozhodnutí.  Na 
základě všech shora uvedených důvodů proto odvolací orgán rozhodl tak, jak je uvedeno ve 
výroku tohoto rozhodnutí.   
 
 
Poučení: 

tomuto  rozhodnutí  se  podle  ustanovení  §  91  odst.  1  zákona 

Proti 
č. 500/2004 Sb., správní řád, nelze odvolat. 

   
 
 
Praha 20. června 2016 
 
 

 
 

 
 
 
Za správnost vyhotovení: 
Martina Junková 
  
 
 
 
 
 
 
 
 
 
 
 
 
 
 
 
 
 

 
 
 
 
 
 

 

 

otisk úředního razítka 

JUDr. Ivana Janů, v. r. 

předsedkyně 

 
 
 

5/5 

 

 

6/5 

