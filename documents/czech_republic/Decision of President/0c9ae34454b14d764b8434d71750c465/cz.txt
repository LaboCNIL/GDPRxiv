ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00D84CM* 

 
 
Čj. UOOU-01178/17-265 

 

 
 
 
 
 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, podle 
§ 10 a § 152 odst. 2 zákona č. 500/2004 Sb., správní řád, a podle § 10 odst. 1 písm. a) a § 12 
odst.  1  zákona  č. 480/2004  Sb.,  o některých  službách  informační  společnosti  a  o změně 
některých zákonů, rozhodla dne 4. dubna 2019 podle § 152 odst. 6 písm. b) správního řádu 
takto: 
 
Rozklad  podaný  obviněnou,  společností 

  proti  rozhodnutí  Úřadu  pro  ochranu  osobních  údajů 
čj. UOOU-01178/17-257  ze  dne  30.  listopadu  2018,  se  zamítá  a napadené  rozhodnutí 
se potvrzuje. 

 

Odůvodnění 

 

Rozhodnutím čj. UOOU-01178/17-257 ze dne 30. listopadu 2018 (dále jen „rozhodnutí“) byla 
obviněná,  společnost 
 
(dále jen „obviněná“), shledána vinnou za spáchání přestupku dle § 11 odst. 1 
písm. a) bod 1 zákona č. 480/2004 Sb., o některých službách informační společnosti, kterého 
se měla dopustit opakovaným šířením nevyžádaných obchodních sdělení ve smyslu § 2 písm. f) 
zákona  č. 480/2004  Sb.  na  výrokem  blíže  specifikované  elektronické  kontakty,  a to  aniž  by 
disponovala  právním titulem  k jejich  šíření.  Za  výše  popsané  deliktní  jednání  byla  obviněné 
uložena pokuta ve výši 380.000 Kč. 
 
Podkladem  pro  zahájení  řízení  byl  protokol  o kontrole  čj.  UOOU-01178/17-187  ze  dne 
12. února  2018  pořízený  podle  zákona  č. 255/2012  Sb.,  o kontrole  (kontrolní  řád), 
inspektorem  Úřadu  pro  ochranu  osobních  údajů  Ing.  Josefem  Vaculou  v rámci  kontroly 
provedené  u obviněné  ve  dnech  11.  dubna  2017  až  27.  dubna  2018,  včetně  spisového 
materiálu shromážděného v rámci této kontroly, a dále stížnosti adresátů obchodních sdělení 
doručené Úřadu pro ochranu osobních údajů (dále jen „Úřad“) do 23. května 2018.  

Proti rozhodnutí se obviněná v zákonné lhůtě ohradila řádným rozkladem. V tomto rozkladu 
se právní zástupce obviněné vyjádřil pouze tak, že se závěry správního orgánu v rozhodnutí 
nesouhlasí a že rozhodnutí považuje za nepřezkoumatelné. Dne 21. prosince 2018 byl Úřadu 
zaslán  přípis  doplňující  odůvodnění  rozkladu,  a to  společně  s přiloženým  CD  z klientské 
databáze. S ohledem na to, že zaslaný datový nosič byl prázdný, právní zástupce obviněné byl 
telefonicky vyzván k jeho doplnění, k čemuž došlo dne 14. ledna 2019. 
 
Obviněná považuje rozhodnutí za nezákonné, a proto požaduje jeho zrušení a zastavení řízení, 
anebo  zrušení  a vrácení  věci  správnímu  orgánu  prvního  stupně  k dalšímu  projednání.  Na 
podporu tohoto názoru předně namítá, že pro závažné nedostatky odůvodnění rozhodnutí jej 
považuje za absolutně nepřezkoumatelné. Rozhodnutí má nesrozumitelně vymezovat skutek 
a důvody, které k napadenému rozhodnutí vedly, a dále nemá být ani dostatečně vymezeno, 
z jakých  důkazů  a dalších  podkladů  správní  orgán  prvního  stupně  vycházel,  a taktéž 
v rozhodnutí absentuje relevantní argumentace včetně popisu správního uvážení. 
 
Rozhodnutí je napadáno i v otázce správnosti právního posouzení. Některá sdělení totiž měla 
být klientům obviněné zasílána na základě uzavřené smlouvy o poskytování služeb. Vzhledem 
ke skutečnosti, že předmětem činnosti obviněné je zprostředkovávání obchodních poptávek 
a nabídek  pro  třetí  osoby,  obviněná  se  domnívá,  že  tato  sdělení  nemohou  být  hodnocena 
optikou obchodních  sdělení  podle  zákona  č. 480/2004  Sb., neboť  nenaplnila  jejich definiční 
znaky. Obviněná v tomto bodě popsala závazkový vztah mezi ní a klienty, přičemž uvádí, že se 
jedná o bezúplatný vztah relativně neformálního charakteru, spočívající v poskytování služeb 
v oblasti  webové  prezentace  a zprostředkování  kontaktu.  Poskytování  služeb  mající 
charakter zasílání informací prostřednictvím elektronické pošty potom nelze podle obviněné 
považovat  za  obchodní  sdělení.  Při  akceptaci  právního  názoru  správního  orgánu  prvního 
stupně by potom, podle názoru obviněné, de facto došlo k ukončení smluvního vztahu, a tím 
i k obcházení  ustanovení  upravujících  smluvní  závazkové  vztahy.  Jako  důkaz  prokázání 
klientského vztahu pak obviněná přiložila kompaktní disk (CD), na němž jsou uloženy poptávky 
a další informace ke klientům.  
 
V dalším  bodě  rozkladu  jsou  napadány  právní  závěry  dotýkající  se  souhlasů  se  zasíláním 
obchodních sdělení. Obviněná má disponovat souhlasy se zasíláním obchodních sdělení, což 
bylo, podle jejího názoru, v řízení dostatečně doloženo. Uvedla, že předložila přesná data a čas 
registrace uživatelů včetně IP adres, z nichž k registraci došlo, přičemž souhlas měl být udělen 
právě v rámci registrace. Vzhledem k tomu, že souhlas může být udělen jakýmkoliv vhodným 
způsobem,  náležitosti  souhlasu  měly  být  beze  zbytku  splněny.  Podmínka  prokazatelnosti 
souhlasu  je  potom  mimo  rámec  jakéhokoliv  právního  předpisu  a nelze  ji  ani  jinak  dovodit. 
Správní  orgán  prvního  stupně  měl  navíc  nepřípustně  stanovit,  jakým  jediným  možným 
způsobem je možné souhlas prokázat. V rozhodnutí není ani náležitě zdůvodněno, proč Úřad 
na souhlasy aplikuje nařízení Evropského parlamentu a Rady (EU) 2016/679 (obecné nařízení 
o ochraně osobních údajů), když nařízení nebylo v době jejich udělení ani účinné. Dále jsou 
v tomto rozkladovém bodě zpochybňovány možné způsoby prokázání souhlasu, které správní 
orgán  prvního  stupně  v rozhodnutí  uvedl  jako  příklady  dobré  praxe.  Obviněná  považuje 
příklady za nepřiléhavé a jejich aplikaci za nezákonnou, a proto nemožnou. Závěrem obviněná 
poukazuje  na  dobrou  víru  v oprávněnost  druhé  smluvní  strany  vystupovat  v předmětném 
právním  vztahu.  Požadavek  na  opětovné  potvrzení  souhlasu  tak  má  být  neoprávněný. 
S ohledem  na  vše  výše  uvedené  obviněná  shrnuje,  že  adresáti  sdělení  byli  jejími  klienty, 

2/10 

a proto  jim  zasílané  informace  naplňovaly  smlouvu  o poskytování  služeb,  a nadto  udělili 
souhlas se zasíláním obchodních sdělení registrací. 
 
Obviněná  se  dále  vyjádřila  ke  způsobům  odhlášení  ze  zasílání  obchodních  sdělení.  V této 
souvislosti předně uvedla, že se neztotožňuje se závěry Úřadu, podle nichž nebylo odhlášení 
přímé a účinné, neboť k odhlašování docházelo manuálně na základě odpovědi na obchodní 
sdělení a nebyly na něj kladeny žádné administrativní překážky. Vzhledem k tomu, že sdělení 
byla zasílána v rámci poskytování služeb, odhlášení z rozesílky je třeba považovat za výpověď 
služeb a ze správního spisu nemá být ani zřejmé, zda byly splněny všechny náležitosti s tímto 
právním jednáním spojené. V některých případech byla vůle adresáta projevena nedostatečně 
konkrétně, a proto jim byl zaslán potvrzující e-mail, přičemž měli možnost se odhlásit ze všech, 
anebo pouze z některých služeb. 
 
V další části obviněná namítla, že správní orgán prvního stupně považoval za tolerovatelnou 
lhůtu k provedení odhlášení v délce osmi dnů, avšak tuto neměl žádným způsobem odůvodnit 
a podle  názoru  obviněné  jde  o lhůtu  nepřiměřeně  krátkou.  V této  souvislosti  současně 
shledává  rozhodnutí  vnitřně  rozporným,  neboť  správní  orgán  prvního  stupně  respektoval 
osmidenní lhůtu pouze v některých případech, a v jiných nikoliv. Zároveň nemělo být ani řádně 
prokázáno,  zda  uživatelé  zprávu  požadující  odhlášení  skutečně  odeslali,  resp.  zda  tato  byla 
obviněné doručena a nadto poukazuje na rozpory, kdy mělo docházet k odhlašování z jiných 
e-mailových adres a pod jiným jménem, než které eviduje obviněná apod. 
 
Dále  se  obviněná  vyjádřila  k 
jednotlivým  případům  zasílání  obchodních  sdělení 
v konkrétnostech. Především uvedla, že k zaslání obchodního sdělení na elektronickou adresu 
došlo  v tolerovatelné  lhůtě  od  odhlášení,  avšak  Úřad  toto  měl  přesto 
neoprávněně posoudit jako rozporné se zákonem. Obdobně měl Úřad postupovat i v dalších 
případech, např. u adresy 
 V dalších případech zaslání obviněná poukazuje 
na  porušení  zásady  in  dubio  pro  reo,  a to  s ohledem  na  skutečnost,  že  někteří  uživatelé 
elektronických  adres  připustili,  že  byli  klienty  obviněné.  Taktéž  u obchodního  sdělení 
zaslaného  na  adresu 
došlo  podle  názoru  obviněné  k nepochopitelnému 
závěru, když na tuto adresu byla odeslána zpráva obsahující potvrzení odhlášení, neboť taková 
zpráva nemůže naplnit definici obchodního sdělení.  
 
Obviněné není ani zřejmé, podle jakých právních předpisů Úřad rozhodl a proč aplikoval právní 
předpisy účinné po době uskutečnění zaslání nevyžádaných obchodních sdělení. Rozhodnutí 
má  trpět  vadami  spočívajícími  v nedostatečném  popisu,  jakým  způsobem  došlo  k naplnění 
skutkové podstaty  přestupku,  není  zřejmá  souvislost mezi  jednotlivými případy zaslání,  kdy 
došlo k dokonání jednání a zda se jedná o jeden, anebo více skutků. 
 
V samém  závěru  je  napadena  i výše  pokuty.  Podle  názoru  obviněné  je  pokuta  stanovena 
v nepřiměřené  výši,  postup  správního  orgánu  prvního  stupně 
je  nepřezkoumatelný 
a odůvodnění výše pokuty vykazuje řadu vážných vad. Přitěžující a polehčující okolnosti měly 
být hodnoceny chaoticky a bez příslušného odůvodnění a taktéž mělo docházet k porušování 
zákazu  dvojího  přičítání  téže  okolnosti  k tíži  obviněné,  neboť  shledané  přitěžující  okolnosti 
jsou  obsaženy  již  ve  skutkové  podstatě.  Ani  polehčující  okolnosti  neměly  být  podle  názoru 
obviněné posouzeny správně, neboť nebylo přihlédnuto ke spolupráci ze strany obviněné a ke 
snaze o nápravu závadného stavu. Úřad přitom neměl ani řádně odůvodnit, z jakého důvodu 

3/10 

žádné  polehčující  okolnosti  neshledává.  Konečně  otázka,  zda  je  obviněná  zpracovatelem 
osobních  údajů,  jednak  nebyla  v řízení  nijak  prokazována,  a jednak  nemůže  mít  na  řízení 
dotýkající se obchodních sdělení žádný vliv. Správní orgán prvního stupně tak tuto skutečnost 
nemohl považovat za okolnost zvyšující nebezpečnost a škodlivost přestupku. Obdobně nelze 
podle názoru obviněné, přihlížet ani k údajnému upozorňování ze strany Úřadu na problémy 
spojené  s šířením  obchodních  sdělení,  neboť  tato  upozornění  jsou  bez  právního  významu 
a nebyly ve vztahu k ní ani prokázány. 
 
Odvolací  orgán  přezkoumal  rozhodnutí  v celém  rozsahu,  včetně  procesu,  který  předcházel 
jeho vydání, a dospěl k následujícím závěrům. 
 
Především  uvádí,  že  problematice  náležitého  vymezení  skutku  se  věnoval  rozšířený  senát 
Nejvyššího  správního  soudu  v usnesení  ze  dne  15.  ledna    2008,  čj.  2  As  34/2006-73 
(č. 1546/2008  Sb.  NSS),  kde  mimo  jiné  konstatoval:  „V rozhodnutí  trestního  charakteru, 
kterým  jsou  i rozhodnutí  o jiných  správních  deliktech,  je  nezbytné  postavit  najisto,  za  jaké 
konkrétní  jednání  je  subjekt  postižen  -  to  lze  zaručit  jen  konkretizací  údajů  obsahující  popis 
skutku  uvedením  místa,  času  a způsobu  spáchání,  popřípadě  i uvedením  jiných  skutečností, 
jichž  je  třeba  k  tomu,  aby  nemohl  být  zaměněn  s jiným.  Taková  míra  podrobnosti  je  jistě 
nezbytná pro celé sankční řízení, a to zejména pro vyloučení překážky litispendence, dvojího 
postihu pro týž skutek, pro vyloučení překážky věci rozhodnuté, pro určení rozsahu dokazování 
a pro  zajištění  řádného  práva  na  obhajobu.“  Smyslem  vymezení předmětu  řízení  ve  výroku 
rozhodnutí je tak docílení jeho nezaměnitelnosti. Výrok napadeného rozhodnutí vymezuje, že 
obviněná  měla  opakovaně  šířit  nevyžádaná obchodní  sdělení  ve  smyslu  § 2 písm. f) zákona 
č. 480/2004 Sb., přičemž tato jsou dále jednotlivě konkretizována datem odeslání a adresou 
elektronického kontaktu odesílatele i příjemce, a konala tak bez souhlasu s jejich zasíláním či 
bez  naplnění  výjimky  dle  § 7  odst.  3  zákona  č. 480/2004  Sb.,  čímž  měla  obviněná  porušit 
povinnost  stanovenou  v  § 7  odst.  2  zákona  č. 480/2004  Sb.,  tedy  povinnost  využívat 
podrobnosti  elektronického  kontaktu  za  účelem  šíření  obchodních  sdělení  elektronickými 
prostředky pouze ve vztahu k uživatelům, kteří k tomu dali předchozí souhlas. Skutek je tedy 
vymezen zcela jasně a určitě, když je ve výroku rozhodnutí řádně popsáno jak vytýkané právní 
jednání,  tak  i způsobený  následek  spočívající  v porušení  právem  chráněného  zájmu,  včetně 
bližších specifikací. Odvolací orgán tudíž dospěl k závěru, že námitku shledává bezdůvodnou, 
neboť skutek nelze zaměnit s jiným. 
 
V této souvislosti obviněná dále uvedla, že z rozhodnutí není patrné, jakým způsobem měla 
naplnit  skutkovou  podstatu  přestupku  a nemá  být  ani  zřejmé,  na  základě  jakých  předpisů 
správní  orgán  prvního  stupně  rozhodl.  K tomu  odvolací  orgán  uvádí,  že  veškeré  aplikované 
právní  předpisy  jsou  v rozhodnutí  řádně  označeny  včetně  příslušných  paragrafů,  přičemž 
v souladu s § 2 odst. 1 zákona č. 250/2016 Sb., o odpovědnosti za přestupky a řízení o nich, se 
odpovědnost  za  přestupek  posuzuje  podle  zákona  účinného  v době  spáchání  přestupku, 
tj. nezákonného  šíření  obchodních  sdělení.  Z dikce  § 11  odst.  1  písm.  a)  bod  1  zákona 
č. 480/2004  Sb.,  jakož  i kontextu  rozhodnutí  je  zřejmé,  že  jde  o hromadný  přestupek 
spočívající  ve  vícenásobném  útoku  proti  právem  chráněnému  zájmu  a použije  se  podle  § 2 
odst. 4 zákona č. 250/2016 Sb. zákon účinný v době posledního útoku.  
 
Pokud  jde  o námitku  brojící  proti  nedostatečnému  upřesnění  důkazů  i dalších  podkladů, 
z nichž  správní  orgán  prvního  stupně  v řízení  vycházel  a absenci  hodnocení  jednotlivých 

4/10 

podkladů,  v důsledku  čehož  se  může  obviněná  pouze  domnívat,  které  důkazy  vzal  správní 
orgán v potaz, a které nikoliv, ani tuto výtku odvolací orgán nepovažuje za přiléhavou. V úvodu 
odůvodnění  napadeného  rozhodnutí  se  totiž  uvádí,  že  podkladem  pro  zahájení  správního 
řízení byl protokol o kontrole čj. UOOU-01178/17-187 pořízený v rámci kontroly u obviněné 
podle  zákona  č. 255/2012  Sb.,  o kontrole  (kontrolní  řád),  inspektorem  Úřadu  Ing.  Josefem 
Vaculou,  a to  včetně  kontrolního  spisového  materiálu,  a dále  stížnosti  podané  u Úřadu  do 
doručení  oznámení  zahájení  předmětného  řízení,  tj.  do  23.  května  2018.  Takto  obecně 
vymezené podklady jsou dále v textu odůvodnění doplňovány, popisovány a konkretizovány 
názvy  a čísly  jednacími.  Odůvodnění  dále  podrobněji  líčí  jednání  obviněné,  její  vyjádření 
a námitky,  s nimiž  se  logicky  a za  pomoci  právní  argumentace  vypořádává,  a rozebírá 
relevantní právní úpravu, kterou následně s odkazy na konkrétní podklady aplikuje na každou 
jednotlivou stížnost, resp. případ zaslání nevyžádaného obchodního sdělení.  
 
Nad to nutno zdůraznit, že obviněná opakovaně využila práva nahlédnout do spisu (viz úřední 
záznamy čj. UOOU-01178/17-212 a čj. UOOU-01178/17-256), kdy si pořídila kopie dokumentů 
ze spisu a dále se dne 13. září 2018 uskutečnilo ústní jednání za účelem vyjasnění některých 
otázek,  o jehož  průběhu  byl  téhož  dne  vyhotoven  protokol  čj.  UOOU-01178/17-253,  jehož 
kopie  byla  předána  obviněné.  Obviněná  tak  zjevně  musela  mít  přehled  o všech  úkonech 
správního  orgánu  prvního  stupně,  přičemž  i s ohledem  na  řádný  popis  veškerých  podkladů 
v odůvodnění  rozhodnutí  (viz  odstavec  výše)  nelze  shledat,  že  by  byla  rozhodnutím  či 
v průběhu řízení jakkoliv zkrácena na svých právech, a zároveň odvolací orgán i s ohledem na 
předchozí  odstavce  shrnuje,  že  správní  orgán  prvního  stupně  aplikoval  relevantní  právní 
normy a rozhodnutí splňovalo veškeré náležitosti rozhodnutí na něj kladené ustanovením § 68 
zákona č. 500/2004 Sb., správní řád. 
 
Dále  se  odvolací  orgán  zabýval  povahou  obchodních  sdělení.  Podle  názoru  obviněné  byla 
některá  sdělení  zaslána  na  základě  uzavřené  smlouvy  zahrnující  služby  spočívající  v zasílání 
informací elektronickou poštou. Jak vyplývá z definice obchodního sdělení podle § 2 písm. f) 
zákona  č. 480/2004  Sb.,  jedná  se  o jakoukoliv  formu  sdělení  určeného  k přímé  či  nepřímé 
podpoře  zboží,  služeb  či  image podnikatele.  Zákon  č. 480/2004  Sb.  potom  v ustanovení § 7 
reguluje  postup  šíření  těch  obchodních  sdělení,  k jejichž  rozesílání  dochází  elektronickou 
formou. Lze se tak plně ztotožnit s názorem správního orgánu prvního stupně, podle něhož 
právní titul, na jehož základě jsou obchodní sdělení šířena, není součástí zákonných definičních 
znaků obchodního sdělení, nýbrž až navazující podmínkou, která se uplatní až coby podmínka 
šíření v případech, kdy se obchodník rozhodne šířit svá sdělení naplňující definici obchodního 
sdělení  elektronickými  prostředky.  Současně  je  třeba  odmítnout  námitku  obviněné,  že  by 
správní orgán prvního stupně povahu zpráv coby obchodních sdělení nedostatečně odůvodnil. 
V textu rozhodnutí je jasně popsána definice obchodního sdělení, obsah jednotlivých zpráv, 
jimiž  byly  nabídky  zprostředkování  poptávek  či  nabídky  zadání  poptávky,  nabídky  dárků 
(powerbanky,  flash  disku…),  a to  včetně  odkazů  na  portály  provozované  odesílatelem 
(tj. obviněnou), ergo je tak zjevné, že zaslané zprávy jsou svojí povahou obchodním sdělením, 
přičemž  postavení  obviněné  jako  podnikatele  jednoznačně  vyplývá  z  § 420  a  násl.  zákona 
č. 89/2012  Sb.,  občanský  zákoník.  Odvolacímu  orgánu  není  ani  zřejmé,  proč  obviněná 
v současné  době  napadá  povahu  svých  sdělení,  když  samy  zaslané  zprávy  obsahovaly 
informaci, že se jedná o obchodní sdělení, jež bylo zasláno na základě registrace či poptávky 
v některém z poptávkových webů. Samo tvrzení se tak jeví být účelovým. 
 

5/10 

Jak  vyplývá  z rozhodnutí,  správní  orgán  prvního  stupně  považoval  rozesílku  v  souladu 
s podmínkami § 7 odst. 3 zákona č. 480/2004 Sb. v těch případech, kdy obviněná dostatečně 
prokázala  zákaznický  vztah,  a to  ať  už  ve  formě  registrace,  tak  i jiného  způsobu  uzavření 
smlouvy (např. zadání poptávky). Nutno však zdůraznit, že vzhledem k tomu, že stěžovatelé 
shodně  uváděli,  že  s rozesílkou  nesouhlasili  a zároveň  se  nikdy  neregistrovali,  případně 
registraci připustili, nicméně doložili předchozí odmítání, důkazní břemeno existence právního 
titulu  k šíření  obchodních  sdělení  spočívá  na  straně  obviněné.  Při  dodržení  zásady 
eurokonformního  výkladu  národního  práva,  resp.  v tomto  případě  souladu  se  směrnicí 
2002/58/ES,  o zpracování  osobních  údajů  a ochraně  soukromí  v odvětví  elektronických 
komunikací, je přitom zároveň nutno konstatovat, že souhlas se zasíláním obchodních sdělení 
musí  splňovat  obdobné  parametry  jako  souhlas  se  zpracováním  osobních  údajů.  Toto 
konkrétně vyplývá jak z recitálu 17 směrnice, tak i z normativní části v čl. 2 písm. f) směrnice, 
podle něhož platí, že "souhlas" uživatele či účastníka odpovídá souhlasu subjektu údajů podle 
směrnice 95/46/ES. Ustanovení § 5 odst. 4 zákona č. 101/2000 Sb. potom stanoví: „Souhlas 
subjektu údajů se zpracováním osobních údajů musí být správce schopen prokázat po celou 
dobu zpracování.“ Nelze se tak ztotožnit s názorem obviněné, že podmínka prokazatelnosti 
souhlasu  je  vyžadována  bez  právního  základu.  Obdobně  ustanovení  § 7  odst.  3  zákona 
č. 480/2004 Sb. podmiňuje zaslání obchodního sdělení schopností dostatečně prokázat vznik 
zákaznického  vztahu  v souladu  s pravidly  pro  ochranu  osobních  údajů,  resp.  zákonem 
č. 101/2000 Sb. Odkaz na nařízení (EU) 2016/679 (obecné nařízení o ochraně osobních údajů) 
lze potom považovat, jak ostatně vyplývá z rozhodnutí i kontextu případu, za doplňující „pro 
úplnost“, neboť i to předpokládá prokazatelnost souhlasu, a novější právní úpravu tak nelze 
shledat pro pachatele příznivější.  
 
Souhlas potom nejenom že musí být prokazatelný,  nýbrž je, jak ostatně i obviněná správně 
v rozkladu  uvádí,  i  zvlášť  právem  upraveným  právním  jednáním,  jež  kromě  základních 
náležitostí musí dále splňovat zejména charakteristiky svobodnosti udělení a informovanosti. 
Již z podstaty věci tak nyní obviněnou prezentovaný „souhlas“, který měl být údajně udělen 
samotným aktem registrace, nelze považovat za platný právní titul šíření obchodních sdělení, 
neboť samo poskytování služeb by tak bylo nepřípustně podmíněno souhlasem se zasíláním 
nevyžádané  pošty,  což  vylučuje  svobodu  jeho  udělení.  Jakýkoliv  jiný  zvláštní  souhlas  se 
zasíláním obchodních sdělení nebyl přitom obviněnou proklamován ani prokazován. Jak však 
naopak vyplývá i z jednotlivých doložených obchodních sdělení, ani sama obviněná rozesílku 
nekonstruovala  na  souhlasu,  nýbrž  na  zákaznickém  vztahu,  a to  s ohledem  na  informaci 
v záhlaví  každého  jednotlivého  obchodního  sdělení,  podle  něhož  k zaslání  došlo  na  základě 
adresátem  zadané  poptávky  či  provedené  registrace  v katalogu,  nikoliv  souhlasu.  Správní 
orgán  prvního  stupně  tak  postupoval  v řízení  správně,  když  při  absenci  svobodného,  zvlášť 
uděleného,  a informovaného  souhlasu  posuzoval  případy  optikou  ustanovení  § 7  odst. 3 
zákona č. 480/2004 Sb.  
 
Obviněná  pak  dokládala  zákaznický  vztah  zápisem  v databázi.  Tento  zápis  však  obsahoval 
pouze na internetu zcela běžně dohledatelné informace a pokud jde o předkládané IP adresy, 
ani ty registraci ze strany zákazníka jednoznačně neprokazovaly (mnohdy se jednalo o totožné 
IP  adresy  a nejednalo  se  o identifikátor  konečného  adresáta,  který  měl  údajnou  registraci 
provést.) Samotné printscreeny databáze potom za situace, kdy stěžovatelé svou registraci či 
jiný akt, na němž obviněná zakládá oprávněnost šíření obchodních sdělení, odmítají a tvrzení 
obviněné považují za lživé, přičemž sama obviněná  si ve velmi četných případech ve svých 

6/10 

tvrzeních  o způsobu  vzniku  proklamovaného  vztahu  odporuje,  a zároveň  ani  na  podporu 
svého tvrzení v řadě případů nedoložila, na rozdíl od jiných, další konkrétní důkazy, tj. např. 
objednávku služeb, fakturu, konkrétní poptávku, potvrzení e-mailu atp., nelze považovat za 
dostatečný důkaz o existenci vztahu. Skutečnost, že někteří z adresátů připustili, že se možná 
někdy  v minulosti u obviněné  zaregistrovali,  však  obviněnou nezbavuje  povinnosti prokázat 
existenci jí svědčícího právního titulu, a proto ani v této části nelze rozklad shledat důvodným. 
 
Obviněné  nelze  zároveň  přisvědčit  ani  v  tom,  že  by  ji  správní  orgán  prvního  stupně  nutil 
k nezákonnému jednání či přihlížel pouze k jím konkrétně určeným důkazům. Prvně a předně, 
jak je i z rozhodnutí zcela zřejmé, správní orgán prvního stupně respektoval jakýkoliv způsob 
dostatečně  prokazující  existenci  zákaznického  vztahu.  Druhotně,  k námitce  nezákonnosti 
uchování  hlasové  nahrávky  a metodě  double  opt-in,  je  třeba  uvést,  že  ke  shromáždění 
a dalšímu uchování hlasového projevu nemusí nutně docházet výhradně na základě souhlasu, 
nýbrž může jít i o ochranu práv a oprávněných zájmů dotčené osoby. A pokud jde o tzv. double 
opt-in  souhlas,  jedná  se  o zcela  běžně  používaný  způsob  získávání  souhlasu  se  zasíláním 
obchodních sdělení (resp. zpracování osobních údajů) výrazně posilující autenticitu jednajícího 
subjektu. Vzhledem k tomu, že v takovém případě sám uživatel kontaktu dobrovolně udává 
své kontaktní údaje za účelem udělení souhlasu, a jedná se tedy o zcela konkrétně vymezený 
požadavek  z vůle  uživatele,  potvrzující  zpráva  je  vyžádanou  zprávou  nenaplňující  definici 
obchodního sdělení. 
 
K tvrzení obviněné ohledně nesprávnosti údajného závěru správního orgánu prvního stupně, 
že  odhlášení  nelze  považovat za  přímé  a účinné,  je  nutno předeslat, že  žádný takový  závěr 
v rozhodnutí  vyjádřen  není.  Pokud  jde o odmítání  dalšího  zasílání  obchodních  sdělení  a tím 
údajné obcházení ustanovení o smluvních závazcích, ani v tomto bodě nelze dát obviněné za 
pravdu.  Je-li  rozesílka  obchodních  sdělení  následkem  registrace,  odmítnutí  zasílání  dalších 
sdělení  má  vliv  toliko  na  možnost  zasílání  dalších  obchodních  sdělení,  avšak  účinky  nelze 
ztotožňovat s výpovědí služeb jako celku. 
 
Dále  se  odvolací  orgán  zabýval  námitkou  nedostatečnosti  osmidenní  lhůty  na  provedení 
požadavku  odhlášení  z dalšího  zasílání  obchodních  sdělení.  Odhlašování  probíhalo  ručně, 
a proto  má  obviněná  za  to,  že  lhůta  by  měla  být  dána  v řádech  týdnů,  nikoliv  dnů.  V této 
souvislosti je třeba především zdůraznit, že obchodní sdělení jsou už ze své definice primárně 
určena  k podpoře  podnikatelské  činnosti,  přičemž 
je  vzhledem 
k možnému silně obtěžujícímu charakteru vázána výhradně na vůli adresáta, a proto je třeba 
projev  odmítnutí  respektovat  v co  možná  nejkratší  možné  době.  Jak  vyplývá  z vyjádření 
samotné  obviněné,  odhlášení  bylo  vždy  prováděno  přibližně  do  týdne  od  doručení  žádosti 
o odhlášení  (srov.  vyjádření  obviněné  při  ústním  jednání  dne  13.  září  2018,  zaznamenáno 
v protokolu  čj.  UOOU-01178/17-253).  Zároveň  ze  spisové  dokumentace  včetně  samotného 
rozhodnutí je zjevné, že údaje o zákaznících byly zpracovávány v elektronické databázi, která 
sama z principu umožňuje relativně snadné vyhledávání, přičemž změnu parametru možnosti 
zasílání obchodních sdělení, a to i ručním způsobem, nelze považovat za jakkoli nepřiměřeně 
složitý  úkol,  který  by  nebylo  možno  splnit  v řádech  několika  dnů.  Osmidenní  lhůtu  tak  lze 
považovat za plně dostačující a přiměřenou okolnostem případu. 
 
K prokazatelnosti  odmítání  odvolací  orgán  předně  uvádí,  že  součástí  spisu  jsou  e-mailové 
zprávy odeslané jako reakce na příchozí obchodní sdělení, které doložili jednotliví stěžovatelé 

rozesílka 

jejich 

7/10 

v rámci svých stížností. Vzhledem k tomu, že součástí každého obchodního sdělení podle § 7 
odst. 4 písm. c) zákona č. 480/2004 Sb. musí být i existence platné adresy umožňující přímé 
a účinné  odhlášení  z další  rozesílky,  lze  se  důvodně  domnívat,  že zprávy  byly  vůči  obviněné 
doručitelné. Sama obviněná se přitom v rámci ústního jednání dne 13. září 2018 vyjádřila, že 
v posuzovaném období byla možnost odhlášení umožněna právě a pouze ve formě odpovědi 
na  doručenou  zprávu.  Nadto  nutno  poznamenat,  že  někteří  ze  stěžovatelů  dokládali  i další 
komunikaci  s obviněnou,  která  na  tuto  zprávu  s odmítnutím  nějakým  způsobem  reagovala. 
I tento  argument, 
jímž  obviněná  poukazuje  na  údajnou  neprokazatelnost  odmítnutí 
obchodních sdělení tak odvolací orgán považuje za irelevantní. 
 
Odvolací orgán pak nehodnotí jako přiléhavou ani námitku nerespektování osmidenní lhůty 
po  odmítnutí  v případě  obchodního  sdělení  zaslaného  dne  24.  ledna  2017  na  adresu 
elektronické pošty 
 Zákon jednoznačně stanoví, že povinností každého šiřitele je 
využívat podrobnosti elektronického kontaktu za účelem šíření obchodních sdělení výhradně 
na  základě  souhlasu  či  zákaznického  vztahu.  Jakékoliv  zaslání  v době,  kdy  adresát  již 
jednoznačně projevil vůli, že si žádná další obchodní sdělení nepřeje, je z formálního hlediska 
v rozporu se zákonem a fakticky naplňuje skutkovou podstatu deliktu (jde-li o opakované či 
hromadné  šíření).  Tolerance  přiměřené  lhůty  k provedení  požadavku  na  odhlášení  z  šíření 
obchodních  sdělení  proto  působí  primárně  jako  korektiv  přílišné  tvrdosti  zákonného 
ustanovení, nelze jej však ztotožňovat se zákonností či beztrestností jednání. Zejména ne za 
situace, kdy šiřitel požadavek na odhlášení včas nerespektuje. Jak vyplývá i z rozkladu, resp. 
doložených poptávek zaslaných na předmětnou e-mailovou adresu, obviněná na tuto adresu 
zaslala další obchodní sdělení i po 24. lednu 2017, konkrétně dne 26. ledna 2017, 31. ledna 
2017 a 2. února 2017, což plně potvrzuje správnost závěru správního orgánu prvního stupně. 
 
V případě  uživatele  e-mailové  adresy 
bylo  doloženo,  že  tento  odmítl 
zasílání obchodních sdělení dne 9. května 2017, přičemž k zaslání obchodního sdělení došlo 
dne 16. května 2017. Ačkoliv je doba mezi odmítnutím a zasláním obchodního sdělení téměř 
na hraně tolerance, je nutno zopakovat že tolerovatelná lhůta k provedení odhlášení slouží ke 
korekci  tvrdosti  zákona  výhradně  v těch  případech,  kdy  v přiměřené  lhůtě  k nápravě, 
tj. odhlášení, reálně dojde. Při důsledném respektu k osmidenní lhůtě stanovené v rozhodnutí 
a zásadě právní jistoty nelze ani tuto námitku akceptovat, a to s ohledem na provedení výmazu 
dne 18. května 2017, což je již za hranou tolerance. 
 
V ostatních  případech  odvolací  orgán  neshledal  jakákoliv  pochybení  a pokud  jde  dále 
o uživatele elektronické adresy 
 kterého obviněná v rámci rozkladu uvedla 
jako  příklad  dalšího  disrespektu  k osmidenní  lhůtě  k provedení  odhlášení,  odvolací  orgán 
uvádí, že   uvedený uživatel doložil odmítnutí příjmu obchodních sdělení dne 4. února 2017 
a 18.  února  2017,  přičemž  k zaslání  obchodních  sdělení  došlo  19.  dubna  2017  a 27.  dubna 
2017. Odvolacímu orgánu tak není vůbec zřejmé, v čem obviněná shledává nekonzistentnost 
rozhodnutí. 
 
Podle  názoru  obviněné  měl  správní  orgán  prvního  stupně  klasifikovat  jako  rozporná  se 
zákonem  i taková  obchodní  sdělení,  u nichž  vyhodnotil,  že  mohla  být  teoreticky  zaslána 
oprávněně. Konkrétně uvádí uživatele kontaktu 
. Ohledně 
případu uživatele 
 
k zaslání obchodního sdělení došlo dne 4. března 2017, přičemž v řízení bylo prokázáno, že 

bylo pojednáno výše. Pokud jde o adresáta 

a 

8/10 

k odmítnutí ze strany uživatele kontaktu došlo již 18. ledna 2017. Tuto dobu nelze rozhodně 
považovat  za  přiměřenou  k provedení  požadavku  odhlášení,  a proto  nelze  zaslání  tohoto 
obchodního sdělení považovat za souladné se zákonem. Vzhledem k tomu, že obviněná uvádí, 
že kromě konkrétně jmenovaných případů se tak mělo dít i u dalších blíže nespecifikovaných 
kontaktů, odvolací orgán přezkoumal i případy ostatních zaslání, avšak neshledal v rozhodnutí 
žádná pochybení.  
 
V případě  obchodního  sdělení  zaslaného  na  adresu 
obviněná  uvádí,  že 
zpráva potvrzující odhlášení není obchodním sdělením. Obviněné je nutno dát za pravdu, že 
pokud by doložila právní titul k šíření obchodních sdělení a tímto sdělením následně reagovala 
na adresátův požadavek na ukončení dalšího zasílání, nejednalo by se o nevyžádané obchodní 
sdělení. Žádný právní titul však doložen nebyl, přičemž uživatel elektronického kontaktu uvedl, 
že  se  ani  k odběru  obchodních  sdělení  nikdy  neregistroval,  a proto  i tuto  zprávu  je  nutno 
považovat za obchodní sdělení ve smyslu § 2 písm. f) zákona č. 480/2004 Sb., neboť zvyšuje 
povědomí o své existenci a činnosti a dále obsahuje odkazy na jí provozované webové portály, 
čímž fakticky působí na podporu podnikatelské činnosti. 
 
Závěrem  se  odvolací  orgán  zabýval  argumentací  obviněné  týkající  se  přiměřenosti  pokuty 
a odůvodnění její výše. Podle jejího názoru měla být v nepřiměřené výši, odůvodnění má být 
nesrozumitelné,  nesprávně  měly  být  hodnoceny  polehčující  a přitěžující  okolnosti  a taktéž 
mělo  docházet  k porušení  principu  zákazu  dvojího  přičítání.  Úvodem  tohoto  bodu  odvolací 
orgán  předesílá,  že  správní  orgán  prvního  stupně  při  úvaze  o výši  sankce  respektoval  jak 
zákonnou  hranici  pro  uložení  pokuty,  tak  i vyměřenou  sankci  řádně  odůvodnil.  Pokud  jde 
o výši uložené sankce, je nutno připomenout, že zákon umožňuje za posuzované jednání uložit 
pokutu  až  do  výše  10.000.000 Kč.  Uložená  pokuta  se  tak  pohybuje  při  dolní  hranici  a lze  ji 
považovat  spíše  za  sankci  preventivní  a kárnou.  Pokud 
jde  o údajné  dvojí  přičítání 
opakovanosti zaslání obchodního sdělení určitým adresátům, odvolací orgán odkazuje na text 
odůvodnění  rozhodnutí,  které  správně  konstatuje,  že  hledisko  opakovanosti  ve  smyslu 
naplnění přestupkem předpokládaného jednání je nutno posuzovat z objektivního pohledu, 
tj. opakování  činnosti  – v tomto  případě  šíření  obchodního  sdělení.  Jinými  slovy,  k naplnění 
opakovanosti coby součásti skutkové podstaty musí dojít k rozeslání obchodního sdělení více 
než  jedenkrát.  Naproti  tomu  subjektivní,  tj.  adresná  opakovanost  spočívá  v rozšíření 
obchodního sdělení vícekrát témuž adresátovi, v důsledku čehož je opakovaně zasahováno do 
soukromí  dotčené  osoby,  což  zvyšuje  společenskou  škodlivost  jednání  pachatele,  neboť  je 
právem chráněný zájem narušen s vyšší intenzitou, tj. hrubě.  
 
Obdobné platí i pro případy šíření obchodních sdělení, kdy jejich adresáti příjem obchodních 
sdělení  předem  odmítli.  Podle  § 11  odst.  1  písm.  a)  zákona  č. 480/2004  Sb.  se  přestupku 
dopustí ta právnická osoba, která hromadně nebo opakovaně šíří elektronickými prostředky 
obchodní  sdělení  bez  souhlasu  adresáta.  Je  tak  nabíledni,  že  sama  skutečnost  odmítnutí, 
resp. odeslání obchodního sdělení po odmítnutí, není součástí skutkové podstaty přestupku, 
neboť  k jejímu  naplnění  toliko  postačuje  absence  souhlasu.  Objektivní  stránka  skutkové 
podstaty  tak  i plně  koresponduje  se  zákonnou  povinností  podle  § 7  odst.  2  zákona 
č. 480/2004 Sb., podle níž lze využívat podrobnosti elektronického kontaktu za účelem šíření 
obchodních sdělení jen se souhlasem adresáta. Otázka odmítnutí je tak významná výhradně 
ve vztahu k zákazníkům dle § 7 odst. 3 citovaného zákona, neboť pouze vůči nim je možno 
v případě prvního obchodního sdělení zaslaného po odmítnutí považovat odmítnutí de facto 

9/10 

za  předpoklad  naplnění  skutkové  podstaty,  čímž  je  výjimka  opt-out  vyčerpána.  Zákaznický 
vztah  však  v předmětných  obchodních  sděleních  nebyl  prokázán,  a proto  ani  v tomto  bodě 
rozkladu odvolací orgán neshledává rozhodnutí nezákonným. 
 
Podle názoru obviněné měly být nezákonně, jako další hlediska zvyšující škodlivost jednání, 
vzaty v úvahu i zcela nesouvisející, a navíc nijak nepodložené skutečnosti, tedy to, že obviněná 
je zpracovatelem osobních údajů a také to, že měla být na problémy se šířením obchodních 
sdělení  v minulosti  upozorňována.  Pokud  jde  o první  z námitek,  obviněná  interpretuje 
rozhodnutí  zjevně  nesprávně,  neboť  na  straně  70  rozhodnutí  se  podává:  „Pokud  se  týká 
povahy  činnosti  obviněné  společnosti,  je  dle  správního  orgánu  profesionálem  v oboru,  kde 
dochází k rozsáhlému zpracování osobních údajů,…“ Základním prvkem zvyšujícím škodlivost 
jednání  je  tak  zejména  profesionalita  v oboru,  resp.  zkušeností  s předmětnou  činností,  což 
jednoznačně  vyplývá  z povahy  činnosti  obviněné  ,  z množství  provozovaných  portálů,  jakož 
i obviněná sama sebe na webových stránkách i v jednotlivých obchodních sdělení prezentuje 
jako  „
“.  K druhé  z výše  prezentovaných 
námitek  odvolací  orgán  konstatuje,  že  ani  v tomto  bodě  neshledává  rozklad  důvodným. 
Odůvodnění rozhodnutí v této souvislosti odkazuje na řadu konkrétních spisových značek, pod 
kterými bylo s obviněnou zasílání obchodních sdělení opakovaně řešeno, a to už od roku 2015. 
Jedná se tak zcela bez pochyb o skutečnosti zvyšující společenskou závadnost jednání, neboť 
obviněná si tak povinností se šířením obchodních sdělení spojených musela být plně vědoma 
a nejedná se ani o první případ zjištěného pochybení. 
 
Lze  shrnout,  že  odvolací  orgán  argumentaci  obviněné  odmítl  a po  celkovém  přezkoumání 
neshledal napadené rozhodnutí nezákonným či nesprávným, ani neshledal žádná pochybení 
v postupu,  který  předcházel  vydání  tohoto  rozhodnutí.  Na  základě  všech  výše  uvedených 
skutečností proto rozhodl odvolací orgán tak, jak je uvedeno ve výroku tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 4. dubna 2019 
 

 
 

 
 
 
Za správnost vyhotovení: 

 

otisk úředního razítka 

JUDr. Ivana Janů, v. r. 

předsedkyně 

10/10 

