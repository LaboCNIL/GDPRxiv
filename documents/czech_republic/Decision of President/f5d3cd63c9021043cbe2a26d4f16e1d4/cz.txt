ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00D1JY6* 

 
 
Čj. UOOU-04674/18-33 

 

 
 
 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, podle 
§ 10 a § 152 odst. 2 zákona č. 500/2004 Sb., správní řád, a podle § 10 odst. 1 písm. a) zákona 
č. 480/2004 Sb., o některých službách informační společnosti a o změně některých zákonů, 
rozhodla dne 24. ledna 2019 podle § 152 odst. 6 písm. b) správního řádu takto: 
 
Rozklad  podaný  obviněnou,  společností 

  se  sídlem 

proti  rozhodnutí  Úřadu  pro  ochranu  osobních  údajů 
čj. UOOU-04674/18-27  ze  dne  19.  listopadu  2018,  se  zamítá  a  napadené  rozhodnutí 
se potvrzuje. 
 
 

Odůvodnění 

 
Řízení  pro  podezření  ze  spáchání  přestupku  podle  §  11  odst.  1  písm.  a)  bod  1  zákona 
č. 480/2004 Sb., o některých službách informační společnosti a o změně některých zákonů, 
vedené proti obviněné, společnosti 

 se sídlem 

  (dále  jen  „obviněná“),  bylo  zahájeno  vydáním  příkazu  čj.  UOOU-
04674/18-24  ze  dne  12.  října  2018.    Podkladem  pro  jeho  vydání  byl  protokol  o  kontrole 
čj. UOOU-04674/18-21 ze dne 7. září 2018 pořízený podle zákona č. 255/2012 Sb., o kontrole 
(kontrolní řád), inspektorem Úřadu pro ochranu osobních údajů Ing. Josefem Vaculou v rámci 
kontroly provedené u obviněné, a to včetně spisového materiálu shromážděného v rámci této 
kontroly. Dne 22. října 2018 ovšem byl Úřadu pro ochranu osobních údajů (dále jen „Úřad“) 
doručen odpor obviněné, čímž byl uvedený příkaz v souladu s § 150 odst. 3 správního řádu 
zrušen a správní orgán prvního stupně pokračoval v řízení.   
 
Na základě výsledků následujícího řízení pak vydal správní orgán prvního stupně rozhodnutí 
čj. UOOU-04674/18-27 ze dne 19. listopadu 2018 (dále jen „rozhodnutí“), jímž konstatoval, že  
obviněná na specifikované e-mailové adresy  opakovaně šířila nevyžádaná obchodní sdělení 
ve  smyslu  §  2  písm.  f)  zákona  č.  480/2004  Sb.,  přičemž  adresáti  předmětných  obchodních 
sdělení  nedali  souhlas  s  jejich  zasíláním  a  ani  nebyli  zákazníky  obviněné.  Ta  tímto  porušila 

 

1/3 

povinnost stanovenou v § 7 odst. 2 zákona č. 480/2004 Sb., a tudíž se dopustila přestupku 
podle  §  11  odst.  1  písm.  a)  bod  1.  zákona  č.  480/2004  Sb.,  za  což  jí  byla  uložena  pokuta 
ve výši 15.000 Kč. 
 
Proti  rozhodnutí  se  obviněná  ohradila  řádným  rozkladem  (byť  nesprávně  označeným  jako 
odvolání).  V něm  především  uvedla,  že  již  v  průběhu  kontroly  přijala  opatření  k  nápravě, 
odpovědné  pracovníky  řádně  poučila  o  důsledném  dodržování  všech  ustanovení  zákona 
č. 480/2004 Sb., stejně tak provedla kontrolu databáze všech e-mailových adres, aby vyloučila 
jakákoliv další pochybení v budoucnu. Dále zdůraznila, že se spáchaným přestupkem nikterak 
nepolemizuje,  resp.  spáchání  přestupku  nezpochybňuje,  nicméně  podle  jejího  názoru  je 
uložená sankce nepřiměřená, a to s ohledem na zanedbatelnou závažnost porušení zákona. 
Rozhodnutí se pak v tomto ohledu má vyjadřovat pouze stručně a nedostatečně, když pouze 
poukazuje na neexistenci polehčujících ani přitěžujících okolností a na to, že rozsah následku 
byl relativně malý. V této souvislosti obviněná uvedla, že výčet polehčujících okolností v § 39 
zákona č. 250/2016 Sb., o odpovědnosti za přestupky a řízení o nich, je pouze demonstrativní 
a Úřad měl přihlédnout k tomu, že následek porušení zákona je zcela zanedbatelný, nezpůsobil 
nikomu žádnou škodu a porušení souviselo pouze s deseti veřejnými e-mailovými adresami. 
Obviněná  se  tedy  domnívá,  že  výše  sankce  je  nepřiměřená  (resp.  že  správní  orgán  prvního 
stupně využil nepřiměřeného trestu) a závažnosti spáchaného přestupku neodpovídá, přičemž 
s  ohledem  na  zanedbatelné  dopady  pochybení  a  okamžitou  nápravu  mělo  již  samotné 
projednání správního deliktu nápravný účinek a v daném případě bylo dostatečné. Nadto se 
měl  kontrolující  inspektor  v rámci  kontroly  vyjádřit  v tom  smyslu,  že  celá  záležitost  bude 
vyřešena bez finanční sankce. Z uvedených důvodů proto obviněná navrhla rozhodnutí zrušit.  

 

Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání.   
 
V této souvislosti především uvádí, že argumentace obsažená v rozkladu v zásadě jen opakuje 
tvrzení, která obviněná uplatnila v rámci předchozího řízení, a která byla, i když místy velmi 
stručně,  vypořádána  již  na  prvním  stupni,  přičemž  odvolací  orgán  se  s tímto  vypořádáním 
v zásadě ztotožňuje a na ně subsidiárně odkazuje. 
 
Zvláště ale odvolací orgán považuje za nezbytné odmítnout názor obviněné, podle něhož by 
sankce ve výši 15.000 Kč měla být nepřiměřená, a to jednak s ohledem na skutečnost, že mohla 
být vyměřena ve výši až 10.000.000 Kč a dále také s přihlédnutím k tomu, že sankci v uložené 
výši  je nutno  vnímat  jako  minimální  i bez  ohledu na  ekonomický výsledek obviněné.  Ačkoli 
obviněná  přijala  určitá  opatření  k tomu,  aby  pro  příště  byla  obchodní  sdělení  zasílána 
v souladu se zákonem č. 480/2004 Sb., nezbavuje ji to odpovědnosti za konstatovaná porušení 
povinností, která jsou nepochybná a jimiž bylo zasaženo do soukromí dotčených osob. V této 
souvislosti pak je nutno považovat za irelevantní i nadto nijak nedoložený výrok kontrolujícího 
inspektora ohledně vyloučení finanční sankce. 
 
Z druhé  strany  třeba  přiznat,  že  rozsah  následku,  jelikož  bylo  deliktním  jednáním  obviněné 
dotčeno pouze deset osob, je relativně malý, což představuje polehčující okolnost ve smyslu 
§ 39 zákona č. 250/2016 Sb., nicméně toto bylo vzato v úvahu při určení výše pokuty, která 
byla, jak již naznačeno výše, vyměřena při samé spodní hranici.    
 

 

2/3 

Argumentaci  obviněné  proto  odvolací  orgán  odmítl.  Zároveň  po  celkovém  přezkoumání 
v žádném ohledu neshledal důvod způsobující nezákonnost rozhodnutí.  
 
Na základě všech výše uvedených skutečností proto rozhodl odvolací orgán tak, jak je uvedeno 
ve výroku tohoto rozhodnutí. 
 

 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 24. ledna 2019 
 
 

 
 

 
Za správnost vyhotovení: 

otisk úředního razítka 

JUDr. Ivana Janů, v. r. 

předsedkyně 

 
 
 

 

3/3 

