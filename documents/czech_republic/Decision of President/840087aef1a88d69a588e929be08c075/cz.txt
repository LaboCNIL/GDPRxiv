 

 

 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CF3ZK* 

 
Čj. UOOU-12027/17-24 

 
 
 
 
 
 

 

ROZHODNUTÍ 

 

Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, a podle 
§ 10 a § 152 odst. 2 zákona č. 500/2004 Sb., správní řád, rozhodla dne 12. června 2018 podle 
§ 152 odst. 6 písm. b) zákona č. 500/2004 Sb. takto: 
 

Rozklad  obviněné,  společnosti 

  se  sídlem 

,  proti  rozhodnutí  čj.  UOOU-12027/17-14  ze  dne 

27. března 2018, se zamítá a napadené rozhodnutí se potvrzuje. 
 
 

Odůvodnění 

 

 se sídlem 

Správní  řízení  pro  podezření  ze  spáchání  přestupku  podle  §  45  odst.  1  písm.  e)  zákona 
č. 101/2000 Sb. bylo zahájeno proti společnosti 
 
(dále jen „obviněná“), oznámením doručeným 
dne  5.  února  2018.  Úřad  pro  ochranu  osobních  údajů  (dále  jen  „Úřad“)  jako  správní  orgán 
prvního  stupně  rozhodnutím  čj.  UOOU-12027/17-14  ze  dne  27.  března  2018  (dále  jen 
„rozhodnutí“)  uznal  obviněnou  vinnou  ze  spáchání  přestupku  podle  §  45  odst.  1  písm.  e) 
zákona č. 101/2000 Sb. Přestupku se obviněná měla dopustit tím, že v reportáži v pořadu Krimi 
zprávy  odvysílaném  dne 
hodin  zveřejnila  informace 
o zdravotním stavu osoby svědka a poškozeného v trestním řízení, který si změnil jméno na 
  a dále 
informaci  o tom,  že  byl  celkem 
,  čímž 
zpracovala citlivé údaje ve smyslu § 4 písm. b) zákona č. 101/2000 Sb. v rozporu s povinností 
podle  §  9  zákona  č. 101/2000  Sb.,  tj.  povinností  zpracovávat  citlivé  údaje  výhradně 
s výslovným souhlasem subjektu údajů a bez tohoto souhlasu pouze při naplnění některé ze 
zákonných výjimek podle § 9 písm. b) až i) zákona č. 101/2000 Sb. Za výše uvedené jednání 
byla  obviněné  uložena  pokuta  ve  výši  20.000  Kč.  Obviněné  bylo  rozhodnutí  doručeno  dne 
27. března 2018 a dne 11. dubna proti němu podala rozklad. Rozklad tak byl podán v zákonné 
lhůtě a odvolací orgán se jím bude dále zabývat. 
 

,  a to,  že  byl 

  v čase 

 

1/6 

tak 

stupně  vytýká 

jak  procesní  vady, 

Obviněná  podaným  rozkladem  napadá  všechny  výroky  rozhodnutí  a správnímu  orgánu 
prvního 
i nesprávné  právní  posouzení 
a nepřezkoumatelnost  rozhodnutí.  Prvně  uvádí,  že  ve  vyjádření  ze  dne  20.  února  2018 
požadovala,  aby  jí  s odkazem  na  §  36  odst.  3  zákona  č. 500/2004  Sb.,  správní  řád,  byl  po 
shromáždění  podkladů  pro  rozhodnutí  zaslán  koncept  výrokové  části  a odůvodnění 
rozhodnutí tak, aby se mohla náležitě vyjádřit v rámci své obhajoby. Dále žádala o sdělení, zda 
a případně jaký veřejný zájem podle čl. 17 odst. 4 Listiny základních práv a svobod (dále jen 
„LZPS“) správní orgán prvního stupně sleduje probíhajícím přestupkovým řízením, a to včetně 
bližšího odůvodnění. Vzhledem k tomu, že správní orgán prvního stupně na položené dotazy 
neodpověděl  a rovnou  vydal  rozhodnutí,  mělo  podle  názoru  obviněné  dojít  k znemožnění 
práva na obhajobu v první instanci. 
 
Obviněná dále uvedla, že právo na ochranu osobních údajů není absolutním právem a musí 
být  v rovnováze  s dalšími  základními  právy.  Podle  jejího  názoru  nelze  dovodit  možnost 
omezení  svobody  projevu  a práva  vyhledávat  a šířit  informace  podle  čl.  17  odst.  4  LZPS 
z pouhé  kategorizace  osobních  údajů  jako  citlivých  údajů  ve  smyslu  §  4  písm.  b)  zákona 
č. 101/2000  Sb.  Dále  podotýká,  že  zveřejňování  citlivých  údajů  je  běžnou  praxí  médií  a je 
souladné  se  zákonnou  licencí  dle  občanského  zákoníku.  Obviněná  dále  zdůraznila  zvláštní 
povahu  žurnalistické  činnosti  a skutečnost,  že  český  zákonodárce  nepromítl  do  zákona 
č. 101/2000 Sb. zvláštní režim zpracování osobních údajů pro účely žurnalistiky, uměleckého 
či literárního projevu podle čl. 9 směrnice Evropského parlamentu a Rady 95/46/ES (dále jen 
„směrnice  EP  a Rady  95/46/ES“).  Správní  orgán  tak  nemá  být  oprávněn  aplikovat  zákon 
č. 101/2000  Sb.  na  žurnalistickou  činnost,  aniž  by  předtím  postavil  najisto,  že  provozovatel 
média neoprávněně zasáhl do práva na soukromí subjektu údajů. 
 
Obviněná také namítá, že v souvislosti s uveřejněním údajů v předmětné reportáži s ní není 
vedeno  žádné  občanské  soudní  řízení,  přičemž  možnosti  ochrany  soukromí  civilněprávními 
prostředky  v tomto  ohledu  shledává  jako  dostatečné.  Správněprávní,  resp.  trestněprávní 
postih, by tak i s ohledem na judikaturu Ústavního soudu měl být považován za ultima ratio 
nastupující  až  v okamžiku,  kdy  soukromoprávní  prostředky  selhávají  a jsou  nedostatečné. 
Vzhledem k tomu, že se subjekt údajů proti zveřejnění údajů nebránil sám, obviněná považuje 
reálný  dopad  zveřejnění  za  bezvýznamný  a podle  jejího  názoru  je  zde  nulová  společenská 
škodlivost jednání. V důsledku toho se ani nemůže jednat o přestupek. 
 
Obviněná  dále  argumentuje  otázkou  veřejného  zájmu.  V této  souvislosti  uvádí,  že  správní 
orgán  prvního  stupně  se  dostatečně  nevypořádal  s tvrzením  obviněné,  že  veškeré  údaje 
uveřejněné  v reportáži  sloužily  k tomu,  aby  si  diváci  mohli  vytvořit  vlastní  úsudek  o trestní 
kauze,  o níž  pojednávala  reportáž.  V tomto  ohledu  shledává  napadené  rozhodnutí 
nepřezkoumatelným. 
 
Dále  obviněná  vznesla  pochybnosti  o tom,  zda  správní  orgán  prvního  stupně  vůbec  řádně 
a vcelku zhlédl předmětnou reportáž, a proto navrhla k prokázání všech tvrzení její promítnutí 
za její přítomnosti.  
 
Neposledně  se  vyjádřila  k právnímu  titulu  zveřejnění.  Podle  jejího  názoru  lze  jak  údaje 
o 
,  považovat  za  zveřejněné 
údaje subjektem údajů ve smyslu § 9 písm. g) zákona č. 101/2000 Sb., neboť jde o údaje, které 
subjekt údajů sám zveřejnil v rámci veřejného hlavního líčení. Zveřejnění údajů v reportáži tak 
považuje za souladné s výše uvedeným ustanovením, zatímco správní orgán prvního stupně 

,  tak  i informace  o 

 

2/6 

toto ustanovení  opravňující zpracovat  citlivé údaje bez  souhlasu  subjektu údajů nezákonně 
podmiňuje  požadavkem  veřejného  zájmu.  Obviněná  v této  souvislosti  odkazuje  na  dikci 
ustanovení  §  9  písm.  g)  zákona  č. 101/2000  Sb.  s tím,  že  žádný  takový  požadavek  výslovně 
neobsahuje. Nadto je přesvědčena, že jí případně svědčí veřejný zájem na možnosti vytvoření 
vlastního názoru diváků na předmětnou kauzu. 
 
Závěrem  rozkladu  předkládá  názor,  že  nelze  dovodit  zvýšení  závažnosti  přestupku  z údajné 
vysoké stigmatizace subjektu údajů, která má plynout z kategorie citlivých údajů, když správní 
orgán  prvního  stupně  vůbec  nezkoumal  osobní  poměry  subjektu  údajů  a otázku,  zda 
v konkrétním případě ke stigmatizaci v důsledku odvysílání reportáže došlo. 
 
Obviněná  navrhuje  vzhledem  k uvedeným  námitkám  napadené  rozhodnutí  zrušit  a zastavit 
řízení, neboť projednávaný skutek není přestupkem. 
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům. 
 
Od 25. května 2018 je účinné nařízení Evropského parlamentu a Rady (EU) 2016/679 ze dne 
27.  dubna  2016  o  ochraně  fyzických  osob  v  souvislosti  se  zpracováním  osobních  údajů 
a o volném pohybu těchto údajů a o zrušení směrnice 95/46/ES (obecné nařízení o ochraně 
osobních  údajů).  Jelikož  ke  spáchání  přestupku  obviněné  došlo  za  účinnosti  zákona 
č. 101/2000  Sb.  a  řízení  o  přestupku  bylo  zahájeno  podle  zákona  č.  250/2016  Sb.,  odvolací 
orgán přezkoumal jednání obviněné podle předchozí právní úpravy. Důvodem je skutečnost, 
že  předchozí  právní  úprava  je  pro  obviněnou  příznivější,  a  to  vzhledem  ke  skutečnosti,  že 
obecné nařízení o ochraně osobních údajů umožňuje oproti zákonu č. 101/2000 Sb. uložení 
sankce  až  ve  výši  20.000.000  EUR,  nebo  4 %  celosvětového  ročního obratu.  Aplikuje  se tak 
ústavněprávní  zásada  podle čl. 40  odst. 6  LZPS,  podle  kterého  se  trestnost  činu  posuzuje 
a trest se ukládá podle zákona účinného v době, kdy byl čin spáchán, a pozdějšího zákona se 
použije, jestliže je to pro pachatele příznivější. 
 
Odvolací orgán se prvně zabýval námitkou procesních vad. V souladu se správním řádem musí 
být obviněné dána možnost se seznámit s obsahem spisu a může až do vydání rozhodnutí činit 
návrhy a sdělit správnímu orgánu své stanovisko. Obviněná využila práva nahlížet do spisu dne 
13. února 2018, kdy se dostavila její zástupkyně a pořídila si kopii spisu do mobilního telefonu. 
Následně přípisem ze dne 20. února 2018 využila i práva se k věci vyjádřit. Speciálně musí dále 
být  obviněné  umožněno  se  vyjádřit  ke  všem  podkladům  pro  rozhodnutí  ještě  před  jeho 
vydáním podle § 36 odst. 3 správního řádu. Toto ustanovení tak v zásadě stanovuje správnímu 
orgánu povinnost, aby po shromáždění všech podkladů toto obviněné sdělil a umožnil jí po 
přiměřenou dobu se s podklady seznámit a vyjádřit se. To správní orgán prvního stupně řádně 
učinil  sdělením  čj.  UOOU-12027/17-12  ze  dne  27. února  2018,  když  obviněnou  informoval 
o shromáždění všech podkladů a uvedl, že rozhodnutí bude následovat po 26. březnu 2018. 
V návaznosti  na  sdělení  využila  obviněná  právo  nahlédnout  do  spisu  dne  6.  března  2018. 
Napadené  rozhodnutí  bylo  vydáno  dne  27. března  2018.  Dobu  jednoho  měsíce  tak  lze 
s ohledem  na  projednávaný  případ  považovat  za  zcela  přiměřenou  a dostatečnou.  Veškeré 
podklady,  ze  kterých  správní  orgán  prvního  stupně  při  rozhodování  vycházel,  byly  a jsou 
součástí spisu, s jehož obsahem měla obviněná prokazatelně možnost se seznámit, stejně jako 
jí  bylo  umožněno  se  k případu  vyjádřit  a správní  orgán  prvního  stupně  se  v rozhodnutí 
s jednotlivými názory uvedenými ve vyjádření řádně vypořádal. Dne 27. března 2018 přibližně 
1 hodinu před vypravením písemného vyhotovení rozhodnutí obviněná podala další vyjádření, 

 

3/6 

ve kterém však pouze zopakovala názory uvedené ve vyjádření ze dne 20. února 2018 a na 
toto vyjádření odkázala.  
 
Povinnost  správního  orgánu,  že  by  měl  před  vydáním  rozhodnutí  obviněné  zaslat  koncept 
výroku  a odůvodnění  rozhodnutí,  nelze  z žádných  platných  právních  předpisů  či  jiných 
pramenů práva dovozovat, stejně jako není povinností správního orgánu odpovídat na dotazy, 
jak rozhodne anebo vyhodnotí jednotlivé skutečnosti. Odvolací orgán považuje takový názor 
za  absurdní  a neshledává  v postupu  správního  orgánu  prvního  stupně  žádnou  tvrzenou 
nezákonnost. 
 
Dále se odvolací orgán zabýval tvrzeným zásahem Úřadu do svobody a práva podle čl. 17 LZPS. 
Podle  čl.  17  odst.  4  LZPS  může  být  svoboda  projevu  a právo  vyhledávat  a šířit  informace 
v nezbytném  rozsahu  omezeno  zákonem  pro  ochranu  práv  a svobod  druhých.  Ochrana 
osobních  údajů  a právo  na  informační  sebeurčení  je  výslovně  uznáno  čl.  10  odst.  3  LZPS 
a zároveň  je  nedílnou  součástí  práva  na  soukromí  dle  čl.  10  odst.  2  LZPS  (obdobně  čl.  8 
Evropské úmluvy o ochraně lidských práv a základních svobod). Představuje tak plně legitimní 
limit  svobody  projevu  a práva  vyhledávat  a šířit  informace.  Prvně  je  na  tomto  místě  třeba 
předeslat, že obviněná zřejmě vychází z chybné teze, že právní úprava ochrany osobních údajů 
pouze dubluje ex post ochranu osobnosti podle občanského zákoníku. Existence právní úpravy 
ochrany  osobních  údajů  naopak  sleduje  primárně  účel  předcházet  možným  zneužitím 
osobních údajů a za tímto účelem stanovuje řadu zásad zpracování osobních údajů. Jde tak 
o poskytování  ochrany  osobním  údajům,  která  se  uplatňuje  v zásadě  nezávisle  na 
soukromoprávní  ochraně,  a zatímco  civilní  řízení,  resp.  soukromoprávní  nároky,  se  řídí 
zásadou vigilantibus iura scripta sunt, Úřad jako dozorový úřad pro oblast ochrany osobních 
údajů  je  povinen  konat  z úřední  povinnosti.  Vzhledem  k tomu,  že  zákonodárce  přikládá 
ochraně osobních údajů v rámci soukromí zvláštní význam, vymezuje tuto kategorii a přiznává 
jí zvláštní veřejnoprávní ochranu. Ta se však týká výhradně údajů kvalifikovaných jako osobní 
údaje ve smyslu zákona č. 101/2000 Sb. a nadto musí jít o informace ve zpracovatelné formě, 
tedy ve formě, jež umožňuje systematicky provádět operace ve smyslu zpracování osobních 
údajů podle zákona č. 101/2000 Sb. Nelze tak ani směšovat zákonné licence podle občanského 
zákoníku a právní tituly podle zákona č. 101/2000 Sb. 
 
Zásada  ultima  ratio,  resp.  subsidiarity  trestní  represe,  vyjadřuje  skutečnost,  že  předmětem 
trestní represe mají být pouze nejzávaznější skutky. Je pravdou, že obdobně se zásada uplatní 
i v rámci správního trestání, nicméně Nejvyšší správní soud v rozsudku čj. 2 As 304/2017-42 
uvádí,  že  v této  souvislosti  je  třeba  přihlížet  k tomu,  že  správní  právo  na  rozdíl  od  práva 
trestního  postihuje  méně  společensky  škodlivá  jednání.  I  s odkazem  na  tento  rozsudek  lze 
konstatovat, že přestupek podle § 45 odst. 1 písm. e) zákona č. 101/2000 Sb. není vázán na 
návrh dotčené osoby ani vyšší míru jejího dotčení, a proto nelze činnost Úřadu podmiňovat 
podáním podnětu dotčené osoby či vyčerpáním žaloby na ochranu osobnosti. 
 
Odvolací orgán se dále zabýval otázkou samotného zpracování osobních údajů v konkrétním 
případě  a proporcionalitou  mezi  dotčenými  ústavně  garantovanými  právy.  Zpracování 
osobních údajů, resp. zásah do práva na informační sebeurčení podle čl. 10 odst. 3 LZPS, lze 
uskutečnit pouze za legitimním účelem, přičemž za tímto účelem musí dále být zpracovány 
výhradně  nezbytné  údaje  a  v nezbytném  rozsahu.  Samotný  účel  informování  veřejnosti 
o otázkách obecného zájmu včetně informací o trestné činnosti a s tím souvisejícím veřejným 
soudním řízením lze i s ohledem na činnost obviněné jako provozovatele masmédia označit za 
legitimní. Stejně tak zveřejňování informací, a to včetně takových, jež mají povahu osobních 

 

4/6 

údajů,  může  k tomuto  sloužit.  Zároveň  je  však  třeba  zohlednit  i nezbytnost  a přiměřenost 
takového  zásahu  do  dalších  ústavně  garantovaných  práv,  a to  včetně  práva  na  informační 
sebeurčení. Správní orgán prvního stupně v této souvislosti uvedl, že v tomto případě dle jeho 
názoru převažuje zájem na ochraně soukromí podle čl. 10 LZPS nad právem podle čl. 17 LZPS, 
a to  s ohledem  na  charakter  citlivých  údajů.  Dále  uvedl,  že  subjektem  údajů  byla  osoba 
v postavení  svědka  a poškozeného  v trestním  řízení,  a neposledně  i odkázal  na  názor 
Nejvyššího správního soudu vyjádřeného v rozsudku čj. 6 As 144/2013-34, kde se soud vyjádřil 
k otázce zveřejnění informace o 
 a uvádí, že jde o informaci 
hrozící vysokou stigmatizací, sociálním vyloučením a vzbuzuje u veřejnosti silné emoce, a to 
bez ohledu na to, zda je taková informace pravdivá. Není tak pravdou, že by správní orgán 
prvního  stupně  dovozoval  neoprávněnost  zásahu  do  soukromí  výhradně  ze  samotného 
charakteru  údajů,  jak  tvrdí  obviněná.  Zároveň  se  správní  orgán  prvního  stupně  vyslovením 
tohoto názoru dostatečně vypořádal i s obviněnou prezentovaným názorem, že veřejný zájem 
na zveřejnění předmětných citlivých údajů spočíval v možnosti diváků si utvořit vlastní názor 
na  trestní  kauzu, o níž pojednávala  reportáž,  neboť z výše uvedeného  je  zřejmé,  že  správní 
orgán prvního stupně v tomto veřejný zájem nespatřuje a odmítl jej. Podle názoru odvolacího 
orgánu  bylo  možno  dosáhnout  účelu  podání  informace  o trestním  řízení  veřejnosti  i bez 
přiřazení citlivých údajů k svědku a poškozenému v řízení, neboť toto přiřazení pouze zvýšilo 
diváckou  atraktivitu  reportáže  a žádným  výrazným  způsobem  nezvýšilo  její  informační 
hodnotu,  zatímco  intenzivně  zasáhlo  do  soukromí  subjektu  údajů.  Odvolací  orgán  se  tak 
v tomto  směru  plně  ztotožňuje  s názorem  správního  orgánu  prvního  stupně  a dodává,  že 
veřejným zájmem nemůže být pouhá zajímavost pro veřejnost, ale je třeba jej vnímat v užším 
významu  –  informace  by  měly  být  potřebné  pro  veřejný  život,  využitelné  pro  utváření 
politických  názorů  a pro  vnímání  a posuzování  činnosti  státních  orgánů,  politiků  a dalších 
veřejný  život  společnosti  ovlivňujících  úředníků  (viz  rozsudek  Nejvyššího  správního  soudu 
čj. 2 As 304/2017-42). Obviněnou předkládaný veřejný zájem je však zcela obecný, neurčitý 
a v zásadě bezbřehý, což je třeba odmítnout.  
 
Pokud  jde  o argumentaci  oprávněním  zveřejnit  citlivé  údaje  podle  ustanovení  §  9  písm.  g) 
zákona č. 101/2000 Sb., neboť šlo o údaje, které sám subjekt údajů v rámci veřejného hlavního 
líčení sám zveřejnil, ani tento názor není správný. Prvně je třeba uvést, že za zveřejněné údaje 
lze považovat takové údaje, které jsou komukoliv přístupné, a to po relativně trvalou dobu, 
resp. nikoliv předem ohraničenou. Přestože je vyhlášení rozsudku vždy veřejné a hlavní líčení 
zpravidla také, údaje, které jsou zpřístupněny pouze jednorázově, ať už při vyhlášení soudního 
rozsudku,  při  soudním  jednání  anebo  při  jakékoliv  jiné  příležitosti,  kdy  zákon  veřejnost 
předpokládá, a to navíc pouze omezenému počtu osob, které se k soudnímu jednání dostaví, 
nemohou  pouze  tímto  získat  status  zveřejněných  osobních  údajů.  Nadto  je  třeba  odlišovat 
právo na přístup k informacím a transparentnost soudních řízení. Jak správně uvedl správní 
orgán  prvního  stupně  v napadeném  rozhodnutí,  osoba  svědka  má  v rámci  trestního  řízení 
stanoveny povinnosti, které ovlivňují i to, jaké údaje o své osobě je povinna v rámci jednání 
u soudu sdělit. Z plnění těchto zákonných povinností však v žádném případě nelze vyvozovat, 
že  by  účelem  sdělení  svědka  těchto  informací  orgánům  činným  v trestním  řízení  mělo  být 
umožnění jejich volného zpracování ve smyslu § 9 písm. g) zákona č. 101/2000 Sb. Co se týká 
absence výslovného požadavku veřejného zájmu v § 9 písm. g) zákona č. 101/2000 Sb., tato 
námitka  není  případná,  neboť,  jak  bylo  uvedeno  výše,  uvedený  zákonný  titul  není 
aplikovatelný.  Nadto  však  v obecnosti  lze  uvést,  že  žádné  ustanovení  nelze  číst  izolovaně. 
Požadavek  veřejného  zájmu  jasně  vyplývá  již  ze  samé  podstaty,  že  každým  zpracováním 
osobních údajů nutně dochází k operacím s informacemi osobní povahy a tím i k zásahu do 
ústavně garantovaného práva na ochranu osobních údajů a informačního sebeurčení. Dále je 

 

5/6 

tento  požadavek  proveden  i  v ustanovení  §  10  zákona  č. 101/2000  Sb.,  podle  něhož  nesmí 
subjekt  údajů  utrpět  újmu  na  svých  právech  a nesmí  mu  zpracováním  jeho  údajů  být 
neoprávněně zasaženo do soukromého a osobního života. 
 
Lze  tak  shrnout,  že  přestože  je  při  posuzování  zákonnosti  zpracování  osobních  údajů 
v souvislosti s žurnalistickou činností třeba přihlížet k její specifičnosti a nelze každé porušení 
litery zákona považovat za společensky škodlivé jednání naplňující znaky přestupku, v žádném 
případě není přípustné odhlížet od možného omezení svobody projevu a práva na vyhledávání 
a šíření informací podle čl. 17 odst. 4 LZPS a rezignovat na ochranu osobních údajů a vůbec 
soukromí  osob  zakotveného  zejména  v čl.  10  LZPS.  S ohledem  na  výše  uvedené  v daném 
případě převažuje zájem na ochraně soukromí subjektu údajů. 
 
Pokud  jde  o obviněnou  předložené  pochybnosti  o řádném  zhlédnutí  předmětné  reportáže 
správním  orgánem  prvního  stupně,  je  zřejmé,  že  správní  orgán  prvního  stupně  tak  musel 
učinit.  Záznam  části  reportáže,  v  níž  ke  zveřejnění  předmětných  citlivých  údajů  došlo,  je 
součástí  obsahu  spisu  a správní  orgán  prvního  stupně  na  řadě  míst  rozhodnutí ze  záznamu 
doslovně cituje. 
 
Závěrem  se  odvolací  orgán  zabýval  námitkou  společenské  (ne)škodlivosti  jednání  a zvýšení 
závažnosti z údajné vysoké stigmatizace subjektu údajů, přičemž správní orgán prvního stupně 
neměl  vůbec  zkoumat  osobní  poměry  subjektu  údajů  a zda  v konkrétním  případě  ke 
stigmatizaci  reálně  došlo.  V této  souvislosti  lze  odkázat  zejména  na  výše  uvedené  závěry 
a skutečnost, že k hodnocení dostatečné škodlivosti není zapotřebí zkoumat, zda k sociálnímu 
vyloučení reálně došlo, ale škodlivým je už samotný vysoký stupeň rizika tímto hrozící. V této 
souvislosti správní orgán prvního stupně správně odkázal na názor Nejvyššího správního soudu 
vyjádřeného v rozsudku čj. 6 As 144/2013-34, který je i v tomto případě plně přiléhavý a nelze 
najít žádný důvod, pro nějž by bylo třeba se odchýlit. Nadto třeba zdůraznit, že nešlo o zásah 
do práv např. odsouzené osoby, nýbrž naopak osoby, jež v řízení vystupovala jako poškozená 
osoba a svědek, a jednalo se o citlivé údaje. 
 
Lze  shrnout,  že  odvolací  orgán  argumentaci  obviněné  odmítl  a po  celkovém  přezkoumání 
neshledal napadené rozhodnutí nezákonným či nesprávným, ani neshledal žádná pochybení 
v postupu, který předcházel vydání tohoto rozhodnutí.  
 
Na  základě  všech  výše  uvedených  skutečností  odvolací  orgán  rozhodl  tak,  jak  je  uvedeno 
ve výroku tohoto rozhodnutí. 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 12. června 2018 
 

 

 
Za správnost vyhotovení: 

otisk úředního razítka 

JUDr. Ivana Janů, v. r. 

předsedkyně 

 

6/6 

