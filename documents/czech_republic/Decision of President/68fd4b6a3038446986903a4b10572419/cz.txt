ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 

 
 
 

 

*UOOUX00G3ZGF* 

Čj. UOOU-03562/22-14 

 

 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle § 152 odst. 2 
zákona č. 500/2004 Sb., správní řád, rozhodl podle ustanovení § 152 odst. 6 písm. b) zákona 
č. 500/2004 Sb., správní řád, takto: 

Rozklad obviněné, 

, 
, proti rozhodnutí Úřadu pro ochranu osobních údajů čj. UOOU-03562/22-6 ze 

dne 13. ledna 2023, se zamítá a napadené rozhodnutí se potvrzuje. 

Odůvodnění 

  Vymezení věci 

[1]  Řízení pro podezření ze spáchání přestupků podle § 11 odst. 1 písm. a) bod 1 až 4 
zákona č. 480/2004  Sb., o některých službách informační společnosti a o změně některých 
zákonů, v souvislosti se zasíláním obchodních sdělení, bylo zahájeno oznámením Úřadu pro 
ochranu  osobních  údajů  (dále  jen  „Úřad“),  které  bylo  obviněné, 
 
  (dále  jen  „obviněná“), 
doručeno  dne  9.  listopadu  2022.  Podkladem  pro  zahájení  řízení  byl  protokol  o  kontrole 
čj. UOOU-04863/21-34 ze dne 7. září 2022 (dále jen „protokol o kontrole“). Proti protokolu 
o kontrole obviněná nepodala námitky.  

[2]  Na  základě  následujícího  řízení  pak  správní  orgán  prvního  stupně  vydal  rozhodnutí 
čj. UOOU-03562/22-6 ze dne 13. ledna 2023 (dále „napadené rozhodnutí“), kterým obviněnou 
uznal vinnou ze spáchání přestupku podle § 11 odst. 1 písm. a) bod 1 zákona č. 480/2004 Sb., 
neboť obviněná porušila povinnost stanovenou v § 7 odst. 2 zákona č. 480/2004 Sb., jelikož 
opakovaně zaslala obchodní sdělení (24 obchodních sdělení  pěti  adresátům), aniž by k tomu 
adresáti  dali  předchozí  souhlas  (výrok  I.  napadeného  rozhodnutí),  dále  obviněnou  uznal 
vinnou ze spáchání přestupku podle § 11 odst. 1 písm. a) bod 2 zákona č. 480/2004 Sb., neboť 

 

1/6 

obviněná porušila povinnost stanovenou v § 7 odst. 4 písm. a) zákona č. 480/2004 Sb., jelikož 
opakovaně zaslala obchodní sdělení formou SMS (11 obchodních sdělení  třem  adresátům), 
aniž by tyto zprávy byly zřetelně a jasně označené jako obchodní sdělení (výrok II. napadeného 
rozhodnutí), dále uznal obviněnou vinnou ze spáchání přestupku podle § 11 odst. 1 písm. a) 
bod 3 zákona č. 480/2004 Sb., neboť obviněná porušila povinnost stanovenou v § 7 odst.  4 
písm. b) zákona č. 480/2004 Sb., jelikož opakovaně zaslala obchodní sdělení (23 obchodních 
sdělení  pěti  adresátům), aniž by zřetelně a jasně uvedla totožnost odesílatele, jehož jménem 
se komunikace uskutečňuje (výrok III. napadeného rozhodnutí), a dále obviněnou uznal vinnou 
ze  spáchání  přestupku  podle  §  11  odst.  1  písm.  a)  bod  4  zákona  č. 480/2004  Sb.,  neboť 
obviněná porušila povinnost stanovenou v § 7 odst. 4 písm. c) zákona č. 480/2004 Sb., jelikož 
opakovaně  zaslala obchodní sdělení  (24 obchodních sdělení   pěti  adresátům), aniž by tato 
obchodní sdělení obsahovala platnou adresu, na kterou by mohl adresát přímo a účinně zaslat 
informaci o tom, že si nepřeje, aby mu byly obchodní  sdělení odesílatelem nadále zasílány 
(výrok  IV.  napadeného  rozhodnutí),  za  což  jí  uložil  pokutu  ve  výši  60.000  Kč  (výrok  V. 
napadeného rozhodnutí. 

[3]  Proti  uvedenému  rozhodnutí,  které  bylo  doručeno  dne  16.  ledna  2023,  obviněná 
podala prostřednictvím svého právního zástupce dne 30. ledna 2023 včasný blanketní rozklad, 
který na výzvu správního orgánu prvního stupně dne 15. února 2023 odůvodnila. 

  Obsah rozkladu 

[4]  Obviněná podala blanketní rozklad proti napadenému rozhodnutí jako celku, rozklad 

však odůvodnila pouze ve vztahu k výroku II. a výroku V. napadeného rozhodnutí. 

[5]  V rozkladu obviněná k výroku II. uvedla, že správní orgán prvního stupně se dopustil 
zcela  nepochopitelného,  striktního  a  excesivního  výkladu  zákona  ve  vztahu  k dodržování 
povinnosti při šíření obchodních sdělení uvedené v § 7 odst. 4 písm. a) zákona č. 480/2004 Sb., 
tedy v souvislosti s povinností označit zasílaná sdělení zřetelně a jasně jako obchodní sdělení, 
přičemž odkazuje na komentářovou literaturu.1 Podle obviněné správní orgán prvního stupně 
konstruuje, že charakter obchodního sdělení musí být adresátovi jasný bez toho, aby musel 
celou zprávu s obchodním sdělením číst, přičemž je nutné, aby bylo explicitně užito některého 
z výrazů „OS, newsletter, novinky, obchodní sdělení“, nebo obdobného, a to již v předmětu 
e-mailové  zprávy  nebo  na  začátku  SMS.  Podle  obviněné  takový  požadavek  ze  zákona 
nevyplývá. Obviněná dále uvedla, že zmíněný komentář jednoznačně připouští, aby se výraz 
„OS“ nacházel až na konci zaslané zprávy. Obviněná zdůrazňuje, že není povinna užívat výše 
citované výrazy, které po ní správní orgán prvního stupně vyžaduje. 

[6]  K výroku o správním trestu obviněná uvedla, že uložený trest je nepřiměřeně přísný, 
přičemž správní orgán prvního stupně výši uložené pokuty nedostatečně odůvodnil. Obviněná 
uvedla, že správní orgán prvního stupně vycházel z „účetních záznamů“, které nalezl na portálu 
justice.cz,  nicméně  dále  se  majetkovou  situaci  obviněné  nezabýval,  například  nezohlednil 
pandemickou situaci ani vzrůstající míru inflace. Obviněná dále uvedla, že je zcela na místě vzít 
v potaz nejen značný prostor pro snížení pokuty, ale i možnost uložení pouze správního trestu 
napomenutí. 

1 MAISNER, Martin. § 7 [Šíření obchodních sdělení]. In: MAISNER, Martin. Zákon o některých službách informační 
společnosti. 1. vydání. Praha: C. H. Beck, 2016, s. 161, marg. č. 56.   

 

 

2/6 

[7]  Obviněná proto navrhla rozhodnutí zrušit  nebo změnit tak, že obviněná bude nově 
uznána vinnou toliko ze spáchání přestupků popsaných ve výrocích I., III. a IV. napadeného 
rozhodnutí, přičemž bude snížena uložená pokuta, případně bude mít uložená sankce formu 
napomenutí. 

  Rozhodné právo 

[8]  Ustanovení § 2 písm. f) zákona č. 480/2004 Sb. zní: „Pro účely tohoto zákona se rozumí: 
…  f)  obchodním  sdělením  všechny  formy  sdělení,  včetně  reklamy  a  vybízení  k  návštěvě 
internetových  stránek,  určeného  k  přímé  či  nepřímé  podpoře  zboží  či  služeb  nebo  image 
podniku osoby, která je podnikatelem nebo vykonává regulovanou činnost.“ 

[9]  Ustanovení § 7 odst. 4 písm. a) zákona č. 480/2004 Sb. zní: „Zaslání elektronické pošty 
za účelem šíření obchodního sdělení je zakázáno, pokud…a) tato není zřetelně a jasně označena 
jako obchodní sdělení.“ 

[10]  Ustanovení § 11 odst. 1 písm. a) bod 2 zákona č. 480/2004 Sb. zní: „Právnická osoba se 
dopustí  přestupku  tím,  že…a)  hromadně  nebo  opakovaně  šíří  elektronickými  prostředky 
obchodní sdělení…2. neoznačené jasně a zřetelně jako obchodní sdělení.“  

[11]  Ustanovení § 11 odst. 2 zákona č. 480/2004 Sb. zní: „Za přestupek lze uložit pokutu do: 

…b) 10 000 000 Kč, jde-li o přestupek podle odstavce 1 písm. a).“  

[12]  Podle § 2 odst. 1 zákona č. 250/2016 Sb., o odpovědnosti za přestupky a řízení o nich, 
se  odpovědnost za přestupek posuzuje podle zákona účinného v době spáchání přestupku; 
podle pozdějšího zákona se posuzuje jen tehdy, je-li to pro pachatele přestupku příznivější. 
S účinností od 23. března 2023 došlo novelou zákona č. 480/2004 Sb. [zákonem č. 58/2023 Sb., 
kterým se mění zákon č. 480/2004 Sb., o některých službách informační společnosti a o změně 
některých zákonů (zákon o některých službách informační společnosti), ve znění pozdějších 
předpisů] ke změně § 11 tohoto zákona. Dosavadní odst. 1 je nově označen jako odst. 2, odst. 2 
písm.  b)  nově  jako  odst.  5  písm.  c).  V případě  ustanovení  zákona  č. 480/2004 Sb.,  podle 
kterých bylo jednání obviněné posuzováno, došlo pouze k jejich „přečíslování“, samotné znění 
zůstalo beze změny. Odvolací orgán tedy posuzoval přestupek podle znění zákona účinného 
v době spáchání přestupku. 

 Posouzení orgánem druhého stupně 

[13]  Odvolací  orgán  na  základě  podaného  rozkladu  přezkoumal  napadené  rozhodnutí, 

včetně procesu, který předcházel jeho vydání, a nejprve se zabýval argumentací obviněné.  

[14]  Odvolací orgán k výroku II. napadeného rozhodnutí uvádí, že porušení povinnosti jasně 
a  zřetelně  označit  zasílané  zprávy  jako  obchodní  sdělení  bylo  správním  orgánem  prvního 
stupně  konstatováno pouze  v případě obchodních sdělení zasílaných prostřednictvím SMS, 
nikoli prostřednictvím e-mailových zpráv. Smyslem jasného a zřetelného označení zprávy jako 
obchodního sdělení je podle odvolacího orgánu to, aby adresát obchodního sdělení na první 
pohled dokázal obchodní sdělení odlišit od ostatních jemu doručovaných zpráv, a aby se mohl 
rozhodnout, zda vynaloží svůj čas a náklady a zprávu přijme (přečte) či nikoli. Z obsahu SMS 
zaslaných obviněnou bylo sice zřejmé, že se jedná o obchodní sdělení, avšak až poté, co je 
adresáti  zpráv  otevřeli  a  přečetli.  Adresáti  zpráv  tedy  neměli  možnost  rozhodnout,  zda 
obchodní sdělení přijmou (otevřou). 

 

3/6 

[15]  V komentářové  literatuře,  na  kterou  odkazuje  obviněná  ve  svém  rozkladu,  je 
k povinnosti označit zaslané zprávy jako obchodní sdělení uvedeno, že „[c]ílem tohoto pravidla 
je ochrana adresáta spočívající v tom, že tento je schopen co možná nejdříve rozeznat, že se 
jedná o obchodní sdělení, případně je schopno to rozeznat již zařízení, na nějž obchodní sdělení 
přijde.  Tato  povinnost  opět  vyplývá  ze  směrnice  2000/31,  kde  je  použita  textace  „jasně 
rozeznatelná“. Pokud jde o umístění tohoto označení, lze jednoznačně doporučit, aby toto bylo 
co nejdříve. Ideálně tedy již v označení odesílatele či v předmětu zprávy. Označení v samotném 
obsahu sdělení již přináší znatelně vyšší náklady spojené s tím, že adresát musí celé obchodní 
sdělení  přijmout.  V takovém  případě  je  ideální  označení  na  začátku  obchodního  sdělení. 
Samozřejmě i zde je nutné zohlednit celkový kontext a vzhled obchodního sdělení. Například 
v situaci, kdy podoba obchodního sdělení bude klasická nabídka zboží v podobě obrázků zboží 
a uvedení  ceny,  bylo  by  možné  připustit  označení  i na  konci  sdělení,  protože  adresát  musí 
rozeznat povahu zprávy již dříve. Tím však naopak opět vzrostou náklady na přenos zprávy. 
Naopak  v případě,  kdy  obchodní  sdělení  bude  vypadat  jako  běžná  obchodní  či  soukromá 
korespondence,  lze  označení  na  konci  textu  považovat  za  nedostatečné“.2  Z citovaného 
komentáře podle odvolacího orgánu vyplývá stejný závěr, jako dovodil správní orgán prvního 
stupně,  tedy  že  skutečnost,  že  zaslaná  zpráva  je  obchodním  sdělením,  by  měla  být  jasně 
rozeznatelná,  a  to  co  nejdříve,  aby  adresát  nemusel  celé  obchodní  sdělení  přijmout. 
V posuzovaném  případě  zasílala  obviněná  obchodní  sdělení  z různých  telefonních  čísel 
a zprávy  začínaly  oslovením  „Dobrý  den,  …“,  z čehož  podle  odvolacího  orgánu  nemohli 
adresáti zpráv bez přečtení celé zprávy rozpoznat, že se nejedná o osobní korespondenci, ale 
o obchodní sdělení. Pokud by bylo dostačující, aby až z obsahu zprávy adresát dovodil, že se 
jedná o obchodní sdělení, pak by ustanovení § 7 odst. 4 písm. a) zákona č. 480/2004 Sb., tedy 
zákaz zasílat obchodní sdělení, aniž by byla zřetelně a jasně jako obchodní sdělení označena, 
pozbylo  svůj  smysl.  Rovněž  jazykovým  výkladem  slova  „označena“  lze  mít  za  to,  že  má  jít 
o jednoduše rozpoznatelnou informaci. 

[16]  K samotnému  označení  zprávy  jako  obchodního  sdělení  odvolací  orgán  uvádí,  že 
správní  orgán  prvního  stupně  uvedl  pouze  příkladmý  výčet  možných  způsobů  (např.  OS, 
newsletter, novinky, obchodní sdělení). Správní orgán prvního stupně dále uvedl, že označení 
obchodního  sdělení  může  být  buď  v úvodu  zprávy  nebo  tato  informace  může  být  patrná 
i z čísla  odesílatele,  které  může  mít  podobu  různých  short  codů  nebo  unikátních  názvů 
(alfanumerických kódů). Z napadeného rozhodnutí tak nelze podle odvolacího orgánu dovodit, 
že by správní orgán prvního stupně trval na konkrétním označení obchodních sdělení. 

[17]  Odvolací  orgán  dále  doplňuje,  že  Úřad  o  označování  obchodních  sdělení  informuje 
na svých internetových stránkách (Často kladené otázky k zákonu č. 480/2004 Sb., otázka č. 16 
a 20).3 Obviněná byla (mimo jiné) na povinnost zřetelně označovat obchodní sdělení Úřadem 
již dříve upozorněna dopisem čj. UOOU-03696/21-3  ze  dne  11.  listopadu  2021. Na základě 
uvedeného upozornění obviněná Úřadu sdělila, že „doporučení k dalšímu zasílání obchodních 
sdělení budeme plně respektovat a dojde k jeho úpravě“. Obviněná si podle odvolacího orgánu 
byla dobře vědoma toho, že Úřad považuje neoznačení (zřetelné a jasné) obchodních sdělení 
jako obchodní sdělení za porušení zákona č. 480/2004 Sb. 

 

2 MAISNER, Martin. § 7 [Šíření obchodních sdělení]. In: MAISNER, Martin. Zákon o některých službách informační 
společnosti. 1. vydání. Praha: C. H. Beck, 2016, s. 161, marg. č. 55–56. 
3 https://www.uoou.cz/casto-kladene-otazky-k-zakonu-c-480-2004-sb/ds-5494/archiv=0&p1=1493.  

 

4/6 

[18]  Ohledně výše uložené pokuty odvolací orgán uvádí, že správní orgán prvního stupně 
výši  uložené  pokuty  řádně  odůvodnil,  přičemž  vyhodnotil,  že  obviněná  se  dopustila 
protiprávního  jednání  vůči  pěti  adresátům  obchodních  sdělení.  Jako  okolnost  zvyšující 
závažnost přestupku správní orgán prvního stupně vyhodnotil dobu, po kterou byla obchodní 
sdělení šířena (od června 2021 do února 2022), a dále způsob spáchání přestupků, tedy hrubý 
zásah do soukromí, spočívající v opakovaném zasílání obchodních sdělení čtyřem adresátům 
(tzv. adresná opakovanost). Jako přitěžující okolnost správní orgán prvního stupně přihlédl 
k tomu, že obviněná svým jednáním spáchala čtyři přestupky a jako k polehčujícím okolnostem 
přihlédl k tomu, že obviněná dané adresáty ze svých rozesílek obchodních sdělení vyřadila, 
a že  upravila  texty  obchodních  sdělení,  aby  odpovídaly  požadavkům  §  7  odst.  4  zákona 
č. 480/2004 Sb.  

[19]  V této  souvislosti  pak  odvolací  orgán  zvláště  připomíná,  že  uložená  pokuta  mohla 
v souladu s § 11 odst. 2 písm. b) zákona  č. 480/2004 Sb. činit až 10.000.000 Kč.  Byla  tedy 
vyměřena při samé spodní hranici možné sazby, což odvolací orgán považuje s ohledem  na 
výše  uvedené  za  přiměřené  a  nijak  nevybočující  ze  standardu  aplikovaného  Úřadem. 
K argumentu obviněné, že § § 11 odst. 2 písm. b) zákona č. 480/2004 Sb. nestanovuje dolní 
hranici  pokuty,  odvolací  orgán  uvádí,  že  spodní  hranice  možné  pokuty  není  v uvedeném 
ustanovení zákona výslovně stanovena, z logiky věci však vyplývá, že Úřad může uložit pokutu 
v rozmezí 0 Kč až 10.000.000 Kč. V případě pokuty ve výši 60.000 Kč pak lze hovořit o tom, že 
byla uložena při spodní hranici. 

[20]  Odvolací orgán konstatuje, že správní orgán prvního stupně stanovil výši pokuty na 
základě  výše  popsaných  okolností  protiprávního  jednání  obviněné  (povaha  a  závažnost 
přestupku  a  další  okolnosti).  Následně  se  správní  orgán  prvního  stupně  zabýval  tím,  zda 
uložená pokuta nebude mít likvidační charakter. Jak uvedl Nejvyšší správní soud v usnesení 
rozšířeného senátu čj. 1 As 9/2008-133 ze dne 20. dubna 2010 „[t]am, kde zákon s poměry 
pachatele jako se zvláštním hlediskem pro určení výše pokuty nepočítá, měla by informace 
o majetkové situaci pachatele působit jako „záchranná brzda“, tedy zmíněný korektiv, který 
vstupuje do hry spíše výjimečně, a to až ve chvíli, kdy hrozí natolik vysoká pokuta, že by mohla 
mít  pro  pachatele  správního  deliktu  z  ústavního  hlediska  nepřípustný  likvidační  charakter“. 
V případě  zjišťování  majetkových  poměrů  účastníků  řízení  má  správní  orgán  omezené 
možnosti. Správní orgán prvního stupně tedy vycházel z účetní závěrky obviněné za rok 2021 
zveřejněné na portálu www.justice.cz, ze které vyplývá, že čistý obrat za dané účetní období 
činil 
. Nejvyšší správní soud ve výše citovaném usnesení dále uvedl, že „[b]ude 
tedy záležet především na účastníku řízení, zda projeví svůj zájem na tom, aby uložená pokuta 
pro něj neměla likvidační důsledky, tím, že správnímu orgánu poskytne základní údaje o svých 
osobních a majetkových poměrech a tyto také věrohodným způsobem doloží“. Obviněná své 
majetkové  poměry  ani  v  rozkladu  nijak  nedoložila.  Podle  odvolacího  orgánu  obviněná 
v rozkladu  ani  likvidační  charakter  pokuty  nenamítá, pouze usiluje  o  snížení  pokuty,  avšak 
nikoli  z důvodu  jejího  likvidačního  charakteru.  Odvolací  orgán  konstatuje,  že  obviněná 
nedoložila, že by pro ni měla uložená pokuta likvidační charakter. 

[21]  K výši uložené sankce odvolací orgán dále uvádí, že Městský soud v Praze v řadě svých 
rozsudků (např. ve věci sp. zn. 11 A 178/2019 ze dne 17. června 2021) konstatoval, že je „nutné 
brát v úvahu to, že správní sankce musí plnit nejen funkci preventivní, ale rovněž i represivní, 
což znamená, že uloženou sankci musí pachatel přestupku pociťovat jako nezanedbatelnou 
újmu – v tomto případě jako negativní zásah do své majetkové sféry“. 

 

5/6 

[22]  Nejvyšší správní soud ve svém rozsudku čj. 6 As  68/2017-53 ze dne 7. června 2017 
(bod 25)  konstatoval,  že  „judikatura  správních  soudů  zpravidla  připisuje  správním  sankcím 
preventivní  a represivní  funkci“.  Z citovaného  rozsudku  dále  vyplývá,  že  represivní  funkce 
představuje  „trest“  v původním  slova  smyslu,  tedy  ryze  negativní  následek  protiprávního 
jednání, který v tomto případě spočívá v zásahu do majetkové sféry  pachatele. Preventivní 
funkce zahrnuje jednak odrazení pachatele od dalšího porušování právních norem v budoucnu 
(individuální preventivní funkce), ale též výstrahu ostatním osobám, že vytýkané protiprávní 
jednání není ze strany státu tolerováno (generální preventivní funkce). K uvedenému odvolací 
orgán doplňuje, že Úřad již dříve opakovaně upozornil obviněnou na dodržování povinností při 
šíření  obchodních  sdělení  (sp.  zn.  UOOU-02181/20,  UOOU-00971/21,  UOOU-03696/21, 
UOOU-03696/21), přičemž obviněná přislíbila nápravu. Následně Úřad obdržel další stížnosti 
na  porušování  zákona  č.  480/2004  Sb.  obviněnou,  což  vyústilo  ve  vydání  napadeného 
rozhodnutí.  Odvolací  orgán  je  přesvědčen,  že  trest  napomenutí  by  nesplnil  individuální 
preventivní  funkci.  Uložení  pokuty  ve  stanovené  výši  je  podle  odvolacího  orgánu  zcela  na 
místě. 

[23]  Obviněná odůvodnila podaný rozklad pouze ve vztahu k výrokům II. a V. napadeného 
rozhodnutí. Odvolací orgán následně přezkoumal i zbývající výroky napadeného rozhodnutí, 
z hlediska jejich zákonnosti, přičemž dospěl k závěru, že napadené rozhodnutí bylo vydáno 
v souladu s právními předpisy. 

[24]  Argumentaci  obviněné  tedy  odvolací  orgán  odmítl  a  po  celkovém  přezkoumání 
neshledal  v postupu  správního  orgánu  prvního  stupně  Úřadu  žádná  pochybení  způsobující 
nezákonnost rozhodnutí. 

[25]  Ze všech výše uvedených důvodů proto odvolací orgán rozhodl tak, jak je uvedeno ve 

výroku tohoto rozhodnutí. 

 

 

Poučení: 

 
 

tomuto  rozhodnutí  podle  ustanovení  §  152  odst.  5  zákona 

Proti 
č. 500/2004 Sb., správní řád, nelze podat rozklad. 

Praha 17. května 2023 

Mgr. Jiří Kaucký 

předseda 

(podepsáno elektronicky) 

 

 

 

6/6 

