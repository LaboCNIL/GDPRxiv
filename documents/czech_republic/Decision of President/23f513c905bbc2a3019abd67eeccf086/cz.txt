ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DM985* 

 
 
Čj. UOOU-01096/19-19 

 

 
 
 
 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  § 10 
a § 152  odst.  2  zákona  č. 500/2004  Sb.,  správní  řád,  rozhodla  podle  § 152  odst.  6  písm.  b) 
správního řádu takto: 
 
Rozklad podaný obviněnou, společností XXXXXX, proti rozhodnutí čj. UOOU-01096/19-10 ze 
dne 13. května 2019, se zamítá a napadené rozhodnutí se potvrzuje. 

 

Odůvodnění 

 

Rozhodnutím  čj.  UOOU-01096/19-10  ze  dne  13.  května  2019  byla  obviněná  společnost 
XXXXXX (dále jen „obviněná“), shledána vinnou ze spáchání přestupků podle § 11 odst. 1 písm. 
a) bod 1, 2 a 3 zákona č. 480/2004 Sb., o některých službách informační společnosti a o změně 
některých  zákonů,  neboť  ve  výroku  specifikovaná  obchodní  sdělení  šířila  bez  platného 
právního titulu, bez řádného označení jako obchodních sdělení a dále bez řádného uvedení 
totožnosti odesílatele, jehož jménem se komunikace uskutečňuje. Za výše popsané deliktní 
jednání byla obviněné uložena pokuta ve výši 10.000 Kč. 
 
Samo řízení bylo zahájeno příkazem čj. UOOU-01096/19-3 ze dne 11. března 2019. Podkladem 
pro jeho vydání byl protokol o kontrole čj. UOOU-06436/16-165 ze dne 27. dubna 2018 a další 
spisový  materiál pořízený inspektorem  Úřadu  Ing. Josefem  Vaculou  během  kontroly  sp.  zn. 
UOOU-06436/16 u obviněné podle zákona č. 255/2012 Sb., o kontrole (kontrolní řád), včetně 
vyřízení námitek předsedkyně Úřadu čj. UOOU-06436/16-172 ze dne 21. září 2018.  
 
Dne  18.  března  2019  obviněná  podala  odpor,  čímž  došlo  v souladu  s §  150  odst.  3  zákona 
č. 500/2004  Sb.,  správní  řád,  ke  zrušení  příkazu  a správní  orgán  pokračoval  v řízení,  které 
vyústilo ve vydání rozkladem napadeného rozhodnutí. 
 
Napadené rozhodnutí bylo obviněné doručeno dne 13. května 2019 a dne 28. května 2019 byl 
prostřednictvím datové schránky podán rozklad. Zákonné lhůty tak byly dodrženy a rozklad 
byl podán včas. 

 
Obviněná  v podaném  rozkladu  uvedla,  že  rozhodnutí  považuje  za  zcela  zřejmě  nezákonné 
a věcně  nesprávné,  v postupu  orgánu  prvního  stupně  shledává  zjevná  pochybení,  a proto 
navrhla napadené rozhodnutí zrušit. Žádné bližší odůvodnění však obviněná neuvedla a pouze 
doplnila, že tak podrobně učiní ve lhůtě 10 dnů. 
 
Vzhledem  k tomu,  že  z podaného  rozkladu  nebylo  zřejmé,  v čem  je  spatřován  rozpor 
s právními předpisy nebo nesprávnost rozhodnutí nebo řízení, které rozhodnutí předcházelo, 
obviněná  byla  vyzvána  k odstranění  vad  podání  ve  lhůtě  10  dnů.  S ohledem  na  okolnosti 
daného případu, jakož i k tomu, že správním orgánem stanovená lhůta odpovídá lhůtě, v níž 
sama  obviněná  avizovala,  že  podání  doplní,  lze  lhůtu  považovat  za  přiměřenou.  Přestože 
nebyly  nedostatky  rozkladu  ve  stanovené  lhůtě  odstraněny  a odvolací  správní  orgán  je  tak 
povinen  rozhodnutí  přezkoumat  v celém  rozsahu  pouze  z hledisek  zákonnosti  a správnost 
přezkoumat  jen  tehdy,  vyžaduje-li  to  veřejný  zájem,  odvolací  orgán  s přihlédnutím  k jemu 
uložené  povinnosti  v §  50  odst.  3  a §  89  odst.  2  správního  řádu  přihlédlo  i k dodatečnému 
odůvodnění ze dne 28. května 2019, neboť nelze a priori vyloučit, že by tvrzené skutečnosti 
nemohly mít vliv na zákonnost rozhodnutí. 
 
V textu  odůvodnění  obviněná  poukázala  na  správní  řízení  (jí  označované  jako  „sankční“) 
sp. zn. UOOU-00313/19,  které  obdobně  jako  nyní  přezkoumávané  rozhodnutí  reagovalo  na 
závěry kontroly sp. zn. 06436/16, a měla tak být v legitimním očekávání, že veškeré v kontrole 
zjištěné  nedostatky  jsou  předmětem  výše  uvedeného  „sankčního“  řízení,  přičemž  v rámci 
tohoto řízení měla poskytnout veškerou součinnost.  
 
Současně  byla  uplatněna  námitka  promlčení  odpovědnosti  a stíhatelnosti  přestupku,  avšak 
obviněná svou argumentaci v tomto směru žádným dalším způsobem nerozvinula. 
 
Konečně  obviněná  uznala  vinu  za  zaslání  obchodního  sdělení  ze  dne  11.  května  2016 
z e-mailové  adresy  XXXXXX  na  e-mailovou  adresu  XXXXXX  (tj.  výrok  II.  bod  1  napadeného 
rozhodnutí),  avšak  nikoliv  vzhledem  k ostatním  případům  nezákonného  šíření  obchodních 
sdělení. V těchto případech poukazuje na zásadu in dubio pro reo, neboť má za to, že nebylo 
správním  orgánem  prvního  stupně  dostatečně  prokázáno,  kdo  jednotlivá  obchodní  sdělení 
zaslal. 
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospělo k názoru, že jakýkoliv rozpor s právním řádem nelze shledat. 
Uložená  pokuta  i její  výše  je  řádně  odůvodněna,  nevybočuje  z mezí  zákonnosti  a je  plně 
v souladu s konstantně prezentovanými názory Úřadu. 
 
Prvně se odvolací orgán zabýval charakteristikou řízení sp. zn. UOOU-00313/19, jenž mělo být 
dle slov obviněné vedeno s totožným předmětem řízení. Jak nutno předeslat, správní řízení 
sp.  zn.  UOOU-00313/19,  obdobně  jako  napadené  rozhodnutí,  navazovalo  na  kontrolu 
provedenou  inspektorem  Úřadu  Ing.  Josefem  Vaculou  sp.  zn.  UOOU-06436/16  a vycházela 
z jím  zjištěných  nedostatků.  V případě  správního  řízení  sp.  zn.  UOOU-00313/19  však  bylo 
předmětem  řízení  nesplnění  opatření  k nápravě uložených  inspektorem Úřadu  příkazem ze 
dne 10. října 2018, čj. UOOU-09378/18-3 (kopie vedena též pod čj. UOOU-00313/19-2), za což 
byla obviněné uložena pokuta ve výši 100.000 Kč. Předmětem řízení sp. zn. UOOU-00313/19-

2/4 

2 tak byl zcela odlišný skutek, který nelze zaměňovat s nyní posuzovaným jednáním. V případě 
řízení o uložení opatření k nápravě sp. zn. UOOU-09378/18 lze potom poukázat na rozdílný 
účel od stávajícího řízení. Ukládání nápravných opatření nelze s uplatňováním odpovědnosti 
za přestupek žádným způsobem zaměňovat ani spojovat, neboť cílem každého z řízení je zcela 
odlišná věc. Zatímco sankce trestá pachatele za spáchaný delikt a plní tak zejména preventivní 
a represivní  funkci,  smyslem  nápravných  opatření 
je  obnova  a náprava  stávajícího 
protiprávního stavu. Uloženým opatřením k nápravě tak zejména s ohledem na jejich smysl 
a reparační  charakter  nelze  přiznat  trestní  rozměr  ve  smyslu  Evropské  úmluvy  o ochraně 
lidských práv a základních svobod, jenž by zakládalo překážku ne bis in idem, neboť nenaplňuje 
tzv. Engel kritéria stanovená Evropským soudem pro lidská práva (srov. rozsudek ESLP Engel 
proti Nizozemí ze dne 8. 6. 1976, stížnost č. 5100/71 a další). 
 
Pokud 
jde  o údajné  promlčení  přestupku,  odvolací  orgán  předně  uvádí,  že  zákon 
č. 250/2016 Sb., o odpovědnosti za přestupky a řízení o nich, nabyl účinnosti v souladu s jeho 
§ 114 ke dni 1. července 2017. Z dikce § 11 odst. 1 písm. a) zákona č. 480/2004 Sb. je potom 
zřejmé, že přestupky vyjmenované v jednotlivých bodech ustanovení představují hromadné 
správní  delikty.  Objektivní  stránka  skutkové  podstaty  deliktu  tak  vyžaduje  mnohost  útoků, 
neboť  teprve  tím  protiprávní 
jednání  nabývá  svůj  deliktní  charakter.  Předpoklad 
„opakovanosti“ šíření nevyžádaného obchodního sdělení tak byl naplněn až zasláním druhého 
obchodního sdělení, tj. v tomto případě dne 2. srpna 2017. Vzhledem k tomu, že tento útok 
byl  zároveň  posledním  případem  zaslání  obchodního  sdělení  bez  souhlasu  adresáta 
a současně  skutečnosti,  že  hromadný  delikt  je  spáchán  okamžikem  provedení  posledního 
útoku  proti  zájmu  chráněnému  zákonem,  lze  dojít  k závěru,  že  přestupek  byl  spáchán  dne 
2. srpna 2017 – tedy za účinnosti zákona č. 250/2016 Sb. Pro posouzení promlčecí doby je tak 
podstatným, že zákon č. 480/2004 Sb. za předmětné deliktní jednání umožňuje uložit pokutu 
až 10.000.000 Kč, neboť promlčecí doba v takovém případě činí dle ustanovení § 30 písm. b) 
a §  31  odst.  1  a 2  písm.  b)  zákona  č. 250/2016  Sb.  3  roky  ode  dne  následujícího  spáchání 
přestupku.  Odhlédne-li  odvolací  orgán  v tuto  chvíli  od  skutečnosti,  že  takto  stanovená 
promlčecí  doba  byla  následně 
ještě  přerušena  vydáním  příkazu  a dále  napadeného 
rozhodnutí, i délka doby samotné bez přerušení svědčí zcela jednoznačně ve prospěch závěru, 
že  námitce  promlčení  nelze  v tomto  případě  vyhovět.  Obdobné  potom  platí  i v případě 
přestupků podle  §  11  odst.  1 písm.  a) bod  2  a 3,  tj.  šíření obchodních sdělení  bez  řádného 
označení a utajování totožnosti odesílatele. Poslední útok byl taktéž proveden dne 2. srpna 
2017, shora uvedené tak platí i v těchto případech a nelze než dojít k závěru, že k promlčení 
přestupků nedošlo.  
 
Závěrem odvolací orgán přezkoumal tvrzení o nutnosti aplikace zásady in dubio pro reo, neboť 
nemělo být v některých případech objasněno, kdo obchodní sdělení rozeslal. Ani v tomto bodě 
však nelze shledat jakoukoliv relevanci pro odlišné posouzení věci, neboť veškeré namítané 
skutečnosti byly ve správním řízení prokázány dostatečným způsobem.  
 
Vzhledem k tomu, že případ obchodního sdělení ze dne 11. května 2016 z e-mailové adresy 
XXXXXX na e-mailovou adresu XXXXXX není předmětem sporu, odvolací orgán se zde nebude 
blíže vyjadřovat. Pokud jde o obchodní sdělení zaslané dne 2. srpna 2017 z telefonního čísla 
XXXXXX  na  telefonní  číslo  XXXXXX,  toto  propagovalo  obviněnou  nabízenou  službu  na  jí 
provozovaném  webovém  portálu,  přičemž  faktické  odeslání  tohoto  sdělení  sama  obviněná 
výslovně  přiznala  (viz  dokument  Vyjádření  povinného  subjektu  čj. UOOU-06436/16-121), 

3/4 

přičemž  v této  souvislosti  se  odvolávala  na  dobrou  víru  v oprávněnost  zaslání  obchodního 
sdělení.  Nemožnost  aplikace  liberace  z odpovědnosti  v tomto  případě  však  správní  orgán 
prvního  stupně  řádně  odůvodnil.  Ani  v dalším  obviněnou  napadeném  případě  zaslání,  tj. 
obchodního sdělení z telefonního čísla XXXXXX na telefonní číslo XXXXXX  ze dne 27. června 
2016,  nelze  souhlasit,  že  nebylo  prokázáno,  kdo  obchodní  sdělení  odeslal.  V řízení  bylo 
jednoznačně  prokázáno,  že  k faktickému  odeslání  došlo  z telefonního  čísla  společnosti 
XXXXXX, která na základě smlouvy poskytovala obviněné komunikační kanál pro zasílání SMS. 
Ze spisového materiálu jednoznačně vyplývá, že předmětné obchodní sdělení bylo odesláno 
na  základě  příkazu  obviněné,  kdy  tato  společnosti  XXXXXX  určila  jak  adresáta  obchodního 
sdělení,  tak  i jeho  samotný  obsah,  a předala  je  k odeslání  prostřednictvím  aplikačního 
programového rozhraní. Odpovědnost za zákonnost šíření obchodních sdělení zasílaných ve 
prospěch obviněné a na  základě jejích pokynů však nelze smluvně přenést na třetí subjekt, 
neboť  povinnost  šířit  obchodní  sdělení  výhradně  zákonným  způsobem  zatěžuje  primárně  ji 
jakožto odesilatele takového sdělení. 
 
S  ohledem  na  vše  výše  uvedené  odvolací  orgán  odmítl  argumentaci  obviněné.  Zároveň  ani 
neshledal  žádný  důvod  způsobující  nezákonnost  či  nesprávnost  rozhodnutí  a neshledal  ani 
žádná pochybení v postupu správního orgánu prvního stupně. 
 
 
Poučení: 

Proti  tomuto  rozhodnutí  se  podle  ustanovení  § 91  odst.  1  zákona 
č. 500/2004 Sb., správní řád, nelze odvolat. 

 
 
Praha 24. října 2019 
 
 
 

 

 

otisk úředního razítka 

 

JUDr. Ivana Janů 

předsedkyně 

(podepsáno elektronicky) 

4/4 

