ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 
 

*UOOUX00EMBCQ* 

 

Čj. UOOU-04272/20-17 

 

 

 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle § 10 a § 152 
odst. 2 zákona č. 500/2004 Sb., správní řád, rozhodl podle ustanovení § 152 odst. 6 písm. a) 
zákona č. 500/2004 Sb., správní řád, takto: 

Rozhodnutí  Úřadu  pro  ochranu  osobních  údajů  čj.  UOOU-04272/20-9  ze  dne  24.  listopadu 
2020 a opravné rozhodnutí Úřadu pro ochranu osobních údajů čj. UOOU-04272/20-11 ze dne 
14. prosince 2020 se na základě rozkladu obviněné, České televize, se sídlem Na Hřebenech II 
1132/18, 147 00 Praha, IČ: 00027383, zrušují a věc se vrací správnímu orgánu prvního stupně 
k novému projednání. 

Odůvodnění 

  Vymezení věci 

[1]  Správní  řízení  ve  věci  podezření  z  porušení  povinnosti  podle  čl.  6  odst.  1  nařízení 
Evropského  parlamentu  a  Rady  (EU)  2016/679  ze  dne  27.  dubna  2016  o ochraně  fyzických 
osob v souvislosti se zpracováním osobních údajů a o volném pohybu těchto údajů a o zrušení 
směrnice 95/46/ES (dále „nařízení (EU) 2016/679“) v souvislosti s odvysíláním a zveřejněním 
reportáže „Některé školy předávají vysvědčení“ obsahující osobní údaje nezletilé XXXXXX, bylo 
zahájeno  příkazem  čj.  UOOU-04272/20-3  ze  dne  21.  října  2020,  který  byl  obviněné,  České 
televizi, se sídlem Na Hřebenech II 1132/18, 147 00 Praha, IČ: 00027383, doručen téhož dne. 
Příkazem  byla  obviněná  uznána  vinnou  ze  spáchání  přestupku  podle  §  62  odst.  1  písm.  b) 
zákona  č.  110/2019  Sb.,  o  zpracování  osobních  údajů,  přičemž  podle  §  62  odst. 5  tohoto 
zákona bylo upuštěno od uložení správního trestu.  

[2]  Podkladem  pro  vydání  příkazu  byl  materiál  shromážděný  na  základě  oznámení 
přestupku  Policií  České  republiky,  Městské  ředitelství  policie  Ostrava,  obvodní  oddělení 
Ostrava – střed, doručený Úřadu pro ochranu osobních údajů (dále jen „Úřad“) dne 2. října 

 

1/8 

2020.  Ze  spisového  materiálu  vyplývá,  že  obviněná  dne  26.  června  2020  v čase  8:26  hodin 
odvysílala v přímém přenosu na programu ČT24 v pořadu „Studio 6“ reportáž „Některé školy 
předávají vysvědčení“, která byla veřejnosti dostupná i na internetových stránkách obviněné 
www.ceskatelevize.cz/ivysilani.  V rámci  této  reportáže  byl  zveřejněn  záběr  na  vysvědčení 
nezletilé XXXXXX, ze kterého bylo čitelné její jméno a příjmení, datum a místo narození, rodné 
číslo a předměty výuky včetně známek za jednotlivá pololetí. Tento záběr trval 10 vteřin. 

[3]  V reakci  na  žádost  Policie  České  republiky  o  poskytnutí  záznamu  reportáže  ze  dne 
2. července 2020 obviněná dopisem ze dne 6. července 2020 sdělila, že předmětnou reportáž 
ze svých internetových stránek odstranila, a zároveň záležitost projednala s kameramanem se 
záměrem  minimalizovat  zásah  do  soukromí  osob  při  živých  zpravodajských  vstupech 
do vysílání. 

[4]  Z úředního  záznamu  Policie  České  republiky,  Krajské  ředitelství  policie  Ostrava, 
Obvodní oddělení Ostrava – střed, ze dne 16. července 2020 o podání XXXXXX, otcem nezletilé 
XXXXXX,  vyplývá,  že  o  předmětné  reportáži  s manželkou  předem  věděli,  avšak  souhlas  se 
zveřejněním rodného čísla jejich dcery nikomu nedávali.  

[5]  Proti  vydanému příkazu podala  obviněná  dne  29.  října  2020  včasný odpor,  na  jehož 
základě  byl  příkaz  zrušen  a správní  orgán  pokračoval  v řízení,  které  vyústilo  ve  vydání 
rozkladem napadeného rozhodnutí.  

[6]  V odporu obviněná uvedla, že dle § 21 odst. 1 zákona č. 250/2016 Sb., o odpovědnosti 
za přestupky a řízení o nich, právnická osoba za přestupek neodpovídá, jestliže prokáže, že 
vynaložila  veškeré  úsilí,  které  bylo  možno  požadovat,  aby  přestupku  zabránila.  Obviněná 
sdělila,  že  má  velmi  podrobně  upravené  postupy  ohledně  zpracování  osobních  údajů 
prostřednictvím 
vždy  
na  vysoké  úrovni.  V posuzovaném  případě  se  jednalo  o  ojedinělou  situaci,  kdy  k natáčení 
reportáže  a  pochybení  kameramana  došlo  během  živého  vysílání  za  přítomnosti 
pedagogického pracovníka dotčené školy, přičemž reportáž nebyla vůči subjektu údajů nijak 
negativní, natáčení nebylo agresivní, a jednalo se o krátkou stopáž. Obviněná rovněž uvedla, 
že  správní  orgán  prvního  stupně  dostatečně  neposoudil,  zda  došlo  k naplnění  materiálního 
znaku přestupku, tedy společenské škodlivosti činu, dle § 5 zákona č. 250/2016 Sb. 

standardně 

vnitřního 

předpisu 

postupy 

jsou 

její 

a 

[7]  Dne  24.  listopadu  2020  bylo  správním  orgánem  prvního  stupně  vydáno  rozhodnutí, 
čj. UOOU-04272/20-9 (dále jen „napadené rozhodnutí“), kterým byla obviněná uznána vinnou 
ze spáchání přestupku podle § 62 odst. b) zákona č. 110/2019 Sb., neboť porušila některou ze 
základních zásad pro zpracování osobních údajů podle čl. 5 až 7 nebo 9 nařízení (EU) 2016/679, 
kterého  se  jako  správce  osobních  údajů  nezletilé  XXXXXX  podle  čl.  4  bodu  7  nařízení  (EU) 
2016/679,  dopustila  tím,  že  dne  26.  června  2020  v čase  8:26  hodin  odvysílala  v přímém 
přenosu obrazový záznam reportáže „Některé školy předávají vysvědčení“, v rámci které bylo 
zveřejněno jméno, příjmení, datum a místo narození a rodné číslo nezletilé XXXXXX, přičemž 
tento  záznam  byl  zároveň  dostupný  veřejnosti  i  na  internetových  stránkách  obviněné 
www.ceskatelevize.cz/ivysilani. V souladu s § 62 odst. 5 zákona č. 110/2019 Sb. bylo upuštěno 
od uložení správního trestu a dle § 95 odst. 1 zákona č. 250/2016 Sb. byla uložena povinnost 
nahradit náklady řízení ve výši 1.000 Kč. 

[8]  Své  rozhodnutí  správní  orgán  prvního  stupně  odůvodnil  tak,  že  bylo  prokázané,  že 
obviněná  zpracovávala  osobní  údaje  bez  právního  titulu,  jelikož  nedisponovala  souhlasem 

 

2/8 

subjektu  údajů,  přičemž  obviněné  nesvědčil  ani  jiný  právní  důvod  zpracování  uvedený 
v čl. 6 odst. 1 nařízení (EU) 2016/679. 

[9]  K argumentaci obviněné, že má velmi podrobně upravené postupy ohledně zpracování 
osobních údajů prostřednictvím vnitřního předpisu a učinila tak vše, aby k posuzované situaci 
nedošlo,  správní  orgán  prvního  stupně  uvedl,  že  záběr  na  vysvědčení  trval  10  sekund, 
a reportáž  byla  následně  dostupná 
stránkách  obviněné 
www.ceskatelevize.cz/ivysilani,  a  to  až  do  doby,  než  ji  obviněná  odstranila  na  základě 
probíhajícího  šetření  policejního  orgánu. Dle  správního  orgánu prvního  stupně  se tak  nelze 
ztotožnit  s názorem,  že  obviněná  za  uvedené  jednání  neodpovídá,  jelikož  předmětnou 
reportáž  obsahující  osobní  údaje  nezletilé  uveřejnila  na  svých  internetových  stránkách, 
přičemž se dá usuzovat, že nebýt podnětu třetí osoby, tato reportáž by z internetových stránek 
nebyla odstraněna. Obviněnou zavedené postupy tak zjevně nebyly dostačující, aby zabránily 
dalšímu neoprávněnému zveřejnění osobních údajů nezletilé. 

internetových 

i  na 

[10]  Ke  společenské  škodlivosti  činu  správní  orgán  prvního  stupně  uvedl,  že  tato 
představuje  materiální  znak  přestupku,  přičemž  se  jedná  o  porušení  nebo  ohrožení  zájmu 
chráněného  zákonem.  Pro  její naplnění  pak postačuje,  že  jednáním došlo  k ohrožení zájmu 
společnosti,  nikoliv  nutně  k  ohrožení  konkrétních  jednotlivců.  Dále  správní  orgán  prvního 
stupně  uvedl,  že  dle  rozsudku  Nejvyššího  správního  soudu  č.  j.  9  As  34/2012-28  je  nutno 
vycházet  z premisy,  že  již  stanovením  formálních  znaků  určité  skutkové  podstaty  zákon 
předpokládá,  že  při  jejich  naplnění  v běžně  se  vyskytujících  případech  bude  stupeň 
společenské nebezpečnosti zpravidla vyšší než nepatrný. S odkazem na rozsudek Nejvyššího 
správního  soudu  čj.  7  As  63/2015-29,  dle  kterého  společenská  nebezpečnost  jednání,  tedy 
materiální  stránka  přestupku,  by  nebyla  naplněna,  pokud  by  existovaly  zvláštní  okolnosti 
případu,  jež  by  nebezpečnost  předmětného  jednání  zásadním  způsobem  snižovaly,  správní 
orgán prvního stupně uvedl, že neshledal, že by v daném případě existovaly zvláštní okolnosti 
případu  snižující  společenskou  škodlivost  jednání,  jelikož  v posuzovaném  případě  nebylo 
neoprávněně zveřejněno pouze jméno, příjmení, datum a místo narození nezletilé, ale rovněž 
její rodné číslo, které slouží jako obecný identifikátor občanů. Charakter dotčených osobních 
údajů tak představuje  vyšší  riziko pro  práva  a  svobody  subjektu  těchto údajů.  Z  recitálu  38 
nařízení (EU) 2016/679 pak zároveň vyplývá, že děti zasluhují zvláštní ochranu osobních údajů, 
protože  si  mohou  být  méně  vědomy  dotčených  rizik,  důsledků  a  záruk  a  svých  práv 
v souvislosti  se  zpracováním  osobních  údajů.  Správní  orgán  prvního  stupně  tak  dovodil,  že 
jednáním  obviněné  došlo  k ohrožení  veřejného  zájmu  na  ochranu  osobních  údajů  subjektů 
těchto údajů. 

[11]  Proti výše uvedenému rozhodnutí správního orgánu prvního stupně podala obviněná 

dne 9. prosince 2020 rozklad. 

  Obsah rozkladu 

[12]  V rozkladu  obviněná  sdělila,  že  se  správní  orgán  prvního  stupně  nedostatečně 
vypořádal s aplikací § 21 odst. 1 zákona č. 250/1016 Sb., jelikož učinila maximum možného, 
aby  k takové  situaci  nedocházelo,  tj.  má  velmi  podrobně  upravené  postupy  ohledně 
zpracování  osobních  údajů  prostřednictvím  vnitřního  předpisu,  přičemž  v posuzovaném 
případě  se  jednalo  o  naprosto  ojedinělou  situaci,  kdy  k natáčení  reportáže  a  zpracování 
osobních údajů došlo během živého vysílání. Obviněná s odkazem na rozhodnutí Nejvyššího 
správního  soudu  č.  j.  5  As  104/2008–45  uvedla,  že  nelze  automaticky  učinit  závěr,  že  by 

 

3/8 

k naplnění  materiálního  znaku  skutkové  podstaty  přestupku  došlo  vždy,  když  je  naplněn 
formální  znak.  Pokud  se  k okolnostem  jednání,  jež  naplní  formální  znak  skutkové  podstaty 
přestupku, přidruží takové okolnosti, které vylučují, aby takovým jednáním byl porušen nebo 
ohrožen  právem  chráněný  zájem  společnosti,  nedojde  k naplnění  materiálního  znaku 
přestupku a takové jednání potom nemůže být označeno za přestupek. Správní orgán se dle 
obviněné měl pečlivě vypořádat s okolnostmi materiální stránky (např. okolnosti za kterých 
byl přestupek spáchán, způsob provedení a jeho následky, osoba obviněné atd.), přičemž se 
nezabýval ani tím, že záběr na rodné číslo XXXXXX byl v podstatně kratším časovém úseku (cca 
3  sekundy),  nikoli  10  sekund,  což  byla  doba  celkového  záběru  na  vysvědčení.  Dle  názoru 
obviněné nebylo posuzované jednání společensky škodlivým činem. 

[13]  Dále obviněná sdělila, že popis skutku ve výroku I. napadeného rozhodnutí považuje 
za nedostatečně  určitý,  neboť  nevylučuje  možnost  záměny  s jiným  skutkem.  Dle  obviněné 
není v popisu skutku uvedeno, na jakém programu měla být reportáž odvysílána, resp. není 
ani zřejmé, že se mělo jednat o televizní vysílání, a dále popis nezahrnuje informaci o tom, 
v jakém  časovém  úseku byl  záznam přístupný na  iVysílání.  Z popisu  skutku  se  dle  obviněné 
nejdříve jeví, že šlo o „jednorázový“ přestupek spáchaný dne 26. června 2020 v 8:26, následně 
však  ve  vztahu  k iVysílání  lze  dovodit,  že  by  mohlo  jít  o  přestupek  trvající.  Obviněná  tak 
považuje popis skutku za vnitřně rozporný a zcela nejednoznačný. 

[14]  K výroku  III.  napadeného  rozhodnutí  obviněná  uvedla,  že  tímto  jí  byla  uložena 
povinnost nahradit náklady řízení, kdy následuje věta „obojí splatné do 30 dnů…“. Obviněná 
považuje výrok v uvozovkách za nesrozumitelný, když se má jednat pouze o (jednu) povinnost 
k náhradě nákladů řízení. 

[15]    Správním  orgánem  prvního  stupně  bylo  následně  dne  14. prosince  2020  vydáno 
opravné rozhodnutí čj. UOOU-04272/20-11 (dále jen „opravné rozhodnutí“), jelikož ve výroku 
napadeného  rozhodnutí  učinil  správní  orgán  chybu  v psaní,  přičemž  původní  text  „obojí 
splatné do 30 dnů…“ nahradil textem „splatná do 30 dnů…“. 

[16]  Proti výše uvedenému opravnému rozhodnutí podala obviněná dne 23. prosince 2020 
včasný  rozklad,  ve  kterém  namítla,  že  v opravném  rozhodnutí  se  uvádí,  že  opravuje  text 
„na straně 1, 2. odstavec výrokové části bodu III, 3. řádek“, avšak na první straně napadeného 
rozhodnutí opravovaný text není (je až na druhé straně). Dále obviněná uvedla, že původní 
text  byl  nahrazen  textem  „splatná  do  30  dnů…“,  což  vzbuzuje  pochybnost  o  tom,  že  se 
splatnost  váže  k nákladům  řízení,  když  opravený  text  zní  „…se  ukládá  povinnost  nahradit 
náklady  řízení…,  splatná  do  30  dnů…“.  Obviněná  tak  (shodně  se  svým  prvním  rozkladem) 
navrhla,  aby  napadené  rozhodnutí  (spolu  s opravným  rozhodnutím)  bylo  zrušeno  a  řízení 
zastaveno. 

  Posouzení orgánem druhého stupně 

[17]  Nejprve se odvolací orgán zabýval výrokovou částí napadeného rozhodnutí. Dle § 68 
odst. 2 správního řádu se ve výrokové části rozhodnutí mimo jiné uvede řešení otázky, která 
je předmětem řízení, právní ustanovení, podle nichž bylo rozhodováno, a označení účastníků 
podle § 27 odst. 1. Z § 93 odst. 1 písm. a) zákona č. 250/2016 Sb. pak vyplývá, že ve výrokové 
části rozhodnutí o přestupku, kterým je obviněný uznán vinným, se kromě náležitostí podle 
správního  řádu  uvede  popis  skutku  s  označením  místa,  času  a  způsobu  jeho  spáchání. 
Obviněná  pak  dle  odvolacího  orgánu  zcela  přiléhavě  odkazuje  na  rozhodnutí  Nejvyššího 

 

4/8 

správního soudu č. j. 2 As 34/2006-73, ve kterém bylo konstatováno, že „Vymezení předmětu 
řízení ve výroku rozhodnutí o správním deliktu proto vždy musí spočívat ve specifikaci deliktu 
tak,  aby  sankcionované  jednání  nebylo  zaměnitelné  s  jednáním  jiným.  /…/  V  rozhodnutí 
trestního charakteru, kterým jsou i rozhodnutí o jiných správních deliktech, je nezbytné postavit 
najisto,  za  jaké  konkrétní  jednání  je  subjekt  postižen  –  to  lze  zaručit  jen  konkretizací  údajů 
obsahující popis skutku uvedením místa, času a způsobu spáchání, popřípadě i uvedením jiných 
skutečností, jichž je třeba k tomu, aby nemohl být zaměněn s jiným. Taková míra podrobnosti 
je jistě nezbytná pro celé sankční řízení, a to zejména pro vyloučení překážky litispendence, 
dvojího  postihu  pro  týž  skutek,  pro  vyloučení  překážky  věci  rozhodnuté,  pro  určení  rozsahu 
dokazování  a  pro  zajištění  řádného  práva  na  obhajobu.  /…/  Jednotlivé  skutkové  údaje  jsou 
rozhodné  pro  určení  totožnosti  skutku,  vylučují  pro  další  období  možnost  záměny  skutku 
a možnost  opakovaného  postihu  za  týž  skutek a současně  umožňují  posouzení,  zda  nedošlo 
k prekluzi možnosti postihu v daném konkrétním případě. Ze všech výše uvedených důvodů je 
třeba odmítnout úvahu, že postačí, jsou-li tyto náležitosti uvedeny v odůvodnění rozhodnutí.“ 

[18]  Ve výroku I. napadeného rozhodnutí je skutek obviněné popsán tak, že dne 26. června 
2020  v čase  8:26  hodin  odvysílala  v přímém  přenosu  obrazový  záznam  reportáže  „Některé 
školy  předávají  vysvědčení“,  v rámci  které  bylo  zveřejněno  jméno, příjmení,  datum  a  místo 
narození  a  rodné  číslo  nezletilé  XXXXXX,  přičemž  tento  záznam  byl  zároveň  dostupný 
veřejnosti i na internetových stránkách obviněné www.ceskatelevize.cz/ivysilani. Popis skutku 
týkající  se  zveřejnění  záznamu  reportáže  na  internetových  stránkách  obviněné  přitom 
neuvádí, kdy, resp. jakém časovém rozmezí, k jeho spáchání mělo dojít. Jelikož zveřejněním 
osobních údajů na internetu byl spáchán trvající delikt, je třeba dostatečně vymezit dobu, po 
kterou  byly  údaje  zveřejněny.  Z výroku  rozhodnutí  tedy  musí  být  zřejmé,  od  kdy  do  kdy 
protiprávní  stav  trval.  Oznámení  přestupku  Policii  České  republiky  ze  dne  27.  června  2020 
obsahuje odkaz na internetové stránky obviněné (iVysílání) s tím, že předmětná reportáž je 
zde veřejně dostupná. Ze spisového materiálu dále vyplývá, že Policie České republiky se na 
obviněnou obrátila dne 2. července 2020 s žádostí o poskytnutí předmětné reportáže. Na tuto 
žádost  obviněná  odpověděla  dopisem  ze  dne  6.  července  2020  s tím,  že  na  základě  výše 
uvedené  žádosti  reportáž  ze  svých  internetových  stránek  odstranila  (stejné  tvrzení  je 
obsaženo  i  v rozkladu  obviněné).  Odvolací  orgán  má  tedy  za  prokázané,  že  předmětná 
reportáž byla na internetových stránkách obviněné veřejně dostupná nejméně od 27. června 
do 2. července 2020, kdy byla obviněná na reportáž Policií České republiky upozorněna. Výše 
uvedené časové vymezení skutku však ve výroku napadeného rozhodnutí absentuje, což dle 
odvolacího orgánu způsobuje jeho nezákonnost, a proto napadené rozhodnutí zrušil. 

[19]  Dále odvolací orgán k výroku I. napadeného rozhodnutí konstatuje, že přestože popis 
skutku  týkající  se  odvysílání  živé  reportáže  neobsahuje  informaci  o  tom,  v jakém  pořadu 
a na jakém  programu  byla  odvysílána,  považuje  jej  za  dostatečně  určitý  (byl  uveden  název 
reportáže, datum a čas odvysílání, určení subjektu údajů, kterého se týkala), aby nemohl být 
zaměněn  s jiným  skutkem,  nicméně  považuje  za  vhodné  z důvodu  jednoznačnosti,  aby 
v novém rozhodnutí správní orgán prvního stupně formuloval výrok tak, aby bylo dostatečně 
zřejmé, že šlo o živé vysílání v pořadu „Studio 6“ odvysílaném na programu ČT24.  

[20]  Dále  se  odvolací  orgán  zabýval  argumentem  obviněné,  že  se  správní  orgán  prvního 
stupně  nedostatečně  vypořádal  s obviněnou  namítanými  liberačními  důvody.  Odpovědnost 
právnické  osoby  za  přestupek  je  dle  odvolacího  orgánu  koncipována  jako  odpovědnost 
objektivní, tj. bez ohledu na zavinění. Právnická osoba dle § 21 odst. 1 zákona č. 250/2016 Sb. 
za  přestupek  neodpovídá,  jestliže  prokáže,  že  vynaložila  veškeré  úsilí,  které  bylo  možno 

 

5/8 

požadovat,  aby  přestupku  zabránila.  K tomuto  Nejvyšší  správní  soud  v rozsudku  č.  j.  9  As 
195/2018-27  konstatoval:  „Liberační  důvody  jsou  určené  pro  aplikaci  pouze  ve  výjimečných 
případech, jelikož představují výjimku z principu objektivní odpovědnosti. Představují nástroj, 
jehož  cílem  je  předejít  aplikaci  neúměrné  tvrdosti  zákona.  Pokud  tedy  existují  okolnosti, 
ve kterých  je  nutné  posuzovat,  zda  právnická  osoba  vynaložila  veškeré  úsilí  k  zabránění 
porušení povinnosti, správní orgán se jimi musí skutečně zabývat a ne pouze konstatovat, že 
podmínky  nebyly  splněny.  Osoba,  která  se  chce  dovolávat  liberačního  důvodu,  musí  ovšem 
prokázat, že provedla technicky možná opatření způsobilá účinně zabránit porušení zákona. 
Nelze se spokojit s tvrzením, že vynaložila veškeré úsilí, aby ke správnímu deliktu nedošlo…“. 
Obviněná  v rozkladu  uvedla,  že  má  velmi  podrobně  upravené  postupy  ohledně  zpracování 
osobních  údajů  prostřednictvím  vnitřního  předpisu,  a  že  se  jednalo  o  naprosto  ojedinělou 
situaci,  ke  které došlo  při  natáčení  reportáže během živého  vysílání.  Správní  orgán  prvního 
stupně  se  neztotožnil  s názorem  obviněné,  že  za  uvedené  jednání  neodpovídá,  neboť 
předmětnou  reportáž  následně  uveřejnila  na  svých  internetových  stránkách  a  obviněnou 
zavedené  postupy  tak  zjevně  nebyly  dostačující,  aby  zabránily  dalšímu  neoprávněnému 
zveřejnění osobních údajů nezletilé. Dle názoru odvolacího orgánu  je to tedy obviněná, kdo 
má  prokázat,  že  vynaložila  veškeré  úsilí,  které  bylo  možno  požadovat,  aby  porušení  právní 
povinnosti zabránila. Ta sice uvedla, že má upraveny postupy vnitřním předpisem, nicméně je 
zjevné, že k porušení povinnosti i přesto došlo, a to nejenom v rámci živého vysílání, ale také 
následně zveřejněním reportáže na internetu, což jednoznačně vypovídá o tom, že obviněná 
nemá  dostatečně  nastaveny  mechanismy,  kterými  by  zveřejnění  reportáže  zabránila. 
Skutečnost, že reportáž nebyla negativní a natáčení probíhalo za přítomnosti pedagoga nemá 
žádný vliv na odpovědnost obviněné za obsah reportáže. Ani to, že se jednalo o ojedinělou 
situaci nemůže obviněnou vyvázat z její objektivní odpovědnosti, jelikož pro naplnění skutkové 
podstaty  přestupku  dle  §  62  odst.  1  písm.  b)  zákona  č.  110/2019  Sb.  není  vyžadováno 
opakované  porušení  povinnosti  správce  osobních  údajů.  Přestože  z rozhodnutí  správního 
orgánu prvního stupně je zřejmé, že se liberačními důvody zabýval, jeho argumentaci považuje 
odvolací  orgán  za  dosti  strohou,  zejména  co  se  týká  vypořádání  se  s existencí  vnitřního 
předpisu obviněné.  

[21]  Ohledně posouzení, zda jednání obviněné lze považovat za přestupek odvolací orgán 
uvádí, že přestupkem je dle § 5 zákona č. 250/2016 Sb. společensky škodlivý protiprávní čin, 
který je v zákoně za přestupek výslovně označen a který vykazuje znaky stanovené zákonem, 
nejde-li  o  trestný  čin,  přičemž  společenská  škodlivost  činu  představuje  materiální  znak 
přestupku. Z obviněnou citovaného rozsudku Nejvyššího správního soudu č. j. 5 As 104/2008-
45  vyplývá,  že  obecně  lze  „vycházet z toho,  že  jednání,  jehož  formální  znaky  jsou  označeny 
zákonem za přestupek, naplňuje v běžně se vyskytujících případech materiální znak přestupku, 
neboť porušuje či ohrožuje určitý zájem společnosti. Z tohoto závěru však nelze dovodit, že by 
k  naplnění  materiálního  znaku  skutkové  podstaty  přestupku  došlo  vždy,  když  je  naplněn 
formální znak přestupku zaviněným jednáním fyzické osoby. Pokud se k okolnostem jednání, 
jež  naplní  formální  znaky  skutkové  podstaty  přestupku,  přidruží  takové  další  významné 
okolnosti, které vylučují, aby takovým jednáním byl porušen nebo ohrožen právem chráněný 
zájem společnosti, nedojde k naplnění materiálního znaku přestupku a takové jednání potom 
nemůže  být  označeno  za  přestupek“.  Dále  je  v citovaném  rozsudku  konstatováno,  že 
„Okolnostmi, jež snižují nebezpečnost jednání pro chráněný zájem společnosti pod míru, která 
je  typická  pro  běžně  se  vyskytující  případy  přestupků,  mohou  být  zejména,  avšak  nikoliv 
výlučně, význam právem chráněného zájmu, který byl přestupkovým jednáním dotčen, způsob 
jeho provedení a jeho následky, okolnosti, za kterých byl přestupek spáchán, osoba pachatele, 

 

6/8 

míra  jeho  zavinění  a  jeho  pohnutka.“.  Právem  chráněným  zájmem  společnosti  je  v tomto 
případě  ochrana  osobních  údajů,  resp.  ochrana  veřejnosti 
(subjektů  údajů)  před 
neoprávněným zveřejňováním osobních údajů. K tomu, aby byl spáchán přestupek podle § 62 
odst.  1  písm.  b)  zákona  č.  110/2019  Sb.  nemusí  dojít  ke  zneužití  zpracovávaných  osobních 
údajů,  plně  postačuje,  že  jsou  neoprávněným  zpracováním  (zveřejněním)  osobní  údaje 
ohroženy. Skutečnost, že ke zneužití osobních údajů nedošlo (nebylo zjištěno) neznamená, že 
skutková podstata přestupku nebyla naplněna, ale že jí chráněný zájem nebyl porušen, nýbrž 
„pouze“  ohrožen,  tzn.  jedná  se  pouze  o  jiný  charakter  a  intenzitu  následku  přestupkového 
jednání. K tomuto Nejvyšší správní soud ve svém rozsudku č. j. 1 As 237/2015-31 uvádí, že 
„Materiální  znak  ohrožovacího  správního  deliktu  spočívající  ve  společenské  škodlivosti  je 
naplněn  již  samotným  vytvořením  potenciálně  nebezpečné  situace,  aniž  by  muselo  dojít 
ke konkrétním  škodlivým  důsledkům.  Součástí  skutkové  podstaty  ohrožovacích  deliktů  totiž 
není následek v podobě zasažení do zákonem chráněných zájmů, nýbrž postačí pouhé jejich 
ohrožení.“  Ze  správního  spisu  je  zřejmé  (a  obviněná  to  nikterak  nerozporuje),  že  došlo  ke 
zveřejnění osobních údajů nezletilé žákyně v rozsahu jméno, příjmení, datum a místo narození 
a  její  rodné  číslo,  a  to  nejen  v živém  vysílání,  ale  následně  i  na  internetových  stránkách 
obviněné,  čímž  jednoznačně  došlo  k ohrožení  zákonem  chráněných  zájmů.  Nadto  správní 
orgán prvního stupně správně konstatoval, že zveřejnění rodného čísla představuje vyšší riziko 
pro  práva  a  svobody  subjektu  údajů.  Dle  odvolacího  orgánu 
je  třeba  souhlasit 
s námitkou obviněné, že  záběr  na  rodné  číslo  XXXXXX  v čitelné podobě  trval  cca 3 sekundy, 
nikoli 10 sekund, což byl celkový čas záběru na vysvědčení, nicméně při shlédnutí reportáže 
na internetu je možné ji pustit opakovaně, pozastavit obraz, uložit apod., nehledě na to, že 
toto umí i moderní televize, takže je možné si např. nahrát a zpětně pustit i živé vysílání, tudíž 
skutečnost, že záběr trval pouze 3 sekundy není rozhodující. Ostatně i z oznámení přestupku 
je zřejmé, že zveřejněné osobní údaje mohl kdokoli snadno zkopírovat či opsat. Skutečnost, že 
obviněná předmětnou reportáž po upozornění Policie České republiky ze svých internetových 
stránek odstranila, by případně mohla být považována za polehčující okolnost při stanovení 
výše sankce (kdyby byla uložena), avšak jak bylo již uvedeno, skutek byl spáchán již samotným 
odvysíláním živé reportáže a následným zveřejněním na internetu a pro posouzení, zda byl 
skutek spáchán či nikoli tak to, že reportáž byla po upozornění Policií České republiky okamžitě 
smazána, není rozhodující. Aby mohl správní orgán konstatovat, že nebyl naplněn materiální 
znak skutkové podstaty přestupku, nemohlo by jednáním obviněné dojít k porušení/ohrožení 
právem  chráněného  zájmu  společnosti.  Osobní  údaje  nezletilé  však  jejich  zveřejněním 
ohroženy byly a zjevně tak nenastaly okolnosti, které by to vyloučily, a proto odvolací orgán 
nepovažuje  za  nezbytné  se  jednotlivými  okolnostmi,  vyplývajícími  např. ze zmíněného 
rozsudku Nejvyššího správního soudu č. j. 5 As 104/2008-45, zabývat. 

[22]  V novém rozhodnutí  by měl  správní  orgán  prvního  stupně doplnit  do  výrokové  části 
časové  vymezení  skutku  spočívajícího  ve  zveřejnění  reportáže  na  internetových  stránkách 
obviněné  a  zároveň  (v  případě  odvysílání  živé  reportáže)  lze  doplnit,  příp.  lépe  formulovat 
výrok  tak,  aby  bylo  dostatečně  zřejmé,  že  šlo  o  živé  vysílání  v  rámci pořadu  „Studio  6“ 
odvysílaném  na  programu  ČT24.  Současně  by  se  měl  odvolací  orgán  lépe  vypořádat 
s obviněnou namítanými liberačními důvody, zejména pak s existencí vnitřního předpisu. 

[23]  Současně  se  zrušením  napadeného  rozhodnutí  rozhodl  odvolací  orgán  o  zrušení 
opravného rozhodnutí, neboť toto rozhodnutí zrušením napadeného rozhodnutí ztratilo svůj 
zákonný podklad. 

 

7/8 

[24]  Ze  všech  výše  uvedených  důvodů  proto  odvolací  orgán  rozhodl  tak,  jak  je  uvedeno 
ve výroku  tohoto  rozhodnutí.  V novém  rozhodnutí  by  měl  správní  orgán  prvního  stupně 
zejména opravit, resp. doplnit výrokovou část rozhodnutí. 

 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 15. března 2021 
 

otisk úředního razítka 

 
 

  
 

 

Mgr. Jiří Kaucký 

předseda 

(podepsáno elektronicky) 

8/8 

