ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00D5MLY* 

 
 
 

Čj. UOOU-09787/18-20 

 

 

 
 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů a podle 
§ 10 a § 152 odst. 2 zákona č. 500/2004 Sb., správní řád rozhodla dne 5. dubna 2019 podle 
ustanovení § 152 odst. 6, § 152 odst. 5 a § 90 odst. 1 písm. b) zákona č. 500/2004 Sb., správní 
řád, takto: 
 
Výrok  I.  3.  rozhodnutí  Úřadu  pro  ochranu  osobních  údajů  čj.  UOOU-09787/18-11  ze  dne 
19. prosince  2018  se  na  základě  rozkladu  účastníka  řízení,  XXXXX,  se  sídlem  XXXXX  zrušuje 
a v této části se věc vrací správnímu orgánu prvního stupně k novému projednání; ve zbytku 
se napadené rozhodnutí potvrzuje. 
 
 

Odůvodnění 

 

Účastník řízení, XXXXX , se sídlem XXXXX (dále jen „účastník řízení“), je spolkem založeným 
mimo jiné za účelem ochrany lidských práv, shromažďování důkazů o porušování lidských práv 
a zveřejňování  konkrétních  případů  o porušování  lidských  práv.  Zároveň  je  provozovatelem 
webových  stránek  XXXXX,  jejichž  prostřednictvím  jsou  podávány  informace  o konkrétních 
případech  porušování  lidských  práv,  a  to  formou  publikování  spisové  dokumentace  s 
adekvátním  komentářem  pro  veřejnost.  Účastník  řízení  takto  ve  vztahu  ke  konkrétnímu 
případu veřejnosti zpřístupňuje veškerou komunikaci (zejména odeslané a doručené dopisy, 
včetně dokladů o doručení). Základním účelem tohoto má být vyvíjení tlaku na porušovatele 
lidských práv. 
 
V souvislosti  s provozováním  uvedených  webových  stránek  byl  Úřad  pro  ochranu  osobních 
údajů (dále jen „Úřad“) prostřednictvím podnětu Policie České republiky (dále jen „Policie ČR“) 
upozorněn na zveřejnění osobních údajů XXXXX týkajících se s ním vedeného trestního řízení. 
Další podnět týkající se předmětných webových stránek Úřadu zaslal XXXXX, který si stěžoval 
na publikování údajů o jeho osobě, a to ve formě dokumentů z řízení o přestupcích.  
Následně  Úřad,  poté  co  v souladu  s  ustanovením  §  3  zákona  č.  255/2012  Sb.,  o  kontrole, 
opatřil další relevantní dokumenty zpřístupněné na webových stránkách XXXXX vydal příkaz 

 

1/4 

ze  dne  31.  října  2018,  jímž  účastníku  řízení  uložil  provést  opatření  k zajištění  souladu 
předmětného  zpracování  osobních  údajů  s  nařízením  Evropského  parlamentu  a  Rady  (EU) 
2016/679  ze  dne  27.  dubna  2016  o ochraně  fyzických  osob  v  souvislosti  se  zpracováním 
osobních  údajů  a  o  volném  pohybu  těchto  údajů  a  o  zrušení  směrnice  95/46/ES  (dále  jen 
„nařízení (EU) 2016/679“) . 
 
Proti uvedenému příkazu účastník řízení podal řádný odpor, čímž byl napadený příkaz zrušen 
a Úřad v pokračoval v řízení. Na jeho základě pak bylo vydáno rozhodnutí čj. UOOU-09787/18-
11 ze dne 19. prosince 2018 (dále jen „rozhodnutí“), kterým Úřad účastníku řízení  v souvislosti 
se  zpracováním  osobních  údajů  prostřednictvím  webových  stránek  XXXXX  uložil  ve 
stanoveném  termínu    ukončit  zveřejňování  specifikovaných  osobních  údajů  XXXXX  a  dále 
informovat na webových stránkách XXXXX subjekty údajů podle čl. 14 nařízení (EU) 2016/679   
o  zpracování  osobních  údajů,  ke  kterému  prostřednictvím  uvedených  webových  stránek 
dochází. 
  
Proti rozhodnutí se však účastník řízení ohradil včas podaným rozkladem, jehož přílohou je 
seznam  nejlépe  placených  šéfů  úřadů.  V něm  požadoval  zrušení  rozhodnutí  a  zároveň 
prohlásil,  že  žádné  informace  nebude  upravovat,  přičemž  všechny  důvody  včetně  zákonné 
úpravy  měl  uvést  v dřívější  dokumentaci.  Úřad  se  pak,  podle  názoru  účastníka  řízení,  měl 
zabývat svou vlastní smyšlenou protiprávní dedukcí a zároveň   porušovat právní řád. Následně 
v obecné rovině účastník řízení osočil XXXXX, resp.  Úřad z porušování občanského zákoníku, 
správního  řádu,  Ústavy  a  mezinárodních  úmluv.  Konkrétně  uvedl,  že  po  provedené  tzv. 
předkontrole nebyla zahájena kontrola, a proto má být celé následné řízení protiprávní.   
     
Dále účastník řízení prohlásil, že veřejnost má právo na informace, např. o tom, jak Policie ČR 
vyřizuje  případ  napadení.  V rámci  trestního  řízení  není  soukromím  ani  život  souseda  nebo 
lékaře. Na účastníka řízení se pak předpisy uvedené v rozhodnutí nevztahují, protože ten je 
soudem registrován ke zveřejňování konkrétních případů o porušování lidských práv a také 
žádné  informace  neshromažďuje  ani  nezpracovává.  Anonymizování  dat  by  znamenalo 
porušení  stanov  účastníka  řízení  a  také  by  vedlo  k dalším  stížnostem,  jelikož  by  docházelo 
k záměně  osob.  Nadto  by  XXXXX,  včetně  dalších  osob,  měli  mít  zájem  na  zveřejnění  svých 
informací, přičemž účastník řízení zveřejňuje i názory protistrany. 
 
Svůj rozklad účastník řízení doplnil podáním ze dne 14. ledna 2019 a podáním ze dne 17. ledna 
2019. V obou podáních mimo již uvedených argumentů jednak podle zákona č. 106/1999 Sb., 
o svobodném přístupu k informacím, požádal o poskytnutí informace o tom, zda XXXXX udělil 
policistce  XXXXX,  která  má  požadovat  výmaz  údajů  o  něm,  plnou  moc  k vyřizování  jeho 
záležitostí před Úřadem, což ovšem byl požadavek vyřizovaný mimo rámec tohoto řízení a dále 
pro  případ,  že  tato  plnou  mocí  nedisponuje,  účastník  řízení  vyslovil  podezření  na  její 
protiprávní jednání.   
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací účastníka řízení.   
 
V této  souvislosti  odvolací  orgán  především  uvádí,  že  účastník  řízení  prostřednictvím  svých 
webových  stránek zveřejňuje  také  informace,  které  mají  charakter  osobních  údajů.  Je  tedy 
správcem osobních údajů, na něhož se vztahují právní předpisy upravující zpracování osobních 
údajů, především nařízení (EU) 216/679.   

 

2/4 

 
Dále,  jak  odvolací  orgán  shledal,  účastník  řízení  v podaném  rozkladu  k  meritu  věci,  tedy 
k problematice  zpracování  osobních  údajů  bez  právního  titulu,  neuvádí  žádné  nové 
skutečnosti  a  v zásadě  pouze  opakuje  argumenty  ze  svých  předchozích  vyjádření.  Odvolací 
orgán  tedy  především  v obecné  rovině  konstatuje,  že  se  ztotožnil  s argumentací  uvedenou 
v odůvodnění rozhodnutí, podle níž pro předmětné zpracování osobních údajů, zejména pro 
zveřejňování osobních údajů XXXXX, nebyl nalezen žádný právní titul. Ani registrace účastníka 
řízení  v příslušném  rejstříku,  ani  to,  že  v rámci  trestního  řízení,  resp.  na  základě  některých 
právních  předpisů  opravdu  dochází  k omezení  práva  na  soukromí,  účastníka  řízení  nijak 
nezbavuje  povinnosti  respektovat  při  zpracování  osobních  údajů  relevantní  předpisy,  tedy 
také nařízení (EU) 2016/679. Účastníkem řízení předpokládaný zájem XXXXX, případně dalších 
osob, na zveřejnění svých informací pak je jeho pouhou domněnkou. Takovýto zájem by nadto 
musel být vyjádřený ve formě řádně projeveného souhlasu se zpracováním osobních údajů. 
Nadto je možno připomenout rozsudek Městského soudu v Praze čj. 6 Ca 378/2008 ze dne 16. 
října 2012, podle něhož je dokonce vyloučeno považovat za souhlas podle § 4 písm. n) zákona 
č.  101/2000  Sb.  pouhé  neprojevení  nesouhlasu  subjektu  údajů  se  zpracováním  osobních 
údajů. 
 
K  procesním  námitkám  účastníka  řízení,  které  mají  doložit  protiprávnost  celého  řízení, 
odvolací orgán uvádí, že vymáhání dodržování povinností správce uložených nařízením (EU) 
2016/679 formou vhodných opatření k nápravě je plně v kompetenci Úřadu dle čl. 58 odst. 2 
tohoto nařízení. Citované nařízení ani jiné právní předpisy přitom nestanoví Úřadu povinnost 
provést před uložením těchto opatření kontrolu podle zákona č. 255/2012 Sb.  
 
Osočování Úřadu a XXXXX z porušování platného právního řádu včetně mezinárodních úmluv 
vedené v obecné rovině, považuje odvolací orgán za naprosto irelevantní, stejně tak hodnotí i 
přiložený seznam nejlépe placených šéfů úřadů. Konečně je nutno připomenout, že v tomto 
případě se jedná o řízení vedené z moci úřední, a tudíž k jeho vedení nebylo třeba, aby XXXXX 
udělil  policistce  XXXXX  jakékoli  zmocnění.  Nadto  uvedená  policistka  v rámci  plnění  svých 
služebních  povinností  u  Policie  ČR  pouze  Úřadu  zaslala  podnět  k prošetření  věci,  aniž  by 
požadovala provedení výmazu osobních údajů XXXXX.    
 
Argumentaci  účastníka  řízení  proto  odvolací  orgán  odmítl.  Zároveň  však  odvolací  orgán  po 
celkovém  přezkoumání  konstatoval,  že  správní  orgán  prvního  stupně  v odůvodnění 
rozhodnutí  uvedl,  že  z  webových  stránek  účastníka  řízení  je  zjevné,  že  shromažďuje  a  dále 
zveřejňuje informace i v dalších konkrétních případech, přičemž na tato zpracování osobních 
údajů  se  vztahují  veškeré  závěry  správního  orgánu  prvního  stupně  uvedené  v odůvodnění. 
Z tohoto pohledu pak výrok I. 3. rozhodnutí, tím, že je omezen na plnění informační povinnosti 
podle  čl.  14  nařízení  (EU)  2016/679,  nekoresponduje  s odůvodněním.  Navíc  ukládá  plnit 
předmětné  povinnosti  výhradně  prostřednictvím  webových  stránek  XXXXX,  aniž  by  bylo 
zdůvodněno,  proč  mají  být  eliminovány  jiné  formy.  Dále  nutno  podotknout,  že  předmětné 
řízení,  jak  lze  dovozovat  z přípisu  čj.  UOOU-09787/18-6  ze  dne  9.  listopadu  2018,  se  mělo 
zabývat celkovou úrovní zpracování osobních údajů prostřednictvím webových stránek XXXXX, 
přičemž  neproběhlo  žádné  komplexní zjištění  stavu  věci  a rozhodnutí  se  zaměřilo  pouze  na 
některé dílčí aspekty předmětného zpracování. Správní orgán prvního stupně  tudíž náležitě 
nezvážil celkový rámec nařízení EU 2016/679. Odvolací orgán tak výrok I. 3. rozhodnutí shledal 
jako nesprávný a v rozporu s právními předpisy. Z uvedených důvodů považuje za nezbytné, 
aby  správní  orgán  prvního  stupně  provedl  celkovou  kontrolu  zpracování  osobních  údajů 

 

3/4 

prostřednictvím  webových  stránek  XXXXX  ve  smyslu  zákona  č.  255/2012  Sb.,  zaměřenou 
především  na  prověření  existence  právního  titulu  a  poté  případně  i  na  plnění  dalších 
povinností  vyplývajících  z  nařízení  EU  2016/679,  především  jeho  článků  5,  12  až  23  a  32  a 
následně rozhodl o dalším postupu.  
 
Žádná další pochybení v postupu správního orgánu prvního stupně odvolací orgán neshledal. 
Na  základě  všech  výše  uvedených  skutečností  proto  rozhodl  tak,  jak  je  uvedeno  ve výroku 
tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 5. dubna 2019 
 

 
 

 
 
 
 
 
 
 
  
 

 

 

otisk úředního razítka 

 

JUDr. Ivana Janů, v. r. 

předsedkyně 

4/4 

