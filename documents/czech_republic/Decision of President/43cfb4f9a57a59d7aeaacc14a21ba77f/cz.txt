ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00ERW5T* 

 
 
Čj. UOOU-11173/16-33 

 

 

 
 
 
 
 
 

ROZHODNUTÍ 

 
Předseda  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152 odst. 2 zákona č. 500/2004 Sb., správní řád, rozhodl podle ustanovení § 152 odst. 6 
písm. a), § 152 odst. 5 a § 90 odst. 1 písm. b) zákona č. 500/2004 Sb., správní řád, takto: 
 
Rozhodnutí Úřadu pro ochranu osobních údajů čj. UOOU-11173/16-17 ze dne 2. ledna 2017 
se zrušuje a věc se vrací správnímu orgánu prvního stupně k novému projednání. 

 

Odůvodnění 

I.  Vymezení věci 

 
(1) Rozhodnutím Úřadu pro ochranu osobních údajů (dále „Úřad“) čj. UOOU-11173/16-17 ze 
dne  2.  ledna  2017  byl  pan  XXXXXX  narozený  dne  XXXXXX,  bytem  XXXXX  (dále  „obviněný“) 
uznán  vinným  ze  spáchání  přestupků  podle  zákona  č.  101/2000  Sb.,  o  ochraně  osobních 
údajů  ve  formě  nedbalostního  zavinění,  kterých  se  měl  dopustit  jako  člen  přípravného 
výboru  v  souvislosti  s  doplněním  návrhu  na  registraci  náboženské  společnosti  XXXXXX, 
doručeným dne 30. listopadu 2015 Ministerstvu kultury, a to tím, že: 

I.         zpracovával  nepřesné  osobní  údaje  XXXXXX  v  rozsahu  jméno,  příjmení,  adresa 
trvalého pobytu, datum narození a podpis, a XXXXXX v rozsahu jméno, příjmení, 
adresa trvalého pobytu, rodné číslo a podpis, uvedeny na podpisových arších č. 8 
a 9, neboť se nejednalo o osoby hlásící se k náboženské společnosti XXXXX, čímž 
porušil povinnost stanovenou v § 5 odst. 1 písm. c) zákona č. 101/2000 Sb., tedy 
povinnost správce zpracovávat pouze přesné osobní údaje, které získal v souladu 
s tímto zákonem, a je-li to nezbytné, osobní údaje aktualizovat,  

II.         shromažďoval  osobní  údaje  XXXXXX  v  rozsahu  jméno,  příjmení,  adresa  trvalého 
pobytu,  datum  narození  a  podpis,  a  XXXXXX  v  rozsahu  jméno,  příjmení,  adresa 
trvalého pobytu, rodné číslo a podpis, nikoli otevřeně, resp. pod záminkou jiného 
účelu,  než  byl  prezentován  subjektu  údajů,  neboť  nebyly  osobami  hlásícími  se 
k náboženské společnosti XXXXXX, čímž porušil povinnost stanovenou v § 5 odst. 
1 písm. g) zákona č. 101/2000 Sb., tedy povinnost správce shromažďovat osobní 
údaje pouze otevřeně, neshromažďovat osobní údaje pod záminkou jiného účelu 
nebo jiné činnosti,  

III.         nedostatečně 

informoval  subjekty  údajů 

(XXXXXX  a  XXXXXX)  o tom,  že 
poskytnutím  svých  osobních  údajů  a  podepsáním  podpisového  archu  se  stanou 
osobami hlásícími se k náboženské společnosti XXXXXX a po registraci jejími členy, 

1/3 

 

čímž  porušil  povinnost  stanovenou  v  §  11  odst.  1  zákona  č. 101/2000  Sb.,  tedy 
povinnost správce při shromažďování osobních údajů informovat subjekt údajů o 
tom, v jakém rozsahu a pro jaký účel budou osobní údaje zpracovány, kdo a jakým 
způsobem  bude  osobní  údaje  zpracovávat  a  komu  mohou  být  osobní  údaje 
zpřístupněny,  nejsou-li  subjektu  údajů  tyto  informace  již  známy.  Správce  musí 
subjekt  údajů  informovat  o  jeho  právu  přístupu  k  osobním  údajům,  právu  na 
opravu osobních údajů, jakož i o dalších právech stanovených v § 21, 
 

čímž spáchal v bodě I. přestupek podle § 44 odst. 2 písm. b) zákona č. 101/2000 Sb., neboť 
zpracovával nepřesné osobní údaje, v bodě II. přestupek podle § 44 odst. 2 písm. c) zákona 
č. 101/2000  Sb.,  neboť  shromažďoval  osobní  údaje  způsobem,  který  neodpovídá 
stanovenému  účelu  a  v  bodě  III.  přestupek  podle  §  44  odst.  2  písm.  f)  zákona 
č. 101/2000 Sb.,  neboť  neposkytl  subjektu  údajů  informace  v  rozsahu  nebo  zákonem 
stanoveným způsobem, a proto byla uložena pokuta ve výši 2 000 Kč.  
 
(2)  Rozhodnutí  Úřadu  čj.  UOOU-11173/16-17  ze  dne  2.  ledna  2017  následně  potvrzené 
rozhodnutím  předsedkyně  Úřadu  čj.  UOOU-11173/16-23  ze  dne  7.  března  2017  ovšem 
obviněný  napadl  správní  žalobou.  Na  jejím  základě  pak  Městský  soud  v Praze  svým 
rozsudkem  čj.  2A  53/2017-31  ze  dne  30.  března  2021  (dále  „rozsudek“)  rozhodnutí 
předsedkyně  Úřadu  čj.  UOOU-11173/16-23  ze  dne  7.  března  2017  zrušil  věc  vrátil  Úřadu 
k dalšímu řízení.  
 
(3) Jak bylo uvedeno v odůvodnění rozsudku, postupem  Úřadu bylo obviněnému odepřeno 
právo  vyslýchat  a  dát  vyslýchat  svědky  proti  sobě,  konkrétně  XXXXXX  a  XXXXXX.  Sdělení 
těchto  dvou  osob  (ať  už  písemná,  nebo  ústní)  byla  klíčovými  podklady  pro  vydání 
napadených rozhodnutí a představovala důkazy, na nichž Úřad založil svůj závěr o tom, že se 
obviněný dopustil jemu vytýkaných přestupků, a přitom v rámci přestupkového řízení neměl 
možnost  vyslýchat  nebo  dát  vyslýchat tyto osoby, a  tím  uplatnit  svoje právo zaručené  čl.  6 
odst. 3 písm. d) Úmluvy o ochraně lidských práv a základních svobod. V této souvislosti pak 
bylo odkázáno na příslušnou judikaturu, především na rozsudek Městského soudu v Praze 5 
A 97/2014-52 ze dne 23. listopadu 2018 podle něhož: 
„Ačkoli se na první pohled může jevit nepodstatné, zda určitá osoba vypoví určité skutečnosti 
při  kontrole  bez  procesního  postavení,  nebo  v  rámci  správního  řízení  jako  svědek,  rozdíl  je 
kruciální.  V  procesním  postavení  svědka  je  osoba  předně  povinna  vypovídat  pravdu  a  nic 
nezamlčet  (§ 55  odst.  1 správního  řádu), a  to  pod  hrozbou  sankce  [§  2  odst.  2  písm.  e)  a  3 
písm. e) zákona č. 251/2016 Sb., o některých přestupcích; dříve § 21 odst. 1 písm. g) zákona 
č. 200/1990 Sb., o přestupcích]. Dále je správní orgán povinen poskytnout svědkovi poučení 
o jeho právech a povinnostech (§ 55 odst. 5 správního řádu) a respektovat zákonné případy, 
kdy  výslech  není  možný.  Nakonec  o  výslechu  svědka  musí  být  informován  účastník  řízení, 
kterému musí být umožněno se výslechu aktivně účastnit (§ 51 odst. 2 správního řádu), tedy 
zejména  mít  možnost  dbát  na  zákonnost  průběhu  úkonu  a  pokládat  svědkovi  otázky. 
Uvedený  výčet  je  pouze  demonstrativní,  ale  je  dostačující  k  tomu,  aby  ilustroval  rozdíl 
v procesním  postavení  svědka  od  osoby  jednající  se  správním  orgánem  v  rámci  kontroly. 
Zvláště  v  případě  správních  řízení  týkajících  se  správního  trestání,  kdy  platí  v  zásadě  stejný 
standard ochrany práv obviněného jako v trestním řízení, bylo nutné jednotlivé svědky řádně 
vyslechnout a umožnit žalobci se těchto úkonu aktivně účastnit [čl. 6 odst. 3 písm. d) Úmluvy 
o ochraně lidských práv a základních svobod].“ 
Jak  XXXXXX,  tak  i  XXXXXX  tudíž  měly  být  řádně vyslechnuty  v  rámci  přestupkového řízení  v 
postavení  svědkyň  s  tím,  že  obviněnému  měla  být  umožněna  účast  na  takovém  ústním 

2/3 

 

jednání,  kde  měl  mít  možnost  klást  svědkyním  (ať  už  přímo,  nebo  prostřednictvím  svého 
zmocněnce)  otázky.  Nepostačovala  pak  písemná  či  ústní  sdělení  těchto  osob  učiněná  v 
průběhu kontroly prováděné Úřadem. 

 

 

 

II.  Posouzení odvolacím orgánem 

(4) Úřad je názorem Městského soudu v Praze vysloveným v rámci rozsudku vázán (viz § 78 
odst. 5 zákona č. 150/2002 Sb., soudní řád správní). 

 

(5)  Dále  je  třeba  připomenout,  že  odvolací  orgán  s ohledem  na  ustanovení  §  152  odst.  5 
a § 90 odst. 1 písm. c) zákona č. 500/2004 Sb., jelikož by obviněnému hrozila újma z důvodu 
ztráty  možnosti  uplatnit  opravný  prostředek,  není  legitimován  k tomu,  aby  ve  věci  rozhodl 
tak,  že  by  rozhodnutí  správního  orgánu  prvního  stupně  čj.  UOOU-11173/16-17  ze  dne 
2. ledna 2017 bylo změněno v souladu s požadavky rozsudku.         

 

(6)  Z uvedených  důvodů  proto  odvolací  orgán  rozhodl,  jak  je  uvedeno  ve  výroku  tohoto 
rozhodnutí. 

 

(7)  V následujícím  řízení  by  proto  správní  orgán  prvního  stupně  měl  konat  v  souladu 
s požadavky  rozsudku,  tedy  především  provést  výslech  XXXXXX  a  XXXXXX  tak,  aby  byla 
respektována  práva  obviněného.  Zároveň  však  bude  nutno  posoudit,  zda  odpovědnost  za 
přestupek  již  nezanikla,  zejména  zda  je  předmětné  jednání  přestupkem  i podle  stávající 
právní  úpravy,  představované  především  nařízením  Evropského  parlamentu  a  Rady  (EU) 
2016/679  ze  dne  27.  dubna  2016  o  ochraně  fyzických  osob  v souvislosti  se  zpracováním 
osobních  údajů  a  o  volném  pohybu  těchto  údajů  a  o  zrušení  směrnice  95/46/ES  (dále 
„obecné  nařízení“)  a  zákonem  č.  110/2019  Sb.,  o  zpracování  osobních  údajů.  Konktrétněji 
řečeno,  bude  nutno  především  posoudit,  zda  předmětné  jednání  představuje  porušení 
ustanovení čl. 5 odst. 1 písm. a) a d) obecného nařízení zakotvujících povinnost zákonnosti, 
korektnosti,  transparentnosti  a  přesnosti  a  porušení  čl.  13  obecného  nařízení  zakotvujícího 
právo subjektu údajů na informace, a tedy zda je předmětné jednání přestupkem podle § 62 
odst. 1 písm. b) a c) zákona č. 110/2019 Sb.           
      
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 28. května 2021 
 

 

Mgr. Jiří Kaucký 

předseda 

(podepsáno elektronicky) 

 

3/3 

