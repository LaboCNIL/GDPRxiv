                                                                                               *UOOUX008KTN9* 

 Čj. UOOU-04332/15-26 

 
 
 
 
 

 
 
 
 

ROZHODNUTÍ 

 
 
Předsedkyně  Úřadu  pro  ochranu  osobních  údajů,  jako  odvolací  orgán  příslušný  podle  § 2, 
§ 29 a § 32 zákona č. 101/2000 Sb., o ochraně osobních údajů a o změně některých zákonů, 
a podle § 10 a § 152 odst. 2 zákona č. 500/2004 Sb., správní řád, rozhodla dne 30. září 2015 
podle § 152 odst. 5 písm. a) správního řádu, takto: 

 
Rozhodnutí Úřadu pro ochranu osobních údajů čj. UOOU-04332/15-20 ze dne 13. července 
2015  se  na  základě  rozkladu  podaného  účastníkem  řízení,  Bytovým  družstvem  Bohúňova 
1336-1338, se sídlem Bohúňova 1338, 149 00 Praha 4 – Chodov, IČ: 25652699, mění tak, 
že se dle § 40a zákona č. 101/2000 Sb. upouští od uložení pokuty, ve zbytku se rozhodnutí 
potvrzuje. 
 

Odůvodnění 

svých  webových 

stránkách  umístěných  na 

 
Správní  řízení  pro  podezření  ze  spáchání  správního  deliktu  podle  §  45  odst.  1  písm.  c) 
zákona  č.  101/2000  Sb.,  v  souvislosti  se  zveřejňováním  osobních  údajů  svých  členů  na 
svých  webových  stránkách  umístěných  na  internetové  adrese  http://www.bdbohunova.cz/, 
bylo s účastníkem řízení zahájeno oznámením Úřadu pro ochranu osobních údajů (dále jen 
„Úřad“) o zahájení správního řízení čj. UOOU-04332/15-6 ze dne 21. dubna 2015.  
 
Podkladem  pro  zahájení  tohoto  řízení  byl  podnět  zaslaný  Úřadu  dne  9.  dubna  2015 
a skutečnosti  uvedené  ve  zjištěních  Úřadu,  které  jsou  součástí  spisového  materiálu  tohoto 
řízení. Z těchto podkladů vyplývá, že účastník řízení, Bytové družstvo Bohúňova 1336-1338, 
zveřejnil  na 
internetové  adrese 
http://www.bdbohunova.cz/  následující  dokumenty  s osobními  údaji  svých  členů:  v rubrice 
„Úvod“ dokument s názvem „Prezenční listina ze schůze SVJ z 10. 3. 2015“, který obsahoval 
osobní  údaje  159  fyzických  osob  v  rozsahu  jméno,  příjmení,  trvalý  pobyt,  velikost 
spoluvlastnického  podílu  včetně  procentuálního  vyjádření,  počet  hlasů  a  z  toho  u  156 
subjektů údajů též rodné číslo a u 72 subjektů údajů podpis, dále v rubrice „O nás“ zveřejnilo 
dokument s názvem „Notářský zápis SVJ z 12. 5. 2014“, jehož součástí byl výpis z katastru 
nemovitostí  ze  dne  12.  května  2014,  který  obsahoval  osobní  údaje  156  fyzických  osob 
v rozsahu jméno, příjmení, trvalý pobyt, rodné číslo a velikost podílu, a také prezenční listinu 
ze dne 12. května 2014, která obsahovala osobní údaje 130 fyzických osob v rozsahu jméno, 
příjmení,  rodné  číslo,  trvalý  pobyt,  z  toho u  54 subjektů  údajů  též  podpis,  a  dále dokument 
s názvem  „Notářský  zápis  BD  z  12.  5.  2014“,  který  obsahoval  osobní  údaje  151  fyzických 
osob  v  rozsahu  jméno,  příjmení,  rodné  číslo,  trvalý  pobyt  a  z  toho  u  73  subjektů  údajů  též 
podpis, čímž měl porušit povinnost stanovenou v § 5 odst. 1 písm. f) zákona č. 101/2000 Sb., 
tedy  povinnost  zpracovávat  osobní  údaje  pouze  v  souladu  s  účelem,  k  němuž  byly 
shromážděny. 

 
 

 

 
Dne  21.  května  2015  se  k oznámení  o  zahájení  správního  řízení  vyjádřil  právní  zástupce 
účastníka  řízení.  V tomto  vyjádření  účastník  řízení  zmiňoval  zejména  skutečnost,  že 
k uvedenému datu neobdržel žádnou žádost od oznamovatelky ani od jiného subjektu údajů, 
kterého  se  zveřejněné  osobní  údaje  týkají,  o  blokování,  doplnění  nebo  likvidaci  osobních 
údajů. Dále účastník řízení konstatoval, že by bylo vhodné, kdyby se správní orgán prvního 
stupně  dotázal  všech  114  členů  svého  družstva,  jaký  pociťují  dopad  ze  zveřejnění  svých 
osobních  údajů  na  webových  stránkách  družstva.  Přílohou  tohoto  vyjádření  bylo  též 
vyjádření  jednatele  správce  webových  stránek  http://www.bdbohunova.cz/,  společnosti 
AMIRO,  s.r.o.,  který  konstatoval,  že  notářský  zápis,  který  byl  na  výše  uvedenou  webovou 
stránku  účastníka  řízení  umístěn  dne  6.  června  2014,  byl  dne  6.  května  2015  odstraněn.  
Následným  prověřením  internetové  adresy  http://www.bdbohunova.cz/  správním  orgánem 
prvního stupně dne 22. května 2015 bylo  zjištěno,  že z rubriky „Úvod“ byl odstraněn odkaz 
na  dokument  s  názvem  „Prezenční  listina  ze  schůze  SVJ  z 10.  3.  2015“,  a  dále  z  rubriky 
„O nás“  byl  odstraněn  dokument  s  názvem  „Notářský  zápis  SVJ  z  12.  5.2014“  a  „Notářský 
zápis BD z 12.5.2014“. 
 
Správní  orgán  prvního  stupně  dospěl  na  základě  shromážděných  podkladů  k závěru,  že 
v důsledku  prvotního  nesprávného  použití  osobních  údajů  došlo  následně  ke  zveřejnění 
těchto  údajů  prostřednictvím  serveru  justice.cz,  když  byly  předmětné  listiny  založeny  do 
sbírky  listin.  Zveřejněním  na  uvedeném  serveru  se  dle  názoru  správního  orgánu  prvního 
stupně tyto osobní údaje staly oprávněně zveřejněnými údaji ve smyslu § 5 odst. 2 písm. d) 
zákona č. 101/2000 Sb., které lze zpracovávat i bez souhlasu subjektů údajů, čímž však není 
dotčeno  právo  na  ochranu  soukromého  a  osobního  života  subjektu  údajů.  Správní  orgán 
prvního  stupně  tedy  posuzoval,  zda  jednání  účastníka  řízení  lze  považovat  za  rozporné 
s právem  na  ochranu  soukromého  a  osobního  života  dotčených  subjektů  údajů  a  dospěl 
k závěru, že s ohledem na to, že ke zveřejnění došlo v kontextu velmi obdobném, pro který 
jsou  listiny  do  sbírky  listin  vkládány,  je  možné  uvedenou  výjimku  pro  zpracování  osobních 
údajů  (s výjimkou  rodných  čísel)  bez  souhlasu  subjektů  údajů  aplikovat.  Správní  orgán 
prvního  stupně  byl  však  toho  názoru,  že  výše  uvedená  argumentace  není  použitelná 
v případě  zveřejnění  rodných  čísel,  neboť,  jak  bylo  výše  uvedeno,  jejich  právní  úprava, 
včetně  právních  titulů  pro  jejich  zpracování  je  od  ostatních  osobních  údajů  odlišná  a  je 
speciálně  upravená  v  zákoně  č. 133/2000  Sb.,  o  evidenci  obyvatel  a  rodných  číslech 
a o změně některých zákonů. Pokud se tedy účastník řízení rozhodl zveřejnit výše uvedené 
listiny,  které  obsahovaly  rodná  čísla,  bylo  na  něm,  aby  zajistil,  že  takový  postup  bude 
v souladu s příslušnou právní úpravou, v tomto případě se zákonem č. 133/2000 Sb. Správní 
orgán  prvního  stupně  tedy  nadále  posuzoval  protiprávnost  skutku  pouze  ve  vztahu 
k zveřejnění rodných čísel na webové stránce účastníka řízení.  
 
V návaznosti  na  výše  uvedenou  skutečnost  bylo  dne  17.  června  2015  účastníku  řízení 
sděleno,  že  podklady  shromážděné  v průběhu  řízení  odůvodňují  posouzení  věci  z hlediska 
§ 13c odst. 1 zákona č. 133/2000 Sb.  
 
Dne 13. července 2015 vydal správní orgán prvního stupně rozhodnutí, čj. UOOU-04332/15-
20,  kterým  byla  účastníku  řízení  pro  porušení  povinnosti  uložené  v  §    13c  odst.  1  zákona 
č. 133/2000 Sb. a za spáchání deliktu podle § 17e odst. 1 písm. b) zákona č. 133/2000 Sb. 
uložena pokuta ve výši 20.000 Kč, neboť neoprávněně využíval rodná čísla a dále mu byla 
uložena povinnost nahradit náklady řízení ve výši 1.000 Kč. 
 
Účastník  řízení  podal  proti  rozhodnutí  správního  orgánu  prvního  stupně  prostřednictvím 
svého právního zástupce včasný rozklad doručený Úřadu dne 27. července 2015. V rozkladu 
účastník  řízení  uvedl,  že  správní  orgán  prvního  stupně  nerespektoval  zásadu  jednotnosti 
skutku  a  právní  posouzení  Úřadu  je  nesprávné,  neboť  v den,  kdy  bylo  účastníku  řízení 
sděleno odlišné právní posouzení skutku, pro které bylo správní řízení vedeno,  již skutkový 
stav 
tomuto  sdělení  absolutně  neodpovídal.  Dle  účastníka  řízení  dotčené  osoby 
konkludentně  se  zveřejněním  údajů  souhlasily.  Dále  právní  zástupce  účastníka  řízení 

 

2/5 

argumentuje, že zveřejněním osobních údajů nevznikla dotčeným osobám žádná újma, resp. 
nebyla  žádná  prokázána.  Materiální  stránka  správního  deliktu  je  podle  účastníka  řízení 
nedostačující,  resp.  nulová.  Správní  orgán  prvního  stupně  dle  účastníka  řízení  zatížil  svoje 
rozhodnutí  nepřezkoumatelností  z řady  důvodů  a  nevyhověním  důkazních  návrhů  učinil 
řízení  neúplným.  Ze  shora  uvedených  důvodů  tak  odvolatel  navrhuje,  aby  předsedkyně 
Úřadu  podle  §  152  odst.  5  písm.  a)  správního  řádu  napadené  rozhodnutí  ve  všech  jeho 
výrocích  zrušila  a  řízení  zastavila,  neboť  stížnost  na  jeho  postup  jakožto  správce  osobních 
údajů se stala zjevně bezpředmětnou.  

 

Odvolací  orgán  přezkoumal  napadené  rozhodnutí  v celém  rozsahu,  a  to  včetně  procesu, 
který předcházel jeho vydání a dospěl k následujícím závěrům.   

 

V prvé  řadě  odvolací  orgán  konstatuje,  že  účastník  řízení  v  podaném  rozkladu  opětovně 
uvedl  některé  skutečnosti,  se  kterými  se  již  vypořádal  správní  orgán  prvního  stupně 
v odůvodnění svého rozhodnutí.  
 
Účastník  řízení  namítá,  že  mu  byla  dne  17.  května  2015  sdělena  odlišná  právní  kvalifikace 
skutku, než pro kterou bylo zahájeno správní řízení a že v daný den již skutkový stav tomuto 
sdělení absolutně neodpovídal. Právní posouzení správního orgánu prvního stupně je proto 
dle  účastníka  řízení  zcela  nesprávné.  Odvolací  orgán  k tomuto  uvádí,  že  v daném  případě 
zůstala  zachována  jednotnost  skutku,  pro které bylo  řízení  vedeno.  V oznámení  o  zahájení 
správního řízení byl skutek vymezen dostatečným způsobem. Následně v průběhu správního 
řízení  došlo  ke  změně  právní  kvalifikace  tohoto  skutku  a  jako  protiprávní  byla  správním 
orgánem  prvního  stupně  vyhodnocena  pouze  jako  protiprávnost  ve  vztahu  ke  zveřejnění 
rodných čísel, přičemž odůvodnění této skutečnosti je v rozhodnutí obsaženo. Správní orgán 
prvního  stupně  účastníka  řízení  o  této  skutečnosti  řádně  informoval  svým  dopisem  ze  dne 
17. června 2015, tak, aby mohl účastník řízení uplatnit veškerá svá práva. Jednota skutku - 
zveřejnění osobních údajů v konkrétních listinách na konkrétních webových stránkách - však 
byla zachována. 
 
Účastník  řízení  též  namítá,  že  v době  právního  překvalifikování  skutku  již  k jednání 
naplňujícího  skutkovou  podstatu  jiného  správního  deliktu  nedocházelo.  K tomu  odvolací 
orgán  uvádí,  že  pro  odpovědnost  za  správní  delikt  není  podstatné,  zda  v době 
překvalifikování  skutku  v rámci  již  zahájeného  správního  řízení  docházelo  k protiprávnímu 
jednání  nebo  ne;  protiprávní  jednání  může  být  ukončeno,  a  pokud  nedošlo  k zániku 
odpovědnosti za správní delikt, je nutno posoudit, do jaké míry jsou naplněny podmínky pro 
uložení sankce, resp. upuštění od potrestání.  
 
Účastník řízení uvádí, že svými podpisy subjekty údajů se zveřejněním svých osobních údajů  
souhlasily a rovněž, že jejich zveřejněním nevznikla subjektům údajů žádná újma. Odvolací 
orgán konstatuje, že uvedení rodného čísla v prezenční listině členské schůze družstva není 
v žádném případě možné pojímat jako konkludentní souhlas ke zveřejnění tohoto čísla, které 
má  povahu  specifického  osobního  údaje  a  jehož  využívání  je  upraveno  zákonem 
č. 133/2000 Sb. Subjekty údajů uvedením svého rodného čísla na této listině pouze stvrzují 
svou  účast  na  členské  schůzi.  Svým  podpisem  nedávají  souhlas  ke  zveřejnění  listin  na 
webových stránkách. Požadavky na souhlas se zpracováním osobních údajů jsou upraveny 
v  §  4  písm.  n)  a  §  5  odst.  4  zákona  č.  101/2000  Sb.  Souhlasem  se  rozumí  svobodný 
a vědomý  projev  vůle  subjektu  údajů,  jehož  obsahem  je  svolení  subjektu  údajů  se 
zpracováním  osobních  údajů,  přičemž  subjekt  údajů  musí  být  při  udělení  souhlasu 
informován  o  tom,  pro  jaký  účel  zpracování  a  k  jakým  osobním  údajům  je  souhlas  dáván, 
jakému  správci  a  na  jaké  období.  Souhlas  subjektu  údajů  se  zpracováním  osobních  údajů 
musí  být  správce  schopen  prokázat  po  celou  dobu  zpracování.  Dostupnost  rodného  čísla 
v internetovém  prostředí,  kde  se  pohybuje  neomezené  množství  uživatelů  internetu,  může 
znamenat  reálné  nebezpečí  zneužití  tohoto  rodného  čísla,  zejména  pak,  jsou-li  vedle 
rodného čísla zveřejňovány další osobní údaje jako jméno, adresa a podpis subjektů údajů. 
Vznik újmy není předpokladem pro naplnění skutkové podstaty jiného správního deliktu dle 

 

3/5 

tedy 

§ 17e odst. 1 písm. b) zákona č. 133/2000 Sb., tedy porušení zákonné povinnosti stanovené 
v § 13c odst. 1 zákona č. 133/2000 Sb.  
 
K názoru  účastníka  řízení,  že  nebyla  naplněna  materiální  stránka  správního  deliktu 
a odvolává  se  přitom  na  nízkou  návštěvnost  svých  internetových  stránek,  kterou  doložil, 
odvolací  orgán  uvádí,  že  zveřejnění  rodného  čísla, 
jednoznačného  číselného 
identifikátoru  přidělovaného  obyvatelům  České  republiky,  na  internetu  může  naplnit 
materiální  znak  tohoto  jiného  správního  deliktu  a  to  v jistých  případech  i  při  nízké 
návštěvnosti webových stránek.  
 
Účastník  řízení  ve  svém  rozkladu  rovněž  konstatuje,  že  neprovedením  důkazu,  který 
navrhoval  –  výslech  svědků,  zatížil  správní  orgán  prvního  stupně  své  rozhodnutí 
pochybením,  které  zakládá  jeho  věcnou  nesprávnost  a  stejně  tak  nesplnění  hmotně-právní 
podmínky  pro  případný  postih  účastníka  řízení.  Podle  účastníka  řízení  by  tento  výslech 
ostatních  členů  družstva  vedl  ke  zjištění  toho,  jak  se  zveřejnění  osobních  údajů  projevilo 
v jejich  osobní  sféře.  Jak  již  bylo  uvedeno  výše,  pro  naplnění  skutkové  podstaty  jiného 
správního deliktu dle § 17e odst. 1 písm. b) zákona č. 133/2000 Sb., tedy porušení zákonné 
povinnosti  stanovené  v  §  13c  odst.  1  zákona  č.  133/2000  Sb.,  není  rozhodující,  zda 
subjektům  údajů  vznikla  újma  v osobní  sféře.  Správní  orgán  prvního  stupně  není  dle  §  52 
správního  řádu  povinen  provádět  důkazy  navrhované  účastníkem  řízení,  pokud 
je 
nepovažuje  za  nezbytné,  což  se  týká  i  výslechu  osob.  Odvolací  orgán  je  toho  názoru,  že 
zásah  do  soukromí  je  třeba  v souhrnu  posoudit  podle  všech  kritérií  a  zásad  stanovených 
zákonem  č.  101/2000  Sb.,  včetně  rizik  vyvolaných  tímto  zásahem  a  možnostmi  zneužití 
osobních údajů. 
 
Pokud se týká osoby odpovědné  za spáchání správního deliktu,  odvolací orgán konstatuje, 
že  držitelem  doménového  jména  bdbohunova.cz  je  dle  registru  Whois  Bytové  družstvo 
Bohúňova  1336-1338  (viz  úřední  záznam  čj.  UOOU-04332/15-18  ze  dne  17.  června  2015), 
proto je prvotní odpovědnost za zveřejněné dokumenty na účastníku řízení, a to i přesto, že 
některé  listiny  se  týkají  jednotlivých  vlastníků,  kteří  tvoří  Společenství  vlastníků  pro  dům 
Bohúňova  č.p.  1336,  1337,  1338,  Praha  4,  Chodov.  Správní  orgán  prvního  stupně  nevedl 
řízení  proti  L.  K.,  ale  proti  bytovému  družstvu,  protože  správní  orgán  prvního  stupně  není 
vázán  obsahem  podání  stěžovatele.  Stanovení  úplného  okruhu  účastníků  je povinností 
správního  orgánu  prvního  stupně.  Ten  je  současně  povinen  oznámit  zahájení  řízení  všem 
účastníkům,  kteří  jsou  mu  známy.  Správní  orgán  prvního  stupně  je  povinen  vyhodnotit 
relevantní skutečnosti, v první řadě pak odpovědný subjekt, se kterým má být řízení vedeno, 
což učinil.  
 
Účastník řízení se domnívá, že pokud je mu vytýkána přítomnost určitých listin v notářském 
zápisu, nemůže se jednat o pochybení odvolatele, ale o pochybení notáře, který ze zákona 
odpovídá  za  správnost  svého  notářského  zápisu  a  to  věcnou  i  právní.  Takový  argument 
účastníka  řízení  je  ovšem  irelevantní,  neboť  jak  již  uvedl  správní  orgán  prvního  stupně 
v napadeném  rozhodnutí,  účastníku  řízení  není  uložena  povinnost  zveřejnit  notářský  zápis 
na svých webových stránkách. Pokud se tak rozhodne učinit, odpovídá za jeho obsah, tedy 
i za rozsah zveřejněných osobních údajů, který může upravit např. začerněním. Co se týče 
zveřejňování rodných čísel ve sbírce listin veřejného rejstříku, tato problematika je upravena 
v  §  6  zákona  č.  304/2013  Sb.,  zákon  o  veřejných  rejstřících  právnických  a  fyzických  osob. 
Zapisuje-li se rodné číslo do veřejného rejstříku, neuvádí se v opisu z veřejného rejstříku ani 
se neuveřejňuje. Je-li rodné číslo uvedeno v listinách zakládaných do sbírky listin, uveřejňují 
se  tyto  listiny  postupem  podle  tohoto  zákona,  včetně  rodného  čísla.  Tato  speciální  právní 
úprava tak prakticky nebere v potaz, že rodné číslo, jakožto jednoznačný číselný identifikátor 
přidělovaný  obyvatelům  České  republiky,  je  (zejména  v kombinaci  s ostatními  osobními 
údaji, které se uvádějí v prezenčních listinách členských schůzí tvořících součást notářského 
zápisu,  jako  je  jméno  a  příjmení,  adresa  trvalého  bydliště  a  podpis)  v prostředí  internetu 
lehce  dostupné  neomezenému  počtu  osob  a stává  se  tak  potenciálně  lehce  zneužitelným 
údajem.  

 

4/5 

 
Odvolací orgán s ohledem na výše uvedené proto přihlédl k § 40a zákona č. 101/2000 Sb., 
dle  kterého  dojde-li  k nápravě  protiprávního  stavu  v  souladu  s  uloženým  opatřením  nebo 
bezprostředně  poté,  kdy  bylo  zjištěno  porušení  povinnosti,  může  Úřad  upustit  od  uložení 
pokuty. Odvolací orgán je tedy toho názoru, že přestože je výše uvedený postup správního 
orgánu  prvního  stupně  správný,  neboť  povinnost  využívat  rodná  čísla  nelze  nad  rámec 
povinnosti  stanovené  v  §  13c  odst.  1  zákona  č.  133/2000  Sb.,  a  účastník  řízení  se  tedy 
dopustil  správního  deliktu,  správní  orgán  prvního  stupně  dostatečně  nepřihlédl  ke 
skutečnosti, že účastník řízení bezprostředně po zjištění protiprávního stavu, tj. po zahájení 
správního  řízení,  nezákonný  stav  napravil  a předmětné  dokumenty  ze  svých  webových 
stránek  odstranil.  Při  úvaze  o  upuštění  od  uložení  pokuty  poté  odvolací  orgán  zohlednil 
nízkou společenskou nebezpečnost tohoto jiného správního deliktu, zejména že dopad jeho 
konání nebyl vzhledem k nízké návštěvnosti jeho webových stránek, kterou doložil,  nikterak 
závažný. Odvolací orgán proto dospěl k závěru, že náprava protiprávního stavu účastníkem 
řízení  bezprostředně  po  zjištění  porušení  povinnosti,  odůvodňuje  v daném  případě  aplikaci 
ustanovení § 40a zákona č. 101/2000 Sb., tedy upuštění od uložení pokuty.  
 
Na základě všech výše uvedených skutečností rozhodl odvolací orgán tak, jak je uvedeno ve 
výroku tohoto rozhodnutí. 
 
 
Poučení: 

tomuto  rozhodnutí  se  podle  ustanovení  §  91  odst.  1  zákona 

Proti 
č. 500/2004 Sb., správní řád, nelze odvolat. 

 
 
Praha 30. září 2015 
 
 

 

 
Za správnost vyhotovení: 
Martina Junková 

otisk úředního razítka 

     JUDr. Ivana Janů, v. r.  
            předsedkyně 
 

 

5/5 

