; 

 
 
 
 
 
 
 
 
 
 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CYEJS* 

 
 
 
Čj. UOOU-08001/18-14 

 

ROZHODNUTÍ 

 
 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a  § 32  zákona  č.  101/2000  Sb.,  o  ochraně  osobních  údajů  a  o  změně  některých  zákonů 
a podle § 10 a § 152 odst. 2 zákona č. 500/2004 Sb., správní řád rozhodla  dne 13. prosince 
2018 podle ustanovení § 152 odst. 6 písm. a), § 152 odst. 5 a § 90 odst. 1 písm.  c) zákona 
č. 500/2004 Sb., správní řád, takto:  
 
Rozhodnutí Úřadu pro ochranu osobních údajů  čj. UOOU-08001/18-8 ze dne 12. října 2018 
se  na  základě  rozkladu  obviněné,  společnosti 

  se  sídlem 

  mění  tak,  že  ve  výroku  napadeného  rozhodnutí 
se nahrazují  slova  „pokuta  ve  výši  80.000  Kč“  slovy  „pokuta  ve  výši  40.000  Kč“,  ve  zbytku 
se napadené rozhodnutí potvrzuje.  
 
 

Odůvodnění 

 
 
Správní  řízení  ve  věci  podezření  ze  spáchání  přestupku  podle  § 45  odst. 1  písm.  h)  zákona 
č. 101/2000 Sb.,  o  ochraně  osobních  údajů  a  o  změně  některých  zákonů  v souvislosti 
s nedostatečným zajištěním bezpečnosti zpracování osobních údajů bylo zahájeno příkazem 
Úřadu  pro  ochranu  osobních  údajů  čj.  UOOU-08001/18-3  ze  dne  5.  září  2018,  který 
byl obviněné,  společnosti 

,  se  sídlem 

 

(dále jen „obviněná“), doručen dne 5. září 2018.  

 
Podkladem pro vydání uvedeného příkazu byl protokol o kontrole čj. UOOU-12026/17-14 ze 
dne  2. května  2018,  pořízený  podle  zákona  č. 101/2000 Sb.  a  zákona  č. 255/2012 Sb., 
o kontrole (kontrolní řád), inspektorkou Úřadu pro ochranu osobních údajů (dále jen „Úřad“) 
Mgr. et Mgr. Boženou Čajkovou a spisový materiál shromážděný v rámci kontroly provedené 
u obviněné ve dnech 11. ledna 2018 až 20. července 2018.  Příkazem byla obviněná uznána 

 
 

 

vinnou  ze  spáchání  přestupku  podle  §  45  odst.  1  písm.  h)  zákona  č.  101/2000  Sb.  a  byla 
jí uložena pokuta ve výši 80.000 Kč.  
 
Dne  13.  září  2018  byl  Úřadu  doručen  odpor  obviněné  proti  výše  uvedenému  příkazu. 
V souladu s § 150 odst. 3 zákona č. 500/2004 Sb. byl podaným odporem příkaz zrušen a ve 
správním řízení bylo pokračováno. 
 
Následně  vydal  dne  12.  října  2018    správní  orgán  prvního  stupně  rozhodnutí  čj.  UOOU-
08001/18-8 (dále jen „rozhodnutí“), kterým uznal obviněnou vinnou ze spáchání přestupku 
podle § 45 odst. 1 písm. h) zákona č. 101/2000 Sb. Tohoto přestupku se obviněná dopustila 
tím,  že  auditní  záznamy  (logy)  v nemocničním  informačním  systému  neumožňovaly  určit 
a ověřit, z jakého důvodu bylo do elektronické zdravotní dokumentace nahlíženo a dále tím, 
že  neprováděla  pravidelné  kontroly  přístupů  k elektronické  zdravotní  dokumentaci. 
Za spáchání tohoto přestupku byla obviněné uložena pokuta ve výši 80.000 Kč. Proti tomuto 
rozhodnutí podala obviněná řádný rozklad, doručený Úřadu dne 29. října 2018.  
 
Obviněná  v  podaném  rozkladu  předně  namítá  nesprávnou  právní  kvalifikaci  zjištěného 
skutkového  stavu,  neboť  se,  podle  svého  názoru,  nedopustila  porušení  hmotněprávních 
ustanovení  zákona  č.  101/2000  Sb.  Dle  obviněné  pak  nedošlo  k naplnění  formálních  ani 
materiálních znaků přestupku.   
 
Dále obviněná namítla nezákonnost správního řízení, které předcházelo vydání napadeného 
rozhodnutí, neboť se, dle jejího názoru, správní orgán prvního stupně náležitě nevypořádal 
s podklady  pro  vydání  rozhodnutí,  zejména  listinnými  důkazy  (a  to  včetně  vyjádření 
obviněné), jež jsou obsahem správního spisu. Tímto měla být porušena ustanovení správního 
řádu. Obviněná namítá též zjevně nepřiměřenou výši pokuty, která, podle jejího názoru, není 
náležitě  zdůvodněna  v souladu  se  zákonem  o  ochraně  osobních  údajů,  správním  řádem 
a současnou judikaturou.  
 
V závěru  svého  rozkladu  obviněná  navrhla,  aby  předsedkyně  Úřadu  napadené  rozhodnutí 
zrušila,  případně  aby    rozhodnutí  změnila  a  dle  § 40a  zákona  č.  101/2000  Sb.  upustila  od 
uložení  pokuty,  anebo  aby  napadené  rozhodnutí  zrušila  a  věc  vrátila  správnímu  orgánu 
prvního stupně k novému projednání. 
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání a dospěl k následujícím závěrům.  
 
Předně  odvolací  orgán  podotýká,  že  správní  orgán  prvního  stupně  ve  výroku  rozhodnutí 
chybně  uvedl  IČO  obviněné.  Tato  skutečnost  však  nemá  vliv  na  zákonnost  rozkladem 
napadeného rozhodnutí.   
 
Ohledně  aplikace právní úpravy pak odvolací orgán především připomíná, že od 25. května 
2018  je  účinné  nařízení  Evropského  parlamentu  a  Rady  (EU)  2016/679  ze  dne  27.  dubna 
2016  o  ochraně  fyzických  osob  v  souvislosti  se  zpracováním  osobních  údajů  a  o volném 
pohybu  těchto  údajů  a  o  zrušení  směrnice  95/46/ES  (obecné  nařízení  o  ochraně  osobních 
údajů).  Jelikož  ke  spáchání  přestupku  obviněné  došlo  za  účinnosti  zákona  č. 101/2000  Sb., 
bude  řízení  probíhat  podle  předchozí  právní  úpravy.  Důvodem  je  skutečnost,  že  předchozí 
právní úprava je pro obviněnou příznivější, a to vzhledem ke skutečnosti, že obecné nařízení 

 

2/6 

o ochraně osobních údajů umožňuje oproti zákonu č. 101/2000 Sb. uložení sankce až ve výši 
10.000.000  (resp.  20.000.000)  eur,  nebo  2  %  (resp.  4  %)  celosvětového  ročního  obratu. 
Aplikuje  se  tak  ústavněprávní  zásada  podle čl. 40  odst. 6  Listiny  základních  práv  a  svobod, 
podle  kterého  se  trestnost  činu  posuzuje  a  trest  se  ukládá  podle  zákona  účinného  v  době, 
kdy byl čin spáchán, a pozdějšího zákona se použije, jestliže je to pro pachatele příznivější. 
 
K obviněnou namítanému nenaplnění formálního znaku přestupku, odvolací orgán uvádí, že 
Úřad  nestanovuje  další požadavky nad  rámec  § 13  odst.  4  písm.  c) zákona  č.  101/2000  Sb. 
ohledně  určitosti  důvodu  pro  práci  s osobními  údaji,  jak  se  mylně  obviněná  domnívá.   
V ustanovení  §  13  odst.  1  zákona  č.  101/2000  Sb.  totiž  zákonodárce  obecně  charakterizuje 
opatření,  která 
jsou  správce  a  zpracovatel  povinni  přijmout  za  účelem  zabránění 
neoprávněnému  zpracování  osobních  údajů.    Ustanovení  § 13  odst.  4  písm.  a)  –  písm.  d) 
zákona  č.  101/2000  Sb.  pak  dále  tato  obecná  opatření  konkretizují  pro oblast 
automatizovaného  zpracování  osobních  údajů,  tedy  i  pro  vedení  elektronické  zdravotnické 
dokumentace. Jak uvedl správní orgán prvního stupně v napadeném rozhodnutí (viz str. 7), 
zákon č. 372/2011 Sb., o zdravotních službách a podmínkách jejich poskytování, neobsahuje 
ustanovení  týkající  se  zabezpečení  osobních  údajů  ve zdravotnické  dokumentaci.  Pro  tento 
účel se proto užijí výše uvedená ustanovení zákona č. 101/2000 Sb.  Jak vyplývá ze spisového 
materiálu, obviněná zpracovává zdravotnickou dokumentaci v listinné podobě i elektronicky 
v nemocničním 
informačním  systému.  Správní  orgán  prvního  stupně  v odůvodnění 
napadeného rozhodnutí dostatečně vysvětlil, proč se v případě vedení elektronické zdravotní 
dokumentace  jedná  ze strany  obviněné  o  automatizované  zpracování  osobních  údajů. 
Obviněná tak měla povinnost přijmout opatření vymezená v § 13 odst. 4 písm. a) – písm. d) 
zákona  č.  101/2000  Sb.  Jak  vyplývá  z ustanovení 
 §  13  odst.  4  písm.  c)  zákona 
je  povinností  správce  či  zpracovatele  osobních  údajů,  aby pořizoval 
č. 101/2000 Sb., 
elektronické  záznamy,  které umožní  určit  a  ověřit,  kdy,  kým  a z jakého důvodu byly  osobní 
údaje  zaznamenávány  nebo  jinak  zpracovány.  Je  tedy  evidentní,  že  Úřad  na  obviněnou 
neklade  žádné  zvláštní  požadavky  nad  rámec  zákona  č.  101/2000  Sb.,  nýbrž  vychází 
z požadavku  vymezeného  zákonodárcem.  Nelze  proto  pouze  odkázat  na  obecný  a  široce 
formulovaný  důvod  zpracování  osobních  údajů  pacienta,  kterým  je  poskytování  zdravotní 
péče.  Při takto široce formulovaném důvodu by ani nebylo možné zkontrolovat oprávněnost 
zpracování  osobních  údajů  pacienta  v každém  individuálním  případě,  což  je  smysl  ochrany 
osobních  údajů,  neboť  bez  legálního  právního  titulu  podle  §  5  odst.  2  resp.  §  9  zákona 
č. 101/2000  Sb.  a  naplnění  podmínky  nezbytnosti  dle  §  5  odst.  1  písm.  d)  zákona 
č. 101/2000 Sb.  není  zákonné  zpracování  osobních  údajů  možné.  V daném  případě  bylo 
kontrolou  zjištěno,  že obviněná  reálně  umožnila  nahlížení  do  elektronické  zdravotnické 
dokumentace  i  bez  uvedení  jakéhokoli  důvodu.  Vzhledem  k tomu,  že  obviněná  nebyla 
schopna  na  základě  logů  prokázat  důvod  zpracování  osobních  údajů  ve  všech  případech, 
nýbrž pouze ve většině případů, jak vyplývá ze spisového materiálu, nebyly podmínky §   13 
odst.  4  písm.  c)  zákona  č. 101/2000  Sb.  dodrženy.  Tato  povinnost  sice  byla  stanovena 
v interních  předpisech  obviněné,  nicméně  nebyla  fakticky  vynucována.  Ze  spisového 
materiálu shromážděného v rámci provedené kontroly dále vyplývá, že práce s elektronickou 
zdravotnickou  dokumentací  v nemocničním 
informačním  systému  se  zaznamenává 
prostřednictvím  logů.  Z logů  je  patrné,  kdo  do  elektronické  zdravotnické  dokumentace 
přistupoval,  kdy,  z jakého  oddělení,  z jaké  stanice  (oddělení),  z jaké  místnosti  a  popis  akce 
(změna,  smazání).  Logy  obsahují  také  záznam  o obecném  důvodu  přístupu  k  elektronické 
zdravotnické  dokumentaci,  např.  příjem  z oddělení,  práce  s dokumentací,  přesun 
k propuštění.  Tyto  obecné  důvody  ovšem  nejsou  zaznamenány  u  všech  přístupů 

 

3/6 

zdravotnickou 

s elektronickou 

zdravotnické  dokumentaci.  Pracovat 

k elektronické 
dokumentací tak fakticky lze i bez zaznamenání důvodu této činnosti. 
 
Argument obviněné, že zdravotnický pracovník je vždy ze zákona vázán mlčenlivostí, což dle 
názoru  obviněné  samo  o  sobě  představuje  opatření  zabezpečující  ochranu  zpracování 
citlivých  osobních  údajů  pacientů,  považuje  odvolací  orgán  za  irelevantní.  Jak  již  bylo  výše 
uvedeno, správce osobních údajů musí splnit podmínky zpracování osobních údajů, které mu 
ukládá § 13 zákona č. 101/2000 Sb., a to bez ohledu na to, zda mají jeho pracovníci zvláštním 
zákonem  uloženu  povinnost  mlčenlivosti  a  bez  ohledu  na  povinnost  mlčenlivosti  uloženou 
v § 15 zákona č. 101/2000 Sb. Riziko vyplývající ze zpracování osobních údajů totiž nespočívá 
pouze  v dalším  neoprávněném  nekontrolovatelném  šíření  osobních  údajů,  nýbrž  i  v   jiných 
formách zpracování osobních údajů, včetně neoprávněného nahlížení na osobní údaje, a to 
i údaje  citlivé,  vypovídající  o zdravotním  stavu  pacientů.  Jak  již  uvedl  Úřad  ve  vyřízení 
námitek  obviněné  v dané  věci,  tím,  že  kontrolovaný  nastavil  poměrně  široce  otevřený 
přístup  k elektronické  zdravotnické  dokumentaci,  i  bez  uvedení  důvodu  tohoto  přístupu 
(důvod nebyl vynucován), ponechává splnění této povinnosti zcela na svých zaměstnancích.  
 
Obviněná  též  namítla,  že  požadavky  Úřadu  na  určitost  důvodu  pro  práci  s osobními  údaji 
mohou  vést  ke  značné  administrativní  zátěži  zdravotnického  personálu  a  zpomalení 
nemocničního informačního systému. Tento argument se ovšem nezakládá na pravdě, neboť 
ve  většině  případů  důvod  zpracování  osobních  údajů  v logu  uveden  byl.  Dle  názoru 
odvolacího  orgánu  je tedy  zřejmé, že  pokud obviněná  splní  podmínky § 13 odst.  4  písm.  c) 
zákona č. 101/2000 Sb. ve všech, nikoli pouze ve většině případů, tato skutečnost se oproti 
současnému  stavu  nemůže  projevit  výraznou  administrativní  zátěží  zdravotnického 
personálu.  Nadto,  jak  uvedl  správní  orgán  prvního  stupně  v odůvodnění  napadeného 
rozhodnutí,  u  urgentního  příjmu  lze  nastavit  předem  pravidla  tak,  že  již  při  přihlášení 
uživatele  do  nemocničního  informačního  systému  může  dojít  k zcela  k automatickému 
„vyplnění“ důvodu práce se zdravotnickou dokumentací a přistoupit k administraci postupu 
až následně po poskytnutí akutní zdravotní péče, a tudíž nedojde k ohrožení zdraví ani života 
pacientů.   
 
Ohledně námitky obviněné, že se Úřad v napadeném rozhodnutí nijak konkrétně nevyjadřuje 
k naplnění  materiální  stránky  přestupku,  odvolací  orgán  konstatuje,  že  tato  skutečnost 
vyplývá  již  ze  samotného  naplnění  skutkové  podstaty  deliktu  a  je  též  patrna  z odůvodnění 
rozhodnutí. Odvolací orgán odkazuje v této souvislosti též na rozsudek Nejvyššího správního 
soudu čj. 1 Afs 14/2011-62 ze dne 30. března 2011, podle něhož: „I přesto, že jsou správní 
orgány povinny konkrétní společenskou nebezpečnost deliktu zkoumat, není zpravidla nutno, 
aby  se  jí  explicitně  zabývaly  i  při  odůvodňování  svých  rozhodnutí.  V  zásadě  totiž  platí,  že 
materiální  stránka  správního  deliktu  je  dána  již  naplněním  skutkové  podstaty  deliktu.  Až ve 
chvíli,  kdy  je  z okolností  případů  jasné,  že  existují  takové  výjimečné  skutečnosti,  jejichž 
nezohlednění  by  vedlo  k výsledku  zjevně  rozporného  s účelem  a  funkcí  správního  trestání 
(tedy  ve  chvíli,  kdy  konkrétní  společenská  nebezpečnost  nedosahuje  ani  minimální  hranice 
typové  nebezpečnosti),  musí  se  intenzitou  konkrétní  společenské  nebezpečnosti  zabývat 
i v odůvodnění“. V tomto případě společenská nebezpečnost přestupku jednoznačně vyplývá 
z pouhého faktu ohrožení citlivých osobních údajů zpracovávaných obviněnou. 
 
K námitce vágního označení podkladů, ze kterých správní orgán prvního stupně vycházel při 
svém rozhodování, tvrzeného nevypořádání se všemi argumenty obviněné a  nedostatečném 

 

4/6 

popisu  úvah,  kterými  byl  správní  orgán  prvního  stupně  veden,  odvolací  orgán  uvádí,  že  
žádné  obviněnou  tvrzené  porušení  §  50  odst.  4  a  §  68  odst.  3  správního  řádu  neshledal. 
Správní orgán prvního stupně řádně označil spisový materiál, který byl podkladem pro jeho 
rozhodování,  rovněž  tak  popsal  skutkový  stav  vycházející  z  těchto  podkladů.  Správnímu 
orgánu z příslušných právních předpisů zjevně nevyplývá povinnost uvádět u každé dílčí části 
popisu skutkového stavu konkrétní dokument nebo jeho část, z které vychází. Takový postup 
by vedl k značnému znepřehlednění celého odůvodnění rozhodnutí a měl by tudíž i dopad na 
jeho srozumitelnost.   
 
Ohledně  obviněnou  tvrzené  nutnosti  uvádět  v odůvodnění  rozhodnutí  správního  orgánu 
prvního  stupně  důvod,  proč  nemá  jím  uložená  sankce  likvidační  charakter,  odvolací  orgán 
konstatuje,  že  vzhledem  k tomu,  že  obviněná  nenamítala  likvidační  výši  pokuty,  nevyvstala 
správnímu orgánu prvního stupně povinnost vypořádat se s touto skutečností v odůvodnění 
svého rozhodnutí.  Dle usnesení Nejvyššího správního soudu ze dne 20. dubna 2010, sp. zn. 1 
As  9/2008,  musí  správní  orgán  pouze  „přihlédnout  k  osobním  a majetkovým  poměrům 
pachatele tehdy, pokud je podle osoby pachatele a výše pokuty, kterou lze uložit, zřejmé, že 
by  pokuta  mohla  mít  likvidační  charakter,  a  to  i  v  případech,  kdy  příslušný  zákon  osobní 
a majetkové  poměry  pachatele  v  taxativním  výčtu  hledisek  rozhodných  pro  určení  výše 
pokuty  neuvádí.“,  nikoliv  tedy  výslovně  uvádět  v rozhodnutí,  že  uložená  sankce  nemá  pro 
obviněnou  likvidační  charakter.  Přitom,  jak  dále  vyplývá  z téhož  usnesení,  při  zjišťování 
osobních  a  majetkových  poměrů  zaleží  především  na  účastníkovi  řízení,  zda  o  těchto 
skutečnostech  poskytne  správnímu  orgánu  relevantní  informace.    Dle  rozsudku  Nejvyššího 
správního soudu ze dne 31. března 2009, sp. zn. 8 Afs 18/2007, je likvidační pokuta ta, která 
může  zapříčinit  ukončení  podnikatelské  činnosti  nebo  eliminaci  veškeré  podnikatelské 
činnosti  sankciovaného  subjektu  na  splácení  pokuty.  Za  likvidační  pokutu  však  není 
považována ta, která přiměřeným způsobem omezí sankciovaný subjekt v jeho podnikatelské 
činnosti.  Správní  orgán  prvního  stupně  pak  vzhledem  k ekonomickému  postavení  obviněné 
důvodně neshledal uloženou sankci jako likvidační.  
 
K obviněnou namítanému nedostatečnému odůvodnění výše uložené sankce odvolací orgán 
uvádí, že správní orgán prvního stupně uložil sankci v rámci zákonného rozpětí, její výši řádně 
odůvodnil,  včetně  uplatnění  jednotlivých  hledisek  při  jejím  stanovení  a  též  dostatečně 
zdůvodnil,  proč  v daném  případě  nebyly naplněny  liberační  důvody.  Dle  názoru  odvolacího 
orgánu však správní orgán prvního stupně při své úvaze nedostatečně přihlédl k relevantním 
polehčujícím  okolnostem,  neboť  z úředního  záznamu  o  neuložení  opatření  k odstranění 
zjištěných  nedostatků  čj.  UOOU-12026/17-20  ze  dne  2.  srpna  2018  vyplývá,  že  obviněná 
závadný  skutkový  stav  již  v průběhu  kontroly  napravila,  jelikož  upravila  svůj  informační 
systém  tak,  že uživatel  je  vždy  povinen  vybrat  důvod  práce  s elektronickou  zdravotnickou 
dokumentací  pacienta.  Obviněná 
rovněž  vydala  příkaz  předsedy  představenstva 
k mimořádné  kontrole  používání  uživatelských  práv  a  rozšíření  auditu,  jehož předmětem  je 
provedení  namátkových  kontrol  a vytvoření  systému  pro provádění  pravidelných  kontrol 
logů. 
 
Odvolací orgán též přihlédl k přiměřenosti výše uložené pokuty vzhledem k jiným, obviněnou 
namítaným,  rozhodnutím  postihujícím porušení  povinnosti uvedené  v  §  13  odst.  4  písm.  c) 
zákona č. 101/2000 Sb., ve kterých uložil správní orgán výrazně nižší  sankci (sp. zn. UOOU-
02069/16, UOOU-00671/13). S přihlédnutím k výše uvedeným skutečnostem proto odvolací 
orgán  rozhodl  o  změně  výše  pokuty  uložené  správním  orgánem  prvního  stupně  z částky 

 

5/6 

je  možné, 

80.000  Kč  na  částku  40.000  Kč.  V této  souvislosti  odvolací  orgán  připomíná,  že  takto 
rozhodnout 
jelikož  bude  vyhověno  rozkladu,  neboť  obviněná  namítala 
nepřiměřenost výše uložené pokuty správním orgánem prvního stupně (viz str. 10 rozkladu) 
a zároveň  nemůže  být  způsobena  škoda  žádnému  z účastníků  řízení.  Podmínky  ustanovení 
§  152 odst. 6 písm. a) správního řádu týkající se změny rozhodnutí správního orgánu prvního 
stupně v řízení o rozkladu tak byly naplněny. 
 
Závěrem odvolací orgán uvádí, že po celkovém přezkoumání spisového materiálu v souladu 
s ustanovením  §  89  odst.  2  správního  řádu  neshledal  žádný  další  nesoulad  napadeného 
rozhodnutí a řízení, které vydání rozhodnutí předcházelo, s právními předpisy. 
 
Na  základě  všech  výše  uvedených  skutečností  rozhodl  odvolací  orgán  tak,  jak  je  uvedeno 
ve výroku tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 13. prosince 2018 
 
 

 

 
 
 
Za správnost vyhotovení: 

 

 

otisk úředního razítka 

JUDr. Ivana Janů, v. r. 

předsedkyně 

6/6 

