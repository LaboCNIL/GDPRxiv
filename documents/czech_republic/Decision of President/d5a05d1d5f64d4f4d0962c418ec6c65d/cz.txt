ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DKAEU* 

 
 
 
 
 
Čj. UOOU-09633/18-35 

 

 

 
 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle 
ustanovení § 10 a § 152 odst. 2 zákona č. 500/2004 Sb., správní řád, rozhodla podle ustanovení 
§ 152 odst. 6 písm. b) zákona č. 500/2004 Sb., správní řád, takto: 
 
Rozklad účastníka řízení, společnosti XXXXXX, se sídlem XXXXXX, proti rozhodnutí Úřadu pro 
ochranu osobních údajů čj. UOOU-09633/18-30 ze dne 26. června 2019, se zamítá a napadené 
rozhodnutí se potvrzuje.  
 
 

Odůvodnění 

 

Na  základě  kontroly  provedené  Úřadem  pro  ochranu  osobních  údajů  (dále  jen  „Úřad“) 
u účastníka  řízení,  společnosti  XXXXXX,  se  sídlem  XXXXXX  (dále  jen  „účastník  řízení“), 
ukončené  vydáním  protokolu  o  kontrole  čj.  UOOU-08429/17-33  ze  dne  26.  června  2018 
následně potvrzeným i v rámci řízení o námitkách, a to přípisem předsedkyně Úřadu čj. UOOU-
08429/17-36 ze dne 27. září 2018, vydal Úřad  rozhodnutí čj. UOOU-09633/18-20 ze dne 22. 
února 2019. 
 
Rozhodnutím  čj.  UOOU-09633/18-20  ze  dne  22.  února  2019  bylo  účastníkovi  řízení,  kromě 
podání zprávy inspektorce Úřadu a úhrady nákladů řízení, uloženo ve stanovené lhůtě provést 
specifikovaná nápravná opatření týkající se zpracování osobních údajů prováděných v rámci 
podnikatelské činnosti účastníka řízení.    
 
Na  základě  rozkladu účastníka  řízení  však  předsedkyně  Úřadu  vydala  rozhodnutí  čj.  UOOU-
09633/18-25  ze  dne  10.  května  2019,  jímž  bylo  rozhodnutí  čj.  UOOU-09633/18-20  ze  dne 
22. února  2019  zrušeno  a  věc  vrácena  správnímu  orgánu  prvního  stupně  k novému 
projednání.  Stalo  se  tak  vzhledem  k  tomu,  že  odvolací  orgán  shledal  uložená  nápravná 
opatření jako chybně formulovaná. Následně bylo správním orgánem prvního stupně vydáno 
rozhodnutí čj. UOOU-09633/18-30 ze dne 26. června 2019 (dále jen „rozhodnutí“), jímž bylo 

 

1/4 

účastníkovi řízení, kromě podání zprávy inspektorce Úřadu a úhrady nákladů řízení, uloženo 
provést ve stanovené lhůtě tato nápravná opatření: 
 

I. 

II. 

Zajistit  provedení  výmazu  osobních  údajů  subjektu  údajů  XXXXXXX,  a  to  pro  účely 
zpracování, k jejichž naplnění je třeba souhlas subjektu údajů. 
Zajistit právní tituly pro zpracování osobních údajů všech subjektů údajů, vůči kterým je 
účastník  řízení  v  postavení  správce  osobních  údajů,  tedy  tam,  kde  sám  určil  účel 
a prostředky zpracování, v souladu s čl. 6 nařízení Evropského parlamentu a Rady (EU) 
2016/679 ze dne 27. dubna 2016 o ochraně fyzických osob v souvislosti se zpracováním 
osobních údajů a o volném pohybu těchto údajů a o zrušení směrnice 95/46/ES (dále 
„obecné nařízení“). V případě, že takové zajištění nebude u některého subjektu údajů 
možné, potom provést výmaz osobních údajů takového subjektu údajů. 

III.  Uzavřít zpracovatelskou smlouvu ve smyslu čl. 28 odst. 3 obecného nařízení s XXXXXX, 
jakožto  s  vázaným  zástupcem  ve  smyslu  § 15  zákona  č.  170/2018  Sb.,  o  distribuci 
pojištění a zajištění, a dále se společností XXXXXX, tak, aby bylo zajištěno, že uvedení 
zpracovatelé,  kteří  pro  účastníka  řízení  plní  úkoly  spojené  se  zpracováním  osobních 
údajů, budou disponovat řádným právním titulem. 

 

služby  a 

jsou  v postavení 

správce  osobních  údajů, 

Proti rozhodnutí však účastník řízení podal řádný rozklad. V této souvislosti především vyjádřil 
nesouhlas se závěrem, podle něhož má být v postavení správce osobních údajů. Konkrétně 
uvedl,  že  pojišťovací  zprostředkovatelé  (vázaní  zástupci)  jsou  ve  smyslu  příslušných  zákonů 
samostatnými  podnikateli.  Sami  tudíž  oslovují  potenciální  klienty,  tedy  nabízí  své 
zprostředkovatelské 
jelikož 
zprostředkovatelská  činnost  představuje  vlastní  (vázaným  zástupcem)  stanovený  účel 
zpracování osobních údajů. Proto musí mít souhlas subjektu údajů oni, nikoli účastník řízení. 
Zpracovatelem se vázaný zástupce stává až v okamžiku, kdy začne nabízet produkty a služby 
účastníka  řízení,  který  se  tak  stává  správcem.  Ke  zpracování  však  nedochází  na  základě 
souhlasu, ale z důvodu uzavírání smlouvy. V této fázi ale účastník řízení nemá zpracovávané 
osobní údaje k dispozici, ty se k němu dostávají až v momentě případného uzavření smlouvy 
mezi  klientem  a  smluvním  partnerem  účastníka  řízení.  V okamžiku,  kdy  vázaný  zástupce 
a klient začnou jednat o konkrétním produktu z portfolia účastníka řízení, je správcem smluvní 
partner  účastníka  řízení,  jelikož  ten  stanoví  účel  zpracování.  Účastník  řízení  pak  je 
zpracovatelem  a  vázaný  zástupce  má  postavení  tzv.  podzpracovatele,  přičemž  pro  tato 
zpracování, jelikož se jedná o uzavírání konkrétní smlouvy, není nutný souhlas. 
 
Dále  účastník  řízení  zpochybnil  závěry  týkající  se  zpracovatelské  smlouvy,  a  to  vzhledem 
k tomu, že na základě smlouvy o obchodním zastoupení se interní předpisy účastníka řízení 
stávají  součástí  smluvních  ujednání  mezi  účastníkem  řízení  a  podřízenými  pojišťovacími 
zprostředkovateli.  I  přesto  účastník  řízení  uzavírá  od  listopadu  2018  samostatnou  smlouvu 
o zpracování osobních údajů, jejíž koncept, jak uvedl, postoupil Úřadu. Formulář souhlasu se 
zpracováním osobních údajů použitý ze strany XXXXXX při získání osobních údajů stěžovatele 
nebyl formulářem užívaným samotným účastníkem řízení. Jelikož účastník řízení nedisponuje 
osobními  údaji  potenciálních  klientů,  nelze  mu  přičítat  k tíži  pochybení  konkrétního 
podřízeného  pojišťovacího  zprostředkovatele.  Nicméně  účastník  řízení  zavedl  pro  své 
spolupracovníky  vzor  formuláře  souhlasu  se  zpracováním  osobních  údajů,  který  postoupil 
Úřadu. 
 

 

2/4 

Závěrem pak účastník řízení uvedl, že se správní orgán prvního stupně  s pokyny uvedenými 
v rozhodnutí  předsedkyně  Úřadu  čj.  UOOU-09633/18-25  ze  dne  10.  května  2019  řádně 
nevypořádal. Rozhodnutí je tudíž nepřezkoumatelné a nevykonatelné, a proto účastník řízení 
navrhl jeho zrušení.        
  
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací účastníka řízení.  
 
V této souvislosti pak především konstatoval, že účastník řízení v zásadě pouze zopakoval svoji 
obecnou  argumentaci  týkající  se  definičních  znaků,  na  jejichž  základě  se  určitému  subjektu 
vymezuje  postavení  správce  nebo  zpracovatele,  přičemž  s touto  argumentací  se  odvolací 
orgán  již  vypořádal  v rámci  odůvodnění  svého  rozhodnutí  čj.  UOOU-09633/18-25  ze  dne 
10. května 2019. 
   
Přesto však opětovně uvádí, že správcem je podle definice uvedené v čl. 4 bodu 7 obecného 
nařízení  jakýkoli  subjekt,  který  sám  nebo  společně  s jinými  určuje  účely  a  prostředky 
zpracování osobních údajů a zpracovatelem podle definice uvedené v čl. 4 bodu 8 obecného 
nařízení  jakýkoli  subjekt,  který  zpracovává  osobní  údaje  pro  správce.  Plní-li  tedy  nějaký 
subjekt, zejména vázaný zástupce ve smyslu zákona č. 170/2018 Sb. jisté úkoly pro účastníka 
řízení spojené se zpracováním osobních údajů, je účastník řízení v postavení správce a subjekt, 
který pro něj plní úkoly spojené se zpracováním osobních údajů je v postavení zpracovatele. 
Účel zpracování je nutno považovat za určený prostřednictvím vymezení příslušných úkolů. 
To,  v kterém  okamžiku  má  správce  k osobním  údajům  přístup,  je  v těchto  souvislostech 
v zásadě  nerozhodné,  což  je  možno  konstatovat  i  ohledně  postavení  vázaných  zástupců, 
jakožto  samostatných  podnikatelů,  resp.  jiných  obdobných  subjektů.  Samozřejmě  není 
vyloučeno, že výše uvedené subjekty zapojené do předmětného zpracování osobních údajů 
budou  zároveň  ve  vztahu  k jinému  zpracování  osobních  údajů  v odlišném  postavení.  V této 
souvislosti  však  je  nutno  připomenout,  že  z praktického  hlediska  je  vyloučeno,  aby  kdokoli 
nabízel zprostředkovatelské služby jako takové a tyto služby tudíž musí být určitým způsobem 
specifikovány.  Pokud  by  pak  na  základě  této  specifikace  bylo  jednoznačně  vyloučeno 
poskytování služeb účastníka řízení, resp. toto by bylo zjevně nereálné, bylo by nutno uznat, 
že  pro  tento  případ  účastník  řízení  není  v postavení  správce.  Naopak,  není-li  poskytování 
služeb  účastníka  řízení  zásadně  vyloučeno,  resp.  tyto  lze  reálně  zajistit,  je  nutno  účastníka 
řízení  pokládat  za  správce.  Souhlas  tedy  musí  v tomto  druhém  případě  svědčit  účastníkovi 
řízení.  Dále  nutno  podotknout,  že  právní  titul  uvedený  v čl.  6  odst.  1  písm.  b)  obecného 
nařízení je pro případ předsmluvních jednání aplikovatelný pouze tehdy, byla-li tato jednání 
zahájena  na  žádost  subjektu  údajů,  a  není-li  tedy  tato  podmínka  splněna,  je  nezbytné 
disponovat jiným právním titulem, představovaným zpravidla souhlasem subjektu údajů.  
 
Účastník řízení pak je povinen vztah vůči zpracovatelům upravit v souladu s čl. 28 obecného 
nařízení,  což  samozřejmě  je  možné  i  prostřednictvím  vztažení  platnosti  interních  předpisů 
účastníka  řízení  na  zpracovatele,  tyto  interní  předpisy  však  musí  obsahovat  náležitosti 
předepsané ustanovením čl. 28 obecného nařízení.  Účastník řízení také musí zajistit, aby nejen 
on  sám,  ale  i  zpracovatelé,  kteří  plní  úkoly  pro  účastníka  řízení  spojené  se  zpracováním 
osobních  údajů,  disponovali  řádným  právním  titulem,  tedy  především  řádným  souhlasem 
subjektu údajů. Nutno doplnit, že předložení konceptu smlouvy o zpracování osobních údajů 
a  konceptu  souhlasu  subjektu  údajů,  je  možno  shledat  pouze  jako  dílčí  kroky  ke  splnění 

 

3/4 

předmětných opatření k nápravě. Tato totiž ukládají provést implementaci uložených opatření 
k nápravě vůči relevantním subjektům.  
 
Co  se  týká  nápravného  opatření  I.  rozhodnutí,  toto  požaduje  provést  výmaz  předmětných 
osobních údajů pouze pro účely zpracování, k jejichž naplnění je třeba souhlas subjektu údajů. 
Tato povinnost se tedy nevztahuje na povinnosti uložené zvláštními zákony.  Odvolací orgán 
proto  shledal,  že  správní  orgán  prvního  stupně  nápravné  opatření  I.  rozhodnutí  formuloval 
v souladu s pokyny uvedenými v rozhodnutí čj. UOOU-09633/18-25 ze dne 10. května 2019.  
 
Co  se  týká  nápravného  opatření  II.  rozhodnutí,  toto  požaduje  zajistit  právní  tituly  pro 
zpracování osobních  údajů  všech  subjektů  údajů,  vůči  kterým  je  účastník řízení  v  postavení 
správce osobních údajů, tedy tam, kde sám určil účel a prostředky zpracování. Došlo tedy ke 
konkretizaci,  jak  byla  požadována  rozhodnutím  čj.  UOOU-09633/18-25  ze  dne  10.  května 
2019.  Odvolací  orgán  proto  shledal,  že  správní  orgán  prvního  stupně  nápravné  opatření  II. 
rozhodnutí formuloval v souladu s předmětnými pokyny. 
 
III.  rozhodnutí,  toto  požaduje  uzavřít  příslušnou 
Co  se  týká  nápravného  opatření 
jejichž  postavení  vůči 
zpracovatelskou  smlouvu  se  dvěma  specifikovanými  subjekty, 
účastníkovi  řízení  bylo  v rámci  předchozího  řízení  spolehlivě  klasifikováno  jako  vztah 
zpracovatelů  vůči  správci.  Došlo  tedy  ke  konkretizaci,  jak  byla  požadována  rozhodnutím 
čj. UOOU-09633/18-25 ze dne 10. května 2019. Odvolací orgán proto shledal, že správní orgán 
prvního  stupně  nápravné  opatření  III.  rozhodnutí  formuloval  v souladu  s předmětnými 
pokyny. 
 
Argumentaci  účastníka  řízení  tedy  odvolací  orgán  odmítl  a  po  celkovém  přezkoumání 
konstatuje, že v postupu správního orgánu prvního stupně neshledal žádná pochybení.  Proto 
rozhodl tak, jak je uvedeno ve výroku tohoto rozhodnutí.  
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 24. září 2019 
 
 

 

 
 
 
  
 

 

otisk úředního razítka 

 

JUDr. Ivana Janů 

předsedkyně 

(podepsáno elektronicky) 

4/4 

