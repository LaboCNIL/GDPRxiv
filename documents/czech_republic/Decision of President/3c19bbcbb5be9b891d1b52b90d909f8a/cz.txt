ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DPCMJ* 

 
 
 
 
Čj. UOOU-09383/18-17  

 

 

 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152 odst. 2 zákona č. 500/2004 Sb., správní řád, rozhodla podle ustanovení § 152 odst. 6 
písm. b) zákona č. 500/2004 Sb., správní řád, takto: 
 
Rozklad obviněné, České republiky – Ministerstva vnitra, se sídlem Nad Štolou 963/3, 170 34 
Praha  7  –  Holešovice,  IČO:  00007064,  proti  rozhodnutí  Úřadu  pro  ochranu  osobních  údajů 
čj. UOOU-09383/18-8 ze dne 7. srpna 2019, se zamítá a napadené rozhodnutí se potvrzuje. 
 
 

 

Odůvodnění 

I. 

 
Řízení  ve  věci  podezření  ze  spáchání  přestupku  podle  §  62  odst.  1  písm.  a)  a  b)  zákona 
č. 110/2019  Sb.,  o zpracování  osobních údajů,  v souvislosti  se zpracováním  osobních  údajů 
v informačním  systému  o  státní  službě  (dále  jen  „ISoSS“)  bylo  zahájeno  doručením  příkazu 
čj. UOOU-09383/18-3  dne  26.  června  2019  (dále  jen  „příkaz“)  obviněné,  České  republice  – 
Ministerstvu vnitra, se sídlem Nad Štolou 963/3, 170 34 Praha 7 – Holešovice, IČO: 00007064 
(dále  jen  „obviněná“).  Podkladem  pro  vydání  příkazu  byl  spisový  materiál  shromážděný 
v rámci kontroly sp. zn. UOOU-03173/18 vedené Úřadem pro ochranu osobních údajů (dále 
jen „Úřad“) od 20. března do 21. září 2018, a to včetně vyřízení námitek předsedkyní Úřadu 
přípisem čj. UOOU-03173/18-31 ze dne 19. září 2018. Příkazem byla obviněná uznána vinnou 
ze  spáchání  přestupků  podle  §  62  odst.1  písm.  a)  a  b)  zákona  č.  110/2019  Sb.,  nicméně 
s ohledem  na  ustanovení  §  62  odst.  5  zákona  č.  110/2019  Sb.  bylo  upuštěno  od  uložení 
správního trestu.  
 
Po  zrušení  příkazu  na  základě  řádně  podaného  odporu  obviněné  pokračoval  správní  orgán 
prvního stupně v řízení, jehož výsledkem bylo vydání rozhodnutí čj. UOOU-09383/18-8 ze dne 
7.  srpna  2019  (dále  jen  „rozhodnutí“),  kterým  byla  obviněná  opětovně  uznána  vinnou  ze 
spáchání přestupku, a to jednak podle § 62 odst. 1 písm. b) zákona č. 110/2019 Sb.,  jelikož 
porušila některou ze základních zásad pro zpracování osobních údajů podle čl. 5 až 7 nebo 9 
nařízení  Evropského  parlamentu  a  Rady  (EU)  2016/679  ze  dne  27.  dubna  2016  o  ochraně 

 

1/7 

fyzických osob v souvislosti se zpracováním osobních údajů a o volném pohybu těchto údajů 
a o zrušení směrnice 95/46/ES (dále  jen „obecné nařízení“), a to tím, že ke dni 4. července 
2018 uchovávala v souvislosti se zasláním „Žádosti o založení státního zaměstnance – cizince 
bez  možnosti  ztotožnění  podle  registru  obyvatel  –  do  rejstříku  státních  zaměstnanců 
a přidělení  evidenčního  čísla“  ve  144  případech  osobní  údaje  uvedené  v  kopiích  osobních 
dokladů, minimálně v rozsahu fotografie a případně podpis držitele dokladu, a to v rozporu 
s účelem, k němuž byly shromážděny, tedy za účelem ověření totožnosti subjektu údajů, čímž 
porušila  povinnost  stanovenou  v  čl.  5  odst.  1  písm.  b)  obecného  nařízení  a  také  bez 
relevantního  právního  titulu,  čímž  porušila  povinnost  stanovenou  v  čl.  6  odst.  1  obecného 
nařízení.  
  
Dále byla obviněná uznána vinnou podle § 62 odst. 1 písm. a) zákona č. 110/2019 Sb., jelikož 
porušila  některou  z  povinností  podle  čl.  8,  11,  25  až  39,  42  až  49  obecného  nařízení  nebo 
hlavy II, a to tím, že v době nejméně od 1. července 2015 do 7. srpna 2018 v ISoSS nevedla 
záznamy o přístupech oprávněných zaměstnanců služebních úřadů do tohoto systému, tedy 
záznamy, které umožní určit, kdo k údajům konkrétního subjektu údajů přistoupil, a za jakým 
účelem, čímž porušila povinnost stanovenou v čl. 32 odst. 1 obecného nařízení.  
  
Zároveň  však  s ohledem  na  ustanovení  §  62  odst.  5  zákona  č.  110/2019  Sb.  bylo  opět 
upouštěno od uložení správního trestu.  
 
Nutno  doplnit,  že  rozhodnutím  čj.  UOOU-09383/18-12  ze  dne  11.  září  2019  byla  opravena 
zřejmá  nesprávnost  ve  výroku  rozhodnutí  spočívající  v záměně  zákona  č.  110/2019  Sb. 
za zákon č. 101/2000 Sb.  
  
Proti  rozhodnutí  se  však  obviněná  ohradila  řádným  rozkladem,  v němž  navrhla  rozhodnutí 
zrušit. Důvodem podání rozkladu, jak uvedla obviněná, bylo nesprávné vyhodnocení podkladů 
a chybné právní závěry učiněné na jejich základě, přičemž prostřednictvím rozkladu má též 
dojít k vyjasnění sporných právních otázek. 
 
K tomu  obviněná  konkrétně  především  uvedla,  že  od  počátku  upozorňovala  na  způsob 
zahájení řízení, kdy podle jejího názoru Úřad nemůže argumentovat „jedinečností“ § 62 odst. 5 
zákona č. 110/2019 Sb., neboť jde o ustanovení neobvyklé a je proto třeba postupovat dle 
obvyklých  výkladových  postupů  a  v  systému  související  právní  úpravy  jako  celku.  Podle 
obviněné  je  jedinečný  svým  způsobem  i  §  43  zákona  č.  250/2016  Sb.,  o  odpovědnosti  za 
přestupky a řízení o nich, a pokud hodlá Úřad rozhodovat příkazem, je limitován § 150 odst. 1 
zákona  č.  500/2004  Sb.,  správní  řád,  který připouští  uložení povinnosti, a  dále  §  90  odst.  1 
zákona  č.  250/2016  Sb.,  kde  je  obsažen  taxativní  výčet  možností  pro  rozhodnutí  příkazem. 
Obviněná  dále  uvedla,  že  v  rámci  oznámení  o  zahájení  řízení  má  správní  orgán  povinnost 
poučit účastníka o jeho právech, což se nestalo ve fázi vydání příkazu ani později v řízení, kdy 
právo na spravedlivý proces a obhajobu svědčí každému účastníku řízení bez rozdílu. Podle 
obviněné totéž obdobně platí i o vadách výroku příkazu a vymezení předmětu  řízení, kde si 
musela domýšlet, jakou konkrétní povinnost či zásadu měla porušit. Napadené rozhodnutí je 
oproti  příkazu  již  konkrétnější,  ovšem  je  to  až  rozhodnutí,  ze  kterého  se  dovídá  konkrétní 
kvalifikaci, což rovněž nelze považovat za postup souladný s principy spravedlivého procesu. 
Obviněná pak ve své argumentaci odkazuje i na principy trestního řízení. Podle obviněné jsou 
také  nevhodné  a  nepřípadné  i  komentáře  Úřadu  uvedené  mj.  v  závěru  odůvodnění,  neboť 
poukazovala na zcela základní principy trestního práva a spravedlivého procesu, které správní 
orgán prvního stupně označuje za „bizarní“.  

 

2/7 

 
Obviněná dále odmítá argumentaci ohledně potřebnosti vedení správního řízení a uvádí, že 
správní  orgán  prvního  stupně  nesprávně  vyhodnotil  rizikovost  zpracování  a  údajnou 
bezvýjimečnost  zákonného  požadavku  na  logování,  zde  vztaženou  na  přístupy  některých 
zaměstnanců do systému ISoSS, resp. účelnost požadovaného rozsahu logování, v porovnání 
s  riziky  pro  práva  a  svobody  subjektů  údajů  v  projednávané  věci.  Zejména  připomíná  čl.  5 
odst. 1  písm.  f)  a  čl.  32  odst.  1  obecného  nařízení,  kde  se  stanoví,  že  opatření  přijatá 
k zabezpečení  zpracování  osobních  údajů  mají  odpovídat  rizikům  a  přímo  tak  protiřečí 
paušálnímu přístupu zrušeného zákona č. 101/2000 Sb. Ustanovení čl. 32 obecného nařízení 
pak má řešit úroveň zabezpečení odpovídající hrozícím rizikům, aniž by bylo možno dovodit, 
že přístup osob oprávněných ke zpracování osobních údajů bude zároveň i neoprávněný. Je 
tudíž podstatná rizikovost konkrétního zpracování či alespoň jeho druhu a možností zneužití, 
nikoli jeho velikost (veliký a významný je, jak uvedla obviněná, též katastr nemovitostí, ač do 
něj může vstupovat kdokoli) či nominální význam systému. Jak také obviněná připomenula, 
obviněná ví a věděla, kdy se jaký uživatel přihlásí do systému, v jakých modulech pracuje a jak 
dlouho.  Podrobné  logování  neprobíhalo  v případech,  kdy  se  uživatel  v rámci  vymezené 
činnostní role dostane k těm informacím, které jsou mu již známé z jeho činnosti v rámci svého 
služebního  úřadu,  případně  i  konkrétního  útvaru,  který  se  zabývá  činností  v oblasti 
personalistiky.  
 
Dále  uvádí,  že  správní  orgán  prvního  stupně  v  rozporu  s  dokazováním  i  objektivní  realitou 
opomíjí existenci právního titulu pro zpracování osobních údajů v případě ztotožňování části 
cizinců a uchovávání některých jejich osobních údajů, kdy tvrdí, že takový titul chybí či chyběl. 
Ten totiž měl být založen ustanovením  čl. 6 odst. 1 písm. c) a e) obecného nařízení. V této 
souvislosti bylo upozorněno i na archivní účely, resp. bylo odkázáno na povinnost zpracovávat 
přesné osobní údaje a na povinnosti vůči Policii České republiky. 
 
Obviněná  zároveň  uvedla,  že  již  přijala  opatření  k odstranění  závadného  stavu  zjištěného 
kontrolou,  nicméně  není  zřejmé,  že  by  Úřad  toto  zohlednil  v  rámci  svého  rozhodovacího 
postupu.  
 

II. 

 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací obviněné.  
 
V této  souvislosti  především  shledal,  že  při  existenci  komplexní  právní  úpravy  správního 
trestání  považuje  odkazy  obviněné  na  trestní  právo  za  irelevantní.  Samo  ustanovení  §  62 
odst. 5  zákona  č.  110/2019  Sb.,  o  jehož  aplikaci  se  v tomto  případě  primárně  jedná,  pak 
přikazuje  Úřadu  upustit  od  uložení  správního  trestu  pro  případ  spáchání  přestupku,  jde-li 
o správce a zpracovatele uvedené v čl. 83 odst. 7 obecného nařízení. Obviněná nepochybně je 
správcem dle čl. 83 odst. 7 obecného nařízení. Z dikce § 62 odst. 5 zákona č. 110/2019 Sb. 
ovšem  je  zřejmé,  že  toto  ustanovení  obviněné  nezakotvilo  procesní  imunitu  týkající  se 
vyslovení viny ohledně spáchání přestupku anebo jinou exempci v rámci přestupkového řízení; 
toto  pouze  nařizuje  upustit  od  uložení  správního  trestu.  Pokud  tedy  nastaly  okolnosti  pro 
vedení  přestupkového  řízení,  evidentně  není  vyloučen  postup  dle  §  90  odst.  1  zákona 
č. 250/2016  Sb.  umožňujícímu  o  přestupku  rozhodnout  příkazem.  Druhou  větu  posledně 
citovaného  ustanovení  je  nutno  chápat  jako  výčet  druhů  přípustných  sankcí,  který  nijak 
nevylučuje  upuštění  od  správního  trestu  ve  smyslu  §  62  odst.  5  zákona  č.  110/2019  Sb. 

 

3/7 

Takovýto postup není vyloučen ani ustanovením § 90 odst. 2 zákona č. 250/2016 Sb. a je plně 
v souladu  se  zásadou  hospodárnosti  řízení  dle  §  6  správního  řádu.  Odkaz  obviněné  na 
ustanovení § 43 zákona č. 250/2016 Sb. pak je naprosto nepříhodný, jelikož podmínkou pro 
jeho  aplikaci  je  vedení  určitých  řízení.  Lze  tedy  uzavřít,  že  §  90  odst.  1  věta  první  zákona 
č. 250/2016  Sb.  neobsahuje  uložení  povinnosti  (trestu)  jako  nutnou  podmínku  pro  použití 
institutu  příkazu  v  přestupkovém  řízení.  Vzhledem  k  tomu  je  možné  příkazem  deklarovat 
porušení zákona.       
 
Taktéž třeba připomenout, že věc byla dostatečně skutkově objasněna již v rámci kontroly, 
a to včetně otázky nápravy stavu, což je další důvod pro řešení věci formou příkazu, přičemž 
pro  tento  případ  obviněná  nehradí  žádné  náklady  řízení.  Odvolací  orgán  připouští,  že  se 
jednalo  o  řešení  novátorské,  které  vychází  ze  speciální,  nedávno  přijaté,  a  tudíž  dosud 
prakticky neaplikované právní úpravy, nicméně nelze v žádném případě mluvit o excesu, jenž 
by se měl negativně (a nereparovatelně) projevit do celkového výsledku řízení. O tom ostatně 
svědčí  i  sama  skutečnost,  že  předmětný  příkaz  obviněná  napadla  řádným  odporem.  Nadto 
i kdyby  bylo  vydání  předmětného  příkazu  shledáno  vadným,  bylo  by  nutno  mít  řízení  za 
zahájené na základě oznámení Úřadu čj. UOOU-09383/18-5 ze dne 3. července 2019, jelikož 
toto  oznámení  splňuje  náležitosti  uvedené  v  §  46  odst.  1  zákona  č.  500/2004  Sb.,  přičemž 
podle § 46 odst. 3 zákona č. 500/2004 Sb. může být oznámení o zahájení řízení spojeno s jiným 
úkonem  v řízení.  Odvolací  orgán  tedy  považuje  řízení  za  řádně  zahájené  i  vedené,  jelikož 
obviněná  mohla hájit  svoje práva,  o  čemž  svědčí  i záznam  o  nahlédnutí do  spisu  správního 
řízení (čj. UOOU-09383/18-6 ze dne 10. července 2019) i vyjádření obviněné k podkladům pro 
rozhodnutí (čj. MV-92156-5/OBP-2019 ze dne 18. července 2019). V této souvislosti odvolací 
orgán  připomíná též  rozsudek  Krajského  soudu v Brně  sp. zn. 62  Ca  1/2007  ze  dne  27.  září 
2007, podle něhož součástí podkladů k rozhodnutí, k nimž musí být účastníku správního řízení 
dána možnost vyjádřit se, není koncept správního rozhodnutí, jež má být správním orgánem 
teprve  vydáno;  správní  orgán  nemá  povinnost  seznamovat  účastníka  správního  řízení  se 
závěry, k nimž na základě hodnocení podkladů, s nimiž účastníka řízení seznamuje, ve svém 
rozhodnutí teprve dospěje. 
  
Taktéž nelze souhlasit ani s názorem obviněné ohledně nedostatečné specifikace povinnosti 
či  zásady,  kterou  měla  porušit,  neboť  v  napadeném  rozhodnutí  jednoznačně  správní  orgán 
prvního stupně formuloval jednotlivé výroky tak, aby bylo zcela zjevné, jaká ustanovení byla 
jednáním obviněné porušena. K námitce obviněné ohledně konkrétnosti výroků pak lze pouze 
uvést,  že  specifikace  porušení,  která  jsou  obviněné  kladena  za  vinu,  byla  popsána 
ve výrokových  částech, 
rozvedena 
v odůvodněních.  Možno  připomenout  i  rozsudek  Městského  soudu  v Praze  sp.  zn.  5  A 
142/2015  ze  dne  15.  listopadu  2018,  kde  se  v bodu  23.  odůvodnění,  a  to  v návaznosti  na 
usnesení rozšířeného senátu Nejvyššího správního soudu sp. zn. 2 As 34/2006 ze dne 15. ledna 
2008,  uvádí:  „Postačí  proto,  že  skutek  je  vymezen  takovými  znaky,  které  jej  společně  se 
zasazením  do  konkrétního  místního  a  časového  rámce  bez  pochybností  odliší  od  jiného 
podobného jednání.“ Tento požadavek pak napadené rozhodnutí bezpochyby splňuje.  
 
Vzhledem k uvedenému lze dále konstatovat, že výraz „bizarní“, tedy zvláštní, příp. podivný, 
vyjadřuje  hodnocení  orgánu  prvního  stupně  (nikoliv  komentář)  ve  vztahu  k  argumentaci 
obviněné  týkající  se  neurčitosti  rozhodnutí  i  nemožnosti  se  hájit,  a  to  jako  argumentace 
přepjaté a vybočující z mezí nastoleného diskurzu. 
 

rozhodnutí  a  následně  blíže 

jak  příkazu, 

tak 

 

4/7 

Odvolací  orgán  z uvedených  důvodů  nemůže  souhlasit  s  poznámkou  obviněné  obsaženou 
v přípisu  čj.  MV-92156-5/OBP-2019  ze  dne  18.  července  2019  a  fakticky  podporovanou 
i v rámci rozkladu, podle níž by věc měla být odložena, případně mělo být postupováno podle 
§ 60 zákona č. 110/2019 Sb. a obě strany neměly být zbytečně zatěžovány. Jednání obviněné 
totiž  dosáhlo  určitého  stupně  závažnosti,  resp.  společenské  škodlivosti  (viz  odůvodnění 
napadeného  rozhodnutí  i  text  dále),  proto  bylo  nezbytné  vinu  za  spáchaný  přestupek 
deklarovat  v  příslušném  rozhodnutí,  nicméně  zákon  správnímu  orgánu  ukládá  od  uložení 
správního  trestu  upustit  (viz  též  výše).  Kdyby  názor  obviněné  byl  vzat  v  potaz,  pak  by  vedl 
k závěru, který by činil § 62 odst. 5 zákona č. 110/2019 Sb. zcela nepoužitelný, neboť jakékoli 
řízení  vedené  v rámci  tohoto  ustanovení  by  bylo  vždy  zatěžující  a  nehospodárné,  a  tedy 
zbytečné  a  nemělo  by  být  nikdy  vedeno.  Možno  doplnit,  že  v této  souvislosti  správním 
orgánem prvního stupně užitý výraz „bizarní“ vyjadřuje ve skutečnosti použití argumentační 
metody reductionis ad absurdum, jež je standardní součástí právního instrumentáře.  
  
K námitce obviněné ohledně logování (tedy vedení záznamů o přístupu k osobním údajům) je 
nutné uvést, že věc byla dostatečně skutkově objasněna během  kontroly. Zároveň je nutno 
připomenout,  že  přestupek  podle  §  62  odst.  1  písm.  a)  zákona  č.  110/2019  Sb.  spočívající 
v opomenutí  pořizovat  příslušné  záznamy  v ISoSS  se  týká  údobí  mezi  1.  červencem  2015 
do 7. srpna 2018, tudíž údobí, v němž platily povinnosti zakotvené v § 13 resp. § 13 odst. 4 
písm. c) zákona č. 101/2000 Sb., přičemž i z podaného rozkladu vyplývá, že obviněná těmto 
povinnostem nedostála. Jediným problémem tak zůstává, zda zrušení zákona č. 101/2000 Sb. 
a  jeho  nahrazení  stávající  úpravou  představovanou  obecným  nařízením  (v  tomto  případě 
především jeho čl. 5 odst. 1 písm. f) a čl. 32) a zákonem č. 110/2019 Sb., která již povinnost 
logování  výslovně  neukládá,  představuje  pro  obviněnou  příznivější  úpravu  znemožňující 
vyslovit závěr o spáchání přestupku podle § 62 odst. 1 písm. a) zákona č. 110/2019 Sb. V této 
souvislosti pak obviněná svoji argumentaci de facto omezuje na připomínání míry rizikovosti 
jakožto klíčového faktoru ohledně vedení záznamů o přístupu k osobním údajům. S tímto je 
možno  v obecné  rovině  souhlasit,  nicméně  zároveň  je  třeba  konstatovat,  že  obviněná 
neuvedla žádný konkrétní argument, který by zpochybnil potřebu logování ve vztahu k ISoSS. 
Takovým  argumentem  není  zejména  to,  že  přístup  oprávněné  osoby  může  být  zároveň 
i neoprávněným, jelikož součástí řádného logování je i uvedení důvodu pro přístup k osobním 
údajům  umožňující  jeho  následné  prověření.  Není  jím  ani  případná  veřejná  přístupnost 
zpracovávaných  osobních  údajů,  jelikož  tato  mají  být  chráněna  i  před  neoprávněným 
pozměňováním. Nicméně odvolací orgán je toho názoru, že míra rizikovosti, a to velmi vysoká, 
v tomto případě koresponduje i s klasifikací ISoSS jakožto významného informačního systému 
podle  zákona  č.  181/2014  Sb., o  kybernetické  bezpečnosti a  o změně  souvisejících  zákonů, 
resp.  vyhlášky  č.  317/2014  Sb.,  o  významných  informačních  systémech  a  jejich  určujících 
kritériích.  Nadto  neoprávněné  pozměnění,  likvidace  nebo  zpřístupnění  osobních  údajů 
obsažených  v ISoSS  by  nepochybně  měly  závažný  dopad  i  do  práv  a  svobod  dotčených 
fyzických osob (např. vznikly by pochyby ohledně jejich kvalifikace, mohly by být vystaveny 
určitým nátlakům apod.).  
 
Odvolací  orgán  pak  obecně  zastává  názor,  že  logování  přístupů  k  osobním  údajům  je  i  po 
zrušení  zákona  č.  101/2000  Sb.  jedním  z  nejzákladnějších  prvků  jejich  zabezpečení,  a  to 
i s preventivní  působností,  a  musí  proto  být  vnímáno 
jako  zcela  běžná  součást 
automatizovaného  zpracovávání.  V  případě  ISoSS  se  nadto  jedná  o  informační  systém, 
u kterého by smyslu § 2 písm. d) zákona č.181/2014 Sb. narušení bezpečnosti informací mohlo 
omezit nebo výrazně ohrozit výkon působnosti orgánu veřejné moci, resp. by mělo významný 

 

5/7 

negativní  vliv  do  práv  subjektů  údajů,  což  konkrétně  vyžaduje  mimo  jiné  zajistit  i  řádné 
logování, čemuž obviněná nedostála.  
 
Co  se  týká  přestupku  podle  §  62  odst.  1  písm.  b)  zákona  č.  110/2019  Sb.,  byly  obviněnou 
v rámci  rozkladu  jako  právní  tituly  příslušného  zpracování  především  uvedeny  čl.  6  odst.  1 
písm. c) a e) obecného nařízení. Tyto právní tituly by obecně bylo možno akceptovat nicméně 
s tím, že příslušná s tím korespondující právní povinnost je vymezena ustanovením §§ 180-183 
zákona  č.  234/2014  Sb.,  přičemž  obviněná  jakožto  orgán  stání  moci  tuto  může  vykonávat 
pouze  v mezích  stanovených  zákonem  a  způsobem,  který  zákon  stanoví  (viz  čl.  2  Listiny 
základních práv  a  svobod  a  čl. 2  Ústavy  České  republiky).  Výše uvedená  ustanovení  zákona 
č. 234/2014 Sb. ovšem předmětné zpracovávání osobních údajů obviněné neukládají. Totéž se 
týká i v rozkladu uvedené povinnosti dle § 48 odst. 2 zákona č. 234/2014 Sb., která je uložena 
výhradně orgánům činným v trestním řízení a nikoli obviněné. Předmětné osobní údaje pak 
zjevně nejsou zpracovávány v režimu zákona č. 499/2004 Sb., o archivnictví a spisové službě, 
což  vyvrací  tvrzení  obviněné  ohledně  zpracování  pro  archivní  účely.  Co  se  týká  povinnosti 
zpracovávat  přesné  osobní  údaje,  obviněná  nijak  konkrétně  neobjasnila,  jak  by  vedení 
předmětného souboru osobních údajů mohlo k plnění této povinnosti přispět. Navíc je nutno 
upozornit, že pro tento případ by bylo nutno příslušné údaje pravidelně aktualizovat, přičemž 
v opačném  případě  by  užití  těchto  dat  mohlo  být  kontraproduktivní.  Obviněná  tak 
předmětným zpracováváním zjevně překročila disponibilní právní titul, čímž zároveň porušila 
i povinnost dle čl. 5 odst. 1 písm. b) obecného nařízení. Závěrem nutno ještě doplnit, že pro 
případ kvalifikace skutkové podstaty tohoto přestupku je změna právních předpisů irelevantní, 
neboť  předchozí  i  stávající  právní  úprava  obsahují  obdobné  instituty.  Přestupek  pak, 
což považuje  odvolací  orgán  za  nezbytné  dále  připomenout,  jak  výslovně  konstatuje 
výrok I.1. rozhodnutí,  spočívá  v uchovávání  osobních  údajů  uvedených  v kopiích  osobních 
dokladů. Není jím tedy samo vyžadování dokladů, resp. jejich kopií pro účely jednorázového 
ověření  totožnosti,  jelikož  toto  samo  o  sobě  nelze  chápat  jako  zpracování  osobních  údajů, 
a tudíž ani hodnotit prismatem obecného nařízení a zákona č. 110/2019 Sb.     
 
Z rozkladu je navíc zřejmé, že obviněná v zásadě porušení svých povinností připouští, jelikož 
v rozkladu připomenula přijetí určitých nápravných opatření v důsledku provedené kontroly. 
Tento fakt by evidentně měl význam v rámci úvahy ohledně sankce, resp. pro případ uložení 
pokuty  ohledně  její  výměry.  Vzhledem  k zákonem  předepsanému  upuštění  od  uložení 
jakéhokoli  správního  trestu,  který  by  patrně  korespondoval  s pokutou  řádově  ve  výši 
statisíců Kč, však je třeba tuto okolnost považovat za irelevantní. 
 
Odvolací  orgán  v této  souvislosti  nad  rámec  všeho  výše  uvedeného  poznamenává,  že  při 
výkladu rozhodného práva naráží na napětí vytvořené českým zákonodárcem mezi konstrukcí 
zákona  č.  110/2019  Sb.  a  textem  obecného  nařízení,  resp.  mezi  účely  obecným  nařízením 
předvídané  diskrece  národního  zákonodárce  a  jejím  konkrétním  provedením  v adaptačním 
zákoně.  
 
Zákonodárce vyšel z možnosti dané čl. 83 odst. 7 obecného nařízení, dle kterého může každý 
členský stát  stanovit  pravidla  týkající  se  toho, zda  a  do  jaké  míry  je  možno  ukládat  správní 
pokuty  orgánům  veřejné  moci  a  veřejným  subjektům  usazeným  v  daném  členském  státě. 
V návaznosti na to ustanovení § 62 odst. 5 zákona č. 110/2019 Sb. ukládá Úřadu, aby upustil 
od uložení jakéhokoli správního trestu (také tehdy), jde-li o správce a zpracovatele uvedené 
v čl. 83 odst. 7 obecného nařízení.  
 

 

6/7 

Pokud nyní v kontextu § 62 odst. 5 zákona č. 110/2019 Sb. odhlédneme od extenze výjimky 
z možnosti  neukládat  „správní  pokuty“  (administrative  fines;  amendes  administratives)  na 
nemožnost ukládat „správní tresty“, nelze přehlédnout, že samotné netrestání definovaných 
entit  není  konečným  cílem  obecného  nařízení.  Článek  84  obecného  nařízení  totiž  ukládá 
státům  povinnost  stanovit  pravidla  pro  jiné  sankce,  jež  se  mají  ukládat  za  porušení  tohoto 
nařízení, zejména za porušení,  na něž se nevztahují správní pokuty podle  článku 83, a učiní 
veškerá  opatření  nezbytná  k  zajištění  jejich  uplatňování.  Tyto  sankce  musí  být  účinné, 
přiměřené  a  odrazující.  Jinými  slovy  to  potvrzuje  recitál  152:  „Nejsou-li  správní  sankce 
harmonizovány tímto nařízením nebo v případě potřeby v jiných případech, jako jsou závažná 
porušení tohoto nařízení, měly by členské státy zavést systém, který zajistí uložení účinných, 
přiměřených a odrazujících pokut. Povaha těchto trestních nebo správních sankcí by měla být 
stanovena právem členského státu.“ 
 
Absence  komplexní  reakce  zákonodárce  na  své  vlastní  rozhodnutí  využít  možnosti  čl.  83 
odst. 7 obecného nařízení tak vede k požadavku na takovou interpretaci a aplikaci rozhodného 
práva  (včetně  procesního),  jež  dá  maximální  průchod  efektivitě  řízení  a  v níž  vyniknou  jiné 
(netrestající)  legitimní  účely  řízení,  např.  účel  preventivní  a  účel  výchovný.  Kromě  účelů 
a vodítek  plynoucích  přímo  z obecného  nařízení  pak  nelze  opomenout  ani  další  rovinu 
důsledků  stávající  legislativní  konstelace,  kterou  je  obtížně  obhajitelná  nerovnost  v otázce 
efektivity  trestání  (donucení)  založená  mezi  subjekty,  jimž  jsou  uloženy  srovnatelné 
povinnosti. 
 
Argumentaci  obviněné  proto  odvolací  orgán  odmítl  a  po  celkovém  přezkoumání  neshledal 
žádný  důvod  způsobující  nezákonnost  rozhodnutí.  Stejně  tak  odvolací  orgán  neshledal  ani 
žádná  pochybení  v postupu  správního  orgánu  prvního  stupně.  Na  základě  všech  výše 
uvedených skutečností proto rozhodl tak, jak je uvedeno ve výroku tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 5. prosince 2019 

 

 

 

 

otisk úředního razítka 

JUDr. Ivana Janů 

předsedkyně 

(podepsáno elektronicky) 

7/7 

