ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DANPE* 

 
 
 
 
 
 
 
Čj. UOOU-09633/18-25 

 

 

 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle 
ustanovení § 10 a § 152 odst. 2 zákona č. 500/2004 Sb., správní řád, rozhodla dne 10. května 
2019 podle ustanovení § 152 odst. 6 písm. a), § 152 odst. 5 a § 90 odst. 1 písm. b) zákona 
č. 500/2004 Sb., správní řád, takto: 
 
Rozhodnutí Úřadu pro ochranu osobních údajů čj. UOOU-09633/18-20 ze dne 22. února 2019 
se,  na  základě  rozkladu  účastníka  řízení,  XXXXX,  se  sídlem  XXXXX,  zrušuje  a věc  se  vrací 
správnímu orgánu prvního stupně k novému projednání. 
 

Odůvodnění 

 
Na  základě  kontroly  provedené  Úřadem  pro  ochranu  osobních  údajů  (dále  jen  „Úřad“) 
u účastníka řízení, XXXXX, se XXXXX (dále jen „účastník řízení“), ukončené vydáním protokolu 
o kontrole čj. UOOU-08429/17-33 ze dne 26. června 2018 následně potvrzeným i v rámci řízení 
o námitkách, a to přípisem předsedkyně Úřadu čj. UOOU-08429/17-36 ze dne 27. září 2018, 
vydal Úřad  rozhodnutí čj. UOOU-09633/18-20  ze dne 22. února 2019 (dále jen „rozhodnutí“). 
 
Rozhodnutím  bylo,  kromě  podání  zprávy  inspektorce  Úřadu  a úhrady  nákladů  řízení, 
účastníkovi řízení uloženo ve stanovené lhůtě provést tato nápravná opatření:   
I. zajistit provedení výmazu osobních údajů týkajících se XXXXX,  
II. zajistit právní tituly pro zpracování osobních údajů všech subjektů údajů v souladu s čl. 6 
nařízení  Evropského  parlamentu  a  Rady  (EU)  2016/679  ze  dne  27.  dubna  2016  o  ochraně 
fyzických osob v souvislosti se zpracováním osobních údajů a o volném pohybu těchto údajů 
a  o  zrušení  směrnice  95/46/ES  (dále  jen  „obecné  nařízení“),  v  případě,  že  takové  zajištění 
nebude u některého subjektu údajů možné, potom provést výmaz osobních údajů takového 
subjektu údajů a 
III.  uzavřít  zpracovatelskou  smlouvu  ve  smyslu  čl.  28  odst.  3  obecného  nařízení  se  všemi 
vázanými zástupci ve smyslu § 15 zákona č. 170/2018 Sb., o distribuci pojištění a zajištění, a se 
všemi dalšími subjekty, které pro účastníka řízení zpracovávají osobní údaje.  
 

 

1/4 

i  aktuální  případ, 

Proti rozhodnutí se však účastník řízení ohradil řádným rozkladem, v němž navrhl rozhodnutí 
zrušit.  V této  souvislosti  především  vyjádřil  nesouhlas  se  závěrem,  podle  něhož  má  být 
v postavení správce osobních údajů. Konkrétně uvedl, že pojišťovací zprostředkovatelé (vázaní 
zástupci) jsou ve smyslu příslušných zákonů samostatnými podnikateli. V době, kdy prvotně 
oslovují  potenciálního  klienta,  což  měl  být 
tedy  nabízí  své 
zprostředkovatelské služby a jsou v postavení správce osobních údajů. Proto musí mít souhlas 
oni, nikoli účastník řízení. Zpracovatelem se vázaný zástupce stává až v okamžiku, kdy začne 
nabízet produkty a služby účastníka řízení, který se tak stává správcem. Ke zpracování však 
nedochází  na základě  souhlasu,  ale z důvodu  uzavírání  smlouvy.  Ani  v této  fázi  ale  účastník 
řízení  nemá  zpracovávané  osobní  údaje  k dispozici,  ty  se  k němu  dostávají  až  v momentě 
případného  uzavření  smlouvy  mezi  klientem  a  smluvním  partnerem  účastníka  řízení. 
V okamžiku,  kdy  vázaný  zástupce  a  klient  začnou  jednat  o  konkrétním  produktu  z portfolia 
účastníka  řízení,  je  správcem  smluvní  partner  účastníka  řízení,  jelikož  ten  stanoví  účel 
zpracování.  Účastník  řízení  pak 
je  zpracovatelem  a  vázaný  zástupce  má  postavení 
tzv. podzpracovatele,  přičemž  pro  tato  zpracování,  jelikož  se  jedná  o  uzavírání  konkrétní 
smlouvy, není nutný souhlas. 
 
Dále  účastník  řízení  zpochybnil  závěry  týkající  se  zpracovatelské  smlouvy,  a  to  vzhledem 
k tomu, že na základě smlouvy o obchodním zastoupení se interní předpisy účastníka řízení 
stávají  součástí  smluvních  ujednání  mezi  účastníkem  řízení  a  podřízenými  pojišťovacími 
zprostředkovateli.  I  přesto  účastník  řízení  uzavírá  od  listopadu  2018  samostatnou  smlouvu 
o zpracování osobních údajů, jejíž koncept, jak uvedl, zároveň měl postoupit Úřadu, což však, 
jak je třeba zvláště podotknout, neodpovídá skutečnosti. 
  
Formulář  souhlasu  se  zpracováním  osobních  údajů  použitý  ze  strany  XXXXX  při  získání 
osobních údajů stěžovatele nebyl formulářem užívaným samotným účastníkem řízení. Jelikož 
účastník  řízení  nedisponuje  osobními  údaji  potenciálních  klientů,  nelze  mu  přičítat  k tíži 
pochybení konkrétního podřízeného pojišťovacího zprostředkovatele. Nicméně účastník řízení 
zavedl pro své spolupracovníky vzor formuláře souhlasu se zpracováním osobních údajů, který 
zároveň, jak uvedl, měl postoupit Úřadu, což však, jak je třeba zvláště podotknout, neodpovídá 
skutečnosti.        
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací účastníka řízení.  
 
V této souvislosti pak především uvádí, že správcem je podle definice uvedené v čl. 4 bodu 7 
obecného nařízení jakýkoli subjekt, který sám nebo společně s jinými určuje účely a prostředky 
zpracování osobních údajů a zpracovatelem podle definice uvedené v čl. 4 bodu 8 obecného 
nařízení  jakýkoli  subjekt,  který  zpracovává  osobní  údaje  pro  správce.  Plní-li  tedy  nějaký 
subjekt, zejména vázaný zástupce ve smyslu zákona č. 170/2018 Sb. určité úkoly pro účastníka 
řízení spojené se zpracováním osobních údajů, je účastník řízení v postavení správce a subjekt, 
který pro něj plní úkoly spojené se zpracováním osobních údajů, je v postavení zpracovatele. 
Účel zpracování je nutno považovat za vymezený prostřednictvím vymezení příslušných úkolů. 
To, v kterém  okamžiku  má  správce  k osobním  údajům  přístup,  je  v těchto  souvislostech 
v zásadě nerozhodné, což je možno konstatovat i ohledně postavení vázaných zástupců, resp. 
jiných obdobných subjektů, jakožto samostatných podnikatelů. Samozřejmě není vyloučeno, 
že výše uvedené zapojené subjekty budou zároveň ve vztahu k jinému zpracování osobních 
údajů  v odlišném postavení.  V této  souvislosti  však  je  nutno připomenout,  že z praktického 
hlediska  je  vyloučeno,  aby  kdokoli  nabízel  zprostředkovatelské  služby  jako  takové,  a  tyto 

 

2/4 

služby  tudíž  musí  být  určitým  způsobem  specifikovány.  Pokud  by  pak  na  základě  této 
specifikace bylo jednoznačně vyloučeno poskytování služeb účastníka řízení, resp. toto by bylo 
zjevně  nereálné,  bylo  by  nutno  uznat,  že  pro  tento  případ  účastník  řízení  není  v postavení 
správce. Naopak, není-li poskytování služeb účastníka řízení zásadně vyloučeno, resp. tyto lze 
reálně  zajistit,  je  nutno  účastníka  řízení  pokládat  za  správce.  Souhlas  tedy  musí  v tomto 
druhém  případě  svědčit  účastníkovi  řízení.  Dále  nutno  podotknout,  že  právní  titul  uvedený 
v čl. 6 odst. 1 písm. b) obecného nařízení je pro případ předsmluvních jednání aplikovatelný 
pouze  tehdy,  byla-li  tato  jednání  zahájena  na  žádost  subjektu  údajů  a  není-li  tedy  tato 
podmínka splněna, je nezbytné disponovat jiným právním titulem, představovaným zpravidla 
souhlasem subjektu údajů.  
 
Účastník řízení proto je povinen vztah vůči zpracovatelům upravit v souladu s čl. 28 obecného 
nařízení,  což  samozřejmě  je  možné  i  prostřednictvím  vztažení  platnosti  interních  předpisů 
účastníka  řízení  na  zpracovatele,  tyto  interní  předpisy  však  musí  obsahovat  náležitosti 
předepsané ustanovením čl. 28 obecného nařízení.  Účastník řízení také musí zajistit, aby nejen 
on  sám,  ale  i  zpracovatelé,  kteří  plní  úkoly  pro  účastníka  řízení  spojené  se  zpracováním 
osobních  údajů,  disponovali  řádným  právním  titulem,  tedy  především  řádným  souhlasem 
subjektu  údajů.  Nutno  doplnit,  že  i  kdyby  byl  v rámci  rozkladu  předložen  řádný  koncept 
smlouvy o zpracování osobních údajů a souhlasu subjektu údajů, bylo by toto možno shledat 
pouze jako dílčí krok ke splnění předmětných opatření k nápravě. Tato totiž ukládají provést 
implementaci uložených opatření k nápravě vůči relevantním subjektům.  
 
Argumentaci účastníka řízení tedy odvolací orgán odmítl. Z druhé strany však odvolací orgán 
po celkovém přezkoumání konstatoval, že nápravné opatření I. rozhodnutí obecně požaduje 
provést výmaz specifikovaných osobních údajů. Předmětná kontrola pak doložila, že účastník 
řízení  byl  ve  vztahu  k těmto  osobním  údajům  v postavení  správce,  aniž  by  disponoval 
souhlasem subjektu údajů a nesvědčil mu ani jiný právní titul podle § 5 odst. 2 písm. a) až g) 
zákona č. 101/2000 Sb. Nicméně odůvodnění uvádí, že povinnost provést výmaz se nevztahuje 
na  povinnosti  uložené  zvláštními  zákony.  Vysvětlení  uvedené  v odůvodnění  pak  je  třeba 
považovat za správné, nicméně nekoresponduje s výrokem I. rozhodnutí. Výrok I. rozhodnutí 
tedy měl  být  zaměřen  na  zpracování  osobních  údajů pro účely  nabízení příslušných  služeb, 
resp. pro účely, k jejichž naplnění je třeba souhlas subjektu údajů. 
 
Nápravné  opatření  II.  rozhodnutí  je,  jak  dále  shledal  odvolací  orgán,  z formálního  hlediska 
správné, nicméně je natolik obecné, že bude evidentně problémem na základě zprávy podané 
účastníkem  řízení  prověřit  úroveň  fakticky  provedených  opatření.  Jistou  nejasnost  pak 
vyvolává  i  pasáž  odůvodnění  rozhodnutí  týkající  se  nápravného  opatření  II.,  podle  níž 
„postavení účastníka řízení jakožto správce osobních údajů nelze chápat generálně, ale pouze 
ve vztahu k projednávané věci. Z popisu podnikatelské činnosti účastníka řízení je totiž zjevné, 
že tento se ocitá ve dvojjediném postavení, a to jak správce osobních údajů (pro případy, kde 
sám určil účel a prostředky zpracování osobních údajů), tak zpracovatel osobních údajů, který 
osobní  údaje  subjektů  údajů  zpracovává  pro  jiné  (např.  smluvní  spolupráce  s  jednotlivými 
pojišťovnami  při  které  dochází  k nabízení  jejich  produktů).  V  daném  případě  však  bylo 
kontrolou  konstatováno,  že  účastník  řízení  se  nachází  v  postavení  správce  osobních  údajů, 
neboť  určil  účel  a  prostředky  jejich  zpracování  (k  tomu  viz  spisový  materiál,  čj.  UOOU-
09633/18-3, kontrolní zjištění č. 5).“  Předmětné kontrolní zjištění č. 5 však výslovně konstatuje 
postavení  zpracovatele  vůči  správci  výslovně  pouze  ohledně  společnosti  XXXXX.,  a  dále  lze 
totéž vyvodit z kontrolního zjištění č. 6 i vůči XXXXX. V obou těchto případech lze samozřejmě 
se závěry souhlasit, nicméně není zřejmé, vůči jakým dalším zpracovatelům má být předmětné 

 

3/4 

nápravné  opatření  účinné  ani  vůči  jakým  osobním  údajům  je  účastník  řízení  v postavení 
správce.  
 
Jako  formálně  správné  shledal  odvolací  orgán  i  nápravné  opatření  III.  rozhodnutí,  nicméně 
opět je třeba připomenout, že vzhledem k výše uvedenému není jasné, k jakým subjektům se 
vztahuje, což je problematické i vzhledem k tomu, že se má týkat „všech dalších subjektů, které 
pro  účastníka  řízení  zpracovávají  osobní  údaje“.  I  v tomto  případě  tedy  bude  evidentně 
problémem na základě zprávy podané účastníkem řízení prověřit úroveň fakticky provedených 
opatření. 
 
Z uvedených důvodů tedy odvolací orgán shledal rozhodnutí jako nesprávné a rozhodl tak, jak 
je  uvedeno  ve  výroku  tohoto  rozhodnutí.  Odvolací  orgán  pak  očekává,  že  správní  orgán 
prvního  stupně  nově  formuluje  nápravné  opatření  I.,  a  to  tak,  aby  korespondovalo 
s odůvodněním, které, jak bylo uvedeno výše, odvolací orgán považuje za správné. Co se týče 
nápravných  opatření  II.  a  III.,  odvolací  orgán  očekává,  že  je  správní  orgán  prvního  stupně 
upřesní  tak,  aby  korespondovala  s konkrétně  zjištěným  stavem  věci,  a  to  především 
prostřednictvím předchozí kontroly (sub čj. UOOU-08429/17).     
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 10. května 2019 
 

 

 
 
 
 
 

 

otisk úředního razítka 

 

JUDr. Ivana Janů, v. r. 

předsedkyně 

4/4 

