ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 
 

*UOOUX00FGZYP* 

  

Čj. UOOU-03988/20-54  

 

 

 

 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle § 152 odst. 2 
zákona č. 500/2004 Sb., správní řád, rozhodl podle ustanovení § 152 odst. 6 písm. b) zákona 
č. 500/2004 Sb., správní řád, takto: 

Rozklad  obviněné,  společnosti  XXXXXX,  se  sídlem  Lidická  XXXXXX,  IČO:  XXXXXX,  proti 
rozhodnutí Úřadu pro ochranu osobních údajů čj. UOOU-03988/20-48 ze dne 1. února 2022, 
se zamítá a napadené rozhodnutí se potvrzuje. 

Odůvodnění 

  Vymezení věci 

[1]  Správní řízení ve věci podezření z porušení povinností podle čl. 5 odst. 1 písm. a) a čl. 6 
odst.  1  nařízení  Evropského  parlamentu  a  Rady  (EU)  2016/679  ze  dne  27.  dubna  2016 
o ochraně  fyzických  osob  v souvislosti  se  zpracováním  osobních  údajů  a  o  volném  pohybu 
těchto  údajů  a  o  zrušení  směrnice  95/46/ES  (dále  „nařízení  (EU)  2016/679“)  bylo  zahájeno 
příkazem Úřadu pro ochranu osobních údajů (dále jen „Úřad“), který byl obviněné, společnosti 
XXXXXX,  se  sídlem  XXXXXX,  IČ:  XXXXXX  (dále  jen  „obviněná“),  doručen  dne  4.  února  2021. 
Podkladem pro jeho vydání byl protokol o kontrole čj. UOOU-02631/20-15 ze dne 7. října 2020 
a další spisový materiál pořízený v průběhu kontroly sp. zn. UOOU-02631/20 u obviněné podle 
zákona č. 255/2012 Sb., o kontrole (kontrolní řád), včetně vyřízení námitek proti kontrolním 
zjištěním předsedou Úřadu čj. UOOU-02631/20-20 ze dne 22. prosince 2020. Proti uvedenému 
příkazu  podala  obviněná  včas  odpor,  na  jehož  základě  byl příkaz  zrušen  a  správní  řízení 
pokračovalo. 

 

1/7 

[2]  Dne  28.  dubna  2021  bylo  správním  orgánem  prvního  stupně  vydáno  rozhodnutí, 
čj. UOOU-03988/20-26,  kterým  byla  obviněná  uznána  vinnou  ze  spáchání  přestupku  podle 
§ 62  odst.1  písm.  b)  zákona  č. 110/2019  Sb.,  o  zpracování  osobních  údajů,  neboť  porušila 
některou ze základních zásad pro zpracování osobních údajů podle čl. 5 až 7 nebo 9 nařízení 
(EU)  2016/679,  kterého  se  jako  správce  osobních  údajů  podle  čl.  4  bodu  7  nařízení  (EU) 
2016/679, dopustila tím, že zaslala podnikající fyzické osobě na adresu jejího sídla písemnou 
nabídku na zápis do jí vedeného Rejstříku obchodu a firem, když tyto osobní údaje v rozsahu 
jméno,  příjmení,  adresa  místa  podnikání  a 
IČO  získala  z živnostenského  rejstříku 
a zpracovávala, aniž by jí svědčil některý z právních titulů uvedený v čl. 6 bod 1 nařízení (EU) 
2016/679. Za uvedené deliktní jednání jí byla uložena pokuta ve výši 50.000 Kč. 

[3]  Proti  tomuto  rozhodnutí  Úřadu  podala  obviněná  včasný  rozklad,  kterým  napadla 

rozhodnutí v celém rozsahu. 

[4]  Rozhodnutím předsedy Úřadu čj. UOOU-03988/20-35 ze dne 14. července 2021 bylo 
výše uvedené rozhodnutí Úřadu čj. UOOU-03988/20-26 ze dne 28. dubna 2021 zrušeno a věc 
vrácena  správnímu  orgánu  prvního  stupně  k  novému  projednání.  Předseda  Úřadu 
napadenému  rozhodnutí  vytknul  zejména  neurčitost  popisu  skutku  a  jeho  snadnou 
zaměnitelnost  s  jinými  možnými  skutky,  dále  porušení  práva  obviněné  na  vyjádření  se 
k podkladům  rozhodnutí,  založení  rozhodnutí  na  důkazních  prostředcích,  které  nebyly 
součástí správního spisu, a nedostatky jeho odůvodnění. 

[5]  Správní orgán prvního stupně vložil dne 17. srpna 2021 do spisu 4 stížnosti (čj. UOOU-
03988/20-38 až čj. UOOU-03988/20-41) směřující proti obviněné, týkající se zaslání nabídky 
na zápis do Rejstříku obchodu a živnosti. 

[6]  S ohledem na skutkové okolnosti týkající se předmětu stížnosti založené ve spisu pod 
čj. UOOU-03988/20-38 (stížnost pana XXXXXX) správní orgán prvního stupně zaslal obviněné 
oznámení o zahájení řízení o přestupku čj. UOOU-03988/20-42 ze dne 17. srpna 2021, které 
bylo  obviněné  doručeno  dne  26.  srpna  2021.  Současně  správní  orgán  prvního  stupně 
obviněnou informoval o tom, že o přestupcích bude vedeno společné řízení. 

[7]  Správní orgán prvního stupně vydal dne 1. února 2022 rozhodnutí čj. UOOU-3988/20-
48  (dále  jen  „napadené  rozhodnutí“),  kterým  byla  obviněná  ve  společném  řízení  uznána 
vinnou ze spáchání přestupků podle § 62 odst.1 písm. b) zákona č. 110/2019 Sb., kterých se 
jako správce osobních údajů podle čl. 4 bodu 7 nařízení (EU) 2016/679 dopustila tím, že zaslala 
v blíže  nezjištěné  době  ode  dne  7. května  2020  do  dne  18.  května  2020  podnikající  fyzické 
osobě panu XXXXXX na adresu  sídla na ul. XXXXXX, IČO: XXXXXX,  a v blíže nezjištěné době ode 
dne 30. srpna 2018 do dne 5. září 2018 podnikající fyzické osobě panu XXXXXX na adresu jeho 
sídla na ul. XXXXXX, IČO: XXXXXX, písemnou nabídku na zápis do jí vedeného Rejstříku obchodu 
a  živnosti,  která  obsahovala  jejich  osobní  údaje  v rozsahu  jméno,  příjmení,  adresa  místa 
podnikání  a  IČO,  které  získala  z živnostenského  rejstříku  a  takto  zpracovávala,  aniž  by  pro 
takové zpracování osobních údajů měla právní titul podle čl. 6 odst. 1 nařízení (EU) 2016/679. 
Za uvedené deliktní jednání jí byla uložena pokuta ve výši 70.000 Kč. Současně jí byla podle 
§ 95  odst.  1  zákona  č.  250/2016  Sb.,  o  odpovědnosti  za  přestupky  a  řízení  o  nich,  uložena 
povinnost nahradit náklady přestupkového řízení ve výši 1.000 Kč. 

[8]  Proti výše uvedenému rozhodnutí správního orgánu prvního stupně podala obviněná 

dne 25. února 2022 rozklad, kterým rozhodnutí napadla v celém rozsahu. 

 

2/7 

  Obsah rozkladu 

[9]  V rozkladu obviněná sdělila, že napadené rozhodnutí považuje za nepřezkoumatelné. 
Podle § 62 odst. 1 písm. b) zákona č. 110/2019 Sb. platí, že se správce dopustí přestupku tím, 
že poruší některou ze základních zásad pro zpracování osobních údajů podle čl. 5 až 7 nebo 9 
nařízení (EU) 2016/679. K tomu obviněná uvedla, že onu (porušenou) zásadu je třeba nejen 
určit odkazem na právní normu, ale především pojmenovat, z důvodu přezkoumatelnosti, aby 
nemohlo dojít k záměně. Úřad podle obviněné pouze stroze konstatuje, že obviněná porušila 
zásadu v čl. 6 odst. 1 nařízení (EU) 2016/679, nicméně již neurčil jakou. V návaznosti na to pak 
uvádí,  že  se  správní  orgán  prvního  stupně  zabýval  tím,  zda  jednání  obviněné  nemohlo  být 
založeno na některém z právních titulů podle čl. 6 odst. 1 nařízení (EU) 2016/679. Obviněná 
však poukazuje na to, že zásada a právní titul jsou odlišném pojmy. 

[10]  Dále obviněná opětovně uvedla, že se skutku uvedeného ve výroku I. a II. napadeného 
rozhodnutí  nedopustila,  jelikož  nezpracovávala  ani  jiným  způsobem  neevidovala  údaje 
stěžovatele, avšak správní orgán prvního stupně vzal za prokázané, že dopis stěžovateli zaslala, 
a  to  na  základě  stížnosti  stěžovatele  a  kopie  údajného  dopisu  obviněné  předloženého 
stěžovatelem.  Na  podporu  nepřímých  důkazů,  které  mají  tvořit  ucelený  logicky  provázaný 
důkazní  řetězec  si  podle  obviněné  správní  orgán  prvního  stupně  obstaral  důkazy,  jež  jsou 
v napadeném rozhodnutí uvedeny pod čísly 3-9, přičemž např. důkazy č. 7 a 8 (článek ze dne 
28. listopadu 2018 „Podvodníci vytahují podnikatelům z kapes miliony, za falešné registrace 
firem i ochranných známek – BusinessInfo.cz“ a článek ze dne 2. srpna 2011 „Katalogové firmy 
útočí  neustále.  Terčem  zůstávají  začínající  podnikatelé  -  Podnikatel.cz“)  mají  údajně 
zachycovat  jednání  obviněné,  avšak  obviněná  není  ve  zmíněných  článcích  nikde  uvedena. 
Obviněná tak má za prokázané, že správní orgán prvního stupně jedná nezákonně, neboť si 
tendenčně vyhledává důkazy v její neprospěch. 

[11]  Ohledně uložené sankce obviněná uvedla, že tato je v příkrém rozporu s čl. 83 odst. 1 
nařízení (EU) 2016/679, jelikož ukládání správních pokut má být v každém jednotlivém případě 
účinné, přiměřené a odrazující. Jelikož je obviněná v likvidaci, jakákoli pokuta je podle jejího 
názoru bez účinku a bez odrazujícího efektu pro futuro. Nadto obviněná považuje výši uložené 
sankce  za  nepřiměřenou,  neboť  mělo  dojít  k  jednorázovému  zpracování  údajů  v  rozsahu 
jméno,  příjmení,  adresa  podnikání  a  IČO,  které  jsou  veřejně  dostupné,  přičemž  žádné 
z dotčených osob nebyla způsobena škoda. Obviněná dále uvedla, že podle správního orgánu 
prvního  stupně  jde  z povahy  věci  v případě  porušení  čl.  6  odst.  1  nařízení  (EU)  2016/679 
o vysokou  míru  typové  závažnosti,  nicméně  obviněná  se  nedozvěděla,  co  je  onou  vysokou 
mírou typové závažnosti. Zároveň správní orgán prvního stupně směšuje povahu a závažnost. 
Podle obviněné je tak uložená sankce nepřezkoumatelná. 

[12]  Závěrem obviněná uvedla, že předmětné správní řízení je jedinou komplikací v řádném 
průběhu likvidace obviněné, proto i z tohoto důvodu pevně věří, že odvolací orgán rozkladu 
plně vyhoví a napadené rozhodnutí zruší. 

  Posouzení orgánem druhého stupně 

[13]  Na  základě  rozkladu  podaného  obviněnou  odvolací  orgán  přezkoumal  napadené 

rozhodnutí v celém rozsahu včetně procesu, který předcházel jeho vydání. 

 

3/7 

je  charakterizována 

[14]  Nejprve  se  odvolací  orgán  zabýval  namítanou  nepřezkoumatelností  napadeného 
rozhodnutí.  Nepřezkoumatelností  se podle  konstantní  judikatury  správních  soudů  a  podle 
doktríny  chápe  taková  vada  správního  rozhodnutí,  která 
jako 
nesrozumitelnost  nebo  nedostatek  důvodů.  Nejvyšší  správní  soud  v  rozsudku  ze  dne 
4. prosince  2003,  čj.  2  Ads  58/2003-75  uvedl,  že  (právní  věta)  „za  nepřezkoumatelné  pro 
nesrozumitelnost lze obecně považovat takové rozhodnutí soudu, z jehož výroku nelze zjistit, 
jak vlastně soud ve věci rozhodl, tj. zda žalobu zamítl, odmítl nebo jí vyhověl, případně jehož 
výrok je vnitřně rozporný. Pod tento pojem spadají i případy, kdy nelze rozeznat, co je výrok 
a co odůvodnění, kdo jsou účastníci řízení a kdo byl rozhodnutím zavázán. Nepřezkoumatelnost 
pro  nedostatek  důvodů  je  založena  na  nedostatku  důvodů  skutkových,  nikoliv  na  dílčích 
nedostatcích  odůvodnění  soudního  rozhodnutí.  Musí  se  přitom  jednat  o  vady  skutkových 
zjištění,  o  něž  soud  opírá  své  rozhodovací  důvody.“  Podle  usnesení  rozšířeného  senátu 
Nejvyššího  správního  soudu  ze  dne  19.  února  2008,  čj.  7  Afs  212/2006-76  pak 
nepřezkoumatelnost  rozhodnutí  pro  nedostatek  důvodů  musí  být  vykládána  ve  svém 
skutečném  smyslu,  tj.  jako  nemožnost  přezkoumat  určité  rozhodnutí  pro  nemožnost  zjistit 
v něm jeho obsah nebo důvody, pro které bylo vydáno. Tato kritéria lze pak vztáhnout i na 
posuzování nepřezkoumatelnosti správních rozhodnutí.  

[15]  Podle § 62 odst. 1 písm. b) zákona č. 110/2019 Sb. se správce dopustí přestupku tím, 
že poruší některou ze základních zásad pro zpracování osobních údajů podle čl. 5 až 7 nebo 9 
nařízení (EU) 2016/679. Správní orgán prvního stupně v napadeném rozhodnutí konstatoval, 
že obviněná svým jednáním porušila čl. 6 odst. 1 nařízení (EU) 2016/679, přičemž (na str. 15) 
uvedl,  že  porušení  povinnosti  podle  čl.  6  odst.  1  zmíněného  nařízení  „spočívá  v  porušení 
základní zásady zpracování osobních údajů, tj. zásady zákonnosti“.  V napadeném rozhodnutí 
je tedy výslovně uvedeno, jaká zásada byla porušena. Odvolací orgán má za to, že případná 
absence slovního označení (že se jedná o zásadu zákonnosti), by neměla vzbuzovat žádnou 
pochybnost,  o  jakou  zásadu  se  jedná.  Uvedený  čl.  6  nařízení  (EU)  2016/679,  nazvaný 
„Zákonnost  zpracování“,  je  zařazený  v kapitole  II  nařízení  (EU) 2016/679,  která  nese  titulek 
„Zásady“. Systematickým výkladem lze tedy dojít k závěru, že porušenou zásadou je zásada 
zákonnosti zpracování. Odvolací orgán nerozporuje obviněnou nastíněný rozdíl mezi zásadou 
a právním titulem. Jedním z hlavních projevů zásady zákonnosti je, že  správce může osobní 
údaje zpracovávat pouze v případě, že k tomu má alespoň jeden z právních titulů, které jsou 
stanoveny v čl. 6 odst. 1 písm. a) až f) nařízení (EU) 2016/679. Odvolací orgán tak neshledal 
napadené rozhodnutí nepřezkoumatelným. 

[16]  K argumentu obviněné, že se skutků uvedených ve výroku I. a II. nedopustila, a že Úřad 
tendenčně vyhledává důkazy v její neprospěch, odvolací orgán uvádí, že Úřad obdržel vedle 
stížností pana XXXXXX a pana XXXXXX další tři stížnosti (čj. UOOU-03988/20-39 až čj. UOOU-
03988/20-41).  Správní  orgán  prvního  stupně  se  podle  odvolacího  orgánu  detailně  zabýval 
obsahem  i  formou  dopisů  (návrh  na  zápis  do  Rejstříku  obchodu  a  živnosti),  které  byly  ke 
stížnostem  přiloženy  a  dospěl  k závěru,  že  původce  předmětných  dopisů  je  jedna  a  tatáž 
osoba. S odkazem na internetové články pojednávající o tom, že obviněná dlouhodobě zasílala 
listinné návrhy na zápis do Rejstříku obchodu a živnosti podnikatelským subjektům ve velmi 
krátké době po jejich zápisu do živnostenského rejstříku, dospěl správní orgán prvního stupně 
k závěru,  že  zasílání  předmětných  dopisů  je  běžnou,  dokonce  charakteristickou  obchodní 
praktikou obviněné. Veškeré internetové články, které jsou jako důkaz založeny ve správním 
spise, výslovně zmiňují společnost XXXXXX, tj. obviněnou. V obviněnou zmíněném článku ze 

 

4/7 

dne  28.  listopadu  2018  „Podvodníci  vytahují  podnikatelům  z  kapes  miliony,  za  falešné 
registrace firem i ochranných známek – BusinessInfo.cz“ je uvedeno, že „[f]irmám chodí také 
dopisy  od  společností  Informatik  či  Firmdata,  které  požadují  peníze  za  zápis  do  Rejstříku 
obchodu  a  živnosti.  Složenky  podnikatelům  chodí  krátce  poté,  co  zaregistrovali  svoji  novou 
firmu“.  V  článku  ze  dne  2.  srpna  2011  „Katalogové  firmy  útočí  neustále.  Terčem  zůstávají 
začínající podnikatelé - Podnikatel.cz“ je pak uvedeno, že „firmy XXXXXX /…/ se do povědomí 
podnikatelské veřejnosti zapsaly tím, že začínajícím firmám a živnostníkům zaslaly dopis, ve 
kterém jim nabídly zařazení do jejich registru firem – Rejstříku obchodu a živnosti“. 

[17]  Správní  orgán  prvního  stupně  podle  odvolacího  orgánu  velmi  pečlivě  vyhodnotil 
veškeré  důkazy  a  detailně  se  zabýval  i  obhajobou  obviněné,  přičemž  dospěl  k závěru,  že 
obviněná  spáchala  výše  uvedené  přestupky.  Se  závěry  správního  orgánu  prvního  stupně 
uvedenými  v odůvodnění  napadeného  rozhodnutí  se  odvolací  orgán  plně  ztotožňuje. 
Obviněná  v rámci  rozkladu  neuvádí  žádné  argumenty,  ze  kterých  by  bylo  možné  usoudit, 
z jakého  důvodu  se  závěrem  správního  orgánu  prvního  stupně  nesouhlasí,  pouze  stroze 
konstatuje, že osobní údaje stěžovatelů nezpracovávala. Správní orgán prvního stupně podle 
odvolacího orgánu postupoval v souladu se zásadou materiální pravdy (§ 3 správního řádu), 
neboť obstaral dostatečné podklady rozhodnutí, aby byl zjištěn skutkový stav, o němž nejsou 
důvodné pochybnosti.  Sama  obviněná  v řízení netvrdila  skutečnosti,  o nichž  by bylo  možné 
vyhledat důkazní prostředky, ani žádné takové skutečnosti v průběhu řízení nevyšly najevo. 
Obviněná  na  svou  obhajobu  uváděla  pouze  domněnky  založené  na spekulativním  základě, 
u nichž je v podstatě nemožné vyhledat jakékoli důkazní prostředky, přičemž její tvrzení byla 
vnitřně rozporná. Odvolací orgán tedy nesdílí názor obviněné, že správní orgán prvního stupně 
tendenčně vyhledával důkazy v její neprospěch. 

[18]  K námitce  obviněné,  že  výrok  o  uloženém  správním  trestu  je  nepřezkoumatelný, 
odvolací orgán odkazuje na rozsudek Nejvyššího správního soudu čj. 4 As 51/2007-68 ze dne 
27.  března  2008,  podle  něhož  „rekapitulace  skutkových  zjištění,  na  kterou  navazuje  pouhé 
konstatování zákonných kritérií pro uložení pokuty, aniž by bylo zřejmé, zda a jakým způsobem 
byla zákonná kritéria pro uložení pokuty hodnocena, je zcela nedostatečné. Úvaha správního 
orgánu musí vést k hodnocení individuální povahy protiprávního jednání, přičemž zvažované 
okolnosti  je třeba  rozlišovat  na přitěžující  a  polehčující  a  vždy  je  posuzovat  z hlediska 
konkrétního dopadu na daný případ. Uvede-li správní orgán pouze tolik, že k nějakému aspektu 
přihlédl,  aniž  by  sdělil,  jakou  hodnotu,  byť  abstraktně  vyjádřenou,  tomuto  aspektu  přiřadil, 
stává se takové tvrzení do značné míry neurčitým, a v důsledku toho i nepřezkoumatelným“. 
Správní orgán prvního stupně uloženou pokutu, včetně její výše, odůvodnil na čtyřech stranách 
napadeného rozhodnutí, přičemž podle odvolacího orgánu zohlednil a dostatečně odůvodnil 
veškeré relevantní okolnosti podle čl. 83 odst. 2 nařízení (EU) 2016/679. S výší uložené pokuty 
i s jejím odůvodněním se odvolací orgán zcela ztotožňuje. 

[19]  Nepřezkoumatelnost  výroku  o  správním  trestu  obviněná  spatřuje  v tom,  že 
z napadeného  rozhodnutí  není  zřejmé,  co  se  rozumí  vysokou  mírou  typové  závažnosti, 
a současně v tom, že správní orgán prvního stupně směšuje povahu a závažnost činu. Správní 
orgán prvního stupně v napadeném rozhodnutí (na str. 15) k povaze porušení povinnosti podle 
čl.  6  odst.  1  nařízení  (EU)  2016/679  uvedl,  že  tato  spočívá  v porušení  základní  zásady 
zpracování osobních údajů, tedy zákonnosti zpracování. Dále pak uvedl, že porušení uvedené 
zásady  je  třeba  hodnotit  jako  porušení  povinnosti,  které  vykazuje  vysokou  míru  typové 
závažnosti.  Správní  orgán  prvního  stupně  sice  zhodnotil  povahu  a  závažnost  porušení 

 

5/7 

povinnosti podle čl. 6 odst. 1 nařízení (EU) 2016/679 v jednom souvětí, avšak nic nenasvědčuje 
tomu, že by povahu a závažnost jakkoli směšoval. Nejvyšší správní soud ve svém rozsudku čj. 1 
As 289/2021-43 ze dne 29. dubna 2022 konstatoval, že „skutková podstata deliktu je založena 
vždy  toliko na vymezení  typové  závažnosti  jednání a jí  odpovídá  horní  hranice  pokuty  jako 
vyjádření  skutečně  nejzávažnějšího  možného  porušení  právem  chráněného  zájmu“. 
V odůvodnění  napadeného  rozhodnutí  správní  orgán  prvního  stupně  uvedl,  že  za  porušení 
základní  zásady  zpracování  lze  podle  čl.  83  odst.  5  písm.  a)  nařízení  (EU)  2016/679  uložit 
správní pokuty až do výše 20.000.000 EUR, nebo jedná-li se o podnik, až do výše 4 % celkového 
ročního  obratu  celosvětově  za  předchozí  finanční  rok,  podle  toho,  která  hodnota  je  vyšší. 
Jelikož za porušení zásady zákonnosti lze v souladu s nařízením (EU) 2016/679 uložit nejvyšší 
možnou  horní  hranici  pokuty,  správní  orgán  prvního  stupně  zcela  správně  dovodil  vysokou 
míru  typové  závažnosti  jednání,  tj.  společenské  škodlivosti.  Na  základě  výše  uvedeného 
nepovažuje odvolací orgán výrok o uložené sankci za nepřezkoumatelný. Výši uložené pokuty 
považuje odvolací orgán za přiměřenou. Obviněná sice zpracovávala údaje, které jsou veřejně 
dostupné v živnostenském rejstříku, nicméně ani tato data nelze libovolně zpracovávat bez 
jakéhokoli právního titulu. Skutečnost, že dotčeným osobám nebyla způsobena škoda, správní 
orgán prvního stupně posoudil jako skutečnost působící ve prospěch obviněné. 

[20]  Odvolací orgán rovněž nepřisvědčil argumentu obviněné, že v důsledku její likvidace je 
uložený  správní  trest  neúčinný  a  bez  odrazujícího  efektu.  Nejvyšší  správní  soud  ve  svém 
rozsudku  čj.  6  As  68/2017-53  ze  dne  7.  června  2017  (bod  25)  konstatoval,  že  „judikatura 
správních  soudů  zpravidla  připisuje  správním  sankcím  preventivní  a represivní  funkci“. 
Z citovaného rozsudku dále vyplývá, že represivní funkce představuje „trest“ v původním slova 
smyslu,  tedy  ryze  negativní  následek  protiprávního  jednání,  který  v tomto  případě  spočívá 
v zásahu  do  majetkové  sféry  pachatele.  Preventivní  funkce  zahrnuje  jednak  v odrazení 
pachatele  od  dalšího  porušování  právních  norem  v budoucnu,  ale  též  výstrahu  ostatním 
osobám, že vytýkané protiprávní jednání není ze strany státu tolerováno. Obviněné uložený 
trest sice pravděpodobně bude do jisté míry postrádat individuální preventivní funkci, i když 
podle  §  170  zákona  č.  89/2012  Sb.,  občanský  zákoník,  rozhodnutí  o  dobrovolném  zrušení 
právnické osoby s likvidací není rozhodnutím nezvratným, a nemusí tedy nutně dojít k zániku 
právnické osoby. Skutečnost, že obviněná společnost sama dobrovolně vstoupila do likvidace, 
tak podle odvolacího orgánu není důvodem pro snížení pokuty či upuštění od uložení trestu 
za spáchaný přestupek, jelikož by se tímto způsobem společnosti mohly vyhnout postihu za 
porušení právních povinností. Oznámení o zahájení kontroly obsahující výzvu k zodpovězení 
konkrétních otázek týkajících se zpracování osobních údajů bylo obviněné doručeno 10. srpna 
2020 a dne 2. září 2020 byla obviněná na základě rozhodnutí valné hromady zrušena s likvidací. 
Vstup  obviněné  do  likvidace  by  tak  mohl  být  čistě  účelový.  Generální  preventivní  funkce 
a represivní funkce trestu však je podle odvolacího orgánu zachována. 

[21]  Argument obviněné, že správní řízení vedené Úřadem je jedinou komplikací v řádném 
průběhu  její  likvidace,  považuje  odvolací  orgán  za  irelevantní,  jelikož  skutečnost,  že  je 
společnost  v likvidaci  není  sama  o  sobě  důvodem  k tomu,  aby  správní  orgán  vydané 
rozhodnutí zrušil. 

[22]  Ze  všech  výše  uvedených  důvodů  proto  odvolací  orgán  rozhodl  tak,  jak  je  uvedeno 

ve výroku tohoto rozhodnutí. 

 

 

6/7 

Poučení: 

tomuto  rozhodnutí  podle  ustanovení  §  152  odst.  5  zákona 

Proti 
č. 500/2004 Sb., správní řád, nelze podat rozklad. 

 
 
 
Praha 8. července 2022 

 

 

  
 

 

 

Mgr. Jiří Kaucký 

předseda 

(podepsáno elektronicky) 

7/7 

