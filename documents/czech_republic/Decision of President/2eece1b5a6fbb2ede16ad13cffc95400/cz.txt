 

 
 
 
 
 
 
 
 
 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CXHVW* 

 
 
Čj. UOOU-00078/17-47 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů a podle 
§ 10 a § 152 odst. 2 zákona č. 500/2004 Sb., správní řád rozhodla dne 6. prosince 2018 podle 
ustanovení § 152 odst. 6 písm. b) zákona č. 500/2004 Sb., správní řád, takto: 
 
Rozklad  účastníka  řízení,  společnosti   

 
 proti rozhodnutí Úřadu pro ochranu osobních údajů čj. UOOU-

  se  sídlem 

00078/17-41 ze dne 18. září 2018 se zamítá a napadené rozhodnutí se potvrzuje. 
 
 

Odůvodnění 

 
 
Řízení pro podezření ze spáchání správního deliktu podle zákona č. 101/2000 Sb., o ochraně 
osobních  údajů  a  o  změně  některých  zákonů  v  souvislosti  se  zpracováním  osobních  údajů 
 vedené proti účastníkovi řízení, společnosti 
klientů společnosti 
(dále  jen 
„účastník  řízení“),  bylo  zahájeno  oznámením  Úřadu  pro  ochranu  osobních  údajů  (dále  jen 
„Úřad“), které bylo účastníkovi řízení doručeno dne 9. ledna 2017. Podkladem pro zahájení 
řízení  byl  spisový  materiál  shromážděný  v  rámci  kontroly  zahájené  u  účastníka  řízení 
dne 14. listopadu  2016  inspektorkou  Úřadu  Mgr.  et  Mgr.  Boženou  Čajkovou.  Následně  byl 
využit 

i spisový  materiál  poskytnutý 

,  se  sídlem 

,  která  ve  shodné  věci  prověřovala  skutečnosti 

nezbytné pro rozhodnutí ohledně zahájení trestního stíhání. 
 
Na  základě  provedeného  dokazování  dospěl  Úřad  k závěru,  že  se  účastník  řízení  dopustil 
správního  deliktu  podle  §  45  odst.  1  písm.  e)  zákona  č.  101/2000  Sb.,  ve  znění  účinném 
do 30. června  2017,  neboť  v  období  od  března  2016  do  4.  května  2016  zpracovával  osobní 
údaje zákazníků společnosti 
fyzických 
osob v rozsahu jméno, příjmení, adresa bydliště, pohlaví, věk a telefonní číslo a dále osobní 

, a to osobní údaje 

 

1/5 

fyzických osob podnikajících v rozsahu jméno, příjmení, telefonní číslo, počet 
údaje cca 
sim  karet  užívaných  osobou,  způsob  provádění  plateb  za  služby  operátora  a  název  banky, 
ze které  platby  přichází,  a  to  aniž  by  splnil  povinnost  stanovenou  v  §  5  odst.  2  zákona 
č. 101/2000 Sb., tedy povinnost zpracovávat osobní údaje se souhlasem subjektu údajů nebo 
v případech stanovených v § 5 odst. 2 písm. a) až g) zákona č. 101/2000 Sb. 
 
Za spáchání tohoto správního deliktu byla rozhodnutím Úřadu čj. UOOU-00078/17-41 ze dne 
18. září 2018  (dále jen „rozhodnutí“)  účastníkovi řízení uložena pokuta ve výši 400.000 Kč. 
 
Vůči  rozhodnutí  se  účastník  řízení  ohradil  včas  podaným  rozkladem.  V něm  uvádí,  že 
rozhodnutí trpí řadou vad, zejména spočívá na nesprávném právním posouzení věci, nebylo 
přihlédnuto ke všem relevantním skutečnostem a je nepřezkoumatelné, zejména s ohledem 
na výši uložené pokuty. Z těchto důvodů pak navrhuje změnit rozhodnutí a uloženou pokutu 
snížit.  
 
V této  souvislosti  především  namítl,  že  jednání  zaměstnance 
  nelze  přičíst 
účastníkovi řízení, a to s ohledem na znění § 167 zákona č. 89/2012 Sb.,  občanský zákoník, 
podle  něhož  „právnickou  osobu  zavazuje  protiprávní  čin,  kterého  se  při  plnění  svých  úkolů 
dopustil člen voleného orgánu, zaměstnanec nebo jiný její zástupce vůči třetí osobě“, jak to 
učinil správní orgán prvního stupně. V tomto případě nebylo, podle názoru účastníka řízení, 
úkolem zaměstnance nakupování nelegálně získaných databází obsahujících osobní údaje, což 
potvrdil zaměstnanec v protokolu o výslechu obviněného ze dne 19. prosince 2017. Jednání 
zaměstnance proto účastník řízení označil za exces. Účastník řízení rovněž zpochybnil tvrzení 
zaměstnance, podle kterého své jednání směroval k jeho prospěchu, neboť to z jeho pohledu 
není rozhodující, když žádný prospěch z tohoto jednání nezískal. V této souvislosti pak  dále 
namítl,  že  na  jednání  zaměstnance  a  jeho  přičitatelnost  nelze  aplikovat  ustanovení 
soukromého  práva  (tj.  občanského  zákoníku),  který  má  řešit  odpovědnost  zaměstnance, 
případně  právnické  osoby  vůči  třetím  osobám,  nikoliv  však  odpovědnost  za  spáchání 
přestupku.  
 
Účastník  řízení  se  také  vyjádřil  k  možnosti  uplatnění  liberačních  důvodů,  kdy  odkazuje  na 
vnitřní  předpisy  upravující  nakládání  s  osobními  údaji,  se  kterými  byli  všichni  zaměstnanci 
seznámeni  a  byli  povinni  je  dodržovat.  Přijetí  těchto  předpisů  považuje  za  vynaložení  úsilí, 
kterým se účastník řízení snažil zabránit porušení právní povinnosti. Tuto skutečnost nevzal 
správní  orgán  prvního  stupně  v  úvahu.  Nadto  účastník  řízení  spolupracoval  jak  s  orgány 
činnými  v  trestním  řízení,  tak  se  správním  orgánem  prvního  stupně  ihned  poté,  co  bylo 
vyšetřování a správní řízení zahájeno. Také umožnil provést kontrolu všech datových uložišť, 
přičemž  zakoupené  databáze  zde  nebyly  nalezeny.  K  nalezeným  databázím  účastník  řízení 
uvedl, že s těmito nikdy nepřišel do kontaktu a nemohlo tak dojít ani ke zpracování osobních 
údajů  z  jeho  strany.  Databáze  byly  nalezeny  a  zajištěny  pouze  na  nosičích  informací 
zaměstnance a pouze ten osobní údaje uložil a uchovával.  
 
Účastník  řízení  také  opětovně  uvedl,  že  neměl  možnost  seznámit  se  s  obsahem  databáze 
fyzických osob podnikajících vytvořené z databáze získané od Policie, a že tak byl zkrácen na 
svých  právech,  neboť  množství  těchto  údajů  považoval  správní  orgán  prvního  stupně  za 
přitěžující okolnost při stanovení sankce. Rovněž tak zpochybňuje původ databáze označené 
„Kontakty 
fyzických  osob,  neboť  byla  získána 

“,  která  obsahovala  osobní  údaje 

 

2/5 

 nikoli od zaměstnance účastníka 
policejním orgánem pouze od společnosti 
řízení. Proto nelze předpokládat, že touto databází její zaměstnanec vůbec disponoval. K tomu 
ještě účastník řízení připomíná, že působí v oblasti marketingového průzkumu již 15 let. Ročně 
telefonicky osloví a požádá o souhlas s možným budoucím oslovením cca 
osob (jak 
fyzických, tak fyzických osob podnikajících). S ohledem na tuto skutečnost se domnívá, že je 
více než možné, že disponuje souhlasy osob, které byly součástí odcizených databází.  
 
Po  zjištění  excesivního  jednání  ze  strany  zaměstnance  pak  došlo  k 

k  přijetí  řady  dalších  organizačních  a  technických  opatření,  aby 
v budoucnu  k  žádnému  podobnému  excesu  nedošlo.  Účastník  řízení  nadto,  jak  již  bylo 
uvedeno  výše,  žádný  prospěch  z koupě  databází  neměl,  jelikož  je  nikdy nevyužil  a  nikterak 
nezpracovával.  Naopak,  excesivní  jednání  mělo  na  účastníka  řízení  nepříznivý  ekonomický  
dopad a přivodilo i oslabení dobré pověsti. Správní orgán prvního stupně se také, podle názoru 
účastníka řízení, nedostatečně vypořádal s rozpornými obsahy výpovědí obviněných a svědků 
v trestním řízení, přičemž tyto podklady nelze použít v případě soudního řízení jako důkazy.  
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací účastníka řízení.   
 
V této  souvislosti  odvolací  orgán  především  uvádí,  že 
byl  v rozhodném  období 
zástupcem ředitele a členem dozorčí rady účastníka řízení a zároveň byl odpovědný za provoz 
divizí  zajišťujících  sběr  dat  pro  výzkumné  projekty.  K nákupu  pak  byly  zřejmě   
vynaloženy finanční  prostředky  účastníka  řízení.  Z těchto  skutečností  je  nutno  dovodit,  že 
pořízení  kontaktů  pro  přesnější  cílení  výzkumů  do  jednotlivých  regionů  bylo  v  náplni  práce 
pana 
, navíc toto plně korespondovalo s předmětem činnosti účastníka řízení, jímž je mj. 
marketingový výzkum a analýza dat. Jednání pana 
proto nelze chápat jako zjevný exces 
z běžných  činností  vedoucího  zaměstnance,  byť  sám  uvedl,  že  nebylo  jeho  náplní  práce 
nakupovat  jakékoli  databáze.  Stejně  tak  není  možno  logicky  předpokládat,  že  by  oficiálně 
deklarovanou náplní práce jakéhokoliv zaměstnance bylo nakupování „nelegálně získaných“ 
databází,  jak  je  uváděno  v rozkladu.  Provázanost  nákupu  databází  s  předmětem  činnosti 
účastníka  řízení  tudíž  je  evidentní,  přičemž  to,  kde  byly  nelegálně  zakoupené  databáze 
nalezeny, není rozhodující.   
 
Zároveň  je  nutno  podotknout,  že  Policie  zajistila  databáze  osobních  údajů  jednak  přímo 
u zaměstnance účastníka řízení. Dále bylo v rámci policejního vyšetřování prokázáno, že došlo 
ke  zpřístupnění  předmětných  osobních údajů prostřednictvím  webového  úložiště 
. 
Účastník řízení tudíž osobními údaji jistý čas nepochybně disponoval. To, že z předmětného 
jednání neměl žádný další prospěch je pouze důsledkem jednání orgánů činných v trestním 
řízení. Z okolností případu je ovšem zřejmé, že data měla být využita v rámci jeho aktivit, tedy 
měla  být  nástrojem  optimalizace  těchto  aktivit.  Z druhé  strany  se  účastník  řízení  nijak 
nezabýval  tím,  resp.  obecně  ani  není  nijak  zřejmé,  jak  by  data  mohla  být  využita  v rámci 
soukromých aktivit příslušného zaměstnance, ačkoli se ve svém důsledku snaží primárně právě 
jemu přičíst odpovědnost za předmětné jednání.          
 
K  otázce  užití  soukromoprávního  předpisu  k  dovození  odpovědnosti  právnické  osoby  za 
jednání jejího zaměstnance (§ 167 zákona č. 89/2012 Sb.) odvolací orgán uvádí, že s ohledem 
na  absenci  konkrétního  ustanovení  upravujícího  tento  institut  v relevantní  době  zákonem 

 

3/5 

č. 101/2000  Sb.  nebo  správním  řádem,  lze  tento  výklad  použít  jako  subsidiární.  Úprava 
obsažená  v  občanském  zákoníku  je  přitom  jistým  podkladem,  na  jehož  základě  byla 
kodifikována  právní  úprava  vymezující  právnickou  osobou  jako  pachatele  přestupku  v  §  20 
zákona  č.  250/2016  Sb.,  o odpovědnosti  za  přestupky  a  řízení  o  nich.  Pro  případ  aplikace 
posledně připomenutého ustanovení by ovšem bylo nepochybně nutno opětovně dovozovat 
odpovědnost  účastníka  řízení.  V této  souvislosti  považuje  odvolací  orgán  za  nezbytné 
připomenout i rozsudek Nejvyššího správního soudu čj. 2 As 88/2006 ze dne 22. srpna 2007, 
podle  něhož  „veřejné  a  soukromé  právo  v moderní  společnosti  nejsou  dva  světy  oddělené 
„čínskou zdí“, v nichž by platila zcela a principiálně odlišná pravidla, nýbrž dvě sféry jednoho 
ve své podstatě jednotného a uceleného právního řádu…Teorie veřejného práva jako zvláštního 
práva k „obecnému“ právu soukromému pak je v praxi cenná… tím,  že umožňuje „subsidiárně“ 
použít i ve veřejném právu normy práva soukromého, tam kde veřejnoprávní úprava chybí či je 
kusá….“   
 
Účastníkem  řízení  přijaté  předpisy  k  zajištění  bezpečnosti  zpracovávaných  osobních  údajů 
nelze  s  ohledem  na  spáchaný  skutek  hodnotit,  neboť  dopadají  na  již  zpracovávané  osobní 
údaje, nikoliv na způsob jejich získání. K této skutečnosti tak není možno přihlédnout ani jako 
k liberačnímu důvodu, ani jako k okolnosti snižující závažnost jednání. Zároveň ovšem je nutno 
připomenout, že není vyloučeno, aby účastník řízení vyvozoval další důsledky vůči konkrétním 
osobám, které jsou za porušení zákona č. 101/2000 Sb. indikovaná tímto řízením odpovědné. 
  
Ohledně  nemožnosti  poskytnutí  databází,  které  jsou  součástí  spisového  materiálu  v  rámci 
nahlédnutí do spisu, odkazuje odvolací orgán na  vyjádření  Policie ze dne 24. července 2018, 
podle  něhož  by  tímto  byl  mařen    účel  vedeného  trestního  řízení.  Navíc  by  toto  ve  svém 
důsledku  znamenalo  i  jisté  opakování  předmětného  správního  deliktu.  Nicméně  ani  takto 
nemohl být účastník řízení zkrácen ve svých právech, a to ve smyslu jak naznačuje v rozkladu, 
jelikož odmítnutí poskytnutí databáze, resp. pouhé umožnění náhledu, rozhodně nemohlo mít 
za následek nepřezkoumatelnost rozsahu a množství dotčených osobních údajů.  
 
Dále je třeba připomenout, že předmětná data byla primárně získána pro zcela jiné účely, než 
jak  zamýšlel  účastník  řízení.  Nadto  problematika  existence  případného  souhlasu  se 
zpracováním osobních údajů, resp. jiného relevantního právního titulu, byla v souvislosti se 
získáním předmětných databází a priori pominuta. Tvrzení účastníka řízení, podle něhož mezi 
dotčenými subjekty údajů mohou být i osoby, které již dříve udělily souhlas se zpracováním 
osobních  údajů  tak  jsou  irelevantní  a  zjevně  účelová,  nehledě  k tomu,  že  vzhledem 
k ustanovení  § 5 odst. 4 zákona č. 101/2000 Sb. by byl povinen existenci takového souhlasu 
pro konkrétní případy doložit, čemuž zjevně nedostál.   
 
Jako účelová se jeví též tvrzení ohledně nepoužitelnosti podkladů dodaných ze strany Policie, 
resp.  ohledně    jejich  rozpornosti.  Zde  je  pak  třeba  připomenout  §  51  odst.  1  zákona 
č. 500/2004 Sb., podle něhož „k provedení důkazů lze užít všech důkazních prostředků, které 
jsou vhodné ke zjištění stavu věci“,  a to s tím, že  podle § 50 odst. 4 zákona č. 500/2004 Sb. 
„hodnotí správní orgán podklady, zejména důkazy podle své úvahy“, přičemž  v tomto případě 
dospěl  k závěru,  že  se  podařilo  sestavit  ucelený  řetězec  indicií,  které  dostatečně  doložily 
spáchání předmětného správního deliktu.     
  

 

4/5 

Argumentaci  účastníka  řízení  proto  odvolací  orgán  odmítl  a  po  celkovém  přezkoumání  
neshledal   žádný  důvod  způsobující  nezákonnost  rozhodnutí.  Za  přiměřenou  považuje 
i pokutu,  která  byla  vyměřena  při  dolní  hranici  možné  sazby.  Stejně  tak    odvolací  orgán 
neshledal ani žádná pochybení v postupu správního orgánu prvního stupně.  Na základě všech 
výše uvedených skutečností proto rozhodl tak, jak je uvedeno ve výroku tohoto rozhodnutí. 
 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 6. prosince 2018 
 

 
 

 
 
 
Za správnost vyhotovení: 

 

otisk úředního razítka 

 

JUDr. Ivana Janů, v. r. 

předsedkyně 

 

 

5/5 

