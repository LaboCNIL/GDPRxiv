 

 
 
 
 
 
 
 
 
 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DBZ11* 

 
 
Čj. UOOU-00313/19-23 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  § 10 
a § 152 odst. 2 zákona č. 500/2004 Sb., správní řád, rozhodla dne 27. května 2019 podle § 152 
odst. 6 písm. b) správního řádu takto: 
 
Rozklad  podaný  účastníkem  řízení,  společností 

,  se  sídlem 

, 
 proti rozhodnutí čj. UOOU-00313/19-16 ze dne 

14. února 2019, se zamítá a napadené rozhodnutí se potvrzuje. 

 

Odůvodnění 

 

Během kontroly sp. zn. UOOU-06436/16 proběhnuvší u společnosti 

, se sídlem 
 (dále jen „účastník řízení“), 
byla  zjištěna  vážná  pochybení  účastníka  řízení  při  zpracování  osobních  údajů,  kdy  nebyla 
doložena  technická  a organizační  opatření  zajišťující  bezpečnost  zpracovávaných  osobních 
údajů, subjekty údajů nebyly řádně informovány, jakož bylo dále i zjištěno, že účastník řízení 
minimálně  v době  kontroly  zpracovával  osobní  údaje  žadatelů  o zprostředkování  půjček  po 
dobu  delší,  než  která 
je  nezbytná  k naplnění  účelu  zpracování,  neboť  z objektivně 
deklarovaného účelu zpracování vyplývala jednorázovost zprostředkování. K naplnění účelu 
zpracování osobních údajů tak docházelo jejich předáním reálným poskytovatelům finančních 
služeb. 
 
Na základě takto zjištěných skutečností správní orgán prvního stupně vydal příkaz čj. UOOU-
09378/18-3  (kopie  v novém  spisu  vedena  pod  čj.  UOOU-00313/19-2)  ze  dne  10.  října  2018 
(dále jen „příkaz k nápravě“), jímž účastníku řízení uložil opatření k nápravě závadného stavu 
spočívající  v povinnosti  I)  zajistit,  aby  osobní  údaje  žadatelů  o půjčky  byly  odstraněny 
bezodkladně  po  jejich  předání  poskytovatelům  finančních  služeb,  II)  splnit  informační 
povinnost,  III)  přijmout  vhodná  technicko-organizační  bezpečnostní  opatření,  IV)  zavést 
postupy k naplnění práva být zapomenut podle čl. 17 nařízení Evropského parlamentu a Rady 
(EU) 2016/679 (obecné nařízení o ochraně osobních údajů) a dále smazat osobní údaje všech 
žadatelů  o zprostředkování  půjčky,  jejichž  osobní  údaje  byly  již  za  tímto  účelem  předány 

finančním  poskytovatelům,  a konečně  V)  informovat  inspektora  o splnění  všech  shora 
uvedených  opatření  k  nápravě.  Proti  příkazu  k nápravě  nebyl  podán  odpor,  a proto  nabyl 
právní moci dne 22. října 2018, čímž v souladu s ustanovením § 150 odst. 3 správního řádu 
získal charakter pravomocného a vykonatelného rozhodnutí. 
 
Správní řízení o uložení pokuty z důvodu nepřijetí nápravných opatření uložených příkazem 
k nápravě bylo zahájeno doručením příkazu čj. UOOU-00313/19-9 ze dne 18. ledna 2019 téhož 
dne. Správní orgán prvního stupně považoval za prokázané, že účastník řízení nezajistil, aby 
osobní  údaje  žadatelů  o půjčky  byly  odstraněny  bezodkladně  po 
jejich  předání 
poskytovatelům 
finančních  služeb,  a zároveň  ani  nesmazal  osobní  údaje  žadatelů 
o zprostředkování  půjčky,  jejichž  osobní  údaje  byly  za  tímto  účelem  již  předány  finančním 
poskytovatelům, a to ani v náhradní lhůtě k tomu určené ve výzvě čj. UOOU-09378/18-7 ze 
dne 18. prosince 2018, čímž nesplnil I. a IV. výrok příkazu k nápravě. Za výše popsané deliktní 
jednání byla účastníku řízení podle čl. 83 odst. 6 nařízení (EU) 2016/679 uložena pokuta ve výši 
100.000 Kč. 
 
Proti příkazu  čj.  UOOU-00313/19-9  se  účastník  řízení  ohradil  včas  podaným  odporem,  čímž 
došlo k jeho zrušení, a správní orgán prvního stupně pokračoval v řízení. V odporu účastník 
řízení  namítal  předně  neoprávněnost  I.  výroku  příkazu  k nápravě,  tj.  povinnosti  likvidace 
osobních údajů žadatelů po jejich předání, neboť podle jeho názoru se tato povinnost stala 
s ohledem na nově zvolený účel zpracování osobních údajů nevykonatelnou. Zároveň uvedl, 
že  pracuje  na  přípravě  technického  řešení,  které  zajistí  minimalizaci  dat  a přesnost 
zpracovávaných osobních údajů.  
 
Správní orgán prvního stupně následně na základě shromážděné spisové dokumentace vydal 
dne  14.  února  2019  rozhodnutí  čj.  UOOU-00313/19-16,  jímž  účastníka  řízení  opakovaně 
shledal  vinným  a uložil  mu  pokutu  ve  výši  100.000  Kč,  přičemž  zopakoval  argumentaci 
obsaženou  v příkazu  čj.  UOOU-00313/19-9.  K  tomu  dále  doplnil:  „Dne  9.  ledna  2019  byl 
správnímu orgánu doručen přípis právního zástupce účastníka řízení, který uvedl, že provedl 
výmaz  osobních  údajů  subjektů  údajů,  které  se  objevily  v kontrolním  řízení  (sp.  zn.  UOOU-
06436/16)  a že  další  opatření  budou  přijata  v lednu  2019.  Účastník  řízení  tak  nesplnil 
povinnosti,  které  mu  byly  uloženy,  neboť  neprovedl  výmaz  všech  osobních  údajů  a nepřijal 
vhodná řešení do data 9. ledna 2019.“ 
 
Účastník řízení však proti rozhodnutí brojil řádným rozkladem, a to podáním ze dne 28. února 
2019. V tomto rozkladu uvedl následující. 
 
Podle názoru účastníka  řízení  došlo  v mezidobí od  vydání  příkazu  k nápravě  do dne podání 
rozkladu  ke  změně  skutkového  stavu,  v jehož  důsledku  by  měla  být  přehodnocena  sankce, 
jakož 
i posouzena  otázka  reálné  vykonatelnosti  povinností  účastníku  řízení  příkazem 
uložených. Dále se účastník řízení argumentačně zabýval přesností zpracovávaných dat. V této 
souvislosti  zejména  uvedl,  že  v současnosti  nezpracovává  žádné  neaktuální  osobní  údaje, 
přičemž  přesnost  a aktuálnost  údajů  byla  vždy  z jeho  strany  pravidelně  ověřována  při 
jednotlivých opětovných nabídkách na uzavření smlouvy o zápůjčce, kdy subjekty údajů byly 
dotazovány  na  platnost  a aktuálnost  jimi  dříve  poskytnutých  osobních  údajů.  Je  zároveň 
přesvědčen, že cílem právní úpravy je zajistit přesnost a v průběhu času aktuálnost osobních 

2/5 

údajů,  avšak  není  jeho  povinností  zpracovávat  absolutně  správné  údaje,  nýbrž  tyto  musí 
aktualizovat – upravit, případně vymazat – toliko na základě vlastního úsudku. 
 
Vzhledem k všemu výše uvedenému má účastník řízení za to, že rozhodnutí je rozporné se 
zákonem,  a proto  navrhl,  aby  předsedkyně  Úřadu  pro  ochranu  osobních  údajů  coby 
rozkladový,  resp.  odvolací  orgán  napadené  rozhodnutí  čj.  UOOU-00313/19-16  ze  dne 
14. února 2019 zrušila.  
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům. 
 
Prvně odvolací orgán shledává, že účastník řízení neuplatnil v zákonné lhůtě žádné opravné 
prostředky  proti  příkazu  k nápravě,  a  tudíž  není  oprávněn  přezkoumávat  samotné  řízení 
o uložení opatření k nápravě, jakož ani povinnosti příkazem uložené. Účastník řízení ostatně 
ani sama nápravná opatření žádným způsobem nenapadá. 
 
Z čl. 5 odst. 1 písm. d) nařízení (EU) 2016/679 jednoznačně vyplývá, že přesnost osobních údajů 
je nutno hodnotit  v závislosti na  zvoleném účelu  zpracování.  Obecné  nařízení tak  vyžaduje, 
aby osobní údaje byly přesné a aktualizované do té míry, aby v rámci procesu jejich zpracování 
mohlo dojít k řádnému naplnění stanoveného účelu. Jde tak o objektivní kritérium, které je 
správce  povinen  před  započetím  i  v průběhu  zpracování  zkoumat,  a nelze  se  ztotožnit 
s názorem účastníka řízení, že by vyžadovaná míra přesnosti údajů byla založena výhradně na 
subjektivním úsudku správce osobních údajů.  
 
Odvolací  orgán  zároveň  upozorňuje  a zdůrazňuje,  že  je  nutno  striktně  odlišovat  přesnost 
osobních údajů a právní titul pro jejich zpracování. Účastník řízení namísto přímého splnění 
opatření  podle  I.  výroku  příkazu  k nápravě,  jenž  bylo  uloženo  v návaznosti  na  proces 
zpracování  zjištěný  během  kontroly,  se  takto  vadné  zpracování  pokusil  nahradit  novým 
procesem  zpracování,  jehož  prostřednictvím  mělo  podle  jeho  názoru  dojít  k nápravě  stavu 
rozporného  se  zákonem.  V  této  souvislosti  však  odvolací  orgán  považuje  za  nezbytné 
zdůraznit, že jakékoliv nově založené zpracování působí výhradně pro futuro a nemůže zpětně 
legalizovat dosavadní absenci právního titulu. Zároveň nelze v již existujícím právním vztahu 
správce–subjekt údajů založeném na souhlasu jednostranně měnit účel zpracování, neboť tím 
by došlo k popření základního významu souhlasu se zpracováním osobních údajů, jenž musí 
být  zejména  svobodný  a informovaný.  Skupina  WP29  pak  ve  svých  pokynech  č. 259  pro 
souhlas  podle  nařízení  2016/679  uvádí:  „Prvek  „svobodný“  předpokládá  skutečnou  volbu 
a kontrolu subjektů údajů.“ a dále „Poskytnutí informací subjektům údajů před získáním jejich 
souhlasu je zásadní, aby jim bylo umožněno přijmout informovaná rozhodnutí, chápat, s čím 
souhlasí, a například vykonávat své právo souhlas odvolat. Pokud správce přístupné informace 
neposkytne,  kontrola  uživatele  je  pouze  iluzorní  a souhlas  bude  neplatným  základem  pro 
zpracování.“  Vzhledem  k tomu,  že  účel  je  v zásadě  nejzákladnější  charakteristikou  každého 
zpracování, správné a přesné informace o účelu zpracování ještě před udělením souhlasu je 
nutno považovat za esenciální náležitosti  jeho platnosti. Nově stanovený účel tak může mít 
účinky  výhradně  vůči  zákazníkům,  kteří  souhlasili  s využitím  svých  údajů  podle  nových 
podmínek. 
 

3/5 

V průběhu kontroly bylo prokázáno, že předáním osobních údajů žadatelů o zprostředkování 
půjčky došlo k naplnění účelu zpracování, v důsledku čehož jakékoliv další zpracování probíhá 
bez  adekvátního  právního  důvodu,  neboť  zpracování  je  prováděno  po  delší  než  nezbytnou 
dobu  a právní  důvod  svědčící  správci  naplněním  účelu  zanikl.  Povinnost  zlikvidovat  osobní 
údaje podle výroku IV. příkazu k nápravě tak žádným způsobem s přesností údajů nesouvisí, 
jak se účastník řízení zřejmě domnívá, když argumentuje, že osobní údaje všech osob, u nichž 
nebyla řádně ověřena přesnost a aktuálnost, smazal, nicméně nyní žádné neaktuální osobní 
údaje nezpracovává, a proto považuje uloženou povinnost za splněnou. 
 
Z dikce výroku IV. příkazu k nápravě vyplývá, že povinnost likvidace osobních údajů je třeba 
hodnotit ve vztahu k I. výroku téhož příkazu. Povinnost likvidace dle IV. výroku tedy trvá do té 
doby,  dokud  nebudou  přijata  adekvátní  opatření  naplňující  smysl  a význam  uloženého 
opatření dle I. výroku příkazu k nápravě. 
 
Odvolací orgán se tedy dále zabýval splněním I. výroku příkazu k nápravě, jímž byla účastníku 
řízení  uložena  povinnost  zajistit,  aby  osobní  údaje  žadatelů  o zprostředkování  půjček  byly 
likvidovány po jejich předání přímým poskytovatelům. 
 
Jak  bylo  uvedeno  již  výše,  účastník  řízení  namísto  přímého  splnění  uloženého  opatření 
k nápravě  nahradil  dosavadní  zpracování  osobních  údajů  novým  procesem  zpracování 
s pozměněným  účelem  zpracování.  Tím  má  být  „opakované  vyřizování  žádostí  o poskytnutí 
finančních a ostatních služeb společností 
“, čímž má uloženou povinnost za splněnou, 
resp. za zaniknuvší. Správní orgán prvního stupně však považoval za problematickou zejména 
otázku přesnosti zpracovávaných dat podle čl. 5 odst. 1 písm. d) nařízení (EU) 2016/679, a to 
s ohledem na možnou délku doby zpracování, kdy z povahy zpracovávaných osobních údajů je 
zřejmé,  že  bez  zavedení  adekvátního  řešení  zabezpečující  přesnost  údajů,  nemohou  tyto 
v průběhu času řádně sloužit svému účelu a zpracování tak bude nezákonné. Správní orgán 
prvního  stupně  tedy  uzavřel,  že  dokud  nebudou  přijata  opatření  zabezpečující  zákonnost 
zpracování,  musí  postupovat  v souladu  s opatřením  podle  výroku  I.  příkazu  k nápravě.  Jako 
možné řešení správní orgán prvního stupně navrhl vytvoření profilů klientů – subjektů údajů 
–  s tím,  že  tyto  profily  budou  plně  v jejich  správě  a mohou  své  osobní  údaje  pravidelně 
aktualizovat tak, aby byly stále relevantní.  
 
Odvolací orgán se s názorem a možným řešením vyřčeným správním orgánem prvního stupně 
ztotožňuje.  Účastník  řízení  podniká  v oblasti  zprostředkovatelských  služeb,  kdy  propojuje 
společnosti  nabízející  finanční  služby  se  zájemci  o krátkodobé  půjčky  a těmto  finančním 
poskytovatelům  předává  osobní  údaje  žadatelů,  jež  jsou  významné  pro  posouzení  žádosti 
o půjčku a přípravu smlouvy. Podle vyjádření účastníka řízení „opakovanost“ v definici účelu 
má spočívat primárně v tom, aby subjekty údajů nemusely při další žádosti o půjčku opětovně 
vyplňovat své údaje a zároveň, aby jim účastník řízení mohl na základě uchovávaných osobních 
údajů  zasílat  další  nabídky  zprostředkování  úvěru  (viz  přípis  účastníka  řízení  ze  dne 
11. prosince  2018,  čj.  UOOU-00313/19-5).  Kromě  toho,  že  za  tímto  účelem  účastník  řízení 
uchovává  široké  spektrum  osobních  údajů,  které  se  v průběhu  času  zcela  přirozeně  mění 
(např. údaje týkající se výše měsíčního příjmu, odpracované měsíce, počet dětí, délka pobytu 
na adrese,…), je třeba si také uvědomit, že vzhledem k opakovanosti půjčky (tj. situaci, kdy 
k poskytnutí přinejmenším jedné půjčky již pravděpodobně došlo), došlo zároveň ke změně 
v oblasti zpracovávaných  údajů  dotýkající  se  dluhů  a výdajů  klienta,  což  jsou pro  posouzení 

4/5 

žádosti ze strany finančních poskytovatelů nepochybně jedny ze zásadních činitelů. V případě 
absence  mechanismu  zajišťující  aktualizaci  údajů  tak  sama  nabídka  zprostředkování  úvěru 
může  být  již  v okamžiku  doručení  neaktuální  a bezvýznamná.  V  této  souvislosti  je  třeba 
odmítnout i tvrzení vyjádřené v rozkladu, že účastník řízení při každé opětovné nabídce klienta 
kontaktuje  za  účelem  aktualizace  osobních  údajů,  přičemž  tak  měl  činit  i vždy  v minulosti, 
neboť  se  odvolacímu  orgánu  jeví  jako  účelové.  Žádné  takové  tvrzení  nebylo  dosud 
proklamováno,  v průběhu  kontroly  sp.  zn.  UOOU-06436/16  nebylo  nijak  prokázáno  a nelze 
vyvodit ani z vyjádření stěžovatelů, kterým byla neoprávněně zaslána nevyžádaná obchodní 
sdělení  obsahující  nabídku  zprostředkování  půjčky,  jež  byla  řešena  v předmětné  kontrole. 
Obdobné  pak  vyplývá  i  z opakovaných  vyjádření  účastníka  řízení,  např.  v přípisu  ze  dne 
11. prosince 2018, kde uvedl: „Co se týče zákonného požadavku přesnosti, správce doplňuje, 
že pracuje na přijetí opatření, díky kterému by byla přesnost a úplnost zpracovávaných údajů 
pravidelně ověřována. O tom kontrolní orgán vyrozumí.“ 
 
Na základě všeho výše uvedeného odvolací orgán uzavírá, že ačkoliv účastník řízení v příloze 
rozkladu  doložil,  že  přijal  technické  řešení  zabezpečující  přesnost  zpracování,  což  bylo 
považováno za zásadní hledisko při posuzování naplnění smyslu uloženého opatření k nápravě 
dle I. výroku příkazu k nápravě, nepřijal je ve lhůtě k tomu správním orgánem prvního stupně 
určené  a opakovaně  prodlužované.  Zároveň  v plném  rozsahu  nesplnil  výrok  IV.  příkazu 
k nápravě,  neboť  zlikvidoval  pouze  část  osobních  údajů  označených  správním  orgánem 
prvního  stupně.  Přestože  byly  účastníku  řízení  vytvořeny  veškeré  podmínky  pro  přijetí 
nápravných  opatření,  včetně  doplňující  komunikace  s právním  zástupcem  účastníka  řízení, 
účastník řízení nedostál svým povinnostem v plném rozsahu ve lhůtě k tomu určené, přičemž 
stanovenou lhůtu odvolací orgán shledává více než přiměřenou. Uložená pokuta se pohybuje 
v zákonném rozmezí a je řádně odůvodněna, přičemž jistá snaha o nápravu byla zohledněna 
v rámci výše sankce jako polehčující okolnost.  
 
S  ohledem  na  výše  uvedené  odvolací  orgán  odmítl  argumentaci  obviněné.  Zároveň  ani 
neshledal  žádný  důvod  způsobující  nezákonnost  či  nesprávnost  rozhodnutí  a neshledal  ani 
žádná pochybení v postupu správního orgánu prvního stupně. 
 
 
Poučení: 

Proti  tomuto  rozhodnutí  se  podle  ustanovení  § 91  odst.  1  zákona 
č. 500/2004 Sb., správní řád, nelze odvolat. 

 
 
Praha 27. května 2019 
 
 

 

 
Za správnost vyhotovení: 

 

otisk úředního razítka 

JUDr. Ivana Janů, v. r. 

předsedkyně 

5/5 

