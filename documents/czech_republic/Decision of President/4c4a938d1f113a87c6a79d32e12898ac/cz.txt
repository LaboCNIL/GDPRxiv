 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CC9EE* 

 

 

 
Čj. UOOU-06702/17-47 

 
 
 
 
 
 

ROZHODNUTÍ 

 

Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, a podle 
§ 10 a § 152 odst. 2 zákona č. 500/2004 Sb., správní řád, rozhodla dne 1. června 2018 podle 
§ 152 odst. 6 písm. b) zákona č. 500/2004 Sb. takto: 

Rozklad  obviněné,  společnosti 

,  se  sídlem 

 proti opravnému rozhodnutí Úřadu pro ochranu 
osobních  údajů  čj. UOOU-06702/17-39  ze dne  14.  března  2018,  se  zamítá  a  napadené 
rozhodnutí se potvrzuje. 
 
 

Odůvodnění 

 

Příkazem  čj.  UOOU-06702/17-4  ze  dne  4.  července  2017  zaslaným  společnosti 

  se  sídlem 

  (dále  jen  „obviněná“),  bylo zahájeno  řízení  o přestupku  podle  § 15  odst. 1 
písm.  a) zákona  č. 255/2012  Sb.,  o  kontrole  (kontrolní  řád),  v  souvislosti  s  neposkytnutím 
součinnosti v rámci kontroly vedené Úřadem pro ochranu osobních údajů (dále jen „Úřad“) 
u obviněné.  Obviněná  proti  příkazu  podala  včasný  odpor  a  správní  orgán  prvního  stupně 
pokračoval v řízení. Sdělením ze dne 18. srpna 2017 byla obviněná informována o skutečnosti, 
že jsou shromážděny veškeré podklady pro vydání rozhodnutí a byla poučena svých právech 
podle zákona č. 500/2004 Sb., správní řád. 
 
Rozhodnutím  Úřadu  čj.  UOOU-06702/17-17  ze  dne  11.  října  2017  byla  obviněná  shledána 
vinnou  ze  spáchání  přestupku  podle  §  15  odst.  1  písm.  a)  kontrolního  řádu,  neboť  v  rámci 
probíhající  kontroly  neposkytla  kontrolujícímu  potřebnou  součinnost  tím,  že  nezaslala 
požadované  odpovědi  na  otázky  uvedené  v  dopise  ze  dne  12. června  2017,  čímž  porušila 
povinnost  vytvořit  podmínky  pro  výkon  kontroly,  umožnit  kontrolujícímu  výkon  jeho 
oprávnění  stanovených  zákonem  a  poskytovat  k  tomu  potřebnou  součinnost  podle 
ustanovení §  10  odst. 2 zákona  č.  255/2012  Sb. Za  uvedené  jednání byla  obviněné uložena 
pokuta ve výši 50.000 Kč. 

 

 

 
Obviněná proti rozhodnutí čj. UOOU-06702/17-17 podala řádný rozklad, který předsedkyně 
Úřadu zamítla rozhodnutím čj. UOOU-06702/17-37 ze dne 2. února 2018. 
 
Vzhledem k tomu, že písemné vyhotovení prvoinstančního rozhodnutí čj. UOOU-06702/17-17 
obsahovalo ve výroku nesprávné číslo účtu, na který je uložená pokuta splatná, správní orgán 
prvního  stupně  vydal  podle  §  70  správního  řádu  dne  14. března  2018  opravné  rozhodnutí 
čj. UOOU-06702/17-39. Předmětné rozhodnutí bylo obviněné doručeno dne 26. března 2018. 
 
Proti  opravnému  rozhodnutí  čj.  UOOU-06702/17-39  obviněná  podala  dne  10.  dubna  2018 
rozklad.  Nijak  blíže  jej  neodůvodnila  a  pouze  uvedla,  že  jej  odůvodní  do  23.  dubna  2018. 
V návaznosti na to správní orgán dne 11. dubna 2018 vyzval obviněnou v souladu s § 37 odst. 3 
správního řádu k odstranění vad podání a stanovil k tomu lhůtu do 23. dubna 2018. Obviněná 
nijak nereagovala a rozklad nedoplnila. Odvolací orgán je tak povinen rozhodnutí přezkoumat 
pouze  z hledisek  zákonnosti.  Správnost  rozhodnutí  posuzuje  jedině  tehdy,  vyžaduje-li  to 
veřejný zájem.  
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům. 
 
Prvně se odvolací orgán zabýval zákonností procesního postupu. S ohledem na skutečnost, že 
odvolací důvod je obligatorní náležitostí rozkladu podle § 87 odst. 2 a § 152 odst. 5 správního 
řádu,  správní  orgán  prvního  stupně  byl  povinen  obviněnou  vyzvat  k doplnění  rozkladu,  což 
řádně  učinil.  Správní  orgán  prvního  stupně  zároveň  k doplnění  rozkladu  stanovil  lhůtu  do 
23. dubna  2018.  S ohledem  na  projednávaný  případ  i  s ohledem  na  to,  že  byla  stanovena 
totožná lhůta, kterou sama obviněná uvedla v rozkladu jako lhůtu, v níž rozklad odůvodní, to 
lze považovat za zcela postačující a přiměřenou lhůtu k nápravě vad podání. 
 
Dále  se  odvolací  orgán  zabýval  samotným  napadeným  rozhodnutím.  Chybné  číslo  účtu  ve 
výroku písemného vyhotovení rozhodnutí představuje zřejmou nesprávnost, kterou je třeba 
napravit postupem podle § 70 správního řádu, přičemž vydání tohoto rozhodnutí je prvním 
úkonem  ve  věci  opravy.  Správní  orgán  prvního  stupně  tak  postupoval  plně  v souladu  se 
správním řádem.  
 
Odvolací  orgán  shrnuje,  že  napadené  rozhodnutí  ani  postup  předcházející  jeho  vydání 
neshledal  nezákonným  či  nesprávným  a  vzhledem  k výše  uvedenému  rozhodl  tak,  jak  je 
uvedeno ve výroku tohoto rozhodnutí. 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 1. června 2018 
 

 

Za správnost vyhotovení: 

otisk úředního razítka 

JUDr. Ivana Janů, v. r. 

předsedkyně 

 

 

