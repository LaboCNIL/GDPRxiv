ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CQHFN* 

 

 
Čj. UOOU-01895/18-25 

 

 

 

 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a  § 32  zákona  č.  101/2000  Sb.,  o  ochraně  osobních  údajů  a  o  změně  některých  zákonů 
a podle § 10 a § 152 odst. 2 zákona č. 500/2004 Sb., správní řád rozhodla dne 21. září 2018 
podle ustanovení § 152 odst. 6 písm. b) zákona č. 500/2004 Sb., správní řád, takto: 
 
Rozklad obviněné, společnosti 

 se sídlem 

 proti rozhodnutí Úřadu pro ochranu osobních údajů  čj. UOOU-01895/18-16 

ze dne 30. května 2018, se zamítá a napadené rozhodnutí se potvrzuje. 

 
 

Odůvodnění 

 

Podkladem správního řízení pro podezření ze spáchání přestupků podle § 45 odst. 1 písm. e), 
g) a h) zákona č. 101/2000 Sb., o ochraně osobních údajů a o změně některých zákonů proti 
obviněné,  společnosti 

  se  sídlem 

(dále jen „obviněná“), byl materiál shromážděný v rámci kontroly provedené 
u obviněné inspektorem Úřadu pro ochranu osobních údajů (dále jen „Úřad“) PhDr. Petrem 
Krejčím, která byla ukončena protokolem o kontrole čj. UOOU-04102/17-16 ze dne 12. října 
2017,  a  to  včetně  materiálů  týkajících  se  vypořádaní  námitek  ukončeného  přípisem 
předsedkyně Úřadu čj. UOOU-04102/17-20 ze dne 23. listopadu 2017. 
 
Na základě provedeného dokazování Úřad dospěl k závěru, že obviněná spáchala především 
přestupek  podle  §  45  odst.  1  písm.  e)  zákona  č.  101/2000  Sb.,  neboť  zpracovávala  osobní 
údaje bez souhlasu subjektů údajů. Tohoto se jako správce osobních údajů dopustila tím, že 
nejméně  od  dubna  2017  do  zahájení  předmětného  řízení  (oznámení  o  zahájení  řízení  bylo 
obviněné  doručeno  dne  26.  března  2018)  zpracovávala  za  účelem  nabídky  služeb  osobní 
údaje  svých  případných  zákazníků,  a  to  blíže  neurčeného  počtu  v  rozsahu  jméno,  příjmení 
a telefonní  číslo.  Uvedené  osobní  údaje  byly  získány  od  skutečných  zákazníků,  kteří 
v dokumentu  nazvaném 
uváděli  kontakty  na  potenciální 
zákazníky  obviněné.  Tím  obviněná  porušila  povinnost  stanovenou  v  §  5  odst.  2  zákona 
č. 101/2000 Sb., tedy povinnost zpracovávat osobní údaje se souhlasem subjektů údajů a bez 
tohoto souhlasu pouze na základě § 5 odst. 2 písm. a) až g) zákona č. 101/2000 Sb.  
 

1/4 

 

Zároveň obviněná, jak také shledal správní orgán prvního stupně, spáchala přestupek podle 
§ 45 odst. 1 písm. h) zákona č. 101/2000 Sb., neboť nepřijala nebo neprovedla opatření pro 
zajištění bezpečnosti zpracovávání osobních údajů, kterého se jako správce osobních údajů 
dopustila tím, že nejméně od 28. června 2017, tj. ode dne ústního jednání a místního šetření 
konaného  u  obviněné  v rámci  výše  připomenuté  kontroly,  do  zahájení  předmětného  řízení 
uchovávala dokumenty obsahující osobní údaje svých zákazníků v neuzamykatelných skříních 
v kanceláři, čímž porušila povinnost stanovenou v § 13 odst. 1 zákona č. 101/2000 Sb., tedy 
povinnost přijmout taková opatření, aby nemohlo dojít k neoprávněnému nebo nahodilému 
přístupu  k  osobním  údajům,  k  jejich  změně,  zničení,  či  ztrátě,  neoprávněným  přenosům, 
k jejich jinému neoprávněnému zpracování, jakož i k jinému zneužití osobních údajů. Stejně 
tak  obviněná,  jak  shledal  správní  orgán  prvního  stupně,  spáchala  přestupek  podle  §  45 
odst. 1  písm.  h)  zákona  č.  101/2000  Sb.  i  tím,  že  nejméně  od  7.  června  2017  do  zahájení 
předmětného  řízení  nezajistila,  aby  v  informačním  systému 
  kde  dochází 
k automatizovanému  zpracování  osobních  údajů  zákazníků,  byly  pořizovány  elektronické 
záznamy  o  důvodu  přistoupení  konkrétního  uživatele,  čímž  porušila  povinnost  stanovenou 
v §  13  odst.  4  písm.  c)  zákona  č.  101/2000  Sb.,  tedy  povinnost  správce  v  oblasti 
automatizovaného zpracování osobních údajů pořizovat elektronické záznamy, které umožní 
určit  a  ověřit,  kdy,  kým  a  z  jakého  důvodu  byly  osobní  údaje  zaznamenány  nebo  jinak 
zpracovány.  
 
Za  spáchání těchto  přestupků  byla obviněné  rozhodnutím  Úřadu  čj.  UOOU-01895/18-16  ze 
dne 30. května 2018 (dále jen „rozhodnutí“) uložena pokuta ve výši 30.000 Kč.  
 
Z druhé  strany  ale  správní  orgán  prvního  stupně  dospěl  k závěru,  že  v rámci  předmětného 
řízení  nebylo  možno  obviněné  prokázat  porušení  povinností  dle  §  12  odst.  1  zákona 
č. 101/2000 Sb. a tedy spáchání přestupku podle § 45 odst. 1 písm. g) zákona č. 101/2000 Sb. 
Proto bylo rozhodnutím řízení v tomto rozsahu zastaveno.  
 
Vůči rozhodnutí se obviněná ohradila včas podaným rozkladem. V něm navrhuje rozhodnutí 
v částech,  jimiž  je  vyslovena  vina  za  přestupky  podle  §  45  odst.  1  písm.  e)  a  h)  zákona 
č. 101/2000  Sb.  a  v této  souvislosti  uložena  pokuta,  zrušit,  jelikož,  podle  názoru  obviněné, 
k předmětnému porušení zákona č. 101/2000 Sb. nedošlo. 
 
Ohledně  porušení  §  5  odst.  2  zákona  č.  101/2000  Sb.  obviněná  uvedla,  že  klienti  byli  při 
vyplňování  příslušných  formulářů  poučeni,  aby  uváděli  pouze  kontaktní  údaje  osob,  které 
s tím vyslovily souhlas. Obviněná tedy byla v legitimním očekávání, že je podmínka souhlasu 
splněna.  Takto  získaný  údaj  byl  použitý  pouze 
jednou,  a  tudíž  míra  společenské 
nebezpečnosti jednání je nicotná. Obviněná pak nevytvářela žádné databáze, ani nerozesílala 
hromadná sdělení apod. I kdyby tedy, podle názoru obviněné, byl formálně porušen zákon, 
nebyl by naplněn materiální znak přestupku, jímž se rozumí společenská škodlivost jednání. 
Správní  orgán  prvního  stupně  ale  zjištění  a  zhodnocení  charakteru  a  stupně  společenské 
škodlivosti za přestupek neprovedl. 
 
Ohledně  porušení  §  13  odst.  1  zákona  č.  101/2000  Sb.  obviněná  uvedla,  že  při  řešení 
fyzického  zabezpečení  bylo  zvoleno  omezení  přístupů  do  kanceláře,  kde  jsou  osobní  údaje 
uloženy,  přičemž  kancelář  využívá  pouze  jedna  osoba.  Závěr  správního  orgánu  prvního 
stupně,  podle  něhož  při  nepozornosti  jednatele  při  návštěvě  v kanceláři  mohou  být  osobní 
údaje  dosažitelné  pro  jiné  osoby  tudíž  je  čistě  teoretický  a  velmi  vzdálený  realitě.  Navíc 
předmětné  šanony  jsou  označeny  tak,  že  není  zřejmé,  co  je  jejich  obsahem,  tedy  i  to,  zda 

2/4 

 

obsahují osobní údaje. Zákon pak žádný konkrétní způsob zabezpečení nestanoví, ten záleží 
na správci. Vzhledem k tomu, že nedošlo k žádnému bezpečnostnímu incidentu, není možné 
prohlásit předmětný způsob zabezpečení za nedostatečný.                  
 
Ohledně porušení § 13 odst. 4 písm. c) zákona č. 101/2000 Sb. obviněná uvedla, že funkčnost 
interního  systému  byla  názorně  předvedena  v rámci  kontroly  a  následně  byly  vyžádány 
i printscreeny, které obviněná považovala za dostatečné a je ochotna předložit printscreeny, 
které  prokazují  další  funkcionality  systému  k datu  kontroly.  V tomto  smyslu  následně 
probíhala  další  komunikace  mezi  obviněnou  a  správním  orgánem  prvního  stupně,  nicméně 
na výzvu k zaslání příslušných elektronických záznamů odeslanou pod čj. UOOU-01895/18-20 
ze dne 26. června 2018 obviněná nereagovala.     
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a v této souvislosti se zabýval především argumentací obviněné.   
 
Ohledně argumentace obviněné týkající se neposouzení společenské škodlivosti jednání pak 
odkazuje  na  rozsudek  Nejvyššího  správní  soudu  čj.  1  Afs  14/2011  –  62  ze  dne  30.  března 
2011,  podle  něhož:  „I  přesto,  že  jsou  správní  orgány  povinny  konkrétní  společenskou 
nebezpečnost  deliktu  zkoumat,  není  zpravidla  nutno,  aby  se  jí  explicitně  zabývaly  i  při 
odůvodňování svých rozhodnutí. V zásadě totiž platí, že materiální stránka správního deliktu 
je dána již naplněním skutkové podstaty deliktu. Až ve chvíli, kdy je z okolností případů jasné, 
že  existují  takové  výjimečné  skutečnosti,  jejichž  nezohlednění  by  vedlo  k výsledku  zjevně 
rozporného  s účelem  a  funkcí  správního  trestání  (tedy  ve  chvíli,  kdy  konkrétní  společenská 
nebezpečnost  nedosahuje  ani  minimální  hranice  typové  nebezpečnosti),  musí  se  intenzitou 
konkrétní  společenské  nebezpečnosti  zabývat  i  v  odůvodnění“.  V tomto  případě  ovšem,  jak 
shledal  odvolací  orgán,  byla  materiální  stránka  přestupku  neboli  společenská  škodlivost 
jednání  naplněna  již  tím,  že  byly  bez  řádného  právního  titulu  zpracovány  údaje  fyzických 
osob uvedené v dokumentu nazvaném 
 přičemž obviněná toto 
činila systematicky po dobu blížící se jednomu roku, resp. nejméně od dubna 2017 do března 
2018. Nadto, jak lze vyvozovat ze zaměření aktivit obviněné, mělo se jednat o osobní údaje 
seniorů,  tedy  z obecného  pohledu  relativně  zranitelnější  skupiny  občanů.  Absenci  právních 
titulů,  které  je  nadto  povinna  doložit  právě  obviněná  pak  nelze  zhojovat  prostřednictvím 
legitimních očekávání. Stejně tak není důvodem pro vyslovení závěru o absenci materiálního 
znaku přestupku ani skutečnost, že předmětné osobní údaje byly následně používány pouze 
jednou. Nicméně tato okolnost byla odpovídajícím způsobem zohledněna při výměře pokuty 
při samé spodní hranici, přičemž, jak je třeba zvláště podotknout, tato mohla dosáhnout výše 
až 5.000.000 Kč.  
 
Co  se  týče  porušení  §  13  zákona  č.  101/2000  Sb.  a  spáchání  přestupku  podle  §  45  odst.  1 
písm.  h)  zákona  č.  101/2000  Sb.,  nutno  předeslat,  že  předmětné  jednání  bylo  správně 
kvalifikováno  jako  méně  závažné,  tedy  jako  absorbované  spácháním  přestupku  dle  §  45 
odst. 1 písm. e) zákona č. 101/2000 Sb.  
 
V souvislosti  s vlastním  indikovaným  porušením §  13 odst.  1 zákona  č.  101/2000  Sb.  pak  je 
primárně  zjevné,  že  žádný  soubor  konkrétních  opatření  posledně  připomenutým 
ustanovením  opravdu  předepsán  není.  Nicméně  volné  uložení  spisových  materiálů  bez 
speciálního  zabezpečení  v kancelářské  místnosti  je  třeba  chápat  jako  zjevný  nedostatek. 
Přístup do předmětných prostor ze strany třetích osob totiž evidentně nelze v praxi a priori 
vyloučit.  Z tohoto  pohledu  tudíž  uchovávání  dokumentace  pod  uzamčením  podstatným 

3/4 

 

způsobem  snižuje  riziko  neoprávněného  přístupu,  resp.  představuje  další  významnou 
překážku  zabraňující  neoprávněným  přístupům,  navíc  zjevně  účinnější  než  obviněnou 
připomínaná  absence  označení  obsahu.  Smyslem  předmětných  opatření  pak  je  předejít 
předmětným incidentům, a proto je irelevantní, že k takovéto události dosud nedošlo.  
 
K  argumentaci  obviněné  týkající  se  porušení  §  13  odst.  4  písm.  c)  zákona  č.  101/2000  Sb., 
resp.  printscreenů 
  doložených  během  kontroly 
u obviněné je třeba především uvést, že již v protokolu o kontrole čj. UOOU-04102/17-16 ze 
dne 12. října 2017 byla obviněná upozorněna, že pořízené elektronické záznamy neumožňují 
určit a ověřit, z jakého důvodu byly osobní údaje zaznamenány nebo jinak zpracovány a bylo 
konstatováno porušení § 13 odst. 4 písm. c) zákona č. 101/2000 Sb. Dále obviněná doložila 
jako  přílohu  k  podanému  rozkladu  printscreeny  z  této  databáze, 

informačního  systému 

 

Na  žádost  správního  orgánu  prvního  stupně,  aby  byly  tyto 

elektronické záznamy zaslány, pak obviněná, jak již bylo uvedeno výše, nereagovala.  
 
Dále odvolací orgán celý případ posoudil i z hlediska nové právní úpravy obsažené v nařízení 
Evropského parlamentu a Rady (EU) 2016/679 ze dne 27. dubna 2016, o ochraně fyzických 
osob  v  souvislosti  se  zpracováním  osobních  údajů  a  o  volném  pohybu  těchto  údajů  a  o 
zrušení směrnice 95/46/ES (obecné nařízení o ochraně osobních údajů), nicméně tato nemá 
na věc žádný vliv.  

Argumentaci  obviněné  proto  odvolací  orgán  odmítl.  Zároveň  po  celkovém  přezkoumání 
konstatuje,  že  nebyl  v žádném  ohledu  shledán  důvod  způsobující  nezákonnost  rozhodnutí, 
zejména  uloženou  pokutu  má  za  přiměřenou  a  neshledal  ani  žádná  pochybení  v postupu 
správního  orgánu  prvního  stupně.  Na  základě  všech  výše  uvedených  skutečností  rozhodl 
odvolací orgán tak, jak je uvedeno ve výroku tohoto rozhodnutí. 
 
               
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 21. září 2018 
 
 

 

 
 
Za správnost vyhotovení: 

 

 

otisk úředního razítka 

JUDr. Ivana Janů, v. r. 

předsedkyně 

4/4 

