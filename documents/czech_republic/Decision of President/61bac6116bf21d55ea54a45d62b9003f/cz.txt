ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DM4WS* 

 
 

                                                                                                                      Čj. UOOU-02928/19-13 

 

 

 

 
 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle 
ustanovení § 10 a § 152 odst. 2 zákona č. 500/2004 Sb., správní řád rozhodla podle ustanovení 
§ 152 odst. 6 písm. b) zákona č. 500/2004 Sb., správní řád, takto: 
 
Rozklad obviněného, spolku XXXXXX, se sídlem XXXXXX, proti rozhodnutí Úřadu pro ochranu 
osobních údajů čj. UOOU-02928/19-6 ze dne 7. srpna 2019, se zamítá a napadené rozhodnutí 
se potvrzuje.  
 
 

Odůvodnění 

jsou  podávány 

jehož  prostřednictvím 

 
Obviněný,  spolek  XXXXXX,  se  sídlem  XXXXXX  (dále  jen  „obviněný“),  je  spolkem  založeným 
mimo jiné za účelem ochrany lidských práv, shromažďování důkazů o porušování lidských práv 
a zveřejňování konkrétních případů o porušování lidských práv. Zároveň je provozovatelem 
webových  stránek  www.XXXXXX, 
informace  o 
konkrétních  případech  porušování 
lidských  práv,  a  to  formou  publikování  spisové 
dokumentace  s adekvátním  komentářem  pro  veřejnost.  Obviněný  takto  ve  vztahu  ke 
konkrétnímu  případu  veřejnosti  zpřístupňuje  veškerou  komunikaci  (zejména  odeslané  a 
doručené dopisy, včetně dokladů o doručení). Základním účelem tohoto má být vyvíjení tlaku 
na porušovatele lidských práv. 
 
V souvislosti  s provozováním  uvedených  webových  stránek  byl  Úřad  pro  ochranu  osobních 
údajů  (dále  jen  „Úřad“)  prostřednictvím  podnětu  Policie  České  republiky  upozorněn  na 
zveřejnění osobních údajů XXXXXX týkajících se s ním vedeného trestního řízení. Další podnět 
týkající  se  předmětných  webových  stránek  Úřadu  zaslal  XXXXXX,  který  si  stěžoval  na 
publikování údajů o jeho osobě, a to ve formě dokumentů z řízení o přestupcích.  
 
Vzhledem  k  těmto  podnětům  správní  orgán  prvního  stupně  Úřadu  zahájil  správní  řízení, 
v jehož rámci bylo vydáno rozhodnutí čj. UOOU-09787/18-11 ze dne 19. prosince 2018, kterým 
Úřad  obviněnému  v  souvislosti  se  zpracováním  osobních  údajů  prostřednictvím  webových 
stránek  www.XXXXXX  mimo  jiné  ve  výroku  I.1.  uložil  ve  stanoveném  termínu  ukončit 
zveřejňování  specifikovaných  osobních  údajů  XXXXXX  a  ve  výroku  I.2.  ukončit  zveřejňování 
specifikovaných  osobních  údajů  XXXXXX.  Na  základě  řádně  podaného  rozkladu  vydané 

 

1/4 

rozhodnutí předsedkyně Úřadu čj. UOOU-09787/18-20 ze dne 5. dubna 2019 pak napadené 
rozhodnutí čj. UOOU-09787/18-11 ze dne 19. prosince 2018 co se týká výroku I.1. a výroku I.2. 
potvrdilo.  
 
Z druhé strany však byl posledně uvedeným rozhodnutím předsedkyně Úřadu zrušen výrok I.3. 
rozhodnutí čj. UOOU-09787/18-11 ze dne 19. prosince 2018, jímž byla obviněnému uložena 
povinnost  informovat  na  webových  stránkách  www.XXXXXX  subjekty  údajů  podle  čl.  14 
nařízení (EU) 2016/679 o zpracování osobních údajů, ke kterému prostřednictvím uvedených 
webových stránek dochází a v této části byla věc správnímu orgánu prvního stupně vrácena 
k novému projednání. V návaznosti na zrušení výroku I.3. rozhodnutí čj. UOOU-09787/18-11 
ze  dne  19.  prosince  2018  správní  orgán  prvního  stupně  Úřadu  posléze  vydal  usnesení 
čj. UOOU-09787/18-26  ze  dne  10.  června  2019,  jímž  předmětné  řízení  zastavil,  a  to  pro 
odpadnutí jeho důvodu.  
 
Nicméně,  vzhledem  ke  zjištění,  že  obviněný  pravomocná  opatření  k nápravě  uvedená  ve 
výroku I.1. a výroku I.2. rozhodnutí čj. UOOU-09787/18-11 ze dne 19. prosince 2018 nepřijal, 
zahájil správní orgán prvního stupně Úřadu s obviněným řízení o přestupku. Jeho výsledkem 
bylo  vydání  nejprve  příkazu  čj.  UOOU-02928/19-3  ze  dne 8.  července  2019, posléze  ovšem 
zrušeného na základě odporu obviněného, a poté vydání rozhodnutí čj. UOOU-02928/19-6 ze 
dne  7.  srpna  2019  (dále  jen  „rozhodnutí“).  Rozhodnutím  byl  obviněný  uznán  vinným  ze 
spáchání přestupku podle § 62 odst. 1 písm. d) zákona č. 110/2019 Sb., neboť nesplnil příkaz 
nebo  porušil  omezení  zpracování  osobních  údajů  nebo  nedodržel  přerušení  toků  údajů 
uložené Úřadem podle čl. 58 odst. 2 nařízení (EU) 2016/679, za což mu byla uložena pokuta 
ve výši 40.000 Kč.     
  
Proti rozhodnutí se však obviněný ohradil včas podaným rozkladem, v němž požaduje zrušení 
rozhodnutí. V této souvislosti především uvedl, že usnesením čj. UOOU-09787/18-26 ze dne 
10.  června  2019  Úřad  deklaroval  neexistenci  jakéhokoli  právního  důvodu  pro  vedení 
jakéhokoli řízení s obviněným a tímto právním aktem pak mají být de facto nesporně zrušeny 
i veškeré předchozí právní úkony, protože se staly protizákonnými z právního hlediska. Pokud 
tedy  Úřad  nevede  s obviněným  žádné  řízení,  nemůže  po  obviněném  požadovat  ani  žádné 
právní  úkony,  ani  mu  udělovat  pokutu.  Dále  konstatoval,  že  výzva  k seznámení  s podklady 
rozhodnutí mu byla doručena 31. července 2019 a měl tedy jen několik dní k využití svých práv, 
což považuje za nedostatečné.  
 
Nutno dodat, že rozklad svým dopisem ze dne 4. září 2019 doplnila XXXXXX. Ta však v rámci 
tohoto  řízení  není  v postavení  účastníka  a  její  podání  ze  dne  4.  září  2019  tudíž  je  z  výše 
uvedeného hlediska irelevantní. Nicméně, jelikož jí v rámci předmětného řízení bylo možno 
považovat za dotčenou osobou, bylo její podání ze dne 4. září 2019 vyřízeno jako stížnost podle 
ustanovení § 175 zákona č. 500/2004 Sb., správní řád.    
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací obviněného.  
 
V této  souvislosti  pak  především  konstatoval,  že  usnesením  čj.  UOOU-09787/18-26  ze  dne 
10. června 2019 bylo zastaveno řízení pouze ohledně povinnosti obviněného  informovat na 
webových  stránkách  www.XXXXXX  subjekty  údajů  podle  čl.  14  nařízení  (EU)  2016/679 
o zpracování osobních údajů, tedy co se týká  výroku I.3. rozhodnutí čj. UOOU-09787/18-11 
ze dne  19.  prosince  2018.  Předmětným  usnesením  ovšem  nebyl  nijak  dotčen  výrok  I.1. 

 

2/4 

rozhodnutí  čj.  UOOU-09787/18-11  ze  dne  19.  prosince  2018,  kterým  bylo  obviněnému 
uloženo  ve  stanoveném  termínu  ukončit  zveřejňování  specifikovaných  osobních  údajů 
XXXXXX, ani výrok I.2. rozhodnutí čj. UOOU-09787/18-11 ze dne 19. prosince 2018, jímž bylo 
obviněnému  uloženo  ukončit  zveřejňování  specifikovaných  osobních  údajů  XXXXXX.  Tyto 
výroky byly následně potvrzené rozhodnutím předsedkyně Úřadu čj. UOOU-09787/18-20 ze 
dne  5.  dubna  2019,  přičemž  nesplnění  povinností  vyplývajících  z těchto  výroků  bylo 
předmětem  tohoto  řízení,  respektive  důvodem  pro  vydání  napadeného  rozhodnutí.  Je  tak 
třeba  jednoznačně  odmítnout  názor  obviněného,  podle  něhož  by  neměl  existovat  žádný 
právní důvod pro vedené tohoto řízení. 
 
Dále odvolací orgán shledal, že několikadenní faktická lhůta pro uplatnění práv obviněného na 
základě  přípisu  čj.  UOOU-02928/19-5  ze  dne  22.  července  2019  byla  způsobena  pozdním 
vyzvednutím  písemnosti  (ta  byla  dodána  do  datové  schránky  dne  22.  července  2019  a 
vyzvednuta  byla  až  dne  31.  července  2019),  přičemž  obviněný  se  nijak  nezasazoval  o  její 
prodloužení,  resp.  práva  na  nahlédnutí  do  spisu  nevyužil  do  dnešního  dne.  Zvláště  nutno 
zdůraznit, že výzva ze dne 22. července 2019 stanovovala pro nahlédnutí do spisu telefonické 
projednání termínu. Přiměřenost faktické lhůty pro nahlédnutí do spisu je třeba poměřovat ve 
vztahu  k takové  procesní  iniciativě  obviněného,  kterou  by  telefonicky  (nebo  jinak)  ustálil 
skutečný  termín  nahlédnutí.  Neobstojí  proto  klíčová  námitka  obviněného,  že  mu  byly 
poskytnuty pouze tři pracovní dny pro nahlédnutí do spisu, neboť  k telefonické (nebo jiné) 
dohodě  o  termínu  z důvodu  nečinnosti  obviněného  vůbec  nedošlo  (a  sugestivně  uváděná 
vzdálenost sídla obviněného tak nehraje žádnou roli), ačkoliv objektivně věděl, v jaké fázi se 
jeho věc nachází, a výzva pro něj nebyla po obsahové stránce překvapivou. 
 
Nadto  obviněný  svoje  práva  mohl  uplatňovat  po  celou  dobu  řízení  zahájeného  vydáním 
příkazu čj. UOOU-02928/19-3 ze dne 8. července 2019, když tuto písemnost obviněný vyzvedl 
dne  16.  července  2019.  Zároveň  nutno  připomenout,  že  rozklad  podaný  obviněným  proti 
rozhodnutí je z obsahového hlediska ve srovnání s odporem podaným proti příkazu čj. UOOU-
02928/19-3 ze dne 8. července 2019 pouze rozšířený o argumentaci týkající se právě údajné 
nemožnosti  dostatečně  hájit  svoje  práva.  Ve  zbytku  pak  jsou  obě  posledně  připomenutá 
podání identická. Přehlédnout nelze fakt, že napadené rozhodnutí se opírá o skutečnosti, jež 
byly obviněnému známy z předchozího řízení (předchozích rozhodnutí), resp. z jeho vlastního 
jednání  (ignorace  výzev  k nápravě  s následkem  neměnného  skutkového  stavu).  Nutno 
zdůraznit, že obviněný ani v podaném rozkladu neuvedl žádné nové skutečnosti či návrhy, 
které  hodlal  v řízení  uplatnit  a  postup  správního  orgánu  prvního  stupně  mu  v tom  měl 
zabránit. Tvrzení obviněného ohledně nemožnosti dostatečně hájit svoje práva proto odvolací 
orgán považuje za účelové.  
 
Zrušení napadeného rozhodnutí jen z důvodu tvrzené nepřiměřené lhůty by proto odvolací 
orgán  považoval  za  přepjatý  formalismus,  neboť  z žádného  aspektu  procesního  vývoje 
neplyne, že by tato skutečnost mohla mít vliv na správnost a zákonnost rozhodnutí samého.  
   
Argumentaci obviněného proto  odvolací orgán odmítl a zároveň po celkovém přezkoumání 
neshledal  v žádném  ohledu  důvod  způsobující  nezákonnost  rozhodnutí,  přičemž  za 
přiměřenou považuje i uloženou pokutu. Stejně tak neshledal ani žádná pochybení v postupu 
správního orgánu prvního stupně. 
 
V souvislosti  s  celkovým  přezkoumáním  však  odvolací  orgán  považuje  za  nezbytné  zvláště 
zdůraznit,  že  toto  řízení  bylo  zahájeno  po  dni  24.  dubna  2019,  kdy  nabyl  účinnosti  zákon 

 

3/4 

č. 110/2019  Sb.,  o zpracování  osobních  údajů,  a  tudíž  je  neaplikovatelné  ustanovení  §  66 
odst. 5  zákona  č. 110/2019  Sb.  ukládající  řízení  zahájená  podle  zákona  č.  101/2000  Sb. 
dokončit právě podle tohoto posledně připomenutého zákona.  
 
Dále  odvolací  orgán  konstatuje,  že  neshledal  žádný  právní  titul  zakotvený  zákonem 
č. 110/2019  Sb.,  který  by  dodatečně  legalizoval  zpracování  osobních  údajů  popsané  ve 
výrocích I.1. a I.2. rozhodnutí čj. UOOU-09787/18-11 ze dne 19. prosince 2018. Zejména za 
takovýto  právní  titul  nelze  považovat  ustanovení  §  17  a  násl.  zákona  č.110/2019  Sb.  nově 
umožňující  zpracovávat  osobní  údaje  i  bez  souhlasu  subjektu,  slouží-li  to  přiměřeným 
způsobem pro novinářské účely. Je sice nutno připustit, že nosič, jehož pomocí jsou osobní 
údaje předávány, není pro posouzení novinářského účelu určující a tímto nosičem může být 
i internet (viz rozsudky soudního dvora EU ve věci C-73/07 a ve věci C-345/17). Z druhé strany 
je  ale  třeba  připomenout  už  samotný  primární  účel  provozování  webových  stránek 
www.XXXXXX, jímž je mj. vyvíjení tlaku na údajné porušovatele lidských práv. Tento je tedy 
v rozporu  již  s obecně  deklarovaným  účelem  žurnalistiky,  jímž  je  zpřístupňování  informací, 
názorů či myšlenek veřejnosti (viz opět rozsudky soudního dvora EU ve věci C-73/07 a ve věci 
C-345/17),  resp.  rozsah  osobních  údajů  zveřejněný  obviněným  je  v traktovaných  případech 
zjevně nepřiměřený vůči výše vymezenému legitimnímu účelu žurnalistiky. Rozsah osobních 
údajů, který je možno použít pro novinářské účely pak koresponduje s mírou práva na svobodu 
projevu a informace dle čl. 17 Listiny základních práv a svobod, které není neohraničené a lze 
je omezit kupř. i tehdy, je-li to nezbytné pro ochranu práv a svobod druhých, tedy z důvodu 
ochrany soukromí  garantovaného  čl.  10  Listiny základních práv a  svobod.  V této  souvislosti 
odvolací orgán odkazuje především na nález Ústavního soudu sp. zn. II.ÚS 171/12, podle něhož 
je třeba rozlišovat mezi tzv. veřejnou osobností a soukromou osobou. Zatímco pro soukromé 
osoby platí v zásadě informační sebeurčení, tj. je v zásadě na této osobě, jaké informace uvolní 
pro okolní svět, veřejné osobnosti tím, že jsou veřejně činné, učinily své jednání předmětem 
obecné pozornosti, což znamená, že lze do jejich soukromé sféry do určité míry vstupovat. 
Jelikož  dotčené  osoby  evidentně nejsou  veřejně  činnými  osobami,  zveřejnění předmětných 
osobních  údajů  by  i  z  tohoto  pohledu  zjevně  překročilo  rámec  §  17  a  násl.  zákona 
č. 110/2019 Sb.            
 
Ze všech výše uvedených důvodů proto odvolací orgán rozhodl tak, jak je uvedeno ve výroku 
tohoto rozhodnutí.  
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 21. října 2019 
 

 

  

 

otisk úředního razítka 

 

JUDr. Ivana Janů 

předsedkyně 

4/4 

