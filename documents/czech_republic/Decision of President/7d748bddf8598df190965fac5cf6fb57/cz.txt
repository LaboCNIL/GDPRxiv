                                                                                                

*UOOUX00CFYMC* 

 
 
 

Čj. UOOU-00051/18-14 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

                                                                                                       

 
 

 

 

 
 
 

 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a §  32  zákona  č.  101/2000  Sb.,  o  ochraně  osobních  údajů  a o změně  některých  zákonů, 
a podle  §  10  a  §  152  odst.  2  zákona  č. 500/2004 Sb.,  správní  řád,  rozhodla  dne  14.  června 
2018 podle § 152 odst. 6 písm. b) zákona č. 500/2004 Sb. takto: 
 
, proti 
Rozklad obviněného 
rozhodnutí  Úřadu  čj.  UOOU-00051/18-8  ze  dne  9.  dubna  2018,  se  zamítá  a  napadené 
rozhodnutí se potvrzuje. 
 

, trvale bytem 

 

 

Odůvodnění 

 
Správní  řízení  pro  podezření  ze  spáchání  přestupku  podle  §  44  odst.  2  písm.  e)  zákona 
č. 101/2000  Sb.  v souvislosti  se  zpracováním  osobních  údajů  obyvatel  bytového  domu 
v 
v Brně  prostřednictvím  kamerového  systému  bylo  zahájeno 
příkazem  Úřadu  pro  ochranu  osobních  údajů  (dále  jen  „Úřad“),  který  byl  obviněnému, 
,  (dále  jen  „obviněný“), 

,  trvale  bytem 

doručen dne 8. února 2018.  
 
Podkladem  pro  zahájení  řízení  byl  protokol  o  kontrole  čj.  UOOU-06345/17-22  ze  dne 
21. listopadu  2017,  pořízený  podle  zákona  č.  101/2000  Sb.  a  zákona  č.  255/2012  Sb., 
o kontrole (kontrolní řád), inspektorkou Úřadu pro ochranu osobních údajů (dále jen „Úřad“) 
PaedDr.  Janou  Rybínovou  a  spisový  materiál  shromážděný  v rámci  kontroly  provedené 
u obviněného ve dnech 28. července 2017 až 15. listopadu 2017. 
 
Kontrolující  inspektorka  v protokolu  o  kontrole  v rámci  kontrolních  zjištění  konstatovala 
porušení  ustanovení  §  5  odst.  2  zákona  č.  101/2000  Sb.,  dále  nesplnění  informační 
povinnosti uložené správci osobních údajů v § 11 odst. 1 zákona č. 101/2000 Sb. a porušení 
ustanovení  §  16  odst.  1  zákona  č.  101/2000  Sb.,  neboť  obviněný  nesplnil  oznamovací 

 

 

povinnost  u  Úřadu  a zpracování  osobních  údajů  prostřednictvím  kamerového  systému 
tak nebylo registrováno. Námitky proti protokolu o kontrole obviněný nepodal. 
 
Následně,  dne  6.  února  2018,  vydal  správní  orgán  prvního  stupně  příkaz,  doručený 
obviněnému dne 8. února 2018, kterým byl obviněný uznán vinným ze spáchání přestupku 
ve  formě  nedbalosti  podle  §  44  odst.  2  písm.  e)  zákona  č.  101/2000  Sb.  v souvislosti  se 
zpracováním  osobních  údajů  obyvatel  bytového  domu  prostřednictvím  kamerového 
systému, tím, že jako správce osobních údajů ve smyslu § 4 písm. j) zákona č. 101/2000 Sb. 
v období  od  1. června  2000  (tj.  od  nabytí  účinnosti  zákona  č.  101/2000  Sb.)  nejméně  do 
12. října 2017 zpracovával osobní údaje bez souhlasu subjektu údajů mimo případy uvedené 
v zákoně a tedy porušil ustanovení § 5 odst. 2 zákona č. 101/2000 Sb.  
 
Dne 16. února 2018 byl Úřadu doručen odpor obviněného proti výše uvedenému příkazu.  
 
Obviněný konstatoval, že v příkazu uvedený přestupek nespáchal, neboť neporušil povinnost 
stanovenou  v  §  5  odst.  2  zákona  č.  101/2000  Sb.,  přičemž  odkazoval  na  svou  odpověď 
kontrolnímu orgánu ze dne 21. srpna 2017, vysvětlení v průběhu ústního jednání a místního 
šetření  provedeného  dne  12.  října  2017  a  dopis  ze  dne  15.  listopadu  2017.  Správní  orgán 
prvního  stupně  dle  obviněného  v napadeném  příkazu  vycházel  z neúplně  zjištěného 
skutkového  stavu,  a  proto  dospěl  k nesprávnému  právnímu  závěru  o  spáchání  přestupku. 
Obviněný vyjádřil též  přesvědčení,  že  umístění  kamerového  systému  v jeho bytovém  domě 
je plně v souladu se stanoviskem Úřadu č. 1/2016.  
 
V souladu  s  §  150  odst.  3  správního  řádu  byl  podaným  odporem  příkaz  zrušen  a  správní 
orgán prvního stupně v řízení pokračoval. 
 
Na  základě  shromážděného  spisového  materiálu  vydal  správní  orgán  prvního  stupně  dne 
9. dubna 2018 rozhodnutí čj. UOOU-00051/18-8, dle kterého se obviněný dopustil přestupku 
podle § 44 odst. 2 písm. e) zákona č. 101/2000 Sb. ve formě nedbalosti tím, že jako správce 
osobních  údajů  ve  smyslu  §  4  písm.  j)  zákona  č.  101/2000  Sb.  v období  od  1. června  2000 
(tj. od  nabytí  účinnosti  zákona  č.  101/2000  Sb.)  nejméně  do  12.  října  2017  zpracovával 
osobní údaje bez souhlasu subjektu údajů mimo případy uvedené v zákoně.  
 
Obviněný  zpracovával  bez  souhlasu  osobní  údaje  podnájemníků  svého  bytového  domu 
prostřednictvím 
kamer  sledujících  prostor  před  domem  (chodníček  mezi  domem 
a předzahrádkou  a  část  přístupového  chodníku),  vstupní  dveře  do  domu,  chodbu 
od vstupních  dveří  do  domu  ke  dveřím  výtahu,  výklenek  s poštovními  schránkami 
a nástěnkou,  vstup  do  výtahu,  schodiště  a  vchody  do  14  bytů,  čímž  porušil  povinnost 
stanovenou v § 5 odst. 2 zákona č. 101/2000 Sb., tedy povinnost zpracovávat osobní údaje se 
souhlasem subjektů údajů nebo v případech stanovených v § 5 odst. 2 písm. a) až g) tohoto 
zákona.  Správní  orgán  prvního  stupně  za  toto  jednání  uložil  obviněnému  pokutu  ve  výši 
60.000 Kč.  
 
Proti tomuto rozhodnutí podal obviněný dne 26. dubna 2018 řádný rozklad. 
 

 

2/6 

části 

proto 

v této 

stupně 

prvního 

správního  orgánu 

V prvé  řadě  obviněný  namítá  dle  něj  nesprávně  zjištěný  skutkový  stav,  který  namítal  již 
v odporu proti příkazu. Obviněný je toho názoru, že umístění 
 kamer v jeho bytovém domě 
je plně v souladu se stanoviskem Úřadu č. 1/2016.  
 
Dále  se  obviněný  domnívá,  že  udělení  souhlasu  obyvatel  bytového  domu  se  zpracováním 
jejich  osobních  údajů  prostřednictvím  kamerového 
systému  doložil  dostatečně 
prostřednictvím  předložení  podnájemních  smluv  k bytům,  které  obsahují  výslovný  souhlas 
se zpracováním  osobních údajů,  svědeckými  výpověďmi  a dále  upozorněním o provozování 
kamerového  systému,  které  je  umístěno  přímo  na  vstupu  do  domu.  Podle  obviněného  je 
takto  udělený  souhlas  plně  dostačující,  neboť  se  jedná  o  svobodný  akt  vůle  v transakčním 
procesu,  kdy  závisí  zcela  na  vůli  zájemce  o  byt,  zda  takový  návrh  akceptuje  či  nikoliv. 
Rozhodnutí 
označuje 
za nepřezkoumatelné.  
 
Za nepřezkoumatelné též považuje obviněný vypořádání jeho námitky o souladu umístěných 
kamer se stanoviskem Úřadu č. 1/2016, neboť názor, že podmínky provozování kamerového 
systému porušují toto stanovisko zejména s ohledem na jeho bod 6 a 7, není dle jeho názoru 
nikterak odůvodněn.  
 
Jako  nepřezkoumatelnou  označuje  obviněný  rovněž  část  rozhodnutí  týkající  se  odůvodnění 
druhu trestu a jeho výměry, kde správní orgán přihlíží k tomu, že sledování osob od vstupu 
do  bytového  domu  až  po  okamžik  vstoupení  do  svého  bytu  představuje  vysoce  invazivní 
zásah  do  soukromí  těchto  osob.  Dále  namítá,  že  není  rozvedeno,  proč  počet  50-60  osob 
zvyšuje  závažnost  přestupku  a  též  dle  obviněného  není  vymezena  doba,  po  kterou  tvrzené 
zpracování osobních údajů probíhalo. 
 
Obviněný  také  kategoricky  nesouhlasí  se  závěrem,  že  provozování  kamerového  systému 
v jeho bytovém domě je mimořádně invazivním zásahem do soukromého a osobního života 
obyvatel  bytového  domu  a  se  závěrem,  že  je  toto  jednání  v rozporu  s čl.  7  a  10  Listiny 
základních práv a svobod ČR. Podle obviněného správní orgán prvního stupně nedostatečně 
aplikoval  zásadu  přiměřenosti  na  danou  situaci,  neboť  se  jedná  o  společné  části  domu, 
v nichž  se  pohybují  všichni  podnájemníci,  jejich  návštěvy  a  další  osoby,  a  proto  nemůže  jít 
o zásah do soukromí těchto osob. 
 
Závěrem  svého  rozkladu  obviněný  na  základě  všech  jím  uvedených  skutečností  žádá,  aby 
předsedkyně  Úřadu  napadené  rozhodnutí  zrušila  pro  jeho  nezákonnost  a  věc  vrátila 
správnímu orgánu prvního stupně k dalšímu řízení.  
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům. 
 
K právnímu  titulu  zpracování  osobních  údajů  obviněným  odvolací  orgán  uvádí,  že  v rámci 
kontrolního řízení obviněný sdělil, že o pořízení kamerového záznamu rozhodl sám a předem  
osoby  ubytované  v jeho  bytovém  domě  neinformoval  a  jejich  souhlasy  se  zpracováním 
osobních údajů prostřednictvím instalovaného kamerového systému není obviněný schopen 
dokumentovat, neboť jimi nedisponuje, jak je patrné z protokolu o kontrole (str. 7). 
 

 

3/6 

Souhlasy  se  zpracováním  osobních údajů  pomocí  kamerového  systému,  které  jsou  součástí 
podnájemní  smlouvy,  doložil  obviněný  až  v rámci  správního  řízení,  a  to  pouze  u  pěti 
podnájemníků  (v  rámci  tří  podnájemních  smluv).  V podnájemních  smlouvách,  které 
s podnájemníky  uzavřela  jako  nájemce  správkyně  bytového  domu  obviněného,  paní 

  je  jako  důvod  zpracování  osobních  údajů  uvedena  prevence  kriminality  s tím,  že 
osobní údaje nebudou poskytovány třetí osobě kromě orgánů činných v trestním řízení a že 
záznam  je  uchováván  po  dobu  7  dní.  Všechny  podnájemní  smlouvy  předložené  obviněným 
v rámci  správního  řízení  byly  s podnájemníky  uzavřeny  až  po  skončení  kontrolního  řízení 
(smlouvy jsou datovány 7. prosince 2017, 6. ledna 2018 a 3. února 2018).  
 
Za doložení souhlasu se zpracováním osobních údajů prostřednictvím kamerového systému 
nelze považovat ani prohlášení o informování podnájemníků se zpracováním jejich osobních 
údajů  prostřednictvím  kamerového  systému  od  realitního  makléře  pana 
 
a správkyně  bytového  domu  ve  vlastnictví  obviněného,  paní 
,  která 
podnajímá  byty  v tomto  domě  (jedná  se  tedy  v obou  případech  o  osoby  spolupracující 
s obviněným), které obviněný zaslal Úřadu v rámci kontrolního řízení dne 15. listopadu 2017. 
 
Na  základě  výše  uvedených  skutečností  lze  tedy  konstatovat,  že  v době  páchání  přestupku 
obviněným  vymezené  ve  výroku  rozhodnutí  správního  orgánu  prvního  stupně,  obviněný 
nedisponoval  souhlasy  podnájemníků  jeho  bytového  domu  se  zpracováním  jejich  osobních 
údajů prostřednictvím kamerového systému umístěného v tomto domě. 
 
Dalším právním titulem, který by v uvedeném případě šel teoreticky aplikovat, je právní titul 
dle § 5 odst. 2 písm. e) zákona č. 101/2000 Sb., podle kterého lze zpracovávat osobní údaje 
bez souhlasu, pokud je to nezbytné pro ochranu práv a právem chráněných  zájmů správce, 
příjemce  nebo  jiné  dotčené  osoby,  takové  zpracování  však  nesmí  být  v rozporu  s právem 
subjektu údajů na ochranu jeho soukromého a osobního života.  
 
Obviněný,  jak  je  patrné  z jeho  odpovědi  ze  dne  21.  srpna  2017  a  z úředního  záznamu 
o provedení  kontrolního  úkonu  ze  dne  13.  října  2017,  jako  důvod  zpracovávání  osobních 
údajů uvedl obavu o majetek, prevenci kriminality a zajištění bezpečnosti, a to na základě jím 
tvrzeného  drobného  poškozování  společných  prostor  a  krádeže  historicky  cenných 
poštovních  schránek  z přízemí  domu,  které  však  nedoložil.  K žádné  závažné  události 
v bytovém  domě  nedošlo  (str.  6  protokolu  o  kontrole).  Odvolací  orgán  má  tedy  za  to, 
že v tomto  případě  není  naplněna  podmínka  nezbytnosti  nutná  pro  aplikaci  právního  titulu 
zpracování osobních údajů dle § 5 odst. 2 písm. e) zákona č. 101/2000 Sb., a to i s ohledem 
na nepřiměřenost  zpracovávání  osobních  údajů  obviněným  prostřednictvím  kamerového 
systému. 
 
Obviněný  se  domnívá,  že  jím  prováděné  zpracování  osobních  údajů  prostřednictvím 
kamerového  systému  je  v souladu  se  stanoviskem  Úřadu  č.  1/2016.  V tomto  stanovisku, 
které  nahrazuje  předchozí  stanovisko  Úřadu  č.  1/2008, 
je  zejména  kladen  důraz 
na subsidiaritu  a proporcionalitu  užití  kamerového  systému.  Kamerový  systém  by  měl  být 
způsobilý a potřebný k dosažení svého cíle (např. k odhalení pachatele krádeže), zároveň by 
ovšem neměl nepřiměřeně zasahovat do práva na soukromí všech lidí, kteří se v prostorách 
bytového domu mohou pohybovat. Je proto vhodné kombinovat kamerový systém s dalšími 
prostředky  (např.  zamykáním  dveří,  mřížemi  apod.),  což  je  ve  výše  uvedeném  stanovisku 

 

4/6 

výslovně zmíněno. Dále je v tomto stanovisku Úřadu uvedeno, že zatímco sledování prostor 
jako jsou sklepy a půdy a vchody do nich, garáže, kočárkárny a prostory dopisních schránek, 
vnější  plášť  budovy  (a  jeho  okolí)  do  soukromí  většinou  zasahuje  v přiměřené  míře,  stejně 
jako monitorování vstupních dveří k výtahům a schodištím, včetně vstupních chodeb k nim, 
v případě  kamerového  sledování  vchodových  dveří  do  bytu,  které  mohou  v podstatě  více 
vypovídat  o  soukromém  životě  obyvatel  domu,  se  již  jedná  o  závažný  zásah  do  soukromí 
těchto  osob,  proto  jej  lze  uskutečnit  jen  ve  výjimečných  a  odůvodněných  případech 
a se souhlasem obyvatel dotčených bytů.  
  
V daném případě je také nutno vzít v potaz, jak již bylo konstatováno v rozhodnutí správního 
orgánu prvního stupně, že instalovaný kamerový systém sleduje a zaznamenává kontinuálně 
celou  cestu  od  vstupu  do  bytového  domu  až  k bytu,  který  konkrétní  osoba  obývá, 
tedy aktivity  každého,  kdo  do  bytového  domu  vstupuje  nebo  z něj  vychází,  každého,  kdo 
vstupuje  do  bytu  nebo  z něj  odchází.  Osoby,  které  mají  v domě  své  bydliště,  nemají  jinou 
možnost  než  přicházet  a  odcházet  do  tohoto  bydliště  pouze  vchodem  do  bytového  domu, 
přičemž  celá  tato  trasa  je  pod  stálým  dohledem  kamerového  systému.  Detailně  jsou 
kamerovým  systémem  zabírány  i  dveře  do  bytů,  což  je  dle  výše  citovaného  stanoviska 
č. 1/2016 (na které se odvolává obviněný) závažný zásah do soukromí monitorovaných osob.  
 
Odvolací orgán tedy konstatuje, že pracovávání osobních údajů prostřednictvím kamerového 
systému  obviněným  neumožňuje  aplikaci  právního  titulu  dle  §  5  odst.  2  písm.  e)  zákona 
č. 101/2000  Sb.,  neboť  zásah  do  soukromí  obyvatel  bytového  domu  je  s ohledem  na  výše 
uvedené značně nepřiměřený.  
 
Test  proporcionality  tak  byl  správním  orgánem  prvního  stupně  v rámci  odůvodnění  jeho 
rozhodnutí  proveden  naprosto  dostatečně  (viz  str.  8),  je  zde  zcela  jasně  zdůvodněno,  proč 
jsou podmínky zpracování, které obviněný provádí, v rozporu s uvedeným stanoviskem, a to 
nejen s jeho body 6 a 7, na které obviněný ve své argumentaci odkazuje. V žádném případě 
tak nelze namítat nepřezkoumatelnost rozhodnutí v této části.  
 
K uloženému  správnímu  trestu  odvolací  orgán  konstatuje,  že  správní  orgán  prvního  stupně 
jeho  výši  ve  svém  rozhodnutí  dostatečně  odůvodnil,  když  uvádí,  že  přihlédl  především 
k povaze a závažnosti přestupku, kterou spatřuje ve sledování osob od vstupu do bytového 
domu až po okamžik vstoupení do svého bytu (viz str. 9), včetně osob, které si podnájemníci 
do  pronajatých  bytů  vodí.  Jedná  se  tak  o  skutečně  vysoce  invazivní  zásah  do  soukromí 
dotčených subjektů údajů, který je v rozporu s čl. 7 a 10 Listiny základních práv a svobod.   
 
Počet  dotčených  subjektů  údajů,  tedy  podnájemníků  bytového  domu,  cca  50  až  60  osob 
závažnost přestupku zvyšuje, neboť se nejedná o malý počet osob, tedy několik jednotlivců, 
nýbrž o desítky. Pokud je počet dotčených subjektů vyšší, je v důsledku toho vyšší i závažnost 
přestupku.  Není  zřejmé,  jakým  způsobem  by  tato  skutečnost  měla  být  dále  správním 
orgánem prvního stupně odůvodněna. 
 
Doba,  po  kterou  nezákonné  zpracování  osobních  údajů  probíhalo,  je  vymezena  ve  výroku 
napadeného  rozhodnutí.  Není  proto  pravda,  že  by  vymezena  nebyla,  jak  tvrdí  obviněný. 
Jedná se o dobu od nabytí účinnosti zákona č. 101/2000 Sb., tedy 1. června 2000 (kamerový 
systém byl instalován již v roce 1999, jak vyplývá ze samotného vyjádření obviněného ze dne 

 

5/6 

21. srpna 2017 i z protokolu o kontrole, proti kterému nepodal obviněný námitky) nejméně 
do 12. října 2017, kdy byl proveden kontrolní úkon. 
 
Lze tedy shrnout, že odvolací orgán na základě všech výše uvedených důvodů argumentaci 
účastníka  řízení  vyjádřenou  v podaném  rozkladu  odmítl  a  po  celkovém  přezkoumání 
neshledal  napadené  rozhodnutí  nezákonným,  ani  neshledal  žádná  pochybení  v postupu, 
který předcházel vydání tohoto rozhodnutí. Odvolací orgán též neshledal žádné důvody pro 
snížení výše uložené pokuty.  
 
Na základě všech výše uvedených skutečností rozhodl odvolací orgán tak, jak je uvedeno ve 
výroku tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 14. června 2018 
 
 
 

 

otisk úředního razítka 

 

JUDr. Ivana Janů, v. r. 

předsedkyně 

 
Za správnost vyhotovení: 

 

 

6/6 

