 

 

 
 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DAS1R* 

 
 
 
 
 
 
Čj. UOOU-09728/18-36 
 
 
 
 

ROZHODNUTÍ 

 
Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152  odst.  2  zákona  č.  500/2004  Sb.,  správní  řád,  rozhodla  dne  13.  května  2019  podle 
ustanovení § 152 odst. 6 písm. b) zákona č. 500/2004 Sb., správní řád, takto: 
 
Rozklad  účastníka  řízení,  XXXXX,  nar.  XXXXX,  proti  rozhodnutí  Úřadu  pro  ochranu  osobních 
údajů čj. UOOU-09728/18-31 ze dne 19. března 2019 se zamítá a napadené rozhodnutí se 
potvrzuje. 
 
 

Odůvodnění 

 
Správní  řízení  o  uložení  opatření  k  odstranění  zjištěných  nedostatků  podle  §  40  zákona 
č. 101/2000  Sb.,  o  ochraně  osobních  údajů  a  o  změně  některých  zákonů  vedené  proti 
účastníku řízení, XXXXX, nar. XXXXX (dále jen „účastník řízení“), bylo zahájeno vydáním příkazu 
Úřadu pro ochranu osobních údajů čj. UOOU-09728/18-2 ze dne 26. října 2018. Podkladem 
pro jeho vydání byly podněty XXXXX doručené Úřadu pro ochranu osobních údajů (dále jen 
„Úřad“) v období od června do září 2018, jejichž předmětem bylo zveřejnění osobních údajů 
stěžovatelů  na  webových  stránkách  https://XXXXX,  a  to  ve  formě  zkrácené  verze  rozsudku 
Nejvyššího správního soudu České republiky (dále „NSS“) a v rámci přehledu soudních jednání. 
Další podklady byly opatřeny Úřadem dne 20. a 25. září a 5. října 2018 na základě § 3 zákona 
č. 255/2012 Sb., o kontrole (kontrolní řád), z uvedených webových stránek účastníka řízení, 
resp.  webových  stránek  NSS,  http://www.nssoud.cz,  a  Ministerstva  spravedlnosti  České 
republiky (dále „MSpr“), https://infojednani.justice.cz.  
 
Uvedeným postupem bylo zjištěno, že na webových stránkách účastníka řízení https://XXXXX 
v sekci „Přehled soudních jednání“ jsou zveřejňovány informace o soudních jednáních, která 
byla nařízena u všech vrchních, krajských, městských i okresních soudů, a to v rozsahu téměř 
2  miliónů  záznamů.  Obsahem  informace  zveřejňované  ke  každému  jednání  je  identifikace 
příslušného soudu, označení jednací místnosti, datum a čas jednání, číslo jednací, titul, jméno 

 

1/5 

soudních 

jednáních 

informace  o 

a příjmení řešitele, druh jednání (jednání, vyhlášení rozsudku apod.) a titul, jméno a příjmení 
účastníků řízení (v případě fyzických osob). Součástí každého záznamu je pak odkaz na přehled 
průběhu řízení na webových stránkách MSpr (http://infosoud.justice.cz).  
 
Dále bylo zjištěno, že v sekci „Archiv úřední desky NSS“ na webových stránkách účastníka řízení 
https://XXXXX jsou zveřejňovány rozsudky NSS, a to jak zkrácené verze, tak anonymizované 
verze celého rozsudku včetně odůvodnění v rozsahu zhruba 4 300 záznamů vztahujících se k 
rozsudkům  NSS.  Obsahem  informace  uvedené  ke  každému  rozsudku  je  datum  zveřejnění 
rozsudku, číslo jednací, oblast, které se předmětná věc týká a titul, jméno a příjmení účastníků 
řízení  (v  případě  fyzických  osob).  Současně  je  zveřejněna  zkrácená  verze  rozsudku  NSS  a  v 
některých případech i anonymizovaná verze celého rozsudku včetně odůvodnění. V případě, 
kdy  byla  jednou  ze  stran  soudního  řízení  fyzická  osoba,  pak  jsou  ve  výroku  zkrácené  verze 
rozsudku  NSS  uvedeny  osobní  údaje  tohoto  účastníka  v  rozsahu  jméno,  příjmení  a adresa 
bydliště a dále je zde uvedeno, jak NSS v dané věci rozhodl (tj. informace o výsledku řízení před 
NSS). Jestliže NSS v dané věci zveřejnil již také anonymizovanou verzi celého rozsudku, lze s 
pomocí informací uvedených v záznamu a identifikačních údajů ve zkrácené verzi rozsudku k 
dané fyzické osobě přiřadit také veškeré informace o předmětu a průběhu řízení.  
 
Z odkazů  umístěných  k jednotlivým  záznamům  zveřejněným  na  webových  stránkách 
https.//XXXXX v přehledu soudních jednání a dále z veřejně dostupných informací (zejména 
na https://XXXXX, které účastník řízení také provozuje) pak vyplynulo, že účastník řízení výše 
popsané 
stránek  MSpr 
(http://infojednani.justice.cz).  Účastník  řízení  z  tohoto  zdroje  pravidelně  shromažďuje 
informace o nařízených soudních jednáních, následně tyto informace umístí na své webové 
stránky https://XXXXX, kde je nadále zpracovává (zveřejňuje), a to fakticky po neomezenou 
dobu.  Na  webových  stránkách  MSpr  https://infojednani.justice.cz 
jsou  zveřejňovány 
informace o soudních jednáních, která byla nařízena na následujících 30 dnů, tj. doposud se 
neuskutečnila.  Informace  obsahuje  datum  a  čas  jednání,  místnost,  titul,  jméno  a  příjmení 
řešitele, druh jednání (jednání, vyhlášení rozsudku apod.), titul, jméno a příjmení účastníků 
řízení (v případě fyzických osob) a dále informaci o tom, zda se jedná o neveřejné zasedání a 
zda bylo jednání zrušeno. Poté, co předmětné jednání proběhlo, již nejsou tyto informace na 
uvedených  webových  stránkách  MSpr  dostupné.  Na  webových  stránkách  MSpr 
https://infosoud.justice.cz  jsou  pak  zveřejněny  informace  o  průběhu  soudního  řízení, 
tj. přehled jednotlivých událostí, které nastaly v průběhu řízení. K určité spisové značce jsou 
na  těchto  webových  stránkách  zveřejněny  informace  o  stavu  řízení  (pravomocná  věc/ 
nevyřízená  věc)  a  průběhu  řízení,  tj.  o  typu  události,  která  v  daném  řízení  nastala  (např. 
zahájení řízení, nařízení jednání, vydání rozhodnutí). Tyto informace jsou zde dostupné i poté, 
co je předmětné řízení pravomocně ukončeno, jejich obsahem nicméně nejsou – v žádném 
stadiu řízení – osobní údaje účastníků soudních řízení.  
 
Co se týče rozsudků NSS, bylo zjištěno, že účastník řízení shromažďuje rozsudky zveřejňované 
na úřední desce NSS, která je dálkově zpřístupněna prostřednictvím webových stránek tohoto 
soudu http://www.nssoud.cz. Takto shromážděné rozsudky, zkrácené i anonymizované verze, 
účastník  řízení  umístí  na  své  webové  stránky  https://XXXXX,  kde  je  nadále  zveřejňuje  (tj. 
zpracovává  osobní  údaje  v  nich  uvedené),  a  to  fakticky  po  neomezenou  dobu.  NSS  na  své 
úřední  desce,  a  tedy  i  na  webových  stránkách  http://www.nssoud.cz,  vyhlašuje  v  souladu 
s § 49 odst. 12 zákona č. 150/2002 Sb., soudní řád správní, rozsudky vyvěšením zkráceného 
písemného  vyhotovení  bez  odůvodnění  po  dobu  14  dnů,  jsou-li  při  vyhlašování  rozsudku 

z  webových 

čerpá 

 

2/5 

přítomny pouze soudní osoby. Po uplynutí uvedené lhůty je zkrácená verze rozsudku z úřední 
desky  sejmuta  a  je  následně  nahrazena  anonymizovanou  verzí  rozsudku  s  odůvodněním. 
Identifikační údaje účastníků řízení jsou tak na úřední desce NSS (a na webových stránkách 
http://www.nssoud.cz) přístupné pouze po dobu 14 dní, a to pouze v podobě zkrácené verze 
rozsudku a nikoli současně s anonymizovanou verzí rozsudku, v níž je detailně popsán průběh 
řízení. 
 
Na  základě  těchto  skutečností  vydal  správní  orgán  prvního  stupně  rozhodnutí  čj.  UOOU-
09728/18-16 ze dne 4. prosince 2018, jímž účastníku řízení uložil ve stanovené lhůtě provést 
tato opatření: 
1.  ukončit  zveřejňování  osobních  údajů  XXXXX  (ve  formě  zkrácené  verze  rozsudku  NSS)  a 
XXXXX (ve formě přehledu soudních jednání) na webových stránkách https://XXXXX,  
2.  ukončit  zveřejňování  osobních  údajů  účastníků  soudních  jednání,  která  již  proběhla,  na 
webových stránkách https://XXXXX,  
3.  ukončit  zveřejňování osobních  údajů  účastníků  soudních  jednání  vedených  před  NSS,  po 
uplynutí  14  dní  od  zveřejnění  předmětného  rozsudku  na  úřední  desce  tohoto  soudu,  na 
webových stránkách https://XXXXX. 
 
Proti  rozhodnutí  čj.  UOOU-09728/18-16  ze  dne  4.  prosince  2018  se  účastník  řízení  ohradil 
řádným  rozkladem,  na  jehož  základě  předsedkyně  Úřadu  svým  rozhodnutím  čj.  UOOU-
09728/18-23 ze dne  4. února  2019  napadené rozhodnutí  správního  orgánu prvního  stupně 
zrušila  a  věc  vrátila  k novému  projednání.  V této  souvislosti  bylo  především  uvedeno,  že 
správní orgán prvního stupně náležitě nezvážil celkový rámec nařízení Evropského parlamentu 
a  Rady  (EU)  2016/679  ze  dne  27. dubna  2016  o ochraně  fyzických  osob  v souvislosti  se 
zpracováním osobních údajů a o volném pohybu těchto údajů a o zrušení směrnice 95/46/ES 
(dále „nařízení EU 2016/679“). Ustanovení čl. 6 nařízení EU 2016/679 totiž, jak bylo shledáno, 
neobsahuje žádný právní titul svědčící předmětnému zpracování osobních údajů účastníkem 
řízení,  přičemž  rozhodnutí,  do  kterého  byl  podán  rozklad,  povolilo  po  určitou  dobu 
zveřejňování  osobních  údajů  účastníků  soudních  jednání  a  zveřejňování  osobních  údajů 
účastníků  soudního  jednání  před  NSS.  Stejně  tak  předmětné  rozhodnutí  velmi  nedůsledně 
reflektovalo právo na výmaz (právo být zapomenut) podle čl. 17 nařízení EU 2016/679, jelikož 
bylo aplikováno pouze vůči pěti subjektům údajů.  
 
Následně  vydané  rozhodnutí  čj.  UOOU-09728/18-31  ze  dne  19.  března  2019  (dále  jen 
„rozhodnutí“)  pak  účastníku  řízení,  kromě  povinnosti  nahradit  náklady  řízení,  uložilo  ve 
stanovené  lhůtě  v  souvislosti  se  zpracováním  osobních  údajů  prostřednictvím  webových 
stránek https://XXXXX: 
1.  ukončit  na  webových  stránkách  https://XXXXX  zveřejňování  osobních  údajů  účastníků 
soudních 
MSpr 
(https://infojednani.justice.cz),  
2.  ukončit  na  webových  stránkách  https://XXXXX  zveřejňování  osobních  údajů  účastníků 
soudních jednání vedených před NSS zveřejňovaných na webových stránkách tohoto soudu 
(http://www.nssoud.cz). 
 
Proti rozhodnutí se ovšem účastník řízení opět ohradil řádným rozkladem, v němž požaduje 
zrušení  napadeného  rozhodnutí  a  vrácení  věci  správnímu  orgánu  prvního  stupně.  K tomu 
uvedl, že rozhodnutí ukládá povinnosti, které neodpovídají ani příkazu čj. UOOU-09728/18-2 
ze dne 26. října 2018, ani rozhodnutí čj. UOOU-09728/18-16 ze dne 4. prosince 2018, a jsou 

zveřejňovaných 

webových 

stránkách 

jednání 

na 

 

3/5 

podstatně širší. Napadené rozhodnutí tedy, podle názoru účastníka řízení, nemělo být vydáno 
po  řádném  projednání  ve  správním  řízení,  neboť  se  účastník  řízení  s rozsahem  povinností, 
které  mu  mají  být  uloženy,  mohl  seznámit  až  z textu  samotného  napadeného  rozhodnutí 
a fakticky  jde  o  porušení  zásady  zákazu  reformationis  in  peius.  K  meritu  věci  (zpracování 
osobních údajů,  které  je  předmětem tohoto  řízení)  pak  účastník  řízení  neuvedl žádné  nové 
skutečnosti.  
  
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací účastníka řízení.   
 
V této souvislosti odvolací orgán především konstatuje, že se pro tento případ nejedná o řízení 
o  přestupku  a  zákaz  reformationis  in  peius  striktně  formulovaný  ustanovením  §  98  odst.  2 
zákona  č.  250/2016  Sb.,  o  odpovědnosti  za  přestupky  a  řízení  o  nich  se  tudíž  neuplatní. 
Nicméně  nutno  připomenout  ustanovení  §  90  odst.  3  zákona  č.  500/2004  Sb.,  správní  řád, 
podle něhož „odvolací orgán nemůže změnit napadané rozhodnutí v neprospěch odvolatele, 
ledaže  odvolání  podal  také  jiný  účastník,  jehož  zájmy  nejsou  shodné,  anebo  je  napadené 
rozhodnutí  v rozporu  s právními  předpisy  nebo 
jiným  veřejným  zájmem.“  Posledně 
připomenuté ustanovení, jehož smyslem je zamezit újmě hrozící účastníkovi řízení, jemuž je 
ukládána  povinnost,  a  to  vzhledem  k  absenci  opravného  prostředku  proti  změněnému 
rozhodnutí, pak bylo důvodem, proč bylo rozhodnutím čj. UOOU-09728/18-23 ze dne 4. února 
2019 předchozí rozhodnutí správního orgánu prvního stupně, které bylo odvolacím orgánem 
shledáno  jako  částečné  nesprávné  a  v rozporu  s právními  předpisy,  zrušeno  a  věc  vrácena 
k novému projednání, aniž by odvolací orgán meritorně rozhodl.  
 
Dále  odvolací  orgán  uvádí,  že  před  vydáním  napadeného  rozhodnutí  byl  účastníku  řízení 
poskytnut  dostatečný  prostor  k  uplatnění  jeho  procesních  práv,  zejména  byl  přípisem 
inspektorky XXXXX čj. UOOU-09728/18-30 ze dne 27. února 2019 vyzván ve smyslu § 36 zákona 
č.  500/2004  Sb.  k vyjádření  svého  stanoviska  a  vyjádření  k podkladům  rozhodnutí.  V této 
souvislosti ovšem nutno zmínit rozhodnutí Krajského soudu v Brně čj. 62 Ca 1/2007 ze dne 27. 
září 2007 (potvrzené rozsudkem Nejvyššího správního soudu 5 Afs 18/2008 ze dne 29. května 
2009),  podle  něhož  součástí  předmětných  podkladů  k rozhodnutí  není  koncept  správního 
rozhodnutí,  jež  má  být  správním  orgánem  teprve  vydáno;  správní  orgán  nemá  povinnost 
seznamovat  účastníka  řízení  se  závěry,  k nimž  na  základě  hodnocení  podkladů,  s nimiž 
účastníka  řízení  seznamuje,  teprve  dospěje.  Předmětem  řízení  pak  bylo  vždy  uložení 
povinností podle čl. 58 odst. 2 písm. d) nařízení EU 2016/679 účastníku řízení v souvislosti se 
zpracováním osobních údajů prostřednictvím webových stránek https://XXXXX.  
 
Co se týče rozšíření ukládaných povinností, toto vyplynulo jednoznačně přímo z rozhodnutí 
předsedkyně Úřadu čj. UOOU-09728/18-23 ze dne 4. února 2019, v němž byl vyjádřen právní 
názor, podle něhož nebyl pro předmětné zpracování osobních údajů shledán žádný právní titul 
ve smyslu čl. 6 nařízení (EU) 2016/679. Na základě § 90 odst. 1 písm. b) zákona č. 500/2004 Sb. 
byl pak správní orgán prvního stupně při novém projednání věci tímto právním názorem vázán. 
Napadené rozhodnutí tedy uvedený právní názor plně reflektuje. 
 
Argumentaci  účastníka  řízení  proto  odvolací  orgán  odmítl  a  po  celkovém  přezkoumání 
neshledal  žádný  důvod  způsobující  nezákonnost  rozhodnutí.  Stejně  tak  odvolací  orgán 
neshledal ani žádná pochybení v postupu správního orgánu prvního stupně.  Na základě všech 
výše uvedených skutečností proto rozhodl tak, jak je uvedeno ve výroku tohoto rozhodnutí. 

 

4/5 

 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 13. května 2019 
 

 
 

 
 
 
 

 

 

otisk úředního razítka 

 

JUDr. Ivana Janů, v. r. 

předsedkyně 

5/5 

