                                                                  *UOOUX0092O31* 

Čj. UOOU-08327/15-26  

 
 
 
 
 
 
 
 
 

 

 

ROZHODNUTÍ 

 
Předsedkyně  Úřadu  pro  ochranu  osobních  údajů,  jako  odvolací  orgán  příslušný  podle  § 2, 
§ 29 a § 32 zákona č. 101/2000 Sb., o ochraně osobních údajů a o změně některých zákonů, 
a podle  §  10  a  §  152  zákona  č. 500/2004 Sb.,  správní  řád,  rozhodla  dne  27. ledna  2016 
podle § 152 odst. 5 písm. b) zákona č. 500/2004 Sb., takto: 

 
Rozklad účastníka řízení, fyzické osoby (FO)1, proti rozhodnutí Úřadu pro ochranu osobních 
údajů čj. UOOU-08327/15-16 ze dne 16. října 2015, se zamítá a napadené rozhodnutí se 
potvrzuje.  
 
 

Odůvodnění 

 
Účastník  řízení  Společenství  vlastníků  jednotek  (SVJ),  dne  24.  července  2015  Úřadu  pro 
ochranu  osobních  údajů  (dále  jen  „Úřad“)  sdělil  záměr  kamerovým  systémem  zpracovávat 
osobní  údaje  za  účelem  ochrany  majetku  a  to  bez  souhlasu  dotčených  osob  na  základě 
ustanovení § 5 odst. 2 písm. e) zákona č. 101/2000 Sb. Kamerový systém v daném bytovém 
domě  se  skládá  ze  šesti  kamer.  Dvě  identicky  umístěné  kamery  v  každém  ze  tří  vchodů, 
které  snímají  prostor  schránek  a  vchodu  do  domu  (v  režimu  nepřetržitého  záznamu)  a 
prostor  u  výtahu  a  vstupu  do  sklepních  částí  domu  (v  režimu  nepřetržitého  záznamu). 
Instalace  kamerového  systému  byla  schválena  na  shromáždění  SVJ,  nicméně  dle  názoru 
oznamovatele není možné udržovat souhlas obyvatel a návštěvníků domu v aktuálním stavu, 
a  proto  hodlá  ke  zpracování  údajů  využít  právní  titul  dle  §  5  odst.  2  písm.  e)  zákona  č. 
101/2000 Sb.  
 
V doplnění  oznámení  ze  dne  19.  srpna  2015  účastník  řízení  SVJ  zaslal  fotografie 
plánovaného  umístění  obou  dvou  kamer,  (jedná  se  o  dvě  identicky  umístěné  kamery 
v každém ze tří vchodů, celkem šesti kamer) a rovněž doložil přehled mimořádných událostí 
v bytovém  domě  –  vykrádání  bytů  a  další  poškozování  majetku  (např.  poškození  dveří 
výtahu,  poškození  výmalby  společných  prostor  a  poškození  klik  vstupních  dveří).  Dále 
účastník řízení SVJ sdělil, že záznamové zařízení bude umístěno v uzamykatelné skříni, ke 
které  budou  mít  přístup  pouze  dva  členové  výboru  či  kontrolní  komise,  a  je  rovněž  možná 
fragmentace  vstupního  hesla.  Dne  24.  září  2015  účastník  řízení  SVJ  oznámení  doplnil 
podruhé,  v tomto  doplnění  uvedl,  že  kamerový  systém  umožňuje  rastrovat  (nastavit  oblasti, 
které nebudou snímány) na každé kameře zvlášť. Účastník řízení SVJ uvedl, že tyto oblasti 
nastaví  tak,  aby  splnil  požadavek  na  nesledování  vchodových  dveří  do  domu  a  dveří  od 

                                                 
1 Osobní údaje účastníka řízení byly pro účely publikace rozhodnutí anonymizovány.  

 

 
 

výtahů. Kamery tak budou sledovat pouze prostor poštovních schránek a vstup do sklepních 
prostor.  Současně  účastník  řízení  SVJ  uvedl,  že  před  instalací  kamerového  systému  bude 
provedeno  podání  informace  všem  obyvatelům  bytových  domů  v rozsahu  dle  §  11  odst.  1 
zákona č. 101/2000 Sb. 
 
Dne 26. srpna 2015 bylo s účastníkem řízení SVJ zahájeno správní řízení podle § 17 zákona 
č.  101/2000  Sb.  pro  důvodné  obavy  z porušení  dále  uvedených  povinností  vyplývajících  ze 
zákona  č.  101/2000  Sb.  Jedná  se  o  povinnosti  správce  údajů  dle  §  10  zákona  dbát  při 
zpracování na to, aby subjekt údajů neutrpěl újmu na svých  právech, zejména na právu na 
zachování  lidské  důstojnosti,  a  také  dbát  na  ochranu  před  neoprávněným  zasahováním  do 
soukromého  a  osobního  života  subjektu  údajů  tím,  že  hodlá  shromažďovat  osobní  údaje 
svých  členů  a  obyvatel  bytového  domu  prostřednictvím  kamer  umístěných  v  prostoru 
vstupního  vestibulu s dopisními schránkami a v  prostoru vstupu do výtahu bytového domu. 
Dále  šlo  o  povinnost  správce  v souladu  s  §  5  odst.  2  zákona  č. 101/2000  Sb.  disponovat 
řádným  právním  titulem  ke  zpracování,  přičemž  v tomto  případě  nebylo  jasné,  zda  lze 
aplikovat titul upravený v § 5 odst. 2 písm. e) zákona č. 101/2000 Sb. (souhlas vyloučil sám 
účastník řízení). Posledním zkoumaným bodem byla informační povinnost dle § 11 zákona č. 
101/2000  Sb.,  kdy  správce  údajů  je  při  shromažďování  osobních  údajů  povinen  informovat 
dotčené  osoby  o  tom,  v  jakém  rozsahu  a pro  jaký  účel  budou  osobní  údaje  zpracovávány, 
kdo  a  jakým  způsobem  bude  osobní  údaje  zpracovávat  a komu  mohou  být  osobní  údaje 
zpřístupněny, o právu subjektu údajů přístupu k osobním údajům, právu na opravu osobních 
údajů jakož i o dalších právech uvedených v § 21 zákona č. 101/2000 Sb. 
 
Dalším  účastníkem  řízení  byl  účastník, 
fyzická  osoba,  který  dne  14.  září  2015 
prostřednictvím  datové  schránky  doručil  Úřadu  návrh  na  zamítnutí  žádosti  o  povolení 
provozování  kamerového  systému  účastníka  řízení  SVJ  a  zároveň  konstatoval,  že  by  mohl 
být  rozhodnutím  Úřadu  ve  stávajícím  řízení  dotčen  na  právech  a  povinnostech,  a  proto  je 
účastníkem  tohoto  řízení.  Správní  orgán  prvního  stupně  usnesením  ze  dne  25.  září  2015 
konstatoval, že jmenovaný účastník, FO, je účastníkem řízení. Účastník řízení FO požadoval 
zamítnutí  žádosti o povolení kamerového systému, s tím že je  nedůvodný,  protože dle jeho 
názoru k ochraně bytových domů postačuje dodržování stávajících opatření (např. důsledné 
zamykání vchodových dveří).  
 
Dne 16. října 2015 správní orgán prvního stupně vydal rozhodnutí, čj. UOOU-08327/15-16, 
kterým správní řízení zastavil dle ustanovení § 17 odst. 2 zákona č. 101/2000 Sb., neboť na 
základě  shromážděných  podkladů  dospěl  k závěru,  že  účastník  řízení  SVJ  zamýšleným 
zpracováním  neporušuje  podmínky  stanovené  zákonem  č.  101/2000  Sb.  V odůvodnění 
svého  rozhodnutí  uvedl  správní  orgán  prvního  stupně,  že  zpracování  osobních  údajů 
oznamovatelem  splňuje  podmínky  pro  uplatnění  právního  titulu  dle  §  5  odst.  2  písm. e) 
zákona  č.  101/2000  Sb.,  neboť  z  umístění  kamer  vyplývá,  že  budou  snímat  pouze  úzký 
prostor poštovních schránek a vstupy do sklepních prostor v jednotlivých bytových domech 
a budou  tak  zaznamenávat  subjekty  údajů  v   přiměřeném  rozsahu.  Nebude  proto  docházet 
k takovým  zásahům  do  práva  na  soukromí  subjektu  údajů  (v  daném  případě  především 
obyvatel  bytových  domů), který  by  vylučoval  aplikaci  uvedeného  právního  titulu.  Informační 
povinnost dle § 11 odst. 1 zákona č. 101/2000 Sb. bude dle vyjádření účastníka řízení SVJ 
splněna  v rozsahu  a  způsobem,  který  podle  názoru  správního  orgánu  prvního  stupně 
vyhovuje požadavkům tohoto zákona.  
 
Účastník  řízení  FO  podal  proti  rozhodnutí  správního  orgánu  prvního  stupně  čj.  UOOU-
08327/15-16,  které  mu  bylo  doručeno  dne  24.  října  2015,  včasný  rozklad,  doručený  Úřadu 
dne  9.  listopadu  2015  (pozn.  rozklad  byl  odeslán  prostřednictvím  datové  schránky  dne  7. 
listopadu 2015, tento den však připadl na sobotu).  
 
V rozkladu  účastník  řízení  FO  uvedl,  že  dle  jeho  názoru  správní  orgán  prvního  stupně 
nezjistil dostatečně rozhodné skutkové okolnosti způsobu zpracování osobních údajů,  nebo 
je řádně zjistil, ale nesprávně je právně posoudil, a tím postupoval v rozporu s § 2 odst. 4, § 
3  a  §  7  zákona  č.  500/2004  Sb.  Rozhodnutí  tak  trpí  podstatnými  vadami,  je  vnitřně 

 

2/6 

rozporuplné,  nezákonné  a  je  nutné  je  zrušit  a  rozhodnout  ve  věci  znovu.  Nedostatečné 
zjištění rozhodných skutkových okolností či nesprávné posouzení skutkového stavu spatřuje 
účastník  řízení  v nesprávném  posouzení  dopadu  kamerového  sledování  na  soukromí 
subjektů  údajů,  neboť  aby  mohly  být  zabírány  schránky  anebo  sklepy,  budou  podle  jeho 
názoru  kamery  muset  vždy  zabírat  i  prostory  sloužící  k  přístupu  do  bytů.  Dle  vyjádření 
účastníka  řízení  FO  bude  jedna  kamera  zabírat  jediný  vchod  do  domu,  který  je  umístěn  u 
schránek, a druhá kamera bude snímat jediné schodiště a jediný výtah v domě, které jsou u 
dveří  ke  sklepním  kójím.  Účastník  řízení  FO  má  za  to,  že  kamerový  systém  není  nutným 
řešením  a  není  proporcionálně  přínosnějším  a že  vhodnější  by  bylo  používání  zámku 
vchodových dveří s vyšším stupněm bezpečnosti a důslednější zamykání.  
 
Účastník  řízení  FO  dále  uvádí,  že  kamerou  umístěnou  u  poštovních  schránek  bude 
zasahováno do listovního tajemství garantovaného v čl. 13 Listiny základních práv a svobod, 
neboť dle barevného odlišení obálek (např. modrý pruh), jejich tvaru a oslovení adresáta na 
obálce si je podle jeho názoru možné vytvořit dostatečnou představu o obsahu dopisu.  
 
Účastník  řízení  FO  dále  uvedl,  že  se  správní  orgán  prvního  stupně  nezabýval  jeho 
námitkami,  čímž  dle  jeho  názoru  postupoval  v  rozporu  se  základními  zásadami  činnosti 
správních orgánů.  
 
Účastník řízení FO též namítá nepřezkoumatelnost rozhodnutí, neboť správní orgán prvního 
stupně neuvedl, o jaké druhy krádeží a  vandalství se  v daném domě mělo jednat. Není tak 
dle  něj  možné  takové  okolnosti  posoudit,  ačkoliv  na  základě  tohoto  tvrzení  správní  orgán 
prvního stupně rozhodl.  
 
V závěru  svého  rozkladu  účastník  řízení  FO  ze  všech  výše  uvedených  důvodů  žádá,  aby 
předsedkyně Úřadu rozhodla ve smyslu § 152 odst. 5 písm. a) zákona č. 500/2004 Sb. tak, 
že rozhodnutí úřadu ze dne 16. října 2015, č. j. UOOU-08327/15-16, se zrušuje a mění tak, 
že  oznámené  zpracování  osobních  údajů  kamerovým  systémem  v bytových  domech  se 
nepovoluje. 
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům.  
 
K tvrzení účastníka řízení FO, že správním orgánem prvního stupně nebyl dostatečně zjištěn 
skutečný stav věci, neboť kamery budou sledovat jediný vchod do domu a jediné schodiště a 
výtah,  tedy  budou  zabírat  prostory  sloužící  k  přístupu  do  bytů,  odvolací  orgán  uvádí,  že 
z vyjádření  druhého  účastníka 
-  oznamovatele,  SVJ,  a  z jím  pořízené 
fotodokumentace záměru umístění kamer je evidentní, že tyto kamery budou snímat  pouze 
úzký  prostor  u  vchodu  a  poštovních  schránek  a  vstupy  do  sklepních  prostor  v  jednotlivých 
bytových  domech,  a  budou  tak  zaznamenávat  subjekty  údajů  v  minimálním  resp. 
přiměřeném  rozsahu.  Účastník  řízení  FO  je  toho  názoru,  že  aby  mohly  být  zabírány 
kamerami  schránky  anebo  sklepy,  budou  kamery  muset  vždy  zabírat  i  prostory  sloužící  k 
přístupu  do  bytů.  Odvolací  orgán  k  tomu  uvádí,  že  z doložené  fotodokumentace  (záměru 
umístění  kamer),  kterou  zaslal  Úřadu  v rámci  doplnění  svého  oznámení  účastník  řízení  - 
oznamovatel SVJ dne 19.  srpna 2015 a jejího popisu, není nic takového patrné. Kamerový 
systém  nebude  zabírat  přístupové  cesty  k jednotlivým  bytům.  Kamery  budou  zabírat  pouze 
dva  úzké  úseky  ve  společných  prostorách  bytového  domu,  nezbytně  nutné  k  odhalení 
pachatele  v  případě  fyzického  poškození  schránek  či  vloupání  do  sklepa,  případně  jiného 
poškození  společných  prostor  v dosahu  záznamu  kamer.  Další  prostory,  např.  vstup  do 
výtahu, díky technickému řešení (rastrování záběru jednotlivých kamer) sledovány nebudou. 
Kamerový systém tedy bude nastaven tak, aby mohl splnit svůj účel, chránit práva účastníka 
řízení  a  dalších  osob,  a  zároveň  aby  do  soukromí  především  obyvatel  domu  zasahoval 
pouze v nezbytné míře.  
 
Dle  ustanovení  §  5  odst.  2  písm.  e)  zákona  č.  101/2000  Sb.  může  správce  zpracovávat 
osobní  údaje  tehdy,  pokud  je  to  nezbytné  pro  ochranu  práv  a  právem  chráněných  zájmů 

řízení 

 

3/6 

řízení 

jako  správcem  osobních  údajů 

správce,  příjemce  nebo jiné  dotčené  osoby;  takové  zpracování  osobních  údajů  však  nesmí 
být  v  rozporu  s  právem  subjektu  údajů  na  ochranu  jeho  soukromého  a  osobního  života. 
Právo  na soukromí  tak může  být  omezeno  výkonem  práva  jiného (práva  na  ochranu  života 
a zdraví,  na  ochranu  majetku),  v každém  individuálním  případě  je  však  nutné  hodnotit 
intenzitu  obou  zásahů  z  hlediska  zvolených  prostředků.  Prostředky  a  způsob  zpracování 
osobních  údajů  účastníkem 
lze  považovat 
za přiměřené  vzhledem  k rozsahu  a  způsobu  ohrožení  jeho  práv  a  práv  jiných  dotčených 
osob (obyvatel bytového domu).  
 
Ústavní  soud  ČR  ve  svém  nálezu  sp.  zn.  Pl.  ÚS  4/94  ze  dne  12.  října  1994,  který  je 
dlouhodobě  potvrzován  i  další  judikaturou  Ústavního  soudu  ČR,  vyslovil  názor,  že 
poměřování  ve  vzájemné  kolizi  stojících  základních  práv  a  svobod,  test  proporcionality, 
spočívá v následujících kritériích: Prvním je kritérium vhodnosti, tj. odpověď na otázku, zdali 
institut, omezující určité základní právo,  umožňuje dosáhnout  sledovaný  cíl (ochranu jiného 
základního  práva).  V  daném  případě  lze  konstatovat,  že  instalace  kamerového  systému 
v bytových  domech  umožňuje  dosáhnout  cíl,  tj.  zabezpečit  ochranu  práv  dotčených  osob. 
Druhým kritériem je kritérium potřebnosti, spočívající v porovnávání prostředku omezujícího 
základní  právo,  resp.  svobodu,  s  jinými  opatřeními,  umožňujícími  dosáhnout  stejného  cíle, 
avšak  dotýkajícími  se  základních  práv  a  svobod  v menší  míře.  V této  souvislosti  odvolací 
orgán  konstatuje,  že  potřebnost  užití  daného  prostředku  (kamerového  systému)  účastník 
řízení - oznamovatel SVJ dostatečně prokázal výše zmíněným výčtem případů poškozování 
jeho majetku a majetku dalších osob, ke kterému docházelo opakovaně a kterému se snažil 
v rámci  možností  zamezit  (například  osazením  mříží  na  dveře  koláren  po  opakovaném 
poškození  jejich  zámku,  výzvou  obyvatel  domu  k zamykání  vchodových  dveří),  ovšem 
v ostatních případech je efektivní ochrana majetku účastníka řízení a jiných dotčených osob 
možná jen pomocí kamerového systému (neboť lze například jen těžko zamřížovat či opatřit 
zámkem  výtah,  tak  aby  dále  plnil  svou  funkci).  Třetím  a  posledním  kritériem  testu 
proporcionality  je  pak  porovnání  závažnosti  obou  v  kolizi  stojících  základních  práv.  V 
posuzovaném případě jedním z nich je právo subjektu údajů na ochranu jeho soukromého a 
osobního  života,  druhým  je  právo  na  ochranu  práv  a  právem  chráněných  zájmů  správce, 
příjemce nebo jiné dotčené osoby. Jak již bylo řečeno, posuzuje se míra závažnosti zásahu 
do  obou  proti  sobě  stojících  práv.  V případě,  kdy  dochází  k opakovanému  poškozování 
majetku  a  dalším  zásahům  do  práv  dotčených  osob  a  zároveň  zásah  do  soukromého  a 
osobního  života  subjektů  údajů  je  prostřednictvím  konkrétního  kamerového  systému  (s 
ohledem  na  jeho  nastavení,  snímané  prostory  atd.)  minimální,  právo  na  ochranu  majetku 
účastníka  řízení  převažuje  a  aplikace  právního  titulu  dle  ustanovení  §  5  odst.  2  písm.  e) 
zákona  č.  101/2000  Sb.  je  možná.  Účastník  řízení  SVJ  v doplnění  oznámení  o  zpracování 
osobních  údajů  ze  dne  19.  srpna  2015  doložil  přehled  mimořádných  událostí  v bytových 
domech  (vykradení  bytů,  poškození  dveří  do  sklepů,  rozbití  skleněných  výplní,  poškození 
dveří  výtahu,  rozbití  zrcadla ve výtahu,  poškození  výmalby společných  prostor a poškození 
dveří do koláren) i opatření, která učinil před plánovanou instalací kamer a která nedokázala 
dalším  incidentům  zabránit.  Z těchto  skutečností  je  patrné,  že  v daném  případě  převažuje 
zájem  na  ochraně  majetku  nad  ochranou  soukromého  a  osobního  života  subjektů  údajů, 
neboť  k zásahům  do  práv  účastníka  řízení  a  dalších  osob  dochází  a  zásah  do  práva  na 
ochranu  soukromí  je  skutečně  minimální  a  vzhledem  k okolnostem  daného  případu 
přiměřený.  
 
Odvolací orgán  dále upozorňuje na skutečnost, že  účastník řízení  FO sám ve svém dopise 
Úřadu ze dne 13. září 2015 uvádí, že i přestože účastník řízení (konkrétně výbor SVJ) umístil 
v bytovém  domě  nápisy  s požadavkem  na  zamykání  vchodových  dveří,  neděje  se  tak  a 
velice  často  se  stane,  že  dveře  nejsou  uzamčeny.  Toto  tvrzení  účastníka  řízení  FO  jen 
potvrzuje potřebnost a účelnost dalšího bezpečnostního opatření, kamerového systému.   
 
Odvolací  orgán  proto  ze  všech  výše  uvedených  důvodů  nesouhlasí  s tvrzením  účastníka 
řízení  FO,  že  správní  orgán  prvního  stupně  nedostatečně  posoudil  skutkové  okolnosti 
případu.  Naopak  lze  konstatovat,  že  po  přihlédnutí  ke  všem  okolnostem  zamýšleného 
zpracování osobních údajů a ke všem skutečnostem zjištěným především od obou účastníků 

 

4/6 

řízení správní orgán prvního stupně věc posoudil správně, když s ohledem na míru zásahu 
do všech dotčených práv oznámené zpracování posoudil jako přípustné.  
 
K namítanému  porušení  ústavního  práva  na  ochranu  listovního  tajemství  odvolací  orgán 
uvádí, že účastník řízení SVJ ve svém vyjádření k podanému rozkladu konstatuje, že listovní 
tajemství  porušováno  nebude,  neboť  to  nastavení  kamer  neumožňuje,  a kamera  zaměřená 
na schránky slouží primárně k odhalení pachatele v případě fyzického poškození schránek. 
Nadto,  jak  je  patrné  z vyjádření  účastníka  řízení  SVJ  k podanému  rozkladu,  bude  kamera 
umístěna  tak,  že  člověk  otevírající  schránku  stojí  zády  ke  kameře,  a listovní  zásilky  tak 
obvykle  nebudou  v záběru  kamery.  Výklad  pojmu  listovní  tajemství,  které  provedl  účastník 
řízení FO, je podle názoru odvolacího orgánu krajně extenzivní a neodpovídá účelu a smyslu 
tohoto  institutu,  jímž  je  především  ochrana  obsahu  listovního  sdělení,  tedy  otevření  a 
přečtení dopisu, nikoliv oslovení adresáta na poštovní obálce. K porušení tohoto základního 
práva dojde, pokud neoprávněná osoba otevře a přečte dopis určený jinému adresátovi (viz 
Ústavní  právo  a státověda,  II.  díl  -    2  vydání,  Václav  Pavlíček  a kolektiv,  Leges  Praha  a.s., 
2015),  nikoliv  tím,  že  v  případě  zjištění  incidentu  v prostoru  schránek  může  být  na 
kamerovém  záznamu,  který  bude  k řešení  incidentu  využit,  nahodile  zachycena  listovní 
zásilka, resp. její obálka.   
 
K domněnce účastníka řízení FO, že kamerový systém lze zničit či obelstít a že může rovněž 
dojít  ke  zneužívání  záznamů,  odvolací  orgán  konstatuje,  že  takovéto  argumenty  účastníka 
řízení  jsou  pouhé  hypotézy  bez  opory  ve  skutkovém  zjištění.  Vhodnost  prostředku  užitého 
k ochraně  majetku  vždy  závisí  na  posouzení  konkrétních  okolností  případu.  Ke  zneužití 
osobních  údajů  může  dojít  z podstaty  věci  vždy,  je  proto  odpovědností  správce,  aby  přijal 
taková opatření, aby ke zneužití dat dojít nemohlo. V tomto případě ze spisového materiálu 
nevyplývá  žádné  konkrétní  podezření  na  nezajištění  bezpečnosti  údajů  v rozsahu  §  13 
zákona č. 101/2000 Sb.  
 
K argumentu  účastníka  řízení  FO,  že  se  správní  orgán  prvního  stupně  nezabýval  jeho 
námitkami,  čímž  dle  jeho  názoru  postupoval  v  rozporu  se  základními  zásadami  činnosti 
správních orgánů,  odvolací orgán uvádí, že dle  § 52  zákona č. 500/2004 Sb. jsou účastníci 
řízení povinni označit důkazy na podporu svých tvrzení. Správní orgán není návrhy účastníků 
vázán,  vždy  však  provede  důkazy,  které  jsou  potřebné  ke  zjištění  stavu  věci.  Je  zcela  na 
úvaze správního orgánu, které důkazy a tvrzení považuje za relevantní a vedoucí ke zjištění 
skutkového stavu věci. Nevázanost správního orgánu návrhy účastníků řízení není projevem 
porušení  zásady  nestranného  přístupu  vůči  dotčeným  osobám  v rámci  správního  řízení, 
zakotvené v § 7 odst. 1 zákona č. 500/2004 Sb.   Správní orgán prvního stupně postupoval 
tak,  aby  byl  zjištěn  stav  věci  v rozsahu,  který  je  nezbytný  pro  soulad  jeho  rozhodnutí  se 
zásadami  činnosti  správních  orgánů  i  s konkrétními  požadavky  právních  předpisů.  Na 
zásadu  volného  hodnocení  důkazů  úzce  navazuje  povinnost  řádného  odůvodnění 
rozhodnutí. V souladu s § 68 odst. 3 zákona č. 500/2004 Sb. je správní orgán povinen uvést 
v odůvodnění  rozhodnutí  podklady  pro  jeho  vydání,  úvahy,  kterými  se  řídil  při  jejich 
hodnocení, a rovněž informace o tom, jak se správní orgán vypořádal s návrhy a námitkami 
účastníků  a s  jejich  vyjádřením  k podkladům  rozhodnutí  (srov.  Jemelka,  Pondělíčková, 
Bohadlo. Správní řád. Komentář. Praha: C.H.Beck, 4. Vydání, 2013). Správní orgán prvního 
stupně,  i  s přihlédnutím  k argumentaci  účastníka  řízení  FO,  odůvodnil,  byť  stručně,  proč 
podle jeho názoru je oznámené zpracování osobních údajů v souladu s požadavky zákona č. 
101/2000 Sb. a při tom přihlédl i k vyjádření jmenovaného účastníka řízení. 
 
Odvolací  orgán  v této  souvislosti  podotýká,  že  řízení  vedené  podle  §  17  odst.  1  zákona 
č. 101/2000  Sb.  je  řízení  navazující  na  plnění  oznamovací  povinnosti  podle  §  16  tohoto 
předpisu. Jedná se tedy o hodnocení  zamýšleného, budoucího zpracování  osobních údajů, 
nikoli  zpracování,  které  již  probíhá.  Tím  jsou  dány  i  určité  faktické  limity  takového  řízení, 
neboť  Úřad  neposuzuje  skutečný  stav  věci  ve  smyslu  provozu  kamerového  systému,  ale 
záměr, který účastník řízení deklaruje.  
 

 

5/6 

K námitce  nepřezkoumatelnosti  rozhodnutí  správního  orgánu  prvního  stupně  z důvodu 
nedostatečného  vymezení,  v čem  ohrožení  majetku  spočívá  -  neuvedení,  o  jaké  druhy 
krádeží  a  vandalství  se  mělo  jednat,  protože  v  odůvodnění  rozhodnutí  správního  orgánu 
prvního  stupně  chybí  čísla  jednací  od  Policie  ČR,  kvalifikace  a  popis  skutkové  podstaty 
takových  činů,  odvolací  orgán  uvádí,  že  není  povinností  správního  orgánu  prvního  stupně 
detailně  specifikovat  jednotlivé  skutky,  které  nasvědčují  zásahům  do  práv  účastníka  řízení 
SVJ  či  dalších  osob.  Povinností  správního  orgánu  v konkrétním  případě  je  dostatečně 
zdůvodnit,  proč  účastník  řízení  neporušuje  povinnosti  stanovené  mu  zákonem  č. 101/2000 
Sb., a proč je tedy možné řízení zastavit dle ustanovení § 17 odst. 2 zákona č. 101/2000 Sb. 
Skutečnosti  uvedené  účastníkem  řízení  SVJ  byly  správním  orgánem  prvního  stupně 
posouzeny a s přihlédnutím ke všem dalším skutečnostem byly vyhodnoceny jako průkazné 
a  relevantní.  V   postupu  správního  orgánu  prvního  stupně  tak  nelze  na  základě  v rozkladu 
uvedených skutečností shledat pochybení ani v této části.  
 
Odvolací  orgán  konstatuje,  že  správní  orgán  prvního  stupně  zastavil  správní  řízení  zcela 
v souladu  s  §  17  odst.  2  zákona  č.101/2000  Sb.  a  své  závěry  řádně  odůvodnil.  Z obsahu 
rozkladu nevyplynuly žádné skutečnosti, které by vedly ke změně napadeného rozhodnutí. 
 
Na základě všech výše uvedených skutečností rozhodl odvolací orgán tak, jak je uvedeno ve 
výroku tohoto rozhodnutí. 
 
 
Poučení: 

tomuto  rozhodnutí  se  podle  ustanovení  §  91  odst.  1  zákona 

Proti 
č. 500/2004 Sb., správní řád, nelze odvolat. 

 
 
Praha 27. ledna 2016 
 
 

 
 

 
 
 
 
 
Za správnost vyhotovení: 
Martina Junková 

 
 
 
 
 
 
 

 

otisk úředního razítka 

     JUDr. Ivana Janů, v. r.  
             předsedkyně 

 

6/6 

