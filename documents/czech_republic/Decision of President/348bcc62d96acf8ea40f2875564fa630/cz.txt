 

 

 
 
 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00CKAJM* 

 
 
 
 
 
 
 
 
Čj. UOOU-00944/18-13 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a  § 32  zákona  č.  101/2000  Sb.,  o  ochraně  osobních  údajů  a  o  změně  některých  zákonů, 
a podle § 10 a § 152 odst. 2 zákona č. 500/2004 Sb., správní řád, rozhodla dne 19. července 
2018 podle § 152 odst. 6 písm. a) správního řádu takto: 
 
Na  základě  rozkladu  obviněného, 

  podnikající  fyzické  osoby,  se  sídlem 
  proti  rozhodnutí 
Úřadu  pro ochranu  osobních údajů  čj.  UOOU-00944/18-7 ze  dne  23. dubna  2018,  se  výrok 
napadeného rozhodnutí mění tak, že ve výroku se slova „pokuta ve výši  30.000 Kč (slovy 
třicet  tisíc  korun  českých)“  nahrazují  slovy  „pokuta  ve  výši  10.000  Kč  (slovy  deset  tisíc 
korun českých)“, ve zbytku se napadený výrok potvrzuje.    
 

Odůvodnění 

 

Podkladem  správního  řízení  pro  podezření  ze  spáchání  přestupku  v  souvislosti  se 
zpracováním  osobních  údajů  při  provozování  webových  stránek 
proti 
obviněnému, 

  podnikající  fyzické osobě,  se  sídlem 

(dále jen „obviněný“), byl protokol o kontrole 
čj. UOOU-09225/17-11 ze dne 12. prosince 2017 pořízený inspektorkou Úřadu pro ochranu 
osobních  údajů  (dále  jen  „Úřad“)  Mgr.  et  Mgr.  Boženou  Čajkovou  včetně  spisového 
materiálu shromážděného v rámci této kontroly. 
 
Na  základě  provedeného  dokazování  Úřad  dospěl  k  závěru,  že  obviněný  spáchal  jednak 
přestupek  podle  §  45  odst.  1  písm.  e)  zákona  č.  101/2000  Sb.,  o  ochraně  osobních  údajů 
a o změně  některých  zákonů.  Toho  se  dopustil,  protože  v  přesně  nezjištěné  době  od  roku 
2009  nejdéle  do  14.  ledna  2018  na  výše  uvedených  webových  stránkách  zpracovával 
u přibližně třiceti tisíc uživatelů jejich citlivé údaje týkající se sexuální orientace a preference, 
a  to  aniž  by  k tomu  disponoval  řádným  právním  titulem.  Takto  porušil  §  9  zákona 
č. 101/2000  Sb.  povolující  zpracovávat  citlivé  údaje  jen  na  základě  výslovného  souhlasu 
subjektu  údajů  a  bez  tohoto  souhlasu  pouze  v  případech  stanovených  v  §  9  písm.  b)  až  i) 
tohoto zákona.  

1/5 

 

Dále  Úřad  konstatoval,  že  obviněný spáchal  i přestupek podle §  45  odst. 1  písm.  f) zákona 
č. 101/2000  Sb.,  neboť  neposkytl  subjektu  údajů  informace  v  rozsahu  nebo  zákonem 
stanoveným způsobem, kterého se dopustil tím, že taktéž v přesně nezjištěné době od roku 
2009  nejdéle  do  14.  ledna  2018  na  výše  uvedených  webových  stránkách  neposkytl 
subjektům  údajů  informace  o  zpracování  osobních  údajů,  neboť  jim  nesdělil  způsob 
zpracování  (zejména  rozsah,  v  jakém budou  osobní údaje  zpřístupněny dalším  uživatelům), 
zda  budou  osobní  údaje  předávány  dalším  subjektům,  jaký  je  postup  pro  uplatnění  práv 
subjektů údajů dle  § 21 zákona  č. 101/2000  Sb. a  jaké  osobní  údaje  budou uchovávány  po 
zrušení  registrace  a  za  jakým  účelem.  Tím  porušil  povinnost  stanovenou  v  §  11  odst.  1 
zákona č. 101/2000 Sb., tedy povinnost správce subjekt údajů náležitě informovat.  
 
Z uvedených  důvodů  byla  obviněnému  na  základě  příkazu  čj.  UOOU-00944/18-3  ze  dne 
20. února 2018 uložena pokuta ve výši 40.000 Kč. Proti uvedenému příkazu podal obviněný 
řádný odpor, čímž byl příkaz zrušen. Nicméně na základě následujícího řízení správní orgán 
prvního  stupně  rozhodnutím  čj.  UOOU-00944/18-7  ze  dne  23.  dubna  2018  (dále  jen 
„rozhodnutí“)  obviněnému za  identické  jednání  opětovně uložil pokutu,  tentokráte  však  ve 
výši 30.000 Kč.  
 
Vůči rozhodnutí (obviněným ovšem nesprávně označovaným jako příkaz) se obviněný ohradil 
včas podaným rozkladem. Tento, jak nutno předeslat, obsahuje i poněkud emotivní pasáže, 
které však je třeba považovat za irelevantní, a proto jim nebude věnována žádná pozornost. 
Z věcného  hlediska  pak  obviněný  především  brojil  proti  výši  uložené  pokuty,  která  mu, 
vzhledem  k jeho  příjmům,  připadá  nepřiměřená.  Dále  se  ohradil  proti  pasáži odůvodnění 
rozhodnutí na str. 7, kde se uvádí, že argumentace obviněného je nekonzistentní a jednotlivá 
tvrzení si vzájemně odporují. Obviněný se totiž, podle svého tvrzení, domníval, že zpracovává 
nikoli  osobní  údaje,  ale  pouze  anonymní  údaje,  jelikož  nebyl  schopen  se  na  základě 
disponibilních informací dopátrat reálné osoby, která za nimi stojí. K tomuto pak nemá, jak je 
výslovně připomínáno, postačovat především e-mailová adresa anebo IP adresa. Nadto řada 
údajů  mohla  být  falešná,  resp.  mohlo  se  jednat  o  pouhou  změť  náhodných  dat.  Množství 
dotčených subjektů údajů uvedené v rozhodnutí tudíž je nereálné a nedoložené. 
 
Dále  obviněný  popřel,  že  by  byl  vyzván  k seznámení  se  z podklady  a  na  tuto  výzvu 
nereagoval,  jak  je  uvedeno  v odůvodnění  rozhodnutí.  Ve  skutečnosti  mu  měla  být  pouze 
poskytnuta předmětná možnost, jíž však nevyužil. 
 
Co se týká výše pokuty, obviněný opětovně poukázal na případ, kdy za únik dat 1,2 miliónů 
klientů  byla  vyměřena  pokuta  ve  výši  sedmi  setin  procenta  čistého  příjmu,  což  má  být 
nesrovnatelné  s mírou  postižení  ve  vztahu  k jeho  příjmům,  přičemž  odmítl  argumentaci 
správního orgánu prvního stupně, který poukázal na neporovnatelnost obou případů. Pokuta 
pak,  podle  názoru  obviněného,  nemůže  obstát  ani  vůči  zásadám  stanoveným  v nařízení 
Evropského  parlamentu  a  Rady  (EU)  2016/679  ze  dne  27.  dubna  2016  (dále  „Obecné 
nařízení“), které za odrazující považuje pokutu ve výši 4% ročního obratu. V této souvislosti 
byla  připomenuta  i  možnost  upustit  od  uložení  pokuty  dle  §  40a  zákona  č.  101/2000  Sb. 
anebo možnost uložit namísto pokuty napomenutí. 
 
V rozhodnutí  mají  být, 
jak  se  obviněný  domnívá,  uživatelé  webu  degradováni  na 
„nesvéprávné  chudáky“,  kteří  neměli  možnost  se  skutečně  svobodně  rozhodnout,  zda 
registraci  provedou  či  nikoli,  jelikož  informace  o  zpracování  osobních  údajů  nečte  ani  1% 

2/5 

 

nově  se  registrujících  a  tito  své  údaje  zadávají  dobrovolně,  přičemž  jim  je  jasné,  že  dojde 
k nějakému zpracování. 
    
Závěrem  pak  obviněný  připouští  své  pochybení,  nicméně  toto  nebylo,  podle  jeho  názoru, 
úmyslné,  bylo  napraveno  ještě  před  uložením  nápravného  opatření  a  navíc  nedošlo 
k žádnému  úniku  dat.  Ze  všech uvedených  důvodů  pak  žádá  o  odpuštění  anebo  alespoň 
snížení  pokuty,  a  to  na  hodnotu,  která  bude  vázána  na  doložený  počet  reálně 
zpracovávaných  osobních  údajů.  Stejně  tak  je  požadováno,  aby  se  věcí  zabýval  někdo 
opravdu znalý technické problematiky a problematiky chování uživatelů na sociálních sítích.                 
 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací obviněného.   
 
V této souvislosti především shledal, že obviněný, jak bylo doloženo, při registraci uživatele 
(prostřednictvím  vyplnění  a  odeslání  registračního  webového  formuláře)  shromažďuje 
zejména  následující  osobní  údaje:  IP  adresa,  e-mailová  adresa,  bydliště,  datum  narození, 
pohlaví,  uživatelské 
jméno,  případně  další  nepovinné  údaje  dobrovolně  poskytnuté 
uživatelem jako je např. vlastní popis uživatele, zájmy, informace o hledaném partnerovi.  Na 
základě těchto datových položek je dotčená fyzická osoba nejméně identifikovatelná a tyto 
v celku  splňují  kritéria  osobního  údaje  dle  definice  uvedené  v  §  4  písm.  a)  zákona 
č. 101/2000 Sb.   
 
Na tomto místě nutno připomenout i rozsudek Nejvyššího správního soudu čj. 9 As 34/2008 
ze  dne  12.  února  2009,  podle  něhož  identita,  tedy  totožnost  osoby  „…ve  své  podstatě 
neznamená nic jiného než možnost tuto osobu určitým způsobem kontaktovat…“ Lze vyvodit, 
že  ke  zjištění  totožnosti  je  třeba,  kromě  kontaktních  údajů  (tedy  např.  údajů  o  adrese 
bydliště  nebo  e-mailové  adrese)  disponovat  i  datovými  položkami,  které  umožní  osobu 
v předmětném rámci, v tomto případě tedy v rámci registrovaných uživatelů individualizovat, 
tj. odlišit od ostatních (např. jménem, a to i uživatelským). Tato podmínka ovšem byla také 
splněna. Je tedy zřejmé, že obviněný zpracovával osobní údaje a jím vyjádřenou domněnku, 
že zpracovával pouze anonymní údaje, je třeba hodnotit jako zcela účelovou.  
 
Počet  dotčených  subjektů  údajů  pak  má  význam  pouze  jako  pomocné  kritérium  z hlediska 
určení  výše  sankce  a  o  výsledné  cifře  je,  i  přes  doložený  výskyt  reálně  existujících  osob, 
opravdu  možno  vést  polemiky.  Nicméně  zároveň  je  nutno  připomenout  ustanovení  §  5 
odst. 1 písm.  c)  zákona č.  101/2000  Sb.  ukládající  správci  zpracovávat  pouze přesné  osobní 
údaje  a  je-li  to  nutné  tyto  aktualizovat.  Měl-li  tedy  obviněný  pochybnosti  ohledně  identity 
svých uživatelů, měl učinit opatření v průběhu zpracování a nezpochybňovat jejich počet až 
v rámci  tohoto  řízení,  resp.  neměl  fakticky  v průběhu  zpracování  pohlížet  na  předmětné 
údaje  jako  na  informace  vztahující  se  k reálným  osobám,  což  je  z pohledu  tohoto  řízení 
určující.             
 
Předmětné osobní údaje byly vedeny v databázi, a proto zjevně docházelo k jejich zpracování 
podléhajícímu  zákonu  č.  101/2000  Sb.,  přičemž  obviněný  zastával  pozici  správce  dle  §  4 
písm. j) zákona č. 101/2000 Sb.  
   
K základním  povinnostem  správce  pak  náleží  zpracovávat  osobní  údaje  na  základě 
disponibilního  právního  titulu,  v tomto  případě  na  základě  výslovného  souhlasu  dle  §  9 

3/5 

 

informace  dle  §  11  zákona 
zákona  č.  101/2000  Sb.  a  poskytnout  subjektu  údajů 
č. 101/2000 Sb. Tyto povinnosti ovšem obviněný porušil, což z jedné strany uznává, nicméně 
zároveň  plnění  těchto  povinností  včetně  samotného  faktu  zpracovávání  osobních  údajů 
zásadním  způsobem  bagatelizuje,  čímž 
jeho  argumentace  opravdu  působí  poněkud 
nekonzistentně.  
 
Detekované  porušení  povinností  uložených  v  §  9  a  §  11  zákona  č.  101/2000  Sb.  nelze 
směšovat  s porušením §  13  zákona  č.  101/2000 Sb.,  což tento případ  jednoznačně  odlišuje 
od  sankce  za  únik  dat  zhruba  1,2  miliónů  klientů  uložené  společnosti 

to  pod 

jejich  obcházení,  a 

 
Nutno  doplnit,  že  sice  je  třeba  v zásadě  připustit  dobrovolnost  registrace  uživatelů  i  jejich 
jakési  povědomí  ohledně  dalšího  zpracování  osobních  údajů.  Zároveň  však  je  třeba 
připomenout,  že  z obecného  pohledu  někteří  správci  neplní,  resp.  nedostatečně  plní  své 
povinnosti  z důvodů  snahy  zachovat  si  určitou  volnost  v  rozhodování  ohledně  dalšího 
zpracování  osobních  údajů.  Toto  si  řada  subjektů  údajů  často  neuvědomí  už  v okamžiku 
poskytnutí  osobních  údajů,  ale  až  v případě  způsobení  určité  újmy,  jejíž  odčinění  je  ovšem 
vesměs  velmi  problematické.  I  z tohoto  důvodu  je  třeba  důsledně  trvat  na  řádném  plnění 
všech  povinností  uložených  správci  při  zpracování  osobních  údajů  a  primárně  odmítat 
jakékoli 
jakoukoli  záminkou,  kupříkladu  paušálního 
a dehonestujícího  označování  subjektů  údajů  anebo  odmítání  platné  právní  úpravy  jako 
formálně byrokratické překážky.  
 
Na  tomto  místě  pak  považuji  za  nutné  doplnit,  že  podle  Obecného  nařízení  je  za  souhlas 
subjektu  údajů  považován  jeho  svobodný,  konkrétní,  informovaný  a  jednoznačný  projev 
vůle, jímž je dáváno svolení se zpracováním osobních údajů. Tento souhlas správce musí být 
schopen doložit, přičemž subjekt údajů má právo jej kdykoli odvolat. Pro případ zpracování 
zvláštních kategorií osobních údajů (tedy podle terminologie zákona č. 101/2000 Sb. citlivých 
osobních  údajů), mezi  něž  je třeba zahrnout  i osobní údaje  vypovídající o  sexuálním životě 
nebo  sexuální  orientaci  fyzické  osoby,  je  vyžadován  výslovný  souhlas,  za  nějž  se  považuje 
především jednoznačné písemné prohlášení, které může být v digitálním nebo internetovém 
kontextu  použito  v naskenované  podobě,  případně  příslušné  prohlášení  opatřené 
elektronickým podpisem apod. V podrobnostech možno odkázat především na čl. 4, 7, 8 a 9 
Obecného  nařízení,  případně  na  dokument  „Vodítka  k souhlasu  podle  Nařízení  2016/679“ 
dostupný na webových stránkách Úřadu.        
 
Stejně  tak  je  nutno  připomenout,  že  v tomto  případě  je  posuzováno  zpracování  osobních 
údajů ze  strany  obviněného  a nikoli primárně problematika  chování uživatelů  na  sociálních 
sítích,  a  tudíž  požadavek  na  přizvání  odborníků  v posledně  uvedených  oblastech  je  zcela 
nedůvodný.  
 
Dále  bylo  konstatováno,  že  přípisem  čj.  UOOU-00944/18-6  ze  dne  15.  března  2018  byla 
obviněnému  opravdu  poskytnuta  možnost  vyjádřit  se  k podkladům  pro  rozhodnutí.  Jeho 
prostřednictvím  správní  orgán  prvního  stupně  řádně  splnil  svoji  povinnost  dle  §  36  odst.  3 
zákona  č.  500/2004  Sb.  a  je  irelevantní  jakými  slovy  toto  bylo  následně  popsáno. 
Nepochybná  skutečnost,  že  na  uvedený  přípis  nebylo  nijak  reagováno,  pak  nebyla 
obviněnému nijak přičtena k tíži, zároveň ji ale nelze vykládat ani v jeho prospěch.                     
 

4/5 

 

V tomto  ohledu  tedy  odvolací  orgán  argumentaci  obviněného  odmítl.  Navíc,  jak  zvláště 
upozorňuje,  předmětné  jednání  obviněného  by  jako  takové  představovalo  zjevné  porušení 
Obecného nařízení, přičemž podle čl. 83 odst. 5 je za předmětný skutek možno uložit správní 
pokutu  až  do  výše  20.000.000  EUR,  nebo  jedná-li  se  o  podnik,  až  do  výše  4%  celkového 
ročního obratu celosvětově za předchozí finanční rok podle toho, která hodnota je vyšší. 
 
Z druhé  strany  však  shledal,  že  správní  orgán  prvního  stupně  nedostatečně  přihlédl  ke 
skutečnosti, že registrace uživatelů na webových stránkách spojená s poskytnutím osobních 
údajů byla primárně dobrovolná, nebyl zjištěn žádný škodlivý následek a obviněný pochybení 
bezprostředně  po  jeho  zjištění  napravil.  Z tohoto  důvodu  odvolací  orgán  rozhodl  o  snížení 
pokuty.  Zároveň  je  třeba  připomenout,  že  tímto  bylo  v uvedených  souvislostech  vyhověno 
rozkladu, přičemž takto nemůže být způsobena újma žádnému z účastníků řízení.  
   
Po  celkovém  přezkoumání  pak  odvolací  orgán  konstatuje,  že  v postupu  správního  orgánu 
prvního  stupně  neshledal  žádná  další  pochybení.  Na  základě  všech  výše  uvedených 
skutečností proto rozhodl tak, jak je uvedeno ve výroku tohoto rozhodnutí. 
        
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 

otisk úředního razítka 

JUDr. Ivana Janů, v. r. 

předsedkyně 

 
 
Praha 19. července 2018 
 

 

 
Za správnost vyhotovení: 

 

 
 

 

 

 
 
 

5/5 

