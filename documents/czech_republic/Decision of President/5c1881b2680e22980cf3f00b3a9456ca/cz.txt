 

 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  
 

*UOOUX00CQXFJ* 

 
 

 
Čj. UOOU-05291/17-44 

 
 
 
 
 
 
 
 
 

ROZHODNUTÍ 

 
Předsedkyně Úřadu pro ochranu osobních údajů jako odvolací orgán příslušný podle § 2, § 29 
a § 32 zákona č. 101/2000 Sb., o ochraně osobních údajů a o změně některých zákonů, a podle 
§  10  a § 152  odst.  2 zákona  č. 500/2004 Sb.,  správní  řád,  rozhodla dne  27.  září 2018  podle 
§ 152 odst. 6 písm. b) zákona č. 500/2004 Sb. takto: 
 
Rozklad  podaný  obviněnou,  společností 

  se  sídlem 

  proti  rozhodnutí  Úřadu  pro  ochranu  osobních  údajů 
čj. UOOU-05291/17-38 ze dne 5. června 2018, se zamítá a napadené rozhodnutí se potvrzuje. 

 

Odůvodnění 

 

 se sídlem 

Správní řízení pro podezření ze spáchání přestupků podle § 11 odst. 1 písm. a) bod 1 a 2 zákona 
č. 480/2004  Sb.,  o některých  službách  informační  společnosti  a  o změně  některých  zákonů, 
bylo  zahájeno  příkazem  čj.  UOOU-05291/17-33  ze  dne  26.  února  2018,  který  byl  obviněné 
společnosti 
(dále jen „obviněná“), doručen dne 27. února 2018. Úřad pro ochranu osobních údajů (dále 
jen  „Úřad“)  jako  správní  orgán  prvního  stupně  shledal  obviněnou  vinnou  ze  spáchání 
přestupků podle § 11 odst. 1 písm. a) bod 1 a 2 zákona č. 480/2004 Sb., za což jí uložil pokutu 
ve výši 118.125 Kč.  
 
Podkladem pro zahájení řízení byl protokol o kontrole čj. UOOU-05291/17-31 ze dne 23. ledna 
2018 pořízený podle zákona č. 255/2012 Sb., kontrolní řád, inspektorem Úřadu Ing. Josefem 
Vaculou v rámci kontroly u obviněné proběhnuvší ve dnech 3. listopadu 2017 až 8. února 2018, 
včetně spisového materiálu shromážděného v rámci této kontroly. Právní zástupce obviněné 
podal v zákonné lhůtě proti výše uvedenému příkazu odpor, který přípisem ze dne 16. března 
2018  doplnil  o bližší  vyjádření,  jehož  podstatou  byla  zejména  polemika  s právním  názorem 
Úřadu. 
 
Správní  orgán  prvního  stupně  následně  vydal  rozhodnutí  čj.  UOOU-05291/17-38  ze  dne 
5. června 2018 (dále jen „rozhodnutí“), jímž shledal obviněnou vinnou ze spáchání přestupku 

podle § 11 odst. 1 písm. a) bod 1 zákona č. 480/2004 Sb., neboť opakovaně šířila obchodní 
sdělení  na  ve  výroku  specifikované  elektronické  adresy,  a to  aniž  by  disponovala  souhlasy 
k jejich zasílání či se jednalo o zákazníky ve smyslu § 7 odst. 3 zákona č. 480/2004 Sb., a dále 
z přestupku podle § 11 odst. 1 písm. a) bod 2, neboť ve výroku označená obchodní sdělení byla 
šířena bez řádného označení ve smyslu § 7 odst. 4 písm. a) zákona č. 480/2004 Sb. Za výše 
uvedené  jednání  byla  obviněné  uložena  pokuta  ve  výši  80.000  Kč,  přičemž  moderaci  výše 
pokuty správní  orgán prvního  stupně odůvodnil přihlédnutím  k doloženému  přiznání  k dani 
z příjmů právnických osob, ze kterého vyplývá, že na konci roku 2016 se obviněná nacházela 
ve ztrátě 191.274 Kč.  
 
Rozhodnutí bylo právnímu zástupci obviněné doručeno dne 7. června 2018 a dne 21. června 
2018 byl podán řádný rozklad. Rozklad tak byl podán v zákonné lhůtě.  
 
Obviněná  napadá  rozhodnutí  v celém  rozsahu  a má  za  to,  že  stojí  na  nesprávném  právním 
posouzení skutku a uložená pokuta je v nepřiměřené výši. Navrhuje proto rozhodnutí zrušit 
a řízení  zastavit,  nebo  zrušit  rozhodnutí  a vrátit  věc  správnímu  orgánu  prvního  stupně 
k novému  projednání.  Na  podporu  tohoto  tvrzení  uvádí  v zásadě  shodné  argumenty,  které 
uplatnila  již  v rámci  vyjádření  ze  dne  16.  března  2018  vedeného  ve  spisu  pod  čj.  UOOU-
05291/17-36.  Obviněná  má  zejména  za  to,  že  stanovisko  Úřadu  ohledně  odpovědnosti 
objednatele  za  šíření  obchodních  sdělení  je  v rozporu  s Listinou  základních  práv  a svobod, 
neboť je velmi extenzivní. Nadto, jak dále obviněná uvádí, stanoviska Úřadu nejsou obecně 
závazná a samotný Úřad je s ohledem na rozsudek Městského soudu v Praze čj. 5 A 82/2014-
45  ze  dne  27.  září  2017  ve  výkladu  předmětné  otázky  nekonstantní.  Dále  odkazuje  na 
odbornou  literaturu,  která  má  svědčit  názoru,  že  obviněnou  nelze  označit  za  šiřitele  ani 
odesílatele obchodních sdělení, a proto nemůže být odpovědnou osobou. V této souvislosti 
uvádí,  že  je  třeba  odlišovat  pojmy  „šíření“  a „šíření  elektronickými  prostředky“,  jež  zákon 
předpokládá, a jež je pojmem užším, neboť je doplněn o formu šíření.  
 
Podle názoru obviněné může být odpovědným subjektem výhradně její partner, společnost 
(dále 
jen  „partner“)  a Úřad  má  tímto  přenášet  dohledovou  činnost  na  obviněnou,  neboť 
s partnerem  nebylo  zahájeno  správní  řízení.  Dále  obviněná  vyslovuje  nesouhlas  s tvrzením 
správního orgánu prvního stupně, že nepodnikla spravedlivě očekávatelné kroky k tomu, aby 
u partnera zjistila, zda disponuje validními právními tituly k zasílání obchodních sdělení v její 
prospěch.  V  této  souvislosti  má  obviněná  za  to,  že  povinnosti  dostála,  neboť  ve  smlouvě 
o marketingové  spolupráci  zakotvila  povinnost  partnera 
 
.  Po  upozornění  ze 
strany Úřadu dále mělo navíc dojít ke schůzce mezi obviněnou a jejím partnerem, kde byla 
nutnost  zákonného  postupu  zopakována,  a obviněné  se  dostalo  ujištění,  že  souhlasy 
disponuje.  Tímto  měla  být  v dobré  víře,  neboť  partner  je  s odkazem  na  obecná  ustanovení 
občanského zákoníku odborníkem v oboru jednající s potřebnou péčí a znalostmi a obviněná 
tak oprávněně očekávala, že partner bude postupovat podle smlouvy. 

 se sídlem 

 
S  ohledem  na  vše  výše  uvedené  i definici  přestupku  předpokládající  zaviněné  jednání,  se 
obviněná domnívá, že nemůže být účastníkem předmětného řízení a staví-li ji Úřad do této 

 

 

2/6 

pozice,  odklání  se  od  rozhodovací  praxe,  což  není  korektní  s ohledem  na  právní  jistotu 
v konzistentnost rozhodování veřejné správy. 
 
Podle  názoru  obviněné  nedošlo  ani  k naplnění  hromadnosti  nebo  opakovanosti  šíření,  a to 
vzhledem ke skutečnosti, že její komunikace podkladů pro obchodní sdělení byla pouze vůči 
partnerovi, nikoli vůči subjektům, které zákon chrání. Obdobně na základě odborné literatury 
dochází dále k názoru, že ji nelze trestat ani podle § 11 odst. 1 bodu 4 zákona č. 480/2004 Sb., 
neboť objektivní odpovědnost je absurdní a Úřad tímto de facto brání běžnému podnikání.  
 
Dále  se  obviněná  vyjadřuje  k otázce  přiměřenosti  pokuty.  Domnívá  se,  že  pokuta  je  i po 
moderaci správního orgánu prvního stupně stále nepřiměřená, až likvidační, a na důkaz toho 
dokládá  kopii  daňového  přiznání  za  rok  2017,  podle  něhož  je  za  tento  rok  v celkové  ztrátě 

 Kč. Navrhuje tak její další moderaci.  

 
Závěrem rozkladu obviněná poukazuje na některé, podle jejího názoru, polehčující okolnosti, 
které  správní  orgán  prvního  stupně  nezohlednil.  Předně  uvádí,  že  rozhodnutí  vůbec 
neobsahuje  úvahy,  kterými  se  řídil  při  stanovení  výše  pokuty,  resp.  nezohlednil  existenci 
smlouvy  a její  obsah,  spolupráci  v průběhu  řízení,  ukončení  spolupráce  s partnerem  po 
obdržení příkazu, jakož i skutečnost, že účastník nebyl šiřitelem ani odesílatelem obchodních 
sdělení.  
 
Odvolací  orgán  přezkoumal  napadené  rozhodnutí  v celém  rozsahu,  včetně  procesu,  který 
předcházel jeho vydání, a dospěl k následujícím závěrům. 
 
Odvolací orgán předně konstatuje, že přestupkem je v souladu s § 5 zákona č. 250/2016 Sb., 
o odpovědnosti  za  přestupky  a řízení  o nich,  společensky  škodlivý  protiprávní  čin,  který  je 
v zákoně za přestupek výslovně označen a který vykazuje znaky stanovené zákonem, nejde-li 
o trestný  čin.  Zatímco  v případě  odpovědnosti  fyzických  osob  zákon  jako  jeden  ze  znaků 
vyžaduje zaviněné protiprávní jednání, správní odpovědnost právnických osob je založena na 
principu  objektivní  odpovědnosti  s možností 
liberace.  Nepřihlíží  se  tak  k okolnostem 
subjektivní povahy. Vyžadováno je pouze to, aby zde existovalo protiprávní jednání, které se 
právnické  osobě  přičítá,  jeho  negativní  následek  a příčinná  souvislost  mezi  tímto  jednáním 
a následkem.  
 
Na základě spisové dokumentace je evidentní, že došlo k zákonem předvídanému škodlivému 
následku,  a sice  zásahu  do  soukromí  adresátů  obchodních  sdělení,  resp.  jejich  obtěžování. 
Stalo se tak v důsledku hromadného či opakovaného šíření obchodních sdělení elektronickými 
prostředky ve prospěch obviněné, a to bez souhlasu adresáta, resp. bez řádného označení jako 
obchodního sdělení.  
 
Pokud  jde  o námitku  neexistence  jednání  obviněné  naplňující  zákonem  předvídané  „šíření 
elektronickými  prostředky“,  je  nutno  konstatovat,  že  ani  zde  správní  orgán  prvního  stupně 
nepochybil.  Ze  spisového  materiálu  vyplývá, že obviněná uzavřela  s partnerem  smlouvu,  jíž 
mu přikázala, aby rozesílal obchodní sdělení, která jí obviněná nahraje do speciální aplikace. 
Taktéž grafická podoba obchodních sdělení, která doložili jednotliví stěžovatelé, se shoduje se 
sděleními, která obviněná v konkrétních případech přikázala odeslat. Odvolací orgán tak ve 
shodě se správním orgánem prvního stupně považuje za prokázané, že k faktickému odeslání 
obchodních sdělení došlo právě z vůle obviněné na základě jí vydaného příkazu k odeslání. Je 
přitom nerozhodné, jaký převažující smluvní typ smluvní strany uzavřely, neboť tato smlouva 

 

3/6 

inter  partes.  Ačkoliv  nelze  obviněné  upřít  oprávnění 

zavazuje  výhradně 
jednat 
v soukromoprávních  věcech  svobodně  dle  svého  uvážení,  veřejné  právo  včetně  správní 
odpovědnosti za přestupky se aplikuje odděleně a nezávisle, přičemž smlouva nemůže mít vůči 
dozorčímu orgánu žádné účinky. 
 
Sám zákonodárce přitom předpokládá, že šiřitel může šířit obchodní sdělení nejen vlastními 
silami,  ale  i prostřednictvím  jiného  subjektu.  Podle  ustanovení  §  7  odst.  4  písm.  b)  zákona 
č. 480/2004  Sb.  a contrario  musí  každé  obchodní  sdělení  obsahovat  informaci  o odesílateli, 
jehož jménem se komunikace uskutečňuje, resp. v jehož prospěch je obchodní sdělení šířeno. 
Jedině takový výklad je podle názoru odvolacího orgánu eurokonformní a v souladu s účelem 
zákona.  Jak  vyplývá  z názvu  směrnice  Evropského  parlamentu  a Rady  č. 2002/58/ES, 
o zpracování osobních údajů a ochraně soukromí v odvětví elektronických komunikací (dále 
též  jen  „směrnice“),  i její  preambule,  tato  směrnice  chrání  soukromí  osob  a doplňuje  další 
předpisy  na  ochranu  osobních  údajů.  Důvodem  jejího  přijetí  byla  zejména  zvláštní  zvýšená 
rizika ochrany soukromí, jež jsou nepochybně spojena s využíváním internetu a elektronických 
prostředků  komunikace.  Vzhledem  k významu  chráněného  zájmu  a velmi  vysoké  míře 
ohrožení,  směrnice  nastavuje  vysokou  míru  ochrany  a to  včetně  toho,  že  mezi  chráněné 
subjekty zahrnuje i právnické osoby, na rozdíl od standardní úpravy ochrany osobních údajů. 
Zároveň  je  třeba  zdůraznit,  že  soukromí  zde  není  jediným  chráněným  veřejným  zájmem. 
Objem  obchodních  sdělení  může  v některých  případech  působit  problémy  sítím 
elektronických  komunikací  a koncovým  zařízením,  dále  je  třeba  zdůraznit,  že  s ohledem  na 
stále snadnější šíření obchodních sdělení ve velkém objemu a se stále obsáhlejšími přílohami 
bývá jejich přijímání spojeno se stále se zvyšující zátěží časovou, jakož i finanční. Skutečnost, 
že smyslem směrnice a potažmo zákona č. 480/2004 Sb. je chránit adresáty i před subjekty, 
v jejichž prospěch je obchodní sdělení šířeno, resp. že tento subjekt je odesílatelem, vyplývá 
i z jejího  čl.  13  odst.  4.  České  znění  výše  uvedeného  článku  je  v zásadě  obdobné  s výše 
citovaným § 7 odst. 4 písm. b) zákona č. 480/2004 Sb. Snad ještě zřetelněji tento závěr vyplývá 
z dikce anglického znění směrnice, kde se v čl. 13 odst. 4 stanoví: „In any event, the practice of 
sending electronic mail for purposes of direct marketing disguising or concealing the identity 
of the sender on whose behalf the communication is made,(…), shall be prohibited.“ Spojení 
on  whose  behalf  lze  v této  souvislosti  přeložit  i jako  v jehož  zastoupení  či  v jehož  prospěch 
probíhá komunikace. 
 
Ve  prospěch  závěru  o odpovědnosti  obviněné  svědčí 
i systematika  a účel  zákona 
č. 480/2004 Sb.  Ustanovení  §  7  a §  11  zákona  č. 480/2004  Sb.  je  nutno  vnímat  nikoliv 
odděleně,  ale  v kontextu  zejména  se  zákonem  č. 101/2000  Sb.,  o ochraně  osobních  údajů 
a o změně  některých  zákonů.  Jak  je  z předložené  spisové  dokumentace  zřejmé,  obchodní 
sdělení  neměla  být  určena  výhradně  právnickým  osobám,  a proto  s ohledem  na  rozsudek 
Nejvyššího  správního  soudu  čj.  9  As  34/2008-68  je  nutno  na  podrobnosti  elektronického 
kontaktu  nahlížet  jako  na  osobní  údaje.  Ze  smlouvy  o marketingové  spolupráci  vyplývá,  že 
obviněná pověřila  partnera  propagací  jejích produktů  a služeb,  a to  kromě  jiného  zasíláním 
sdělení  na  e-mailové  adresy  (bod  3.1.3  smlouvy  o marketingové  spolupráci).  Obviněná  tak 
určila  jak  účel,  tak  i prostředky  zpracování  osobních  údajů,  čímž  naplnila  definici  správce 
osobních údajů ve smyslu § 4 písm. j) zákona č. 101/2000 Sb. Vzhledem k tomu, že je primárně 
povinností  správce  zajistit  souladnost  zpracování  se  zákonnými  podmínkami,  je  to  právě 
správce, jenž nese hlavní odpovědnost za případné porušení zákona.   
 
Dále  lze  poukázat  na  jeden  ze  stěžejních  principů  ochrany  osobních  údajů,  a sice  právo 
subjektu  údajů  na  přístup  k informacím.  Toto  právo  je  uplatnitelné  zejména  vůči  správci 

 

4/6 

osobních  údajů,  neboť  právě  ten  odpovídá  za  zákonnost  zpracování  a za  to,  kdo  disponuje 
osobními údaji konkrétního subjektu, a proto je zapotřebí mít povědomost o identitě správce. 
Jedině tak se lze dovolat práva na přístup k osobním údajům, jejich změnu či likvidaci. Z tohoto 
důvodu  zákonodárce  zakotvil  povinnost  uvádět  v každém  obchodním  sdělení  totožnost 
odesílatele – toho, v jehož prospěch je obchodní sdělení šířeno. Pokud by bylo možno smluvně 
přenést  odpovědnost  za  nezákonné  šíření  obchodních  sdělení  na  jiný  subjekt,  a to  včetně 
subjektů  mimo  místní  působnost  státních  autorit,  výše  uvedená  práva  a principy  ochrany 
osobních  údajů,  jakož  i soukromí  v obecném  slova  smyslu,  by  byla  zcela  anulována,  a to  za 
současného  profitu  odesílatele  obchodních  sdělení,  jenž  proces  faktické  rozesílky  inicioval 
a řídil. Za situace, kdy směrnice 2002/58/ES, resp. zákon č. 480/2004 Sb. byly přijímány právě 
za účelem zvýšení bezpečnosti a ochrany osobních údajů s ohledem na zvláštní rizika internetu 
a elektronických komunikací, by takovýto závěr byl absurdní a zcela proti smyslu presumpce 
rozumného zákonodárce, který zamýšlel zajistit co nejvyšší úroveň ochrany.  
 
K celému řízení je pak třeba dodat, že § 11 odst. 1 zákona č. 480/2004 Sb. je konstruován na 
základě objektivní odpovědnosti, tj. odpovědnosti za právní stav, kdy ve vztahu k právnické 
osobě  není  třeba  zkoumat  zavinění  vzniklého  protiprávního  stavu.  Právě  z tohoto  důvodu 
a z důvodu naplnění vůle zákonodárce, tj. chránit soukromí v co nejširší možné míře, je třeba 
za  šiřitele  obchodních  sdělení  považovat  také  ty  osoby,  které  k faktickému  odeslání  udělily 
pokyn,  příkaz,  uzavřely  smlouvu,  či  jiným  způsobem  faktické  odeslání  obchodních  sdělení 
iniciovaly.  Proto  je  třeba,  aby  si  šiřitelé  obchodních  sdělení,  ať  už  jde  o zadavatele 
(objednatele)  či  faktické  rozesílatele,  vždy  dostatečně  prověřili,  zda  adresáti  obchodních 
sdělení udělili souhlas pro takové zasílání, resp. v obecnosti zda rozesílka probíhá zákonným 
způsobem.  Správní orgán  prvního  stupně  v tomto  měl  za  prokázané, že pro  shora  uvedené 
e-mailové  kontakty  neměla  obviněná  společnost  právní  titul  pro  šíření  obchodních  sdělení 
a ani  žádným  dostatečně  průkazným  způsobem  neověřila,  že  takovými  právními  tituly 
disponuje její partner, se kterým za účelem rozeslání obchodních sdělení uzavřela smlouvu. 
S tímto závěrem odvolací orgán souhlasí, neboť za situace, kdy obviněná byla na nezákonnost 
rozesílky  opakovaně  ze  strany  Úřadu  upozorňována,  nelze  pouhé  slovní  ujištění  partnera 
považovat za dostatečné naplnění spravedlivě očekávatelných kroků k ověření a zabezpečení 
zákonnosti dalšího šíření obchodních sdělení. 
 
Ke vztahu odpovědnosti obviněné a partnera lze dodat, že každý z těchto subjektů nese svůj 
vlastní díl odpovědnosti za své jednání naplňující znaky přestupku. Šiřitel v pozici objednatele 
tedy  nese  svou  vlastní  odpovědnost  bez  ohledu  na  povinnosti  dalších  osob,  a nezbývá  než 
konstatovat, že ve smyslu naplnění ustanovení § 11 odst. 1 zákona č. 480/2004 Sb. bylo možno 
za  toto  jednání  postihnout  i šiřitele  v pozici  objednatele,  tedy  v daném  případě  obviněnou 
společnost. 
 
Ohledně námitky, že výše pokuty je nepřiměřeně vysoká, dospěl odvolací orgán k závěru, že 
v daném případě bylo prokázáno, že obviněná je šiřitelem předmětných obchodních sdělení, 
která byla, jak správní orgán prvního stupně řádně odůvodnil, šířena v rozporu se zákonem 
č. 480/2004 Sb. Za toto jednání mu byla důvodně uložena pokuta. Pokud jde o výši uložené 
sankce, odvolací orgán konstatuje, že správní orgán prvního stupně při úvaze o výši sankce 
respektoval jak zákonnou hranici pro uložení pokuty, tak i vyměřenou sankci řádně odůvodnil. 
Zákon  umožňuje  za  posuzované  jednání  uložit  pokutu  až  do  výše  10.000.000  Kč.  Uložená 
pokuta se tak pohybuje při samé dolní hranici a lze ji považovat spíše za sankci preventivní 
a kárnou.  Správní  orgán  prvního  stupně  zhodnotil  ekonomickou  situaci  obviněné,  která 
dokládala svou ztrátu z roku 2016 kopií přiznání k dani z příjmu právnických osob za rok 2016. 

 

5/6 

Na základě tohoto dokladu správní orgán prvního stupně moderoval původně udělenou sankci 
a snížil ji na 80.000 Kč. Přestože obviněná v rozkladu namítá, že se v roce 2017 nacházela opět 
ve ztrátě, je nutno konstatovat, že represe není výhradní funkcí pokuty, nýbrž (a to především) 
je i nástrojem prevence protiprávního jednání. Jak vyplývá ze spisového materiálu, obviněná 
byla v rámci předkontrolního řízení na nezákonnost jednání upozorněna, přičemž následně se 
spokojila s pouhým slovním ujištěním partnera a nezákonnost jednání evidentně ignorovala. 
Důsledkem  nečinnosti  pak  bylo  právě  kontrolní  řízení  a následné  řízení  o přestupku.  Je  tak 
zřejmé, že správní orgán prvního stupně přistoupil k přestupkovému řízení a uložení pokuty až 
jako k nástroji ultima ratio. Vzhledem k okolnostem případu, kdy je třeba zajistit dostatečně 
kárnou  a preventivní  funkci  sankce,  a dále  s ohledem  na  oprávnění  obviněné  požádat 
o povolení  posečkání  úhrady  pokuty,  resp.  rozložení  do  splátek,  v souladu  s §  156  zákona 
č. 280/2009 Sb., daňový řád, odvolací orgán neshledal důvody pro moderaci uložené pokuty.  
 
Argumentaci obviněné proto odvolací orgán odmítl. Po celkovém přezkoumání pak odvolací 
orgán konstatuje, že v postupu správního orgánu prvního stupně neshledal žádná pochybení. 
Na  základě  všech  výše  uvedených  skutečností  proto  rozhodl  tak,  jak  je  uvedeno  ve výroku 
tohoto rozhodnutí. 
 
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 27. září 2018 
 
 

 

 
 
 
Za správnost vyhotovení: 

otisk úředního razítka 

 

JUDr. Ivana Janů, v. r. 

předsedkyně  

 

6/6 

