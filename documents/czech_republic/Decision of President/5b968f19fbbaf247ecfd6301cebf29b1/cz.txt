 
 

 

 

 

 

 

ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

  

*UOOUX00E1R0V* 

Čj. SPR-5638/09-118 

 

ROZHODNUTÍ 

Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152 odst. 2 zákona č. 500/2004 Sb., správní řád a podle § 52 odst. 1 zákona č. 110/2019 Sb., 
o zpracování osobních údajů, rozhodla s přihlédnutím k § 2 odst. 1 zákona č. 250/2016 Sb., 
podle ustanovení § 152 odst. 6 písm. b) zákona č. 500/2004 Sb., správní řád, takto: 

Rozklad  obviněného  XXXXXX,  proti  rozhodnutí  Úřadu  pro  ochranu  osobních  údajů  čj.  SPR-
5638/09-100 ze dne 30. ledna 2020, se zamítá a napadené rozhodnutí se potvrzuje. 

Odůvodnění 

  Rekapitulace dosavadního řízení 

  Správní řízení pro podezření ze spáchání správního deliktu podle § 45 odst. 1 písm. c), 
e)  a  f)  zákona  č.  101/2000  Sb.  o  ochraně  osobních  údajů,  v  souvislosti  s  provozováním 
kamerového systému byla zahájena oznámeními Úřadu pro ochranu osobních údajů (dále jen 
„Úřad“) dnem doručení obviněnému XXXXXX (dále jen „obviněný“), a to dne 12. října 2009 a 
2. prosince 2009. Dne 7. prosince 2009 správní orgán rozhodl usnesením zn. SPR-5638/09-27, 
že se řízení spojují ve společné řízení. Podkladem pro správní řízení byl kontrolní protokol zn. 
INSP2-6246/08-15 ze dne 16. června 2009, který byl pořízen inspektorem Úřadu Ing. Janem 
Zapletalem na základě kontroly provedené u obviněného ve dnech od 10. února 2009 do 15. 
června  2009,  spolu  se  spisovým  materiálem  pořízeným  v rámci  kontroly.  Podkladem  pro 
zahájení správního řízení bylo dále rozhodnutí předsedy Úřadu o námitkách proti kontrolnímu 
protokolu zn. INSP2-6246/08-19 ze dne 11. září 2009. 

  Správní orgán prvního stupně dne 1. února 2010 vydal rozhodnutí zn. SPR-5638/09-34, 
ve kterém  bylo  shledáno  porušení  §  5  odst.  1  písm.  d),  §  5  odst.  2  a  §  11  odst.  1  zákona 
č. 101/2000 Sb., čímž byla naplněna skutková podstata správního deliktu podle § 45 odst. 1 
písm.  c),  e)  a  f)  zákona  č.  101/2000  Sb.,  za  což  byla  obviněnému  uložena  pokuta  ve  výši 
20.000 Kč  a  dále  povinnost  nahradit  náklady  řízení  ve  výši  1.000  Kč.  Proti  uvedenému 
rozhodnutí podal obviněný dne 18. února 2010 rozklad, o kterém rozhodl předseda Úřadu jako 

 

1/9 

odvolací  orgán  rozhodnutím  zn.  SPR-5638/09-49  ze  dne  28.  dubna  2010.  Napadené 
rozhodnutí  bylo  ve  výrokové  části  upřesněno,  resp.  změněno tak,  že  za slova:  „§ 4 písm.  j) 
zákona č. 101/2000 Sb.“, se vložila slova: „od 16. srpna 2008 do 15. června 2009“. Výše sankce 
zůstala nezměněna.  

  Proti rozhodnutí předsedy Úřadu podal obviněný správní žalobu k Městskému soudu 
v Praze,  který  rozsudkem  č.  j.  5  A  166/2010-48  ze  dne  24.  října  2014  rozhodnutí  předsedy 
Úřadu o rozkladu zn. SPR-5638/09-49 ze dne 28. dubna 2010 zrušil a věc vrátil Úřadu k dalšímu 
řízení.  Hlavní  hmotněprávní  výtkou  bylo,  že  kamerový  systém  byl  posuzován  jako  celek, 
zatímco podle názoru Městského soudu v Praze (dále jen „městský soud“) se měl Úřad zabývat 
jednotlivě každou kamerou z pohledu zákona č. 101/2000 Sb.  

  Následovalo nové rozhodnutí předsedy Úřadu čj. SPR-5638/09-64 ze dne 11. prosince 
2014  o výše  uvedeném  rozkladu.  Tímto  rozhodnutím  bylo  rozkladem  napadené  rozhodnutí 
zn. SPR-5638/09-34 ze dne 1. února 2010 zrušeno a věc byla vrácena k novému projednání 
správnímu orgánu prvého stupně.  

  Správním  orgánem  prvého  stupně  bylo  rozhodnutím  čj.  SPR-5638/09-70  ze  dne 
29. ledna 2015 opět shledáno porušení § 5 odst. 1 písm. d), § 5 odst. 2 a § 11 odst. 1 zákona 
č. 101/2000 Sb., čímž byla naplněna skutková podstata správního deliktu podle § 45 odst. 1 
písm. c), e) a f), zákona č. 101/2000 Sb.  Opětovně proto byla obviněnému uložena pokuta ve 
výši 20.000 Kč. Uvedených správních deliktů se obviněný dopustil jako správce osobních údajů 
v  souvislosti  s provozováním  kamerového  systému  tvořeného  7  kamerami  umístěnými 
u vchodu, ve vstupní hale, v hale před výtahy, ve výtazích, na schodišti do sklepa a na venkovní 
fasádě bytového domu v období od 16. srpna 2008 do 15. června 2009, tím, že shromažďoval 
osobní údaje obyvatel bytů prostřednictvím 5 kamer umístěných u vchodu, ve vstupní hale, 
v hale před výtahy a ve výtazích a dále osobní údaje všech dotčených osob prostřednictvím 
2 kamer umístěných na venkovní fasádě bytového domu, které zabíraly veřejné prostranství 
včetně  vstupu  do  prostor  ordinace  zubního  lékaře  a  veřejné  prostranství  včetně  vstupu  do 
second  handu,  tedy  osobní  údaje,  které  neodpovídaly  stanovenému  účelu  a  v rozsahu 
nadbytečném pro dosažení deklarovaného účelu, jímž je ochrana majetku  obviněného, a to 
bez  souhlasu  dotčených  osob  (výrok  I.),  tím,  že  zpracovával  osobní  údaje  obyvatel  bytů 
prostřednictvím  5  kamer  umístěných  u  vchodu,  ve  vstupní  hale,  v  hale  před  výtahy  a  ve 
výtazích a dále osobní údaje všech dotčených osob prostřednictvím 2 kamer umístěných na 
venkovní fasádě bytového domu, které zabíraly veřejné prostranství včetně vstupu do prostor 
ordinace zubního lékaře a veřejné prostranství včetně vstupu do second handu, a to bez jejich 
souhlasu  (výrok  II.)  a  tím,  že  neposkytl  dotčeným  subjektům  údajů,  tj.  všem  osobám 
pohybujícím se v prostorách monitorovaných kamerovým systémem obviněného, informace 
o provozu kamerového systému v rozsahu stanoveném zákonem, když pouze instaloval štítky 
s textem „Objekt je sledován kamerovým systémem“ u vchodu do bytového domu a „Objekt 
je monitorován kamerovým systémem s pořízením záznamu, XXXXXX“ na obvodových zdech 
domu (výrok III.). 

  Obviněný  podal  dne  12.  února  2015  proti  tomuto  rozhodnutí  rozklad,  v rámci  nějž 
uplatnil námitku podjatosti proti externím členům rozkladové komise. Rozklad byl zamítnut 
rozhodnutím předsedy Úřadu čj. SPR-5638/09-78 ze dne 30. března 2015 (dále jen „napadené 
rozhodnutí“), které nabylo právní moci dne 31. března 2015 a které obviněný napadl žalobou 
u městského soudu. 

 

2/9 

  Městský soud přezkoumal napadené rozhodnutí v rozsahu žalobních bodů, kterými je 
dle ustanovení § 75 odst. 2 zákona č. 150/2002 Sb., soudní řád správní, vázán, včetně řízení, 
které jeho vydání předcházelo a ve svém rozhodnutí ze dne 29. srpna 2019, čj. 10A 78/2015-
31 dospěl k následujícím závěrům.  

  Předně  konstatoval  městský  soud,  že  neshledal  důvodnou  námitku  zmatečnosti 
napadeného rozhodnutí, neboť to bylo vydáno v souladu s ustanovením § 152 odst. 5 písm. b) 
zákona č. 500/2004 Sb., správní řád (pozn. ve znění účinném v době vydání rozhodnutí).  

  Dále městský soud uvedl, že důvodnou není ani žalobní námitka nepřezkoumatelnosti 
napadeného  rozhodnutí,  neboť  nevyplynulo,  že  by  se  některou  rozkladovou  námitkou   
předseda Úřadu v napadeném rozhodnutí nezabýval. 

  Ohledně  postavení  členů  rozkladové  komise,  pak  odkázal  městský  soud  na  svůj 
rozsudek ze dne 30. října 2012, č. j. 6 A 146/2012-103, kde konstatoval, že jestliže rozkladové 
komise  plní  úlohu  poradního  orgánu,  nelze  na  její  členy  pohlížet  jeho  na  úřední  osoby 
příslušného  správního  úřadu,  které  ve  věci  jednají  a  rozhodují.  Městský soud též neshledal 
důvodnou námitku  obviněného,  že ti  členové  rozkladové  komise,  kteří  byli  vedeni jako tzv. 
externí  pracovníci,  byli  ve  skutečnosti  též  zaměstnanci  žalovaného  a  tím  byla  ustavena 
rozkladová komise v rozporu s § 152 odst. 3 zákona č. 500/2004 Sb., správní řád. 

  Městský soud se dále zabýval otázkou, zda pro obviněného z později účinných právních 
předpisů  nevyplývá  příznivější  právní  úprava,  v kontextu  usnesení  rozšířeného  senátu  
Nejvyššího  správního  soudu  ze  dne  16.  listopadu  2016,  č.  j.  5  As  104/2013-46  a  dospěl 
k názoru, že nařízení Evropského parlamentu a Rady (EU) 2016/679 ze dne 27. dubna 2016 
o ochraně  fyzických  osob  v souvislosti  se zpracováním  osobních  údajů  a  o  volném  pohybu 
těchto  údajů,  účinné  ode  dne  25.  května  2018  (dále  jen  „nařízení“),  není  pro  obviněného 
příznivější neboť  horní výše pokuty za porušení obsahově totožných  zásad jež bylo shledáno 
u  žalobce,    je v nařízení  ve  vyšší  výši  nežli  horní  výše  pokuty  podle  ustanovení    zákona 
č. 101/2000 Sb.,  podle něhož byla obviněnému vyměřena  sankce. 

  K námitce  obviněného,  že  domáhání  se  ochrany  práv  osob  souvisejících  se 
zpracováním  osobních  údajů  by  mělo  být  ponecháno  na  aktivitě  dotčených  osob,  městský 
soud konstatoval, že tato ochrana je poskytována nezávisle na sobě prostředky soukromého 
i veřejného práva.  

  Ve  věci  samé  pak  městský  soud  předeslal,  že  k problematice  pořizování  záznamů 
bezpečnostními kamerami se ve své judikatuře již správní soudy vyjadřovaly, z této judikatury 
pak městský soud při svém rozhodování vycházel. 

  Městský soud uvedl ve svém rozsudku, že má za nesporné, že obviněný pořizováním 
a uchováváním  kamerových  záznamů  shromažďoval  a  zpracovával  osobní  údaje  snímaných 
osob. Městský soud však shledal důvodným žalobní bod, v němž obviněný poukazoval na to, 
že v jeho případě zájem na ochraně majetku, bezpečnosti a zdraví převažuje nad potřebou 
ochrany soukromí. Podle názoru městského soudu Úřad nesprávně poměřil zájem obviněného 
na pořízení kamerového systému a upřednostnil toliko zájem na soukromí osob. Městský soud 
dospěl  k názoru, že  obviněný  zpracovával  osobní  údaje zcela  v souladu  s účelem,  který pro 
toto  zpracování  stanovil  (tj.  k  prevenci  a  k  odhalování  kriminality)  a  k tomuto  účelu  byl 
oprávněn  zpracovávat  osobní  údaje  bez  souhlasu  subjektů  údajů  ve  smyslu  ustanovení  §  5 
odst. 2 písm. e) zákona č. 101/2000 Sb. Svým jednáním tak nespáchal správní delikty podle 

 

3/9 

ustanovení § 45 odst. 1 písm. c) a e) zákona č. 101/2000 Sb. Žalobu tedy uznal v tomto bodu 
jako důvodnou. 

  Své  rozhodnutí  dále  odůvodnil  městský  soud  tím,  že  obviněným  deklarovaný  účel 
pořízení kamerového systému, jímž byl zájem na ochraně majetku, zdraví a bezpečnosti byl 
založený  na reálné  hrozbě,  nikoliv  na  hrozbě  čistě  hypotetické.  V daném  případě  se  totiž 
jednalo  o prevenci  před  hrozbami  inspirovanou  skutečnými  událostmi  –  předchozími 
neblahými zkušenostmi s poškozením fasády, nálezem injekčních stříkaček, obavami z útoků 
ve výtahu – tyto obavy byly ve správním spise dokladovány trestními oznámeními z let 2006, 
2007 (např. o vloupání do společných prostor – v přízemí domu, v prodejně second handu), 
fotografiemi o poškození fasády a o nálezu injekčních stříkaček pod schody. Podle městského 
soudu  nelze  a  priori  předvídat,  kam  bude  směřovat  příští  útok,  neboť  vandalismus  může 
poškodit teoreticky každou součást domu, ohrožení bezpečnosti a zdraví (např. násilím vůči 
osobám) může taktéž přijít v kterékoliv části domu, obviněný proto, podle názoru městského 
soudu, právě  do těchto prostor u  vstupu  do budovy  zcela  logicky umístil  kamery.  Společné 
prostory přitom byly odděleny jednotlivými místnostmi a jejich monitoring nebylo lze podle 
názoru městského soudu dosáhnout menším počtem kamer. Městský soud se tak neztotožnil 
s názorem Úřadu, že neustálým monitoringem přístupových tras a společných prostor došlo 
ke  shromažďování  osobních  údajů  neodpovídajících  stanovenému  účelu  a  v rozsahu  nikoli 
nezbytném pro naplnění stanoveného účelu. Nedošlo tedy k porušení ustanovení § 5 odst. 1 
písm. d) zákona č. 101/2000 Sb. 

  Městský  soud  dále  v této  souvislosti  poukázal  na  to,  že  byl  monitorován  společný 
prostor, který standardně neslouží k žití a k uspokojování osobních potřeb a v něm je tedy 
třeba počítat s tím, že se tam setká naráz i více osob. Kamerový systém monitorující rozhodující 
vstupní  část  vnitřních  prostor  byl  podle  městského  soudu  nastaven  efektivně,  když  snímal 
nezbytnou  část  prostor  za  vstupem  do  budovy,  která  z  povahy  věci  nemohla  být  již 
zabezpečena  jinak.  Nastavení  kamer  proto  nepřekročilo  oblast,  která  by  byla  neúměrná  ve 
vztahu  k  dosaženému  cíli  (ochraně  majetku  a  tělesné  integrity).  Snímání  užší  oblasti  by  se 
minulo svým účelem, přičemž městský soud uvedl, že si ve světle shlédnutých záznamů ani 
nedokáže představit, jak by menší monitorování společných prostor mohlo být ještě šetrnější 
k soukromí snímaných osob a zároveň být ještě efektivní. Podle městského soudu je taktéž 
otázkou, do jaké míry by pocit soukromí osob narušily systematické útoky na jejich majetek 
následkem  mj.  neefektivního  systému  ochrany  majetku.  Kritéria  potřebnosti  a  porovnání 
proto podle názoru městského soudu byla ve věci obviněného věci taktéž splněna. 

  V souhrnu výše uvedeného shledal městský soud za splněný i požadavek respektování 
čl.  4  odst.  4  Listiny  spočívající  v  šetření  podstaty  a  smyslu  omezovaného  základního  práva. 
Svým  technickým  řešením,  přístupem  a  dalšími  výše  uvedenými  okolnostmi  provozoval 
obviněný  svůj  kamerový  systém  k  účelu  stanovenému,  legitimnímu,  předvídatelnému,  a  to 
způsobem,  který  nezasahoval  nepřiměřeně  do  základních  práv  a  svobod  snímaných  osob. 
Při dosažení svého cíle tak šetřil jak podstatu, tak smysl práv (čl. 7 odst. 1 a čl. 10 odst. 2 a 3 
Listiny). 

  Ohledně  další  žalobní  námitky  obviněného,  že  splnil  požadavek  §  11  odst.  1  zákona 
č. 101/2000  Sb.  a  nedopustil  se  tak  správního  deliktu  nesplnění  informační  povinnosti, 
konstatoval městský soud že již ve svém rozsudku ze dne 24. října 2014, č. j. 5 A 166/2010 – 
48 neshledal, že by tato povinnost byla splněna. Na přítomnost monitorovacího systému byli 
příchozí upozorněni na rozích domů, na dveřích při vstupu do společných prostor domu a při 
vstupu do prostoru před výtahy.  Jak uvedl městský soud, celkově byli příchozí sice upozornění 

 

4/9 

na přítomnost kamerového systému, avšak nebyli upozornění přímo na to, kde se jednotlivé 
kamery  nacházejí.  „Běžný  příchozí  –  zejména  ve  vnitřních  prostorech  –  pokud  se  sám 
nerozhlédl  a  nehledal  umístění  kamer,  nemusel  vědět,  kde  tyto  kamery  jsou  a  v  kterém 
okamžiku byl v jejich záběru. Mohlo se tak stát, že se příchozí věnoval soukromým (i intimním) 
věcem, které by jinak ostatní vidět na veřejnosti neměli a nevěděl o tom, že je přitom snímán.“  

  Předmětná  informační  povinnost  byla  podle  názoru  městského  soudu  splněna  jen 
zčásti  a nebyla  tedy  splněna  řádně  a  úplně.  Informace  poskytnutá  žalobcem  ve  vztahu 
k obyvatelům  a  ke  kolemjdoucím  kolem  domu  neobsahovala  veškeré  náležitosti  tak,  jak  je 
předepisuje § 11 odst. 1 zákona č. 101/2000 Sb. Jmenovitě neobsahovala informace o právu 
přístupu  k osobním  údajům,  právo  na  opravu  osobních  údajů,  jakož  i  informace  o  dalších 
právech  subjektů  údajů  stanovených  v  §  21  zákona  č.  101/2000  Sb.  Ostatní  osoby  byly 
upozorněny  na provoz  kamerového  sytému  pouze  tabulkami  na  budovách,  které  taktéž 
nesplňovaly podmínky § 11 odst. 1 zákona č. 101/2000 Sb.,  když obsahovaly pouze upozornění 
na  to,  že prostor  je  sledován  a  zcela  chybí  údaj  o  tom,  jak  je  se  získanými  informacemi 
z kamerového systému stěžovatele dále nakládáno. Městský soud tedy konstatoval, že nemá 
důvod,  aby měnil  cokoliv  na  závěru,  který  již  dříve  k nesplnění  informační  povinnosti 
obviněného vyslovil.  

  Na základě všech výše uvedených skutečností městský soud shledal žalobu důvodnou, 
a  proto  napadené  rozhodnutí  pro  nezákonnost  podle  §  78  odst.  1  zákona  č.  150/2002  Sb., 
soudní řád správní, svým rozsudkem č. j. 10 A 78/2015-31 ze dne 29. srpna 2019 zrušil a věc 
vrátil Úřadu k dalšímu řízení.  

  V tomto  dalším  řízení  byl  Úřad  podle  ustanovení  podle  §  78  odst.  5  zákona 
č. 150/2002 Sb., soudní řád správní, vázán právním názorem vysloveným v tomto rozsudku. 
Správní orgán prvního stupně, kterému odvolací orgán věc vrátil k novému projednání, tedy 
byl  v novém  rozhodnutí  ve  věci  nucen  zohlednit  závěr  městského  soudu,  že  se  obviněný 
dopustil  pouze  přestupku  (dříve  označovaném  jako  správní  delikt)  podle  ustanovení  §  45 
odst. 1  písm.  f) zákona  č.  101/2000  Sb.,  neposkytnutí  informací  subjektům  údajů  v rozsahu 
nebo zákonem stanoveným způsobem.   V rámci úvahy o výši sankce za tento přestupek měl 
pak  správní  orgán  prvního  stupně  poměřit  zákonný  rozsah  povinných  informací  podle 
ustanovení  §  11  odst.  1  zákona  č.  101/2000  Sb.  a  četnost  a rozsah  skutečně  poskytnutých 
informací na umístěných cedulkách a zohlednit taktéž jejich rozmístění a skutečnou efektivitu 
informací  takto  poskytnutých  obviněným.  Odvolací  orgán  konstatoval,  že  v  diskreci  orgánu 
prvního stupně též zůstává otázka, zda je zároveň vhodné ve výši sankce zohlednit enormní 
celkovou délku řízení, resp. časový odstup od posuzovaného skutku. 

  Obviněný  dne  19.  září  2019  podal  návrh  označený  jako  blanketní  stížnost  proti 
rozsudku městského soudu č. j. 10 A 78/2015-31 ze dne 29. srpna 2019, ovšem ani přes výzvu 
neuhradil soudní poplatek za podání kasační stížnosti, proto Nevyšší správní soud v Brně svým 
usnesením č. j. 1 As 339/201935 ze dne 14. listopadu 2019 řízení o kasační stížnosti zastavil. 

  Správní  orgán  prvního  stupně  v souladu  s rozsudkem  městského  soudu  č.  j.  10  A 
78/2015-31 ze dne 29. srpna 2019 svým usnesením čj. SPR-5638/09-100 ze dne 30. ledna 2020 
zastavil  přestupkové  správní  řízení  ve  věci  správních  deliktů  obviněného  dle  §  45  odst.  1 
písm. c) a písm. e) zákona č. 101/2000 Sb.  

  Ve  svém  rozhodnutí,  čj.  SPR-5638/09-100 ze dne  30.  ledna 2020,  pak  správní  orgán 
prvního stupně, rovněž v souladu s rozsudkem městského soudu č. j. 10 A 78/2015-31 ze dne 
29.  srpna  2019,  konstatoval  porušení  informační  povinnosti  podle  § 11  odst.  1  zákona 

 

5/9 

č. 101/2000  Sb.  a  tedy  spáchání  správního  deliktu  dle  §  45  odst.  1  písm.  f)  zákona 
č. 101/2000 Sb. obviněným.  

  Plnění  informační  povinnosti  podle  § 11  odst.  1  zákona  č.  101/2000  Sb.  posuzoval 
správní  orgán  prvního  stupně  zvlášť  vůči  obyvatelům  bytového  domu  a  zvlášť  vůči  třetím 
osobám  a  došel  k závěru,  že u obyvatel  domu  je  nezbytné  výše  uvedenou  povinnost  splnit 
ještě  před  zahájením  zpracování  v  plném  rozsahu.  Jak  uvedl  správní  orgán  prvního  stupně 
v odůvodnění  svého  rozhodnutí,  informace,  které  měly  být  poskytnuty  na  shromáždění 
vlastníků dne 28. února 2008 a 2. října 2008, jehož se však neúčastnili všichni obyvatelé domu, 
a  informace  obsažené  v  zápisu  z  jednání  shromáždění  vlastníků  o  pořízení  kamerového 
systému,  který  měl  být  obviněným  vyvěšen  v  domě,  rozhodně  náležitosti  vyžadované  §  11 
odst.  1  zákona  č.  101/2000  Sb.  neobsahovaly.  Toto nebylo  napraveno  ani  přijetím  interní 
směrnice k provozu kamerového systému, protože opět tato směrnice neobsahovala veškeré 
informace  vyžadované  zákonem.  Správní  orgán  prvního  stupně  dále  uvedl,  že  podle 
ustanovení § 11 odst. 5 zákona č. 101/2000 Sb. je správce při zpracování osobních údajů podle 
§ 5 odst. 2 písm. e) téhož zákona povinen bez zbytečného odkladu subjekt údajů informovat 
o zpracování jeho osobních údajů. Jak je uvedeno výše, znamená to, že vůči obyvatelům domu 
je  nutno  informační  povinnosti  naplnit  vyčerpávajícím  způsobem  ještě  před  zahájením 
zpracování,  tedy  před  zprovozněním  kamerového  systému,  a to  poskytnutím  veškerých 
informací o kamerovém systému. 

  Vůči třetím osobám, jejichž osobní údaje jsou prostřednictvím kamerového systému 
zpracovávány  nepředvídatelně,  konstatoval  správní  orgán  prvního  stupně,  že  je  třeba  plnit 
informační  povinnost  např.  prostřednictvím  informačních  tabulek  u  sledovaných  prostor.  
Obviněný  tyto  tabulky  ve  svém  domě  umístil,  ale  tyto  obsahovaly  pouze  text  „Objekt  je 
sledován  kamerovým  systémem“  u  vchodu  do  bytového  domu  a  „Objekt  je  monitorován 
kamerovým systémem s pořízením záznamu, XXXXXX“ na obvodových zdech budovy. Správní 
orgán  prvního  stupně  zhodnotil,  že  takové  plnění  informační  povinnosti  obviněným  není 
dostatečné,  a  to  s ohledem  na  skutečnost,  že  z textu  informačních  tabulek  jednotně 
nevyplývá,  že  je  pořizován  záznam,  kdo  je  správcem  osobních  údajů  a  kde  lze  získat  více 
informací o kamerovém systému. Informační cedulky umístěné na obvodových zdech by tak 
bylo  možné  považovat  z  hlediska  §  11  odst.  1  zákona  č.  101/2000  Sb.  za  dostačující  pouze 
tehdy, pokud by subjekty údajů byly informovány o kamerovém systému též podrobněji jiným 
způsobem.  Tuto  skutečnost  však  obviněný  nedoložil.  Za  podstatné  pak  považoval  správní 
orgán ve vztahu k osobám pohybujícím se v záběru kamer monitorujících veřejné prostranství, 
že tyto osoby si nemohly být z textu umístěného na fasádě bytového domu vědomy toho, že 
jsou  sledovány  též  na  veřejných  prostranstvích  v  poměrně  velké  vzdálenosti  od  bytového 
domu  samotného,  lze tak  dojít  k závěru, že tyto osoby nebyly o zpracování  svých osobních 
údajů  informovány  vůbec.  Správní  orgán  prvního  stupně  též  zdůraznil,  že  informačními 
tabulkami  je  potřeba  opatřit  všechny  monitorované  prostory,  což např.  nebylo  splněno  v 
prostorách  obou  výtahů.  Příchozí  tak  vůbec  nemusel  vědět,  že  je  v tomto  prostoru 
monitorován a mohlo se tak stát, že se věnoval soukromým záležitostem, které by jinak ostatní 
vidět na veřejnosti neměli. 

  Za  výše  uvedené  porušení 

informační  povinnosti  podle  § 11  odst.  1  zákona 
č. 101/2000 Sb. byla obviněného uložena pokuta ve výši 4.000 Kč, tedy při samé dolní hranici 
zákonné  sazby.  Při  rozhodování  o  její  výši  správní  orgán  prvního  stupně  přihlédl  jako 
k přitěžující okolnosti (z hlediska závažnosti jednání) ke skutečnosti, že zpracování osobních 
údajů  prostřednictvím  kamerových  systémů,  představuje  významný  zásah  do  práva  na 
ochranu  soukromí  a  na ochranu  osobních údajů  obyvatel domu.  Jako  přitěžující  vyhodnotil 

 

6/9 

dále dobu, po kterou protiprávní jednání trvalo, tj. cca 10 měsíců.  Jako polehčující okolnost 
správní  orgán  prvního  stupně  shledal  skutečnosti,  že  byla  porušena  pouze  jedna  zákonná 
povinnost,  a  dále,  že  celková  délka  řízení  již  přesáhla  10  let,  čímž  klesá  účel  trestu 
z preventivního hlediska.  

  Při rozhodnutí o uložení povinnosti uhradit náklady řízení správní orgán vycházel z § 95 
odst. 1 zákona č. 250/2016 Sb., který správnímu orgánu ukládá uložit obviněnému, který byl 
uznán  vinným,  náklady  řízení  paušální  částkou,  a  z  §  6  odst.  1  vyhlášky  č.  520/2005  Sb., 
o rozsahu hotových výdajů a ušlého výdělku, které správní orgán hradí jiným osobám, a o výši 
paušální částky nákladů řízení, podle kterého paušální částka nákladů správního řízení, které 
obviněný vyvolal porušením své právní povinnosti, činí 1.000 Kč. 

  Proti  výše uvedenému  rozhodnutí  správního orgánu  prvního  stupně  podal  obviněný 

dne 13. ledna 2020 prostřednictvím svého právního zástupce řádný rozklad.  

  Obsah rozkladu 

  Právní  zástupce  obviněného  v  podaném  rozkladu  vyjádřil  názor,  že  správní  řízení 
vzhledem k jeho délce, začíná být pomatené, ve formulaci rozsudku Městského soudu v Praze 
a  rozhodnutí  předsedkyně  Úřadu  pro  ochranu  osobních  údajů  (dále  jen  „Úřad“)  postrádá 
devolutivní účinek a je toho názoru, že v rozhodování Úřadu „chybí dvojinstančnost“. 

  Dále  právní  zástupce  obviněného  poněkud  mylně  poznamenává,  že  Úřad  proti 

rozsudku městského soudu podal kasační stížnost. 

  Právní  zástupce  obviněného  předkládá  informace,  které  zřejmě  obviněný  doplnil 
k informační povinnosti, jak mu ukládá § 11 odst. 1 zákona č. 101/2000 Sb., aniž by však doložil, 
jak vypadá informační cedule vyvěšená v domě. 

  Další  argument,  který  právní  zástupce  obviněného  ve  svém  rozkladu  předkládá  je, 
že Úřadu  ustanovení  §  66  odst.  5  zákona  č.  110/2019  Sb.  o  zpracování  osobních  údajů, 
nebránilo, aby  vedl  řízení  podle nové právní  úpravy.  Ta  je  dle  jeho  názoru  pro  obviněného 
přívětivější. K tomuto blíže odkázal na Pokyny k uplatňování a stanovování správních pokut 
pro účely nařízení, kdy např. na str. 7 se uvádí, že se má každý případ posuzovat individuálně 
a v souvislosti s tím se má zvolit nejvhodnější opatření.  

  Právní zástupce obviněného se dále odvolává na rovnost vlastnictví, kterou vztahuje 
i na rovnost správců osobních údajů, kdy Úřad nemůže zvýhodňovat jedny správce na úkor 
druhých.  Jako příklad  uvedl,  že  např.  dopravní  podniky  zavádějí  kamerové  systémy 
do autobusů a trolejbusů.  

  Právní zástupce obviněného též poukazuje na dvakrát uloženou úhradu nákladů řízení. 

  V závěru rozkladu navrhuje právní zástupce obviněného, aby předsedkyně Úřadu, jako 

odvolací orgán rozkladem napadené rozhodnutí zrušila a uložila sankci – napomenutí. 

  Posouzení orgánem druhého stupně 

  Odvolací  orgán  předně  konstatuje,  že  dne  24.  dubna  2019  nabyl  účinnosti  zákon 
č. 110/2019  Sb.,  o  zpracování  osobních  údajů,  který  navazuje  na  přímo  použitelný  předpis 
Evropské unie, tj. nařízení. Podle rozsudku Nejvyššího správního soudu sp. zn. 2 Azs 307/2015 
„(…) v případech, kdy správní soud zruší napadené správní rozhodnutí a věc vrátí správnímu 
orgánu k dalšímu řízení, vrací, se případ zpět do okamžiku před vydáním zrušeného správního 

 

7/9 

rozhodnutí, tj. do fáze již zahájeného (a tedy i neskončeného)  správního řízení.“ Podle § 66 
odst. 5 zákona č. 110/2019 Sb. se řízení zahájená podle zákona č. 101/2000 Sb., která nebyla 
pravomocně  skončena  přede  dnem  nabytí  účinnosti  nového  zákona,  dokončí  podle  zákona 
č. 101/2000 Sb. Správní orgán prvního stupně proto v tzv. „obživlém řízení“ postupoval podle 
zákona č. 101/2000 Sb. Tato právní úprava je pro obviněného příznivější než právní úprava 
obsažená  v nařízení.  Odvolací  orgán  uvádí,  že  každý  případ  v rámci  správního  řízení  je 
hodnocen individuálně, a to včetně vyhodnocování příznivější právní úpravy pro obviněného. 
Jak již uvedl městský soud v bodě 41 svého rozhodnutí, v článku 83 odst. 5 nařízení stanovuje, 
že za porušení zásady pro zpracování, včetně podmínek týkajících se souhlasu podle článků 5, 
6, 7 a 9 a za porušení práv subjektů údajů podle článků 12 až 22, lze uložit správní pokuty až 
do výše 20.000.000 EUR. Zákon č. 110/2019 Sb., označuje uvedená jednání v souladu s českým 
právním  řádem  přímo  za  přestupky,  avšak  rozpětí  výše  sankce  ponechává  právě  na  přímo 
použitelném  předpisu,  tedy  nařízení,  (to  na  rozdíl  od  sankce,  kterou  je  možno  uložit 
„veřejnosprávním“  správcům  a  zpracovatelům  a  jejíž  maximální  výše  10.000.000  Kč  je 
s využitím článku 83 odst. 7  nařízení stanovena právě v zákoně č. 110/2019 Sb.). Maximální 
horní  hranice  za  deliktní  jednání  obviněného,  tedy  za  porušení  § 11  odst.  1  zákona 
č. 101/2000 Sb.  přitom  dle  zákona  č.  101/2000  Sb.  činila  5.000.000  Kč.  Městský  soud  tedy 
shrnul, že pozdější právní úprava podle nařízení není pro obviněného příznivější. Správní orgán 
prvního stupně, vázán právním názorem městského soudu, rozhodl, že se obviněný dopustil 
přestupku podle ustanovení § 45 odst. 1 písm. f) zákona č. 101/2000 Sb., a to tím, že neposkytl 
informaci  subjektům  údajů  v  rozsahu  nebo  zákonem  stanoveným  způsobem.  Ve  správním 
řízení posoudil ve vztahu k zákonnému rozsahu povinných informací podle ustanovení § 11 
odst.  1  zákona  č.  101/2000  Sb.  četnost  a  rozsah  skutečně  poskytnutých  informací  na 
umístěných cedulkách a zohlednil jejich rozmístění a skutečnou efektivitu.  

  K námitce  obviněného  ohledně  „pomatenosti“  řízení,  odvolací  orgán  konstatuje, 
že tento argument obviněný nikterak nerozvedl. Rozhodování soudu i druhé instance Úřadu 
bylo dle obvyklých procesů. V rámci soudního řízení správního řešil městský soud rozhodnutí 
předsedy Úřadu, které svým rozsudkem zrušil a věc vrátil k dalšímu řízení. Předsedkyně Úřadu 
následně  zrušila  rozhodnutí  správního  orgánu  v  prvním  stupni  a  vrátila  mu  věc  k  novému 
projednání, přičemž stanovila (obdobně jako městský soud ve svém rozsudku), co má správní 
orgán prvního stupně ve svém novém rozhodnutí zohlednit. Dvojinstančnost správního řízení 
tedy  zůstala  v tzv.  „obživlém  řízení  o  rozkladu“  po  rozhodnutí  městského  soudu  naopak 
zachována tím, že ve věci znovu rozhodoval správní orgán prvního stupně a obviněný tak měl 
možnost proti jeho rozhodnutí podat rozklad, což také učinil.  

  Co se týče enormní délky řízení v dané věci, tj. od roku 2009 do současnosti, ta je dána 
zejména opakovaným soudním přezkumem, přičemž dobu trvání soudního řízení správního 
nemůže Úřad nikterak ovlivnit, a rovněž složitostí problematiky zpracovávání osobních údajů 
pomocí  kamerových  systémů  v bytových  domech.  Svou  roli  rovněž  sehrává  i  vývoj  soudní 
judikatury  v oblasti  ochrany  osobních  údajů.  V tomto  lze  nyní  probíhající  řízení  odlišit  od 
případů,  kdy  je  enormní  délka  řízení  způsobena  průtahy  v řízení  a  objektivní  nečinností 
(tj. nulovou procesní aktivitou) rozhodujících orgánů a soudů. 

  Kasační stížnost proti rozhodnutí městského soudu nepodal Úřad, nýbrž obviněný sám. 
Ani přes výzvu Nejvyššího správního soudu však obviněný neuhradil soudní poplatek, a proto 
bylo řízení usnesením dne 14. listopadu 2019 zastaveno.  

  K namítanému  nerovnému  posuzování  zpracování  osobních  údajů  různými  správci 
kamerového systému odvolací orgán uvádí, že  každý případ řeší individuálně s konzistentní 

 

8/9 

rozhodovací praxí a doplňuje, že je předně důležité rozlišovat, zda kamerový systém pořizuje 
záznam  (jedná  se  o  zpracování  osobních  údajů,  které  podléhá  zákonu)  a  kdy  jde  pouze 
o on-line  přenos  bez  vyhotovování  záznamu  (nejedná  se  o  zpracování  osobních  údajů). 
Současně  není  možné  porovnávat  bytový  dům,  kde  jeho  obyvatelé  požívají  větší  míru 
soukromí a práv s tím souvisejících a veřejné dopravní prostředky, kde je tomu zcela naopak, 
a to už jen z toho důvodu, že se zde vyskytují na omezenou dobu.  

  K argumentu  obviněného,  že  doplnil  znění 
podotýká, že tyto doplnění Úřadu nikterak nedoložil.  

informační  cedule,  odvolací  orgán 

  Ke znovu uložené náhradě nákladů správního řízení se správní orgán prvního stupně 
vyjádřil  v  rámci  sdělení  zaslanému  právnímu  zástupci  obviněného  dne  17.  února  2020, 
kde uvedl, že náklady předešlého správního řízení budou obviněnému vráceny Celním úřadem 
pro hlavní město Prahu.  

  Ohledně výše uložené pokuty odvolací orgán konstatuje, že tato byla uložena při samé 
dolní hranici zákonné sazby, její výši správní orgán prvního stupně náležitě zdůvodnil a při jejím 
ukládání zohlednil též délku správního řízení. Odvolací orgán proto posoudil sankci uloženou 
obviněnému jako přiměřenou. 

  Odvolací  orgán tedy  shrnuje, že  neshledal důvod  ke  zrušení rozkladem napadeného 

rozhodnutí ani ke změně výše uložené sankce. 

  Stejně  tak  odvolací  orgán  po  celkovém  přezkoumání  neshledal  žádný  důvod 
způsobující nezákonnost napadeného rozhodnutí a neshledal ani žádná pochybení v postupu 
orgánu prvního stupně.  

  Na základě všech uvedených skutečností, proto odvolací orgán rozhodl, jak je uvedeno 

ve výroku tohoto rozhodnutí.  

 

Poučení:  Proti tomuto rozhodnutí se podle ustanovení § 91 odst. 1 zákona č. 500/2004 Sb., 

správní řád, nelze odvolat. 

 

Praha 14. května 2020 

 

 

 

 

 

 

otisk úředního razítka 

JUDr. Ivana Janů 

předsedkyně 

(podepsáno elektronicky) 

 
 
 
 

9/9 

