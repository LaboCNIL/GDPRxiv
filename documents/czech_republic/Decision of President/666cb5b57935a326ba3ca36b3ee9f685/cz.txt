ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00EFTWZ* 

 

 

 

 

Čj. UOOU-02528/20-14 

 
 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle ustanovení 
§ 10 a § 152 odst. 2 zákona č. 500/2004 Sb., správní řád, rozhodl podle ustanovení § 152 odst. 6 
písm. b) zákona č. 500/2004 Sb., správní řád, takto: 
 
Rozklad  účastníka  řízení,  XXXXXX,  proti  rozhodnutí  Úřadu  pro  ochranu  osobních  údajů  čj. 
UOOU-02528/20-8 ze dne 7. září 2020, se zamítá a napadené rozhodnutí se potvrzuje. 
 

Odůvodnění 

  Vymezení věci 

[1] 

 Správní  řízení  pro  podezření  ze  spáchání  přestupku  podle  §  61  odst.  1  zákona 
č. 110/2019  Sb.,  o  zpracování  osobních  údajů,  porušení  zákazu  zveřejnění  osobních  údajů 
stanovený jiným právním předpisem, bylo zahájeno doručením příkazu čj. UOOU-02528/20-3 
dne 14. července 2020 obviněnému, XXXXXX (dále jen „obviněný“). 

[2]  Podkladem  pro  vydání  příkazu  byl  spisový  materiál  shromážděný  Policií  České 
republiky,  který  byl  Úřadu  pro  ochranu  osobních  údajů  (dále  jen  „Úřad“)  doručen  dne 
11. června  2020.  Z tohoto  spisového  materiálu  vyplývá,  že  Policie  ČR  došla  k závěru,  že 
obviněný  porušil  zákaz  poskytování  informací  o  trestním  řízení  a  osobách  na  něm 
zúčastněných podle § 8b odst. 1 trestního řádu.  

[3]  Trestní  řízení  týkající  se  fyzického  napadení  obviněného,  o  němž  byly  poskytnuty 
předmětné  informace,  bylo  ze  strany  policejního  orgánu  ukončeno  předložením  návrhu  na 
podání obžaloby podle § 166 odst. 3 trestního řádu.  

[4]  Jak  vyplývá  ze  spisového  materiálu,  byl  obviněný 

jako  svědek  (poškozený) 
v předmětné trestní  věci  o  poskytování  informací  o  trestním  řízení  a  osobách  na  něm 
zúčastněných Policií ČR náležitě poučen dne 3. prosince 2018. 

 

1/6 

[5]  Ve dnech 21. října 2019 a 5. listopadu 2019 obdržel ředitel Fakultní nemocnice v Plzni, 
dopisy, které obsahují informaci o tom, že je s lékařem této nemocnice XXXXXX vedeno trestní 
řízení ve věci ublížení na zdraví a měl by být postaven mimo službu, neboť je to násilník, který 
si své frustrace vybíjí násilím. Oba dopisy byly podepsány jménem XXXXXX. Jak bylo následně 
Policií ČR zjištěno, žádná osoba tohoto jména však v obci Smědčice nežije. 

[6]  Již po doručení prvního dopisu podal dne 31. října 2019 XXXXXX prostřednictvím svého 
právního  zástupce,  XXXXXX,  advokáta,  podnět  k prověření  možného  úniku  informace 
z trestního  spisu.  Dne  6.  února  2020,  po  poručení  druhého  dopisu  svůj  podnět  doplnil,  a 
zároveň  požádal  policejní  orgán  o  vyžádání  originálů  obou  dopisů  od  Fakultní  nemocnice 
Plzeň. Tyto dopisy XXXXXX následně nechal, spolu s předžalobní výzvou k úhradě škody, jež 
obdržel  od  obviněného,  posoudit  znalkyní  v oboru  kriminalistika  se  specializací  jazyková 
expertiza, XXXXXX, která vyslovila názor, že přes malý rozsah jsou anonymní dopisy doručené 
řediteli  Fakultní  nemocnice  Plzeň propojeny s ostatními  spornými dopisy,  i  se  srovnávacími 
texty pomocí shodných a podobných znaků různé povahy, které je dovolují z hlediska autorství 
k těmto textům přičlenit. (Tento znalecký posudek byl Policii ČR doručen dne 6. května 2020.)  

[7]  Podle  §  89  odst.  2  trestního  řádu  skutečnost,  že  důkaz  nevyhledal  nebo  nevyžádal 
orgán  činný  v  trestním  řízení,  není  důvodem  k  jeho  odmítnutí.  Toto  ustanovení  tak  plně 
vztahuje na odborná vyjádření nebo znalecké posudky. 

[8]  V souladu s § 110a trestního řádu, jestliže znalecký posudek předložený stranou má 
všechny  zákonem  požadované  náležitosti  a  obsahuje  doložku  znalce  o  tom,  že  si  je  vědom 
následků  vědomě  nepravdivého  znaleckého  posudku,  postupuje  se  při  provádění  tohoto 
důkazu stejně, jako by se jednalo o znalecký posudek vyžádaný orgánem činným v trestním 
řízení.  Orgán  činný  v  trestním  řízení  umožní  znalci,  kterého  některá  ze  stran  požádala 
o znalecký posudek, nahlédnout do spisu nebo mu jinak umožní seznámit se s informacemi 
potřebnými pro vypracování znaleckého posudku.   

[9]  Hodnocení  veškerých  důkazů  orgány  činnými  v trestním  řízení  vychází  ze  zásady 
volného hodnocení důkazů zakotvené v § 6 odst. 2 trestního řádu.  Podle tohoto ustanovení 
„Orgány činné v trestním řízení hodnotí důkazy podle svého vnitřního přesvědčení založeného 
na pečlivém uvážení všech okolností případu jednotlivě i v jejich souhrnu“. 

[10]  Po  provedeném  šetření  policejní  orgán  konstatoval,  že  jednání  neznámé  osoby 
(pisatele  dopisů  s výše  uvedenými  texty)  není  způsobilé  ohrozit  vážnost  XXXXXX  u  jeho 
spolupracovníků ani jeho osobu či pověst v zaměstnání, a to ani u vedení nemocnice, ani není 
toto  jednání  způsobilé  XXXXXX  způsobit  jinou  vážnou  újmu  a  žádná  újma  mu  tím  dle  jeho 
vyjádření  nevznikla.  Policejní  orgán  Oddělení  hospodářské  kriminality  Policie  ČR  Rokycany 
dospěl proto k závěru, že tímto jednáním nemohla být naplněna skutková podstata trestného 
činu  pomluvy  podle §  184  trestního zákoníku, ani  jiného trestného  činu,  avšak  mohlo  dojít 
k naplnění skutkové podstaty přestupku proti občanskému soužití dle § 7 odst. 1 písm. c) budu 
3.,  zákona  č. 251/2016 Sb.,  o  některých přestupcích,  tedy úmyslného narušení  občanského 
soužití dopuštěním se schválnosti vůči jinému. Proto byla věc dne 11. března 2020 v souladu s 
§ 159a odst. 1 písm. a) trestního řádu, odevzdána Policií ČR orgánu příslušnému k projednání 
přestupku, v tomto případě Úřadu městského obvodu Plzeň 1. Dne 7. května 2020 Policie ČR 
zaslala na tento městský úřad kopii doloženého znaleckého posudku zpracovaného  XXXXXX 
pro další využití v dané věci.  

 

2/6 

[11]  Vzhledem  k tomu,  že  Policie  ČR  došla  k závěru,  že  týmž  skutkem  mohl  být  spáchán 
rovněž  jiný  přestupek  směrující  proti  jinému  společensky  chráněnému  zájmu  (objektu 
přestupku),  a to  zejména  přestupek dle  §  61  odst.  1  zákona  č.  110/2019  Sb.,  o  z pracování 
osobních údajů, spočívající v porušení zákazu zveřejnění osobních údajů stanoveného jiným 
právním  předpisem,  postoupila  dopisem  ze  dne  4.  června  2020  věc  (spis)  Úřadu,  a  to 
doručením  na  podatelnu  dne  11.  června  2020.  V tomto  dopise  Policie  ČR  uvedla,  že 
zkoumáním soudní znalkyní bylo zjištěno, že pisatelem anonymních dopisů adresovaných do 
Fakultní nemocnice Plzeň byl obviněný.  

[12]  Následně, jak ji bylo uvedeno výše, byl dne 14. července 2020 Úřadem ve věci vydán 
příkaz čj. UOOU-02528/20-3, kterým byl obviněný uznán vinným za porušení přestupku podle 
§  61  odst.  1  zákona  č.  110/2019  Sb.,  a  to  formou  nepřímého  úmyslu,  neboť  porušil  zákaz 
zveřejnění osobních údajů stanovený v § 8b odst. 1 trestního řádu, podle něhož osoby, kterým 
byly  orgány  činnými  v  trestním  řízení  poskytnuty  informace,  na  které  se  vztahuje  zákaz 
zveřejnění  podle  §  8a  odst.  1  věty  druhé  trestního  řádu,  pro  účely  trestního  řízení  nebo 
k  výkonu práv nebo plnění povinností stanovených zvláštním právním předpisem, je nesmějí 
nikomu dále poskytnout, pokud jejich poskytnutí není nutné k uvedeným účelům, o čemž musí 
být  tyto  osoby  poučeny.  Za  toto  jednání  byla  obviněnému  podle  §  35  písm.  b)  zákona 
č. 250/2016 Sb., zákon o odpovědnosti za přestupky a řízení o nich a v souladu s § 61 odst. 2 
písm. a) zákona č. 110/2019 Sb. uložena pokuta ve výši 1.000 Kč. 

[13]  Proti tomuto příkazu podal obviněný dne 14. července 2020 odpor, ve kterém pouze 
stručně  uvedl,  že  žádné  dopisy  neposílal  a  neví,  o  co  se  jedná.  Zároveň  konstatoval,  že  ho 
XXXXXX dne 7. června 2018 bezdůvodně napadl a způsobil mu vážné poranění pravého oka a 
těžký otřes mozku s trvalými následky. Po podaném odporu správní řízení v předmětné věci 
v souladu s ustanovením § 150 odst. 3 správního řádu pokračovalo. 

[14]  Dne 7. září 2020 vydal správní orgán prvního stupně rozhodnutí čj. UOOU-02528/20-8, 

ve kterém setrval ve svém právním názoru vysloveném v příkazu.  

[15]  Proti  tomuto  rozhodnutí  podal  obviněný  dne  21.  září  2020  prostřednictvím  datové 

schránky řádný rozklad. 

  

  Obsah rozkladu 

[16]  Úvodem  svého  rozkladu  obviněný  tvrdí,  že  žádné  anonymní  dopisy  neposílal.    Dále 
uvedl,  že  mu  XXXXXX  svým  napadením  v roce  2018  způsobil  doživotní  újmu  na  zdraví. 
Obviněný  se  rovněž  vyjádřil  k znaleckému  posudku,  jehož  závěr  označil  za  amatérský, 
tendenční, zmanipulovaný a neprofesionální, s cílem ho zastrašit. Přílohou rozkladu jsou čtyři 
údajně anonymní dopisy adresované obviněnému z období 5. listopadu 2019 až 5. prosince 
2019,  kterými  chce  doložit,  že  je  zastrašován.  (Pozn.  Tyto  dopisy  byly  v rámci  posudku 
přiřazeny pod skupinu „E“ a v jeho závěry vyhodnoceny jako nereálné výhružné dopisy, jejichž 
autorem je pravděpodobně jejich adresát  obviněný.) Obviněný navrhuje jako důkaz sejmutí 
otisků prstů z dopisů, neboť je 100 % přesvědčen, že tam nebudou, protože je nepsal.   

[17]  Závěrem svého rozkladu obviněný uvádí, že je od roku 2016 veden na úřadu práce jako 
nezaměstnaný, avšak v této souvislosti doložil pouze potvrzení o vedení v evidenci uchazečů 

 

3/6 

o zaměstnání od 1. prosince 2016, též z 1. prosince 2016. Dále doložil potvrzení o dočasné 
neschopnosti uchazeče o zaměstnání plnit povinnosti tohoto uchazeče z důvodu nemoci nebo 
úrazu,  s nečitelným  datem  vystavení  a  povolenými  docházkami  od  2. 
ledna  2019 
a stanovenými daty kontrol u lékaře, přičemž poslední byla plánována k 1. říjnu 2020. Závěrem 
svého  rozkladu  obviněný  žádá  o  „osvobození“,  z čehož  lze  dovodit,  že  se  domáhá  zrušení 
rozhodnutí správního orgánu prvního stupně.  

 

  Posouzení orgánem druhého stupně 

[18]  Odvolací  orgán  přezkoumal  napadené  rozhodnutí  v celém  rozsahu,  včetně  procesu, 

který předcházel jeho vydání, a dospěl k následujícím závěrům. 

[19]  K podkladům  pro  vydání  rozhodnutí  lze  uvést,  že  dle  §  50  odst.  4  správního  řádu 
hodnotí správní orgán tyto podklady v souladu se zásadou volného hodnocení důkazů. V rámci 
provedení  důkazů  pak  lze  dle  ustanovení  §  51  odst.  1  správního  řádu  užít  všech  důkazních 
prostředků, které jsou vhodné ke zjištění stavu věci a které nejsou získány nebo provedeny 
v rozporu s právními předpisy. Jde zejména o listiny, ohledání, svědeckou výpověď a znalecký 
posudek.  Jedním  z podkladů  předložených  správnímu  oránu  prvního  stupně  policejním 
orgánem v rámci odevzdání věci § 159a odst. 1 písm. a) trestního řádu byl znalecký posudek 
vypracovaný soudní znalkyní v oboru   kriminalistiky, specializace jazyková expertiza – určování 
autorství textů, expertiza ručního písma. Závěry tohoto znaleckého posudku pak správní orgán 
prvního  stupně  posuzoval  v kontextu  s jinými  podklady  a  z nich  zjištěnými  skutečnostmi 
vhodnými pro zjištění stavu věci, o němž nejsou důvodné pochybnosti ve smyslu § 3 správního 
řádu. Správní orgán prvního stupně, jak uvedl na straně 6 rozkladem napadeného rozhodnutí, 
v této  souvislosti  posuzoval  zejména  skutečnost,  že  obviněný,  který  měl  v předmětném 
trestním řízení postavení svědka (poškozeného), měl jediný spolu s obviněným XXXXXX (a jeho 
právním zástupcem) právo nahlédnout do spisového materiálu a byly mu tak známy informace 
obsažené v zaslaných dopisech trestního řízení.  Z výše uvedeného pak dovodil správní orgán 
prvního stupně svůj závěr, tedy prokázané autorství anonymních dopisů obviněným. 

[20]  K problematice užití podkladů od jiných orgánů veřejné moci v rámci správního řízení  
uvedl Nejvyšší správní soud v bodě 51 svého rozsudku čj. 1 As 168/2014 – 27: „Mohou-li být 
podle § 50 odst. 1 správního řádu podklady pro vydání rozhodnutí podklady od jiných orgánů 
veřejné moci (tedy nepochybně i od Policie České republiky či okresního soudu rozhodujícího 
v trestní věci), lze nepochybně dospět k závěru, že důkazní prostředky opatřené v souladu se 
zákonem v trestním řízení jsou důkazními prostředky, kterými lze provést důkaz v následném 
správním řízení.“ Toto ustanovení platí s ohledem na ustanovení § 89 odst. 2 trestního řádu 
i v případě,  že  vypracování  posudku  nebylo zadáno  přímo  orgány činnými  v trestním  řízení, 
pakliže  posudek  vypracoval  kvalifikovaný  znalec  v předmětném  oboru  (posuzované 
záležitosti).   

[21]  K možnosti správního orgánu rozhodovat na základě důkazů provedených v trestním 
řízení se Nejvyšší správní soud rovněž vyjádřil v rozsudku ze dne 27. 8. 2014, č. j. 1 As 97/2014 
- 39, v němž uvedl, že „souhlasí se závěrem krajského soudu, podle nějž obecně nic nebrání 
tomu, aby správní orgán, kterému je postoupena věc, v níž bylo původně vedeno trestní řízení, 
v navazujícím přestupkovém řízení rozhodl na základě důkazů provedených v trestním řízení. 
Lze předpokládat, že zpravidla bude skutkový stav zjištěný orgány činnými v trestním řízení 

 

4/6 

možno považovat za dostatečný a bylo by nehospodárné a nadbytečné provádět dokazování 
ve  správním  řízení  opětovně.  Samozřejmě  nelze  vyloučit,  že  v  konkrétních  případech  bude 
nutné dokazování doplnit, v nynějším případě však správní orgány neshledaly, že by tomu tak 
bylo.  Obecně  není  v  takovém  případě  povinen  znovu  provádět  dokazování  (či  dokazování 
doplňovat)  ani  krajský  soud  při  následném  přezkumu  rozhodnutí  správního  orgánu,  neboť 
správní  soudnictví  (byť  se  v  něm  uplatňuje  zásada  plné  jurisdikce  a  soud  může  za  určitých 
okolností dokazování doplnit) je založeno převážně na kasačním principu. Krajský soud dospěl 
k závěru, že správní orgány vycházely z dostatečně zjištěného skutkového stavu a tento svůj 
závěr řádně odůvodnil.“  

[22]  Možnost  využití  důkazů  získaných  v  trestním  řízení  i  v  řízení  vedeném  správním 
orgánem rovněž připustil Nejvyšší správní soud i ve svých rozsudcích ze dne 30. 1. 2008, č. j. 2 
Afs 24/2007 - 119, a ze dne 22. 7. 2009, č. j. 1 Afs 19/2009 - 57.  Jak k tomu uvedl Nejvyšší 
správní soud ve svém rozhodnutí čj. 1 As 168/2014  - 27, „.. přesto, že se uvedené rozsudky 
vztahují k řízení daňovému a k odlišné skutkové situaci, přisvědčují závěru, že obecně je možné 
ve  správním  řízení  použít  jako  podklad  rozhodnutí  i  důkazy  získané  v  souladu  se  zákonem 
v řízení trestním.“ 

[23]  Nad rámec výše uvedeného odvolací orgán konstatuje, že v průběhu správního řízení 
obviněný v rámci realizace svého práva na navrhování důkazů dle § 36 odst. 1 správního řádu 
ani nevznesl požadavek na důkaz znaleckým posudkem zadaným správním orgánem, ačkoliv 
byl o této možnosti náležitě poučen v rámci přípisu Úřadu nazvaném seznámení s podklady 
rozhodnutí čj. UOOU-02528/20-3 ze dne 6. srpna 2020.  

[24]  Obviněný  taktéž  nevyužil  svého  práva  dle  §  80  odst.  2  zákona  č.  250/2016  Sb., 
o odpovědnosti za přestupky a řízení o nich, o  čemž byl  rovněž  správním  orgánem prvního 
stupně náležitě poučen. 

[25]  Odvolací orgán má tedy na základě všech výše uvedených skutečností za to, že skutkový 
stav  byl  právním  orgánem  prvního  stupně  zjištěn  bez  důvodných  pochybností,  v souladu 
s ustanovením § 3 správního řádu.  

[26]  Ohledně výše uložené pokuty pak odvolací orgán konstatuje, že tato byla uložena při 
samé dolní hranici zákonné sazby a její výši správní orgán prvního stupně náležitě zdůvodnil. 
Odvolací orgán proto posoudil sankci uloženou obviněnému jako přiměřenou. 

[27]  Obviněný  v podaném  rozkladu  pouze  poukazuje  na  svoji  tíživou  finanční  situaci, 
argument  likvidační povahy sankce  však  nevznesl.    Pokud by  přesto  měl  obviněný problém 
uloženou  sankci,  i  přes  její  relativně  velmi  nízkou  výši,  jednorázově  uhradit  (zejména 
s ohledem  na  současnou  situaci  a  vyhlášení nouzového  stavu v souvislosti  s pandemií 
COVID-19), má možnost na základě § 156 zákona č. 280/2009 Sb., daňový řád, požádat správní 
orgán prvního stupně o povolení zaplacení pokuty ve splátkách (žádost o povolení rozložení 
úhrady uložené pokuty na splátky). 

[28]  Odvolací  orgán  tedy  po  celkové  přezkoumání  shrnuje,  že  nebyl  v žádném  ohledu 
shledán  důvod  způsobující  nezákonnost  rozhodnutí,  zejména  uloženou  pokutu  má  za 
přiměřenou  a  neshledal  ani  žádná  pochybení  v postupu  správního  orgánu  prvního  stupně. 
Na základě všech výše uvedených skutečností proto odvolací orgán rozhodl tak, jak je uvedeno 
ve výroku tohoto rozhodnutí. 

 

5/6 

 

Poučení:         Proti tomuto rozhodnutí se podle ustanovení § 91 odst. 1 zákona č. 500/2004 Sb.,   

správní řád, nelze odvolat. 

 

 

Praha 23. prosince 2020 

 

 

 

 

 

otisk úředního razítka 

Mgr. Jiří Kaucký 

předseda 

(podepsáno elektronicky) 

6/6 

