ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00E1G71* 

 

 

 

Čj. UOOU-01936/19-68 

 
 

 

 

ROZHODNUTÍ 

Předsedkyně  Úřadu  pro  ochranu  osobních  údajů  jako  odvolací  orgán  příslušný  podle  §  10 
a § 152 odst. 2 zákona č. 500/2004 Sb., správní řád, rozhodla podle ustanovení § 152 odst. 6 
písm. b) zákona č. 500/2004 Sb., správní řád, takto: 

Rozklad podaný obviněným, XXXXXX, proti rozhodnutí Úřadu pro ochranu osobních údajů čj. 
UOOU-01936/19-56  ze  dne  21.  listopadu  2019,  se  zamítá  a  napadené  rozhodnutí  se 
potvrzuje. 

Odůvodnění 

  Vymezení věci 

[1]  Rozhodnutím  Úřadu  pro  ochranu  osobních  údajů  (dále  jen  „Úřad“)  čj.  UOOU-
01936/19-56 ze dne 21. listopadu 2019 byl XXXXXX (dále jen „obviněný“), shledán vinným ze 
spáchání přestupku podle § 62 odst. 1 písm. d) zákona č. 110/2019 Sb., o zpracování osobních 
údajů,  neboť  nepřijal  opatření  k  nápravě  blíže  specifikovaná  ve  výroku  napadeného 
rozhodnutí, která mu byla Úřadem uložena rozhodnutím čj. UOOU-08948/18-9 (kopie ve spisu 
vedena  pod  čj.  UOOU-01936/19-2)  ze  dne  5.  listopadu  2018  (dále  jen  „rozhodnutí  o 
nápravných opatřeních“). Za výše popsané deliktní jednání byla obviněnému uložena pokuta 
ve výši 1.500.000 Kč. Předmětná opatření k nápravě mu byla uložena jako správci osobních 
údajů dostupných na XXXXXX. 

[2] 

 Podkladem  pro  vydání  napadeného  rozhodnutí  bylo  zejména  samo  rozhodnutí 
o nápravných opatřeních a dále protokol o kontrole čj. UOOU-09488/14-74 ze dne 11. května 
2018 (kopie ve spisu vedena pod čj. UOOU-01936/19-1; dále jen „Protokol“), na jehož základě 
bylo rozhodnutí o nápravných opatřeních vydáno. Přestože kontrola podle zákona č. 255/2012 
Sb., o kontrole, sp. zn. UOOU-09488/14 byla provedena ve společnosti XXXXXX, jejímž jediným 
jednatelem  v  době  kontroly,  jakož  i  v  současnosti,  byl  a  je  obviněný  řízení,  v rámci  této 
kontroly byly objasněny vztahy všech zúčastněných a kontrolní orgán dospěl k závěru, že je to 
obviněný,  kdo  určuje  účel  a  prostředky  zpracování  předmětných  osobních  údajů.  Tím 

 

1/4 

současně  naplnil  zákonné  definiční  znaky  správce  osobních  údajů,  jenž  odpovídá  za  soulad 
zpracování  s pravidly  pro  zpracování  osobních  údajů,  a  proto  bylo  řízení  o  opatřeních 
k nápravě sp. zn. UOOU-08948/18, jež vyústilo ve vydání rozhodnutí o nápravných opatřeních, 
vedeno  s  obviněným  samým.  Následný  rozklad  zamítla  předsedkyně  Úřadu  rozhodnutím 
čj. UOOU-08948/18-16  (kopie  ve  spisu  vedena  pod  čj.  UOOU-01936/19-3)  ze  dne  4.  února 
2019, když dospěla ve shodě se správním orgánem I. stupně k závěru, že  obviněný řízení je 
v postavení  správce  osobních  údajů,  a  je proto plně  odpovědným za zákonnost zpracování, 
tedy i za přijetí opatření k nápravě. 

[3]  Jak  vyplynulo  z úředních  záznamů  čj.  UOOU-01936/19-4  ze  dne  15.  dubna  2019 
a čj. UOOU-01936/19-5  ze  dne  18.  dubna  2019,  uložená  opatření  k nápravě  nebyla  včas 
přijata, a správní orgán proto s obviněným zahájil oznámením čj. UOOU-01936/19-7 ze dne 
9. května 2019 řízení pro podezření ze spáchání přestupku. Sdělením čj. UOOU-01936/19-50 
ze dne 21. října 2019 správní orgán I. stupně informoval o shromáždění dostatečných podkladů 
pro  vydání  rozhodnutí  ve  smyslu  §  36  odst.  3  správního  řádu,  nicméně  obviněný  se 
k nahlédnutí do spisu ani ve lhůtě prodloužené na jeho žádost nedostavil. Namísto toho se 
vyjádřil v dopise ze dne 19. listopadu 2019 (evidováno pod čj. UOOU-01936/19-54) s tím, že 
byl upozorněn na ohrožení bezpečnosti své osoby vzhledem k pevně stanovenému termínu 
nahlédnutí do spisu, a proto se rozhodl svého práva nevyužít. Informace ze spisu si však, dle 
svých slov, měl zajistit, a proto se pouze písemně vyjádřil prostřednictvím datové schránky. 
Zejména opakovaně uvedl, že není oprávněn provést uložená opatření a celý postup Úřadu 
považuje za šikanózní a nezákonný. 

[4]  Následně správní orgán I. stupně vydal napadené rozhodnutí, proti němuž se obviněný 

ohradil řádným a včasným rozkladem.  

  Obsah rozkladu 

[5]  Rozkladem  ze  dne  17.  prosince  2019  nazvaném  „Odpor  proti  rozhodnutí  Čj.  UOOU-
01936/19-56“  obviněný  napadá  rozhodnutí  správního  orgánu  I.  stupně  jako  politicky 
motivované,  nezákonné  a  nedostatečně  podložené,  resp.  podložené  vymyšlenými 
informacemi.  Současně  z textu  podání  vyplývá,  že  uloženou  pokutu  považuje  za  likvidační. 
Jakkoliv blíže své argumenty však nerozvíjí a zůstávají ve zcela obecné rovině. 

[6]  Podáním  ze  dne  17.  prosince  2019  obviněný  současně  vyjádřil  své  znepokojení 
s postupem  Úřadu  ve  věci  jeho  podnětu  na  „největší  únik  dat  prostřednictvím  webu 
https://hokejovaregistrace.cz“. 

[7]  Dne  21.  prosince  2019  podal  obviněný  námitku  podjatosti  proti  inspektorce  Úřadu 
PaedDr.  Janě  Rybínové,  která  vedla  předmětné  řízení.  V námitce  však  kromě  vyjádření 
„Důvody podjatosti nechám na Vás (…)“ absentoval jakýkoliv relevantní důvod pro možnou 
podjatost inspektorky.  

[8]  V přípisu ze dne 1. ledna 2020 obviněný uvedl, že se k věci vyjádří 13. ledna 2020, tedy 
v době, kdy se k věci bude moci vyjádřit s ohledem na údajnou kolizi s „procesně nadřazeným 
řízením,  které  je  souběžně  vedeno  v neprospěch  Úřadu  a  dalších  fyzických  a  právnických 
osob.“  

[9]  To  obviněný  dne  13.  ledna  učinil,  když  Úřadu  zaslal  další  doplnění,  v němž  námitku 
podjatosti rozšířil na celý Úřad včetně všech osob jednajících  v řízení za Úřad, a to i včetně 

 

2/4 

předsedkyně  Úřadu.  Námitku  odůvodnil  tím,  že  je  Úřad  vyšetřován  pro  pokus  maření 
vyšetřování  Českého  svazu  ledního  hokeje,  je  podezřelý  ze  zneužití  pravomocí  veřejného 
činitele,  způsobení  škody  v řádech  desítek  miliónů  a  současně  se  měl  pokusit  obviněného 
zdiskreditovat,  když  nepostupoval  řádně  při  prošetřování  obviněným  podaného  podnětu. 
V části zabývající se odůvodněním rozkladu proti napadenému rozhodnutí obviněný ve svém 
souhrnu  v zásadě  uvedl,  že  postup  Úřadu 
lze  vést 
s provozovatelem systému, a ne s ním, tj. osobou, která ve věci nejedná. Jako fyzická osoba 
nepodnikající  není  schopen  uzavřít  zpracovatelskou  smlouvu,  není  oprávněn  provádět 
jakékoliv zásahy do databáze. Deindexaci nadto považuje za nezákonný zásah do podnikání 
cizích  podnikatelských  subjektů.  Své  argumenty  dále  rozvíjí  o  podjatost  Ing.  Josefa  Vaculy, 
inspektora,  který  prováděl  kontrolu  sp.  zn.  UOOU-09488/14,  a  možné  politické  zájmy 
představitelů  Úřadu.  Toto  vše  považuje  za  důvody  podjatosti  a  ve  svém  důsledku 
i nezákonnosti rozhodnutí. 

je  protizákonný,  neboť  řízení 

  Posouzení orgánem druhého stupně 

[10]  Odvolací  orgán  na  základě  podaného  rozkladu  přezkoumal  napadené  rozhodnutí 
v celém  rozsahu,  včetně  procesu,  který  předcházel  jeho  vydání,  a  dospěl  k  následujícím 
závěrům. 

[11]  Předně odvolací orgán konstatuje, že polemika, kdo je v předmětné situaci správcem 
osobních údajů, tedy i osobou příslušnou k přijetí opatření k odstranění zjištěných nedostatků, 
jakož i tvrzení zpochybňující zákonnost samotných opatření, jsou mimo předmět tohoto řízení. 
Tyto  argumenty  měl  a  mohl  obviněný uplatňovat  v rámci  předešlého  řízení  o  jejich  uložení 
a v případě  nesouhlasu  s rozhodnutím  předsedkyně  Úřadu  čj.  UOOU-08948/18-16,  jímž 
potvrdila  rozhodnutí  čj.  UOOU-08948/18-9,  měl  možnost  svá  práva  hájit  žalobou  dle  §  65 
zákona č. 150/2002 Sb., soudní řád správní. 

[12]  Tvrzení,  jež  se  týkala  nesouhlasu  s postupem  Úřadu  ve  věci  obviněným  podaného 
podnětu  na  Český  svaz  ledního  hokeje,  jsou  svojí  podstatou  stížností  dle  §  175  odst.  1 
správního  řádu,  a  proto  se  jimi  správní  orgán  bude  v tomto  režimu  zabývat.  Ve  vztahu 
k projednávanému  případu  je  však  relevantní,  že  toto  tvrzení  samo  nelze  považovat  za  akt 
způsobující nezákonnost napadeného rozhodnutí, neboť s ním nijak fakticky nesouvisí. 

[13]  Pokud  jde  o  podanou  námitku  podjatosti,  odvolací  orgán  v první  řadě  odkazuje  na 
ustanovení  § 14 odst.  3 správního  řádu,  podle  něhož  správní  orgán  nepřihlédne  k námitce, 
která nebyla uplatněna bez zbytečného odkladu, kdy se dotyčný o důvodu vyloučení dozvěděl. 
Současně  z podstaty  námitky  vyplývá,  že  lze  uplatňovat  výhradně  vůči  osobám  aktivně 
vystupujícím  v řízení,  a  proto  chtěl-li  obviněný  uplatnit  námitku  proti  inspektorce,  měl  ji 
uplatnit ještě v průběhu řízení před správním orgánem I. stupně, a nikoliv dodatečně po vydání 
rozhodnutí.  Nicméně  i  tak  odvolací  orgán  konstatuje,  že  obviněný  ve  vztahu  k inspektorce 
neuvádí jakékoliv konkrétní důvody, které by mohly zakládat její podjatost ve věci či ve vztahu 
k obviněnému.  K námitce podjatosti  v zásadě  všech osob  vystupujících za  Úřad založené na 
tvrzení o údajném nesprávném postupu při vyšetřování či vedení řízení potom odvolací orgán 
připomíná, jak již mnohokrát v minulosti obviněnému v souvislosti s řadou námitek podjatosti 
na inspektora Ing. Josefa Vaculu připomněl, že s ohledem na rozsudek Nejvyššího správního 
soudu čj. 9 As 121/2014-36 ze dne 20. listopadu 2014 a rozsudek čj. 9 As 69/2015-20 ze dne 
27.  srpna  2015,  je  třeba  při  posuzování  vyloučení  úředních  osob  z řízení  uplatňovat  stejné 
zásady, jakými je ovládáno posuzování vyloučení soudců. Důvodem k vyloučení soudce však 

 

3/4 

nemohou být okolnosti spočívající v postupu soudce v řízení o projednávané věci nebo v jeho 
rozhodování v jiných věcech.  

[14]  Sám postup v řízení či vydání určitého rozhodnutí ve věci nemůže být důvodem pro 
vyslovení podjatosti úřední osoby, neboť námitku podjatosti nelze považovat za alternativu ať 
už  řádným,  či  mimořádným  opravným  prostředkům,  ani  soudního  přezkumu.  Z obviněným 
tvrzených  skutečností  nevyplývá  žádná  důvodnost  pro  vyloučení 
jakýchkoliv  osob 
z projednávaného řízení a nelze tak ani odůvodňovat nezákonnost rozhodnutí.  

[15]  Odvolací orgán konstatuje, že napadené rozhodnutí splňuje všechny požadavky na něj 
kladené § 68 správního řádu, včetně toho, že je řádně odůvodněno. Současně je zřejmé, že se 
správní  orgán  I.  stupně  dostatečně  zabýval  majetkovými  poměry  obviněného  ve  smyslu 
rozhodnutí Nejvyššího správního soudu čj. 1 As 9/2008-133 ze dne 20. dubna 2010, jež jsou 
v projednávaném  případě  stěžejní  vzhledem  k relativně  vysoké  výši  uložené  pokuty  pro 
fyzickou osobu (minimálně formálně) nepodnikající. V této souvislosti nelze přehlédnout, že 
však obviněný k objasnění svých majetkových poměrů nijak nepřispěl, a otázku likvidačního 
charakteru  ve  svých  podáních  ani  nijak  nekonkretizoval.  Z úřední  činnosti,  jak  je  popsáno 
v napadeném rozhodnutí, je odvolacímu orgánu známo, že obviněný o sobě tvrdí, že je osobou 
nemajetnou  bez  jakýchkoliv  příjmů,  přičemž  ale  současně  žije  relativně  nákladný  život  (jak 
zjistil orgán I. stupně), aniž by bylo zřejmé, co je zdrojem jeho příjmů. Nelze odhlédnout ani 
od velmi vysoké společenské škodlivosti jednání. 

[16]  Učinil-li  správní  orgán  I.  stupně  dostupné  a  rozumné  kroky  ke  zjištění  majetkových 
poměrů  obviněného  a nic  nenasvědčuje  zcela  zjevnému  likvidačnímu  charakteru  uložené 
pokuty, dle ustálené judikatury správních soudů by to naopak měl být obviněný dovolávající 
se takového charakteru, kdo jej doloží. To však obviněný neučinil, a to ani v rozkladu či jeho 
doplněních. 

[17]  Lze  tedy  shrnout,  že  odvolací  orgán  argumentaci  obviněného  odmítl  a  po  celkovém 
přezkoumání neshledal napadené rozhodnutí nezákonným a neshledal ani žádná pochybení 
v postupu předcházejícímu vydání tohoto rozhodnutí.  

 

Poučení: Proti tomuto rozhodnutí se podle ustanovení § 91 odst. 1 zákona č. 500/2004 Sb., 

správní řád, nelze odvolat. 

 

Praha 14. května 2020 

otisk úředního razítka 

 

 

JUDr. Ivana Janů 

předsedkyně 

(podepsáno elektronicky) 

4/4 

