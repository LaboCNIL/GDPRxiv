ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00EGYWN* 

 

 

 

 

Čj. UOOU-04103/19-31 

 
 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle ustanovení 
§ 10 a § 152 odst. 2 zákona č. 500/2004 Sb., správní řád, rozhodl podle ustanovení § 152 odst. 6 
písm. b) zákona č. 500/2004 Sb., správní řád, takto: 
 
Rozklad účastníka řízení, společnosti XXXXXX, proti rozhodnutí Úřadu pro ochranu osobních 
údajů  čj.  UOOU-04103/19-25  ze  dne  30.  června  2020,  se  zamítá  a  napadené  rozhodnutí 
se potvrzuje.  

Odůvodnění 

  Vymezení věci 

[1] 

 Správní  řízení,  vedené  pod  sp.  zn.  UOOU-04103/19,  ve  věci  podezření  ze  spáchání 
přestupku podle § 62 odst. 1 písm. b) zákona č. 110/2019 Sb., o zpracování osobních údajů, 
v souvislosti  se  zpracováním  osobních  údajů  členů  výborů  společenství  vlastníků  jednotek 
a členů  společenství  vlastníků  jednotek  v insolvenci  na  webových  stránkách  XXXXXX,  bylo 
zahájeno doručením příkazu čj. UOOU-04103/19-10 dne 13. února 2020 obviněné, společnosti 
XXXXXX (dále jen „obviněná“).  

[2]  Podkladem  pro  vydání  příkazu  byl  spisový  materiál  shromážděný  v  rámci  kontroly 
sp. zn.  UOOU-10021/18  vedené  Úřadem  pro  ochranu  osobních  údajů  (dále  jen  „Úřad“) 
u obviněné od 12. února 2019 do 31. července 2019, a to včetně vyřízení námitek předsedkyní 
Úřadu čj. UOOU-10021/18-21 ze dne 23. července 2019.  

[3]  K aplikaci právních předpisů je nezbytné uvést, že dne 24. dubna 2019 nabyl účinnosti 
zákon  č.  110/2019  Sb.,  o  zpracování  osobních  údajů,  který  navazuje  na  přímo  použitelný 
předpis  Evropské  unie,  tj.  nařízení  č. 2016/679  ze dne  27.  dubna  2016  o  ochraně  fyzických 
osob v souvislosti se zpracováním osobních údajů a o volném pohybu těchto údajů a o zrušení 
směrnice 95/46/ES (dále jen „nařízení (EU) 2016/679“). Vzhledem ke skutečnosti, že během 

 

1/10 

páchání protiprávního jednání obviněné došlo ke změně právní úpravy, musel správní orgán 
prvního stupně  s ohledem na trvající charakter porušení specifikovaných ve výrocích  svého 
rozhodnutí (tedy příkazu a následně i rozhodnutí napadeného rozkladem obviněné) posuzovat 
odpovědnost obviněné za její protiprávní jednání dle právní úpravy účinné v době, kdy došlo 
k dokončení jednání. Je přitom zjevné, že toto jednání trvalo nejméně do 7. října 2019. Správní 
orgán prvního stupně tedy posuzoval jednání obviněné podle zákona č. 110/2019 Sb.  

[4]  Ze shromážděného spisového materiálu vyplývá, že dne 11. listopadu 2018 a  rovněž 
dne  12.  prosince  2018,  Úřad  obdržel  podnět,  ze  kterého  bylo  zřejmé,  že  osobní  údaje 
stěžovatele  v  rozsahu  jméno,  příjmení  a  jeho  adresa,  která  je  totožná  s  adresou  sídla 
společenstvím  vlastníků  jednotek  (dále  jen  „SVJ“),  jsou  bez  jeho  souhlasu  neoprávněně 
zveřejněny na  webových  stránkách  obviněné  XXXXX  v  souvislosti  s  jeho  činností  jako  člena 
výboru XXXXXX. Na závěr stěžovatel uvedl, že se jedná o nepřiměřený zásah do soukromého 
života osob, které jsou ve zveřejněných informacích uvedeny.  

[5]  Následně, na základě výše uvedeného podnětu, provedl Úřad analýzu výše uvedených 
webových  stránek.  Bylo  zjištěno,  že  jsou  zde  zveřejněny  osobní  údaje  stěžovatele  a  údaje 
dalších členů výboru Společenství vlastníků XXXXXX. Stěžovateli bylo proto doporučeno vznést 
námitku proti takovému zpracování podle čl. 21 nařízení (EU) 2016/679, pokud nesouhlasí se 
zpracováním svých osobních údajů.  Stěžovatel doložil Úřadu námitku proti zpracování jeho 
osobních údajů ze dne 30. října 2018, kterou podal u obviněné, v rámci níž ji požádal, v souladu 
s čl. 17 nařízením (EU) 2016/679, o výmaz svých osobních údajů. V podané námitce rovněž 
uvedl, že do doby vyřešení této námitky uplatňuje právo na omezení zpracování podle čl. 18 
nařízení (EU) 2016/679.  

[6]  Na  tuto  žádost  o  výmaz  osobních  údajů  obviněná  reagovala  dopisem  ze  dne 
30. listopadu  2018,  ve  kterém  mimo  jiné  stěžovateli  sdělila,  že  jeho  osobní  údaje  jsou 
tzv. veřejnými  neomezenými  informacemi,  které  veřejná  správa  zveřejňuje  bez  jakéhokoli 
omezení a přístup ke všem informacím má kdokoli bez dalších podmínek. K tomu obviněná 
uvedla,  že  provedla  tzv.  balanční  test  a  došla  k  závěru,  že  jsou  splněny  předpoklady  pro 
zpracování osobních údajů z veřejného rejstříku na základě oprávněného zájmu, bez nutnosti 
získání  souhlasu  subjektu  údajů  podle  nařízení  (EU)  2016/679.  Na  toto  sdělení  obviněné 
reagoval stěžovatel dopisem, který byl Úřadu doručen dne 21. ledna 2019, ve kterém uvedl, 
že po podané námitce mu obviněná nijak nedoložila, že její oprávněný zájem převažuje nad 
jeho právy.  

[7]  Dne 12. února 2019 Úřad zahájil u obviněné kontrolu ve vztahu k dodržování povinností 
vyplývajících  z  nařízení  (EU)  2016/679,  a  to  doručením  oznámení  o  zahájení  kontroly, 
ve kterém  zároveň  požádal  o  předložení  dokumentů  specifikovaných  v  oznámení.  Na  to 
jednatel XXXXXX, jako statutární orgán obviněné, reagoval dopisem ze dne 22. února 2019, ve 
kterém  uvedl,  že  aplikace  XXXXX  je  on-line  nekomerční  sociální  projekt  na  bázi  otevřených 
a zveřejněných dat. Pracují na něm dobrovolníci výhradně ve svém volném čase a nemá žádné 
zaměstnance. XXXXXX Úřadu sdělil, že není občanem České republiky, aktuálně žije ve Skotsku 
a z tohoto důvodu osloví advokáta, který jej bude v rámci kontroly zastupovat. Dne 7. března 
2019 Úřad obdržel dopis od právního zástupce obviněné XXXXXX, advokáta, ve kterém sdělil, 
že  převzal  právní  zastoupení  obviněné,  což  doložil  písemnou  plnou  mocí  ze  dne  4.  března 
2019. Ke svému dopisu právní zástupce obviněné přiložil požadované dokumenty, které jsou 
součástí spisového materiálu.  

 

2/10 

[8]  V rámci dokumentů předložených Úřadu byl i dokument „Posouzení vlivu na ochranu 
osobních údajů“, ze kterého mj. vyplývá, že aplikace  obviněného obsahuje vlastní databázi, 
která obsahuje veřejně dostupná data z registrů ARES (registr ekonomických subjektů) a ISIR 
(insolvenční  rejstřík),  jež  obviněná  stahuje  a  zpracovává.  Databáze  obviněné  je  pravidelně 
přemazávaná každý den a obsahuje tak vždy nejnovější data, kdy ze zveřejněných dat jsou pro 
webové stránky XXXXXX podstatné subjekty z rejstříku společenství vlastníků jednotek a pro 
tyto  subjekty  jsou  zpracovávané  zveřejněné  údaje:  IČO  SVJ,  název  SVJ,  sídlo  SVJ  a  členové 
výboru SVJ (jméno, příjmení a titul člena výboru, jeho funkce a datum začátku jeho funkčního 
období).  Ze  zveřejněných  dat  jsou  podstatné  údaje  o  aktuálních  dlužnících,  kde  se  adresa 
bydliště shoduje s adresou nějakého SVJ. Jediná data z ISIR, která webová stránka zveřejňuje, 
jsou  číslo  insolvenčního  řízení  a  odkaz  na  dané  řízení  do  veřejně  dostupné  aplikace 
(https://isir.justice.cz/isir/common/index.do).   

[9]  Z dalšího  dokumentu  nazvaného  „Test  proporcionality  pro  posouzení  oprávněného 
zájmu  provozovatele“  mimo  jiné  vyplývá,  že  webové  stránky  XXXXXX  umožňují  vyhledávat 
osoby evidované ve veřejně dostupných databázích v tzv. open data zdrojích, a to za účelem 
získání přehledu o plnění péče řádného hospodáře členů statutárních orgánů SVJ, kdy členem 
SVJ je insolvenční dlužník, který se nachází v úpadku podle zákona č. 182/2006 Sb., zákon o 
úpadku a způsobech jeho řešení. Neoddělitelnou součástí informací obsažených v open data 
zdrojích  jsou  osobní  údaje  dotčených  osob,  a  to  členů  statutárního  orgánu  a insolvenčních 
dlužníků.  Oddělením,  resp.  anonymizováním  takových  osobních  údajů  by podle  obviněné 
služba ztratila smysluplnost a stala by se pro uživatele bezcennou. 

[10]  Podle  obviněné  je  služba  zřízena  také  proto,  že  vyhledávání  vyžaduje  určitou 
technickou  zručnost,  znalost  a  orientaci  ve  veřejných  registrech,  což  však  většina  uživatelů 
služby, tedy členů statutárních orgánů nebo členů SVJ nemá, a to je taktéž nepochybně důvod, 
proč vyhledávají tuto službu. Obviněná se v tomto dokumentu odvolává dále na čl. 17 odst. 1 
až 3 Usnesení předsednictva České národní rady 2/1993 Sb., o vyhlášení Listiny základních práv 
a svobod jako součásti ústavního pořádku České republiky, a dále konstatuje, že zpracování 
osobních údajů na webových stránkách XXXXXX je na základě oprávněného zájmu podle čl. 6 
odst.  1  písm.  f)  nařízení  (EU)  2016/679.  Dále  v  tomto  dokumentu  uvádí,  že  primárním 
oprávněným  zájmem  obviněné  je  dosahování  zisku  a  realizace  práva  na  svobodný  výkon 
podnikatelské  činnosti  (svoboda  podnikání),  a  to  i  prostřednictvím  poskytování  bezplatné 
služby zahrnující zpracování veřejně dostupných informací obsahujících osobní údaje fyzických 
osob (členů statutárních orgánů SVJ a insolvenčních dlužníků  – členů SVJ), která je součástí 
jejího  podnikatelského  modelu.  Sekundárním  oprávněným  zájmem  je  získávání  informací 
uživatelů  služby  a  to,  aby  se  mohli  uživatelsky  komfortním  způsobem  obeznámit  s  veřejně 
dostupnými  informacemi,  především  za  účelem  prevence  škod  a  za  účelem  ochrany  svého 
majetku,  a  v  neposlední  řadě  zvyšování  transparentnosti  veřejné  sféry.  Dále  z  dokumentu 
vyplývá, že v souvislosti s oprávněným zájmem při vedení webových stránek s osobními údaji 
členů  výborů  a  členů  SVJ  v  insolvenci,  posuzuje  obviněná:  a)  Vhodnost  –  poskytováním 
informací na webových stránkách zajišťuje informace za účelem péče o majetek; b) Potřebnost 
– aby člen výboru SVJ dostál zákonnému požadavku na péči řádného hospodáře, je nezbytné 
využívat informační zdroje, zejména (ne však výlučně) insolvenční rejstřík, neboť pokud tak 
neučiní, vystavuje se nebezpečí, které může mít vážné důsledky pro SVJ, potažmo pro něj v 
rámci  zákonného  ručení  za  vzniklou  škodu  a  c)  Přiměřenost  –  jednoznačná  a  bezchybná 
identifikace  subjektu  údajů.  K  této  identifikaci  slouží  identifikační  osobní  údaje  zadané  do 

 

3/10 

webového rozhraní provozovatele. Základním údajem je jméno a příjmení člena statutárního 
orgánu  SVJ,  ulice  sídla  SVJ  nebo  IČO  SVJ.  Tyto  údaje  považuje  obviněná  za  přiměřené  a 
nezbytné.  Obviněná  v  závěru  dokumentu  konstatuje,  že  je  u  ní  dán  oprávněný  zájem  na 
zpracování  osobních  údajů  dotčených  osob  z  open  data  zdrojů  při  poskytování  služby  ve 
smyslu čl. 6 odst. 1 písm. f) nařízení (EU) 2016/679 a je oprávněná zpracovávat tyto osobní 
údaje dotčených osob na právním základě oprávněného zájmu.  

[11]  Z  dokumentu  „Prohlášení  o  zpracování  osobních  údajů“  vyplývá,  že  obviněná  je 
provozovatelem  a  správcem  osobních  údajů  zveřejněných  na  webových  stránkách  XXXXXX. 
Dále  je  zde  uvedeno,  že  na  těchto  webových  stránkách  obviněná  zpracovává  osobní  údaje 
fyzických osob jen v rozsahu údajů, které byly zveřejněny v rámci oficiálních registrů a prioritně 
zpracovává osobní údaje v rozsahu jméno, příjmení, datum narození, adresa trvalého bydliště 
a  dále  osobní  údaje  fyzických  osob  v  rozsahu  zveřejněných  údajů,  které  obsahují  oficiálně 
zveřejněné registry výše uvedené. Jedná se o členy statutárních orgánů SVJ a o členy SVJ, vůči 
kterým  bylo  zahájeno  insolvenční  řízení.  Ze  spisového  materiálu,  zejména  z  pořízených 
prinstscreenů vyplývá, že u členů výboru SVJ obviněná zpracovávala osobní údaje v rozsahu 
funkce  v  SVJ,  titul,  jméno  a  příjmení  člena  výboru  a  datum  od  kdy  je  funkce  člena  výboru 
vykonávaná  a  stejné  údaje  členů  výborů  SVJ  byly  na  webových  stránkách  uvedeny  u  členů 
výborů SVJ v případech, kdy je vůči členům SVJ zahájeno insolvenční řízení. Dále z dokumentu 
vyplývá,  že  osobní  údaje  členů  výboru  SVJ  zpracovává  systematicky  a automatizovaně  a 
získává je z veřejných zdrojů, kterými jsou insolvenční rejstřík, veřejný rejstřík a sbírka listin 
(rejstřík společenství vlastníků jednotek) Ministerstva spravedlnosti České republiky. Dále je 
sekundárním  oprávněným  zájmem  obviněné  na  šíření  informací  z open  data  zdrojů  je 
především  dosáhnout  zvýšení  transparentnosti  veřejné  sféry,  zvýšení  možností  veřejné 
kontroly statutárních orgánů SVJ, zejména péče řádného hospodáře, eliminace majetkových 
škod SVJ a zvýšení  vymahatelnosti vlastních pohledávek SVJ jejich včasným uplatňováním v 
insolvenčním řízení. Z tohoto dokumentu dále vyplývá, že obviněná osobní údaje uchovává v 
závislosti na jejich platnosti a po jejich výmazu ze zdrojového registru je již neuchovává. V další 
části  dokumentu  jsou  uvedeny  informace  ve  smyslu  čl.  12  a  čl.  13  nařízení  (EU)  2016/679, 
kterými  jsou  údaje  o  správci,  jeho  kontaktní  údaje,  účel  zpracování  osobních  údajů,  dobu 
zpracování  a  dále  informace  o  právech  subjektu  údajů  ve  smyslu  čl.  15  až  22  nařízení  (EU) 
2016/679. 

[12]  Ze  spisového  materiálu,  zejména  z  úředních  záznamů  ze  dne  22.  března  2019 
a 2. dubna 2019 vyplývá, že webové stránky XXXXXX byly při nahlížení z počítačů umístěných 
v  budově  Úřadu  nedostupné  a  z  tohoto  důvodu  byla  provedena  kontrola  přístupu 
prostřednictvím  mobilních  zařízení  z  jiné  IP adresy  prostřednictvím  jiného  připojení,  kdy se 
prostřednictvím vyhledávače www.seznam.cz podařilo připojit. Následně na to bylo učiněno 
souběžné  připojení  k  výše  uvedeným  webovým  stránkám,  a  to  prostřednictvím  dálkového 
připojení  k  zařízení  mimo  Úřad  a  prostřednictvím  běžného  připojení  v  budově  Úřadu. 
Prostřednictvím dálkového připojení byla zobrazena webová stránka XXXXXX, obsahující text: 
„117  556  158,-  Kč,  ztratili  poctiví  vlastníci  v  nepřihlášených  insolvencích  díky  nečinnosti 
výborů.“, ale na obrazovce počítače v budově Úřadu byla zobrazena stránka obsahující  text 
„Chyba  http  403,  Microsoft  Edge  se  nemůže  dostat  na  tuto  stránku.“  To  vše  bylo 
zdokumentováno pořízením printscreenů a výpisů vybraných stránek. 

[13]  Ze  spisového  materiálu  dále  vyplývá,  že  obviněná  podala  proti  kontrolním  zjištěním 
námitky, které předsedkyně Úřadu dne 23. července 2019 zamítla, přičemž  v rámci vyřízení 

 

4/10 

námitek mimo jiné konstatovala, že za otevřená data, která jsou veřejně přístupná a je možno 
je používat „při podnikání nebo jiné výdělečné činnosti, ke studijním nebo vědeckým účelům 
anebo při veřejné kontrole povinných subjektů“, lze podle § 4b odst. 2 zákona č. 106/1999 Sb., 
o   svobodném  přístupu  k  informacím,  považovat  pouze  ta,  která  jsou  uvedena  v  seznamu 
vedeném  podle  nařízení  vlády  č.  425/2016  Sb.,  o  seznamu  informací  zveřejňovaných  jako 
otevřená  data  a  jelikož  předmětné  zdrojové  osobní  údaje  nejsou  do  tohoto  seznamu 
v komplexnosti zařazeny, je nutno odmítnout názor obviněné, podle něhož je třeba oprávněný 
zájem hledat v samotném konceptu otevřených dat. To ale a priori nevylučuje aplikaci čl. 6 
odst. 1 písm. f) nařízení (EU) 2016/679. K tomuto předsedkyně Úřadu dále uvedla, že obviněná 
žádný  jiný  oprávněný  zájem  než  výše  uvedený,  tedy,  že  tento  je  imanentní  součástí  tzv. 
otevřených  dat,  v podaných  námitkách  nedeklarovala.  Tím,  že  ze  strany  obviněné  v rámci 
námitek nebyl doložen žádný relevantní oprávněný zájem, je primárně vyloučeno aplikovat 
čl. 6 odst. 1 písm. f) nařízení (EU) 2016/679, aniž by bylo třeba provádět test ve smyslu tohoto 
ustanovení. Dále je zde uvedeno, že další zveřejnění již publikovaných osobních údajů navíc 
zkombinovaných tak, že tyto multiplikují svoji informační hodnotu, představuje vyšší dimenzi 
zásahu do soukromí, k čemuž by bylo třeba přihlédnout. Z druhé strany by bylo možné v rámci 
aplikace  čl.  6  odst.  1  písm.  f)  nařízení  (EU)  2016/679  akceptovat  použití  (další  zpracování) 
předmětných osobních údajů pro pokrytí určité konkrétně specifikované legální potřeby, např. 
vymáhání určitého dluhu k tomu legitimovanou osobou, aniž by docházelo ke zveřejňování, 
což  ale  evidentně  není  tento  případ.  A  žádný  další  právní  titul  pro  předmětné  zpracování 
osobních  údajů  pak  nepřipadá  v  úvahu.  Na  závěr  předsedkyně  Úřadu  uvedla,  že  nad  tento 
rámec je nutno podotknout, že v případě nalezení právního titulu by bylo třeba plnit i další 
povinnosti  uložené  nařízením  (EU)  2016/679,  např.  dbát  na  přesnost  zpracovávaných 
osobních údajů, plnit informační povinnosti vůči subjektům údajů apod. 

[14]  Po  vyřízení  námitek  proti  kontrolním  zjištěním,  byla  obviněné  příkazem  čj.  UOOU-
03659/19-2 ze dne 9. září 2019 uložena opatření k nápravě, a to vymazat a dále nezpracovávat 
osobní údaje stěžovatele a dále bez souhlasu nezpracovávat osobní údaje členů výborů SVJ 
a členů SVJ nepřihlášených k insolvenci. Dne 9. října 2019 Úřad obdržel sdělení obviněné, že 
uložená opatření k nápravě v plném rozsahu splnila, neboť obsah webových stránek XXXXXX 
se k datu 8. října 2019 již dále nezobrazuje, což doložila printscreenem obrazovky z téhož dne.  

[15]  Kontrolní  spis  čj.  UOOU-10021/18  byl,  vzhledem  k závažnosti  porušení  ustanovení 
nařízení (EU) 2016/679, dne 24. září 2019 postoupen kontrolujícím inspektorem správnímu 
orgánu prvního stupně k vedení řízení o přestupku.  

[16]  Dne 17. října 2020 a následně dne 11. listopadu 2020 byla správním orgánem prvního 
stupně provedena kontrola předmětných webových stránek obviněné, při které bylo zjištěno, 
že  osobní  údaje  stěžovatele  jsou  zde  nadále  uvedeny,  avšak  provozovatelem  webových 
stránek XXXXXX byla již od 11. října 2019 jiná společnost se sídlem na Seychelách.  

[17]  Následně,  dne  12.  února  2020,  byl  správním  orgánem  prvního  stupně  vydán  příkaz 
UOOU-04103/19-10  ve  věci  podezření  ze  spáchání  přestupku  podle  §  62  odst.  1  písm.  b) 
zákona č. 110/2019 Sb., o zpracování osobních údajů v souvislosti se zpracováním osobních 
údajů  členů  výborů  společenství  vlastníků  jednotek  a  členů  společenství  vlastníků  jednotek 
v insolvenci na webových stránkách XXXXXX, který byl doručen obviněné dne 13. února 2020.  

[18]  Proti výše uvedenému příkazu podala dne 21. února 2020 obviněná prostřednictvím 
svého právního zástupce XXXXXX, advokáta, odpor, čímž v souladu s § 150 odst. 3 zákona č. 

 

5/10 

500/2004 Sb., správní řád došlo ke zrušení tohoto příkazu a správní řízení pokračovalo. Správní 
orgán poté zaslal právnímu zástupci obviněné výzvu k seznámení se s podklady rozhodnutí, na 
kterou  reagoval  dopisem  nazvaným  „Stanovisko  a  vyjádření  účastníka,  žádost  o  nařízení 
ústního jednání“ ze dne 12. března 2020, jehož obsah je uvedený v odůvodnění rozhodnutí 
správního orgánu prvního stupně. Závěrem svého dopisu právní zástupce obviněné požádal 
správní orgán o nařízení ústního jednání v souladu s § 80 odst. 2 zákona č. 250/2016 Sb. Na 
tuto žádost bylo právnímu zástupci obviněné odpovězeno dopisem ze dne 23. března 2020, že 
vzhledem k situaci, kdy byl vyhlášen nouzový stav vyvolaný celosvětovou pandemií koronaviru 
COVID-19 a v návaznosti na opatření přijatá vládou České republiky, i Úřad žádá veřejnost, aby 
v rámci preventivních opatření upřednostnila elektronickou a telefonickou komunikaci před 
osobní návštěvou budovy Úřadu. S ohledem na skutečnost, že právní zástupce obviněné na 
dopis ze dne 23. března 2020 nereagoval, byl telefonicky kontaktován dne 15. dubna 2020 s 
dotazem, zda bude v dané věci reagovat písemně, nebo trvá nadále na ústním jednání. XXXXXX 
sdělil,  že  obviněné  vypověděl  plnou  moc  a  z  tohoto  důvodu  ji  již  nezastupuje.  O  této 
skutečnosti zaslal Úřadu písemné vyrozumění ze dne 15. dubna 2020. 

[19]  Dne  20.  dubna  2020  správní  orgán  prvního  stupně  požádal  předsedkyni  Úřadu 
o zvážení postupu podle § 80 odst. 4 písm. d) zákona č. 500/2004 Sb., tedy vydání usnesení 
o přiměřeném prodloužení zákonné lhůty pro vydání rozhodnutí do 30. června 2020, neboť se 
důvodně předpokládalo, že v této lhůtě bude rozhodnutí vydáno. Usnesením ze dne 14. května 
2020 byla lhůta pro vydání rozhodnutí prodloužena do 30. června 2020. 

[20]  Obviněné  bylo  zasláno  nařízení  ústního  jednání  ze  dne  26.  května  2020,  které  bylo 
nařízeno  na  den  10.  června  2020.  Z  úředního  záznamu  ze  dne  10.  června  2020  vyplývá, 
že obviněné bylo předvolání k nařízenému ústnímu jednání doručeno fikcí dne 5. června 2020 
a obviněná se bez řádné omluvy k ústnímu jednání nedostavila. 

[21]  Správní  orgán  poté  zaslal  obviněné  sdělení  o  možnosti  uplatnění  jejího  práva,  které 
spočívá v seznámení se s podklady rozhodnutí čj. UOOU-04103/19-24 ze dne 10. června 2020, 
na které obviněná nereagovala. 

[22]  Dne  30.  června  2020  bylo  správním  orgánem  prvního  stupně  vydáno  rozhodnutí, 
čj. UOOU-04103/19-25  (dále  jen  „napadené  rozhodnutí“),  kterým  byla  obviněná  uznána 
vinnou  ze  spáchání  přestupku  podle  §  62  odst.  b)  zákona  č. 110/2019  Sb.  ,  neboť  porušila 
některou ze základních zásad pro zpracování osobních údajů podle čl. 5 až 7 nebo 9 nařízení 
Evropského parlamentu a Rady (EU) 2016/679, kterého se, jako správce osobních údajů členů 
společenství vlastníků jednotek uvedených v insolvenčním rejstříku podle čl. 4 bodu 7 nařízení 
(EU) 
stránek  
XXXXXX,  zpracovávala  v  době  nejméně  od  11.  listopadu  2018  nejdéle  však  do  vypnutí 
webových stránek dne 7. října 2019 osobní údaje neurčeného počtu členů výborů společenství 
vlastníků jednotek a členů společenství vlastníků jednotek v insolvenci a přiřazovala k osobním 
údajům členů společenství vlastníků jednotek informaci o tom, že je s daným subjektem údajů 
vedeno insolvenční řízení a současně k tomuto připojila přímý odkaz na insolvenční rejstřík. 

provozování  webových 

2016/679, 

dopustila 

tím, 

při 

že 

[23]  Tímto  svým  jednáním  obviněná  porušila  čl.  6  odst.  1  nařízení  (EU)  2016/679,  tedy 
povinnost  zpracovávat  osobní  údaje  pouze  na  základě  některého  právního  důvodu 
upraveného  v  písm.  a)  až  f)  tohoto  ustanovení,  za  což  jí  byla  podle  §  35  písm.  b)  zákona 
č. 250/2016 Sb., o odpovědnosti za přestupky a řízení o nich, a v souladu s čl. 83 odst. 5 písm. a) 
nařízení (EU) 2016/679 uložena pokuta ve výši 30.000 Kč. 

 

6/10 

[24]  Své rozhodnutí správní orgán prvního stupně odůvodnil tak, že osobní údaje obsažené 
v informačním systému ARES, které jsou v souladu s bodem 19. nařízení vlády č. 425/2016 Sb., 
zveřejňovány  jako  otevřená  data,  má  obviněná  možnost  dále  zpracovávat.  Dle  správního 
orgánu prvního stupně jí k dalšímu zpracování těchto osobních údajů za účelem realizace její 
podnikatelské  činnosti  nebo  jiné  výdělečné  činnosti,  a to  i prostřednictvím  poskytování 
bezplatné  služby  zahrnující  zpracování  veřejně  dostupných  informací  obsahujících  osobní 
údaje  fyzických  osob  (členů  statutárních  orgánů  SVJ  a  insolvenčních  dlužníků  –  členů  SVJ), 
může svědčit právní titul dle čl. 6 odst. 1 písm. f) nařízení (EU) 2016/679. Správní orgán prvního 
stupně  rovněž  konstatoval,  že  k posouzení  možnosti  aplikace  tohoto  právního  titulu 
je prováděn balanční test, jehož součástí je i vyvratitelná právní domněnka o přednosti dalšího 
zpracování  otevřených  dat  před  právy  a  oprávněnými  zájmy  subjektů  údajů  obsažená 
v poslední větě § 4b odst. 2 zákona č. 106/1999 Sb., o svobodném přístupu k informacím.  Jak 
konstatoval  správní  orgán  prvního  stupně,  musí  každý  správce  před  započetím  zpracování 
osobních  údajů  stanovit  účel  a  prostředky  zpracování  otevřených  dat  a  dodržovat  další 
povinnosti, které na něj jako na správce dopadají (povinnost zpracovávat pouze přesné osobní 
údaje,  plnit  informační  povinnost,  umožnit  subjektům  údajů  výkon  jejich  práv  –  právo  být 
zapomenut, právo na námitku, právo na přístup k osobním údajům a další). 

[25]  Ohledně údajů, která obviněná zpracovávala z insolvenčního rejstříku v rozsahu číslo 
insolvenčního řízení a přímý odkaz na dané řízení do veřejně dostupné aplikace, uvedl správní 
orgán prvního stupně, že data a osobní údaje z insolvenčního rejstříku nejsou součástí open 
dat  ve  smyslu  nařízení  vlády  č.  425/2016  Sb.  V  případě  dalšího  zveřejňování  údajů 
z insolvenčního rejstříku je tedy potřeba zjistit, zda zvláštní zákon, tj. zákona č. 182/2006 Sb., 
o úpadku a způsobech jeho řešení (insolvenční zákon), umožňuje s informacemi a osobními 
údaji v něm volně nakládat. Pravidla pro nakládání s insolvenčním rejstříkem jsou upravena 
v § 419 odst. 3 výše uvedeného zákona, a to následujícím způsobem: „Insolvenční rejstřík je 
veřejně přístupný, s výjimkou údajů, o kterých tak stanoví tento zákon. Každý má právo do něj 
nahlížet a pořizovat si z něj kopie a výpisy. Soudce insolvenčního soudu má přístup ke všem 
údajům  vedeným  v  insolvenčním  rejstříku.“  Z  výše  uvedeného  tedy  dle  správního  orgánu 
prvního stupně vyplývá pouze možnost do insolvenčního rejstříku nahlédnout a pořídit si z něj 
kopii a výpis. Insolvenční zákon nezakotvuje možnost insolvenční rejstřík zveřejnit (zpřístupnit) 
jiným  subjektem  než  Ministerstvem  spravedlnosti  České  republiky,  které  je  správcem 
insolvenčního  rejstříku  podle  §  419  odst.  1  zákona  č.  182/2006  Sb.  Obviněné  tak  není 
insolvenčním zákonem dána možnost, aby údaje z veřejného rejstříku převzala a tyto údaje 
uváděla na svých webových stránkách. Z výše uvedeného vyplývá, že obviněná nemůže osobní 
údaje  v  rámci  insolvenčního  rejstříku  zpracovávat  formou  jejich  dalšího  zveřejnění  na 
internetu a dovolávat se právního titulu oprávněného zájmu podle čl. 6 odst. 1 písm. f) nařízení 
(EU) 2016/679. 

[26]  Při  ukládání  sankce  správní  orgán  prvního  stupně  přihlédl  jako  k  okolnosti  zvyšující 
závažnost  jednání,  zejména  ke  skutečnosti,  že  obviněné  v  případě  zveřejňování  informací 
z insolvenčního rejstříku scházel ke zpracování odpovídající právní titul, a dále pak i k době po 
kterou  obviněná  osobní  údaje  členů  SVJ  zveřejňovala  (nejméně  necelých  12  měsíců).  Po 
souhrnném  zhodnocení  všech  okolností  byla  pokuta  uložena  při  samé  dolní  hranici  sazby, 
kterou nařízení (EU) 2016/679 stanoví a která činí 20 000 000 eur. 

[27]  Proti výše uvedenému rozhodnutí správního orgánu prvního stupně podala obviněná 

dne 23. července 2020 rozklad. 

 

7/10 

 

  Obsah rozkladu 

[28]  Ve svém rozkladu ze dne 23. července 2020 obviněná pouze uvedla, že s napadeným 
rozhodnutím  nesouhlasí  a  podává  proti  tomuto  rozhodnutí  rozklad,  a  to  do  všech  výroků 
rozhodnutí. K tomu obviněná uvedla, že navrhuje, aby bylo napadené rozhodnutí zrušeno.  

[29]  Správní  orgán  prvního  stupně  zaslal  dne  28.  července  2020  obviněné  výzvu 
k odstranění vad podání, a to ve lhůtě 10 dnů od doručení výzvy, neboť z podaného rozkladu 
není zřejmé, v čem je spatřován rozpor s právními předpisy nebo nesprávnost rozhodnutí  či 
řízení, které rozhodnutí předcházelo. Obviněná ve stanovené lhůtě na výzvu nereagovala, ani 
si výše uvedenou výzvu v datové schránce nevyzvedla, což je zřejmé ze skutečnosti, že tato 
výzva byla dne 7. srpna 2020 doručena fikcí.  

 

  Posouzení orgánem druhého stupně 

[30]  Vzhledem  k  tomu,  že  rozklad  podaný  obviněnou  společností  proti  rozhodnutí 
správního  orgánu  prvního  stupně  nebyl  ani  po  výzvě  správního  orgánu  prvního  stupně 
čj. UOOU-04103/19-27 ze dne 27. července 2020 nijak odůvodněn a též v něm nebyly uvedeny 
žádné  odvolací  námitky,  bylo  napadené  rozhodnutí  odvolacím  orgánem  posuzováno  pouze 
z hlediska  jeho  souladu  s právními  předpisy  podle  ustanovení  §  89  odst.  2  zákona 
č. 500/2004 Sb., správní řád.  

[31]  Odvolací orgán předně konstatuje, že  obviněná přebírala  osobní údaje  členů výborů 
SVJ  z informačního  systému  Ministerstva  financí  ČR  ARES,  který zpřístupňuje  veřejné  údaje 
o ekonomických  subjektech  z informačních  systémů  veřejné  správy  dle  §  7  odst.  1  zákona 
č. 304/2013 Sb., o veřejných rejstřících dle bodu 19. nařízení vlády č. 425/2016 Sb., o seznamu 
informací  zveřejňovaných 
jako  otevřená  data.  Dále  obviněná  zveřejňovala  údaje 
z insolvenčního  rejstříku,  konkrétně  číslo  insolvenčního  řízení  a  odkaz  na  dané  řízení  ve 
veřejně  dostupné  aplikaci  Ministerstva  spravedlnosti  (https://isir.justice.cz),  tedy  údaje 
o aktuálních  insolvenčních  dlužnících,  v případě,  kdy  se  adresa  bydliště  shoduje  s adresou 
nějakého SVJ, jedná se o veřejné údaje, tyto údaje však nemají povahu otevřených dat.  

[32]  Lze konstatovat, že právní ochrana osobních údajů, jež mají charakter veřejných údajů, 
ze strany zákonodárce je silnější než právní ochrana osobních údajů zveřejňovaných formou 
tzv.  otevřených  dat, u  kterých  zákonodárce  stanovil  v  §  4b  odst. 2  zákona  č. 106/1999  Sb., 
zákon  o svobodném  přístupu  k informacím  vyvratitelnou  právní  domněnku  přednosti 
zpracovávání těchto osobních údajů (k těmto důsledkům však níže). 

[33]  Zákon  č.  182/2006  Sb.,  o  úpadku  a  způsobech  jeho  řešení  (insolvenční  zákon), 
neobsahuje  výslovný  zákaz  dalšího  zveřejňování  osobních  údajů,  avšak  ani  takové  další 
zpracování  formou  zveřejňování  nepředvídá.  V  daném  případě  by  tak  přicházel  teoreticky 
v úvahu pouze právní titul zpracování podle čl. 6 odst. 1 písm. f) nařízení (EU) 2016/679, ovšem 
vzhledem k charakteru zveřejňovaných osobních údajů a nenaplnění předpokladu důvodného 
očekávání zpracování těchto osobních údajů obviněnou, s ohledem na neexistenci právního 
vztahu mezi ní a subjekty osobních údajů dle recitálu 47 nařízení (EU) 2016/679, je zjevné, že 

 

8/10 

oprávněné zájmy správce v tomto daném případě (tj. ve vztahu k jím deklarovaným účelům 
zpracování) nepřeváží nad základními právy subjektů údajů. Odvolací orgán proto souhlasí se 
závěrem správního orgánu prvního stupně, a sice, že obviněné scházel ke zpracování formou 
zveřejňování informací z insolvenčního rejstříku odpovídající právní titul podle nařízení (EU) 
2016/679. 

[34]  Ohledně dalšího zpracování osobních údajů převzatých z informačního systému ARES, 
které  byly,  v souladu  s bodem  19.  nařízení  vlády č. 425/2016  Sb.,  zveřejněny  jako  otevřená 
data, odvolací orgán konstatuje, že takové další zpracování (za splnění zákonných podmínek 
možné) není vyloučeno, avšak je zjevné, že po oddělení údajů z insolvenčního rejstříku [které 
obviněná  zpracovávala  v rozporu  s nařízením  (EU)  2016/679],  bude  další  zpracovávání 
„zbylých“ osobních údajů, tedy údajů převzatých z informačního systému ARES, oddělených 
od údajů z insolvenčního rejstříku, neúčelné. To vytvoří zcela novou situaci. Obviněná, má-li 
být  zpracování  zachováno,  bude  nucena  před  takovým  dalším  zpracováním  znovu  stanovit 
(nový) účel a prostředky zpracování těchto otevřených dat a dodržovat další povinnosti, které 
na ni jako na správce osobních údajů dopadají. K tomu dále odvolací orgán uvádí, že osobní 
údaje  formálně  označené  za  otevřená  data  nebo  fakticky  poskytované  ve formátu 
předepsaném pro otevřená data neztrácení zcela svou povahu a právních ochranu. Důkazem 
toho je skutečnost, že ustanovení § 4b odst. 2 zákona č. 106/1999 Sb., o svobodném přístupu 
k informacím  je  koncipováno  jako  vyvratitelná  právní  domněnka,  nikoliv  tedy  právní  fikce. 
Případná  fikce  nadřazenosti  režimu  otevřených  dat  nad  ochranou  osobních  údajů  by  byla 
ostatně  i  v samém   rozporu  s ustanovením  recitálu  21  Směrnice  Evropského  parlamentu  a 
Rady (EU) 2003/98/ES ze dne 17. listopadu 2003, o opakovaném použití informací veřejného 
sektoru, který stanoví, že  směrnice má být prováděna a uplatňována v plné shodě se zásadami 
ochrany osobních údajů, v souladu se Směrnicí Evropského parlamentu a Rady (EU) 95/46/ES 
ze dne 24. října 1995, o ochraně fyzických osob v souvislosti se zpracováním osobních údajů 
a o  volném  pohybu  těchto  údajů,  jež  byla  nahrazeno  nařízením  (EU)  2016/679.    Příslušné 
veřejné orgány zodpovědné za zpracování osobních údajů v režimu otevřených dat disponují 
právním titulem zpracování dle § 6 odst. 1 písm. c) nařízení (EU) 2016/679. V případě dalšího 
zpracování 
formou  dalšího  zveřejňování 
veřejnoprávních  rejstříků  primárně  zveřejněných  v režimu  open  dat  přichází  teoreticky 
v úvahu pouze právní titul zpracování dle § 6 odst. 1 písm. f) nařízení (EU) 2016/679, přičemž 
faktická možnost aplikace tohoto právního titulu je odvislá od účelu zpracování deklarovaného 
správcem. V rámci tohoto dalšího zpracování pro jiný účel, než pro který byly osobní údaje 
shromážděny, jež není založeno na souhlasu subjektu údajů nebo na právu Unie či členského 
státu, který v demokratické společnosti představuje nutné a přiměřené opatření k zajištění cílů 
uvedených  v  čl.  23  odst.  1,  musí  správce  osobních  údajů  mimo  jiné  zohlednit  i  důsledky 
takového zpracování pro subjekt údajů, v souladu s požadavky 6 odst. 4 písm. d) nařízení (EU) 
2016/679. 

těchto  údajů  soukromoprávními  správci 

[35]  Nad  rámec  výše  uvedeného  tak  považuje  odvolací  orgán  za  nezbytné  dodat,  že  za 
dosavadní právní úpravy, jež nedostatečně rozlišuje osobní a jiné údaje zařazované do režimu 
open  dat  a  spoléhá  tak  na  interpretační  a  aplikační  praxi,  nemůže  vyvratitelná  právní 
domněnka  ve  smyslu  §  4b  odst.  2  zákona  č. 106/1999  Sb.  ze  své  povahy  ani  kompenzovat 
nedostatek  konkrétního  oprávněného  zájmu,  ani  zakotvit  účelově  neomezenou  zákonnou 
licenci, ani normativně předjímat výsledek testu proporcionality. K dosažení takového cíle by 
musel zákonodárce použít jinou právní konstrukci.   

 

9/10 

[36]  Lze  tedy  shrnout,  že  odvolací  orgán  po  celkovém  přezkoumání  neshledal  napadené 
rozhodnutí nezákonným a neshledal ani žádná pochybení v postupu předcházejícímu vydání 
tohoto rozhodnutí. Právní závěry správního orgánu prvního stupně byly řádně  odůvodněny 
a v souladu  s příslušnými  právními  předpisy,  a  to  včetně  uložené  pokuty,  jejíž  výše  je 
přiměřená danému porušení nařízení (EU) 2016/679. 

[37]  Na základě všech výše uvedených skutečností proto odvolací orgán rozhodl tak, jak je 

uvedeno ve výroku tohoto rozhodnutí. 

 

Poučení:         Proti tomuto rozhodnutí se podle ustanovení § 91 odst. 1 zákona č. 500/2004 Sb.,   

správní řád, nelze odvolat. 

 

Praha 22. prosince 2020 

 

 

 

 

 

otisk úředního razítka 

Mgr. Jiří Kaucký 

předseda 

(podepsáno elektronicky) 

10/10 

