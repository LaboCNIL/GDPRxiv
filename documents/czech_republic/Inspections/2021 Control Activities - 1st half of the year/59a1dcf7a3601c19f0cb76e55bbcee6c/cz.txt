

Cesta: Titulní stránka > Hlavní menu > Dozorová a rozhodovací činnost Kontrola zákonného titulu pro zpracování osobních údajů dle obecného nařízení a jejich zabezpečení v souvislosti s provozováním kamerového systému (UOOU-02805/20)
Společenství vlastníků jednotek
  
 
Kontrola byla provedena na základě stížnosti,
kdy podle stěžovatelky měl být bez právního titulu a bez řádného zabezpečení
pořízených záznamů v bytovém domě provozován kamerový systém
s kamerami zejména u hlavního vstupu do domu a u dveří do sklepních
prostor. ¨Úřad zahájil kontrolu,
jejímž předmětem bylo dodržování povinností stanovených obecným nařízením a
zákonem o zpracování osobních údajů, zejména pak kontrola zákonnosti zpracování
osobních údajů v souvislosti s provozem kamerového systému. Kontrolující zjistili, že
společenství vlastníků stanovilo účel a
prostředky zpracování osobních údajů, rozhodlo o pořízení, instalaci a
využívání kamerového systému se záznamem. Účelem zpracování je plnění zákonných povinností při správě domu a
pozemku v souladu se stanovami společenství vlastníků na základě rozhodnutí schůze shromáždění
vlastníků v návaznosti na předchozí incidenty v domě. Stanovilo také
dobu zpracování osobních údajů, včetně způsobu jejich likvidace, podmínky
provozu kamerového systému, včetně jeho zabezpečení, správce kamerového systému
a určilo podmínky, za kterých lze do pořízeného záznamu nahlédnout a za jakých
podmínek jej lze použít.

  Dále bylo zjištěno, že společenství
vlastníků plní povinnosti dle čl. 12 až čl. 14 obecného nařízení
prostřednictvím písemné Informace o
zpracování osobních údajů v souvislosti s provozováním kamerového
systému se záznamem, která je umístěna na nástěnce vedle vchodu do domu a
dále informačními tabulkami, které jsou umístěny v blízkosti každé
z instalovaných kamer.

  Kontrolou
nebylo zjištěno porušení obecného nařízení.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Kontrolní činnost v oblasti ochrany osobních údajů - 1. pololetí > Společenství vlastníků jednotek > Kontrola zákonného titulu pro zpracování osobních údajů dle obecného nařízení a jejich zabezpečení v souvislosti s provozováním kamerového systému (UOOU-02805/20)Zobrazit aktuální dokumenty | archiv dokumentů | dokumenty včetně archivu


 
