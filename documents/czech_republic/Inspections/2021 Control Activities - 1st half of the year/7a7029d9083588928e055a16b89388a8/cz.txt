

Cesta: Titulní stránka > Hlavní menu > Dozorová a rozhodovací činnost Kontrola zákonného titulu v souvislosti s využíváním souborů cookies (UOOU-02688/20)
Společnost provozující internetový obchod
  
 
Společnost provozující internetový obchod
využívá v rámci svých internetových stránek soubory cookies, přičemž kontrola
byla zahájena na základě stížnosti, která směřovala proti zpracování osobních
údajů v souvislosti s využíváním těchto souborů.

  Kontrola byla zaměřena napostavení
společnosti a dodržování povinností stanovených obecným nařízením (zejména
pak právní titul pro zpracování osobních údajů dle čl. 6, dodržení
podmínek vyjádření souhlasu dle čl. 7 a plnění povinnosti dle čl. 12 až 13)
v souvislosti s využíváním cookies na webových stránkách internetového
obchodu.

  Úřad konstatoval, že společnost porušila povinnost stanovenou v čl. 6
odst. 1 písm. a) obecného nařízení, neboť po přesněji nezjištěnou dobu nebyla
splněna podmínka vyjádření informovaného souhlasu. Porušení se dopustila tím,
že pokud se uživatel rozhodl před udělením souhlasu získat více informací o
zpracování osobních údajů a klikl na odkaz „Osobní údaje“, tak tím současně udělil
neinformovaný souhlas se zpracováním osobních údajů prostřednictvím cookies.Ze strany společnosti došlo k nápravě závadného
stavu, kdy v současné době již není možné udělit souhlas se zpracováním
osobních údajů prostřednictvím cookies pouhým kliknutím na jakýkoli odkaz na
stránce.    Kontrolující se též zaměřili na plnění
povinnosti uvedené v ustanovení čl. 12 obecného nařízení v souvislosti s
poskytováním informací, v rozsahu čl. 13 tohoto nařízení. Uvedená
ustanovení upravují povinnost správce informovat subjekt údajů o všech
podstatných parametrech zpracování osobních údajů, a to včetně jeho práv, která
mu ve vztahu k tomuto zpracování vznikají.

  Uvedené povinnosti společnost neporušila, tedy
splnila informační povinnost dle obecného nařízení.

 
 
Odkazy
Protokol o kontrole (UOOU-02688/20) [PDF, 452 kB]

 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Kontrolní činnost v oblasti ochrany osobních údajů - 1. pololetí > Poskytování zboží a služeb > Kontrola zákonného titulu v souvislosti s využíváním souborů cookies (UOOU-02688/20)Zobrazit aktuální dokumenty | archiv dokumentů | dokumenty včetně archivu


 
