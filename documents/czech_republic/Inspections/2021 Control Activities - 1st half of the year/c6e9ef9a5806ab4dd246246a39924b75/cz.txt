

Cesta: Titulní stránka > Hlavní menu > Dozorová a rozhodovací činnost Kontrola zákonného titulu pro zpracování osobních údajů a dalších povinností dle obecného nařízení v rámci zákaznických programů (UOOU-00864/21)
Maloobchodní prodejce
  
 
Předmětem kontroly bylo dodržování povinností
správce osobních údajů podle obecného nařízení se zaměřením na dodržování
povinností dle čl. 5, čl. 6, čl. 12 až čl. 22, čl. 28, čl. 30
a čl. 32 při provozování zákaznických, slevových a věrnostních programů,
včetně provozu e-shopu a využívání cookies.

  Kontrolou bylo zjištěno, že kontrolovaná osoba
zpracovává osobní údaje: na základě
souhlasu se zpracováním osobních údajů podle čl. 6 odst. 1 písm. a) obecného nařízení
(reklama a průzkum trhu, kontaktní údaje); z důvodu
uzavření a plnění smluvního vztahu v rámci zákaznického programu a z
důvodu smluvního vztahu vyplývajícího z internetového obchodu, včetně vedení
zákaznického konta, tj. podle čl. 6 odst. 1 písm. b) obecného
nařízení; z důvodu
zajištění ochrany práv a právem chráněných zájmů kontrolované osoby spočívajících
zejména v nutnosti stanovení, výkonu nebo ochrany právních nároků v soudním či
jiném řízení, v rámci mimosoudního jednání podle čl. 6 odst. 1 písm. f) obecného
nařízení.    Kontrolovaná osoba měla
zpracovány interní předpisy v dokumentech „Informace o ochraně
osobních údajů“, „Podmínky účasti v [zákaznickém] programu“, „Zásady zpracování
osobních údajů“ a „Obchodní podmínky“ (čl. 2). Ty obsahovaly dostatečné
informace o zpracování osobních údajů ve smyslu čl. 12 a informace o právech
subjektů údajů podle čl. 13 a násl. obecného nařízení. Interní
předpisy kontrolované osoby též obsahovaly dostatečné informace o ochraně
osobních údajů a jejich zabezpečení ve smyslu čl. 5 odst. 1 písm. f) obecného nařízení. Ve smyslu čl. 32 obecného nařízení měla
kontrolovaná osoba zpracována konkrétní rizika plynoucí ze zpracování a
posouzení vlivu na ochranu osobních údajů. Přístupy do jednotlivých databází
kontrolované osoby byly logovány.

  Kontrolující v závěru kontroly nekonstatovali
žádné porušení obecného nařízení.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Kontrolní činnost v oblasti ochrany osobních údajů - 1. pololetí > Poskytování zboží a služeb > Kontrola zákonného titulu pro zpracování osobních údajů a dalších povinností dle obecného nařízení v rámci zákaznických programů (UOOU-00864/21)Zobrazit aktuální dokumenty | archiv dokumentů | dokumenty včetně archivu


 
