

Cesta: Titulní stránka > Hlavní menu > Dozorová a rozhodovací činnost Kontrola zákonného titulu pro zpracování osobních údajů dle obecného nařízení kamerovým systémem (UOOU-04358/20)
Mateřská škola
  
 
Důvodem kontroly byl podnět jednoho z rodičů
dítěte navštěvujícího vícetřídní mateřskou školu, která provozuje další dvě
mateřské školy jako svá odloučená pracoviště. Bylo namítáno zpracování osobních
údajů prostřednictvím kamery zabírající prostor šatny, ve které se děti převlékají.

  Úřad zahájil kontrolu, jejímž předmětem bylo
dodržování povinností stanovených obecným nařízením a zákonem č. 110/2019 Sb.,
o zpracování osobních údajů, zejména pak kontrola zákonnosti zpracování
osobních údajů v souvislosti s provozem předmětné kamery.

  Kontrolující zjistili, že mateřská škola tím, že
umístila a provozuje kamery v prostorách šaten, které jsou určeny pro
převlékání dětí, porušila povinnost správce osobních údajů zpracovávat osobní
údaje na základě některého zákonného titulu dle čl. 6 odst. 1 písm. a) až f) obecné
nařízení. Tím, že mateřská škola zpracovávala osobní údaje dětí, jejich rodičů,
resp. osob zaznamenaných kamerovým systémem bez právního titulu, porušila
zásadu zákonnosti stanovenou v čl. 5 odst. 1 písm. a) tohoto nařízení.

  Mateřská škola v průběhu kontroly odstranila kamery ze všech šaten
určených pro převlékání dětí ve všech jí provozovaných budovách, proto nebylo
vedeno řízení o uložení opatření k nápravě. 
 
Odkazy
Protokol o kontrole (UOOU-04358/20) [PDF, 326 kB]

 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Kontrolní činnost v oblasti ochrany osobních údajů - 1. pololetí > Školství > Kontrola zákonného titulu pro zpracování osobních údajů dle obecného nařízení kamerovým systémem (UOOU-04358/20)Zobrazit aktuální dokumenty | archiv dokumentů | dokumenty včetně archivu


 
