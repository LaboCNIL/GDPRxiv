

Cesta: Titulní stránka > Hlavní menu > Dozorová a rozhodovací činnost Kontrola zákonného titulu pro zpracování osobních údajů dle obecného nařízení a jejich zabezpečení při provozu komunitní počítačové sítě (UOOU-03254/20)
Spolek
  
 
Spolek zajišťuje komunitní počítačovou síť, přičemž
kontrola byla zahájena na základě podání stěžovatele, ve kterém bylo namítáno
neoprávněné předávání a zpracovávání osobních údajů členů a vzneseny pochyby co
do zabezpečení těchto údajů v informačních systémech, které spolek provozuje.
Jelikož podatel již není členem spolku, namítal také rozsah zpracování jeho
osobních údajů a přístup k nim.

  Kontrola byla zaměřena na dodržování
povinností spolku v souvislosti se zpracováním osobních údajů jeho členů,
včetně zpracování osobních údajů stěžovatele, zejména na dodržování povinností
dle čl. 6, čl. 25 a čl. 32 obecného nařízení.

  Kontrolující konstatovali, že spolek
zpracovává osobní údaje členů spolku na základě legitimních právních titulů,
konkrétně dle čl. 6 odst. 1 písm. b) (splnění smlouvy), písm. c) (splnění
právní povinnosti), písm. f) (splnění oprávněných zájmů příslušného správce) a
v případě stěžovatele dle čl. 6 odst. 1 písm. c) a f) obecného nařízení. Spolek
tedy neporušil povinnosti stanovené uvedenými články obecného nařízení. Kontrolující dále s ohledem na předmět
kontroly hodnotili, zda a do jaké míry kontrolovaná osoba plní povinnosti
týkající se zabezpečení osobních údajů, i v souvislosti s provozujícími
informačními systémy, jak je její povinností podle čl. 25 a čl. 32 obecného nařízení.
Úřad v tomto směru dospěl k závěru, že spolek přijal vhodná technická a
organizační opatření za účelem zajištění bezpečnosti zpracovávaných osobních
údajů jeho členů.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Kontrolní činnost v oblasti ochrany osobních údajů - 1. pololetí > Neziskový sektor > Kontrola zákonného titulu pro zpracování osobních údajů dle obecného nařízení a jejich zabezpečení při provozu komunitní počítačové sítě (UOOU-03254/20)Zobrazit aktuální dokumenty | archiv dokumentů | dokumenty včetně archivu


 
