

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů v systému EURODAC
UOOU-02692/21
  
 

Kontrola byla zahájena na základě Kontrolního
plánu Úřadu pro rok 2021. Eurodac je systém pro srovnání otisků prstů
žadatelů o azyl a některých kategorií ilegálních přistěhovalců. Na základě
tohoto systémů je příslušným orgánům v členských státech Evropské unie
umožněna identifikace žadatelů o azyl a také identifikace osob, které byly
zadrženy v souvislosti s nezákonným překročením vnější hranice
Evropské unie. Úřad kontroloval zejména povinnosti přímo vyplývající
z tzv. nařízení o Eurodac



[1]



.







Kontrolující nezjistili žádná
pochybení z hlediska stanoveného rozsahu zpracovávaných údajů, ani
z hlediska postupu při shromažďování a dalším zpracování osobních údajů.
Kontrolující při ověřování této skutečnosti realizovali tři místní šetření na
třech různých pracovištích.




Bylo zjištěno drobné pochybení
v povinnosti nahlásit Komisi a agentuře eu-LISA všechny jednotky
s přístupem k údajům zaznamenaným v ústředním systému Eurodac.
Kontrolovaná osoba však již v průběhu kontroly zahájila kroky vedoucí k nápravě
stavu a o postupu v této věci Úřad dále informuje.









Částečné pochybení bylo shledáno
též v oblasti poučení, kdy osobám, kterým jsou otisky prstů odebírány,
nejsou předány veškeré informace stanovené nařízením o Eurodac. Také
v tomto případě kontrolovaná osoba po ukončení kontroly avizovala práce na
nápravě zjištěného stavu.









Kontrolovaná osoba proti protokolu
o kontrole nepodala námitky. Jak je již uvedeno, v dané věci s Úřadem
dále aktivně komunikuje s cílem zřídit nápravu zjištěných pochybení. 















Doplňující informace: 



Vytvořením schengenského prostoru
došlo ke zrušení kontrol na vnitřních hranicích schengenského území a tím
i k odstranění překážek volného pohybu.   To nepochybně přispělo
ke zjednodušení mezistátního pohybu občanů členských států a k užší spolupráci
jednotlivých zemí, k zajištění efektivního fungování celého systému však
bylo potřeba přijmout odpovídající pravidla, a to také v oblasti
ochrany osobních údajů. 










Úřad plní v oblasti schengenské spolupráce úkol dozorového orgánu, který
vykonává dohled nad dodržováním příslušných předpisů, a přispívá tak
k ochraně základních práv osob, jejichž osobní údaje jsou předmětem
zpracování v informačních systémech schengenského prostoru. Podrobnější
informace jsou k této problematice dostupné zde: 



https://www.uoou.cz/schengen-informacni-systemy-eu/ds-1887/p1=1887

.















[1]



Nařízení
Evropského parlamentu a Rady (EU) č. 603/2013 ze dne 26. června 2013 o zřízení
systému „Eurodac“ pro porovnávání otisků prstů za účelem účinného uplatňování
nařízení (EU) č. 604/2013, kterým se stanoví kritéria a postupy pro určení
členského státu příslušného k posuzování žádosti o mezinárodní ochranu podané
státním příslušníkem třetí země nebo osobou bez státní příslušnosti v některém
z členských států, a pro podávání žádostí orgánů pro vymáhání práva členských
států a Europolu o porovnání údajů s údaji systému Eurodac pro účely vymáhání
práva a o změně nařízení (EU) č. 1077/2011, kterým se zřizuje Evropská agentura
pro provozní řízení rozsáhlých informačních systémů v prostoru svobody,
bezpečnosti a práva


 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2022 > Kontrolní činnost v oblasti ochrany osobních údajů – 1. pololetí > SCHENGEN > Kontrola zpracování osobních údajů v systému EURODACZobrazit aktuální dokumenty | archiv dokumentů | dokumenty včetně archivu


 
