

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů prostřednictvím kamerového systému v obchodním centru (společnost Centrum Chodov, a.s.)

  
 
Na základě podnětu provedl Úřad kontrolu, jejímž předmětem bylo dodržování povinností stanovených nařízením (EU) 2016/679 v souvislosti se zpracováním osobních údajů prostřednictvím kamerového systému umístěného v prostorách toalet a v blízkosti toalet v nákupní galerii.



Kontrola prokázala, že v prostorách umýváren, tedy před toaletami (dámskými i pánskými) jsou umístěny kamery, a to z důvodu ochrany zdraví a majetku centra, prodejců a zákazníků. Kamery byly stabilní, s pevně nastaveným odstíněním tak, aby nebylo narušeno soukromí návštěvníků toalet a současně byl zajištěn stanovený účel. Součástí kontroly bylo dále plnění ostatních povinností správce osobních údajů v souvislosti s provozem kamerového systému, a to zejména informační povinnost, zabezpečení osobních údajů, právo přístupu k osobním údajům.



Úřad v souvislosti s předmětným zpracováním osobních údajů nezjistil porušení nařízení (EU) 2016/679.


Kontrolu řídil inspektor MVDR František Bartoš.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 2. pololetí > Kontrola zpracování osobních údajů prostřednictvím kamerového systému v obchodním centru (společnost Centrum Chodov, a.s.)Zobrazit aktuální dokumenty | archiv dokumentů | dokumenty včetně archivu


 
