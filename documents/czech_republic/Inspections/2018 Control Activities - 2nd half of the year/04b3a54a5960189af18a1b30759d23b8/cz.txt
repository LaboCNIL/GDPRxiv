

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů agenturou práce (PRAGMA personální agentura s.r.o.)

  
 
Na základě svého kontrolního plánu provedl Úřad kontrolu dle zákona č. 101/2000 Sb., jejímž předmětem bylo zpracování osobních údajů agenturou práce s ohledem na zpřísnění podmínek činnosti agentur práce v návaznosti na novelizaci zákona č. 435/004 Sb. o zaměstnanosti.



Kontrola prokázala, že kontrolovaná osoba zprostředkovává zaměstnání ve smyslu § 14 odst. 1 písm. a), b) a c) zákona o zaměstnanosti. Při této činnosti zpracovává osobní údaje agenturních zaměstnanců, a to v rozsahu nezbytném pro činnost dle povolení vydaných Úřadem práce České republiky. Osobní údaje jsou zpracovávány v listinné i elektronické podobě za účelem zprostředkování zaměstnání u třetí osoby, klienta personální agentury.



Úřad kontrolovanou osobu upozornil na možná rizika při tomto zpracování osobních údajů a doporučil jí vhodné postupy minimalizace těchto rizik. V souvislosti s předmětným zpracováním osobních údajů však nezjistil porušení zákona č. 101/2000 Sb.


Kontrolu řídil inspektor PhDr. Petr Krejčí.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 2. pololetí > Kontrola zpracování osobních údajů agenturou práce (PRAGMA personální agentura s.r.o.)Zobrazit aktuální dokumenty | archiv dokumentů | dokumenty včetně archivu


 
