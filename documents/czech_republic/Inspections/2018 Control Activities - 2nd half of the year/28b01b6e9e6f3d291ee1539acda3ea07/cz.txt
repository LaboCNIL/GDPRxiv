

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů při činnosti pojišťovacího agenta (SMS finance, a.s.)

  
 
Na základě podnětu provedl Úřad kontrolu dle zákona č. 101/2000 Sb., jejímž předmětem bylo zpracování osobních údajů při zprostředkování pojištění.



Kontrolovaná osoba jako samostatný podnikatelský subjekt je při daném zpracování v pozici správce osobních údajů, neboť určila účel a prostředky pro zpracování osobních údajů. Jednotliví podřízení pojišťovací zprostředkovatelé jsou pak v pozici zpracovatelů osobních údajů. Kontrolou bylo zjištěno, že kontrolovaná osoba nemá se svými zpracovateli uzavřenou zpracovatelskou smlouvu, neboť za smlouvu dle § 6 zákona č. 101/2000 Sb. není možné považovat smluvní povinnost zpracovatele řídit se interní směrnicí kontrolované osoby o nakládání s osobními údaji. Kontrolovaná osoba navíc nedisponovala souhlasem ani jiným právním titulem pro zpracování osobních údajů stěžovatele. 



Úřad tedy zjistil, že kontrolovaná osoba porušila povinnosti stanovené § 5 odst. 2 (právní titul pro zpracování) a § 6 (zpracovatelská smlouva) zákona č. 101/2000 Sb. Předsedkyně Úřadu zamítla námitky, které proti kontrolním zjištěním kontrolovaná osoba podala.



Úřad ve věci zahájil řízení o uložení nápravných opatření a zahájí řízení o přestupku.


Kontrolu řídil inspektor Ing. Josef Vacula.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 2. pololetí > Kontrola zpracování osobních údajů při činnosti pojišťovacího agenta (SMS finance, a.s.)Zobrazit aktuální dokumenty | archiv dokumentů | dokumenty včetně archivu


 
