

Cesta: Titulní stránka > Hlavní menu > Dozorová a rozhodovací činnost Kontrola zabezpečení osobních údajů (Finanční úřad územní pracoviště v Teplicích)

  
 
Na základě podnětu provedl Úřad kontrolu dle zákona č. 101/2000 Sb., jejímž předmětem bylo zabezpečení osobních údajů při činnosti finančního úřadu. Předmětem podnětu bylo doručení exekučního příkazu na chybnou adresu. 



Kontrola se zaměřila na posouzení toho, zda a v jaké míře byly dodrženy povinnosti, které kontrolované osobě, jako správci osobních údajů, vyplývají z ustanovení § 13 odst. 1 až 4 zákona č. 101/2000 Sb. (zabezpečení osobních údajů). Úřad v rámci kontroly hodnotil interní předpisy kontrolované osoby upravující nakládání s dokumenty, postup při školení zaměstnanců, a to i ve vztahu k využívání automatizovaného daňového informačního systému. Prověřil také opatření přijatá k zajištění fyzické bezpečnosti prostor, kde jsou osobní údaje zpracovávány. 



Úřad zjistil, že kontrolovaná osoba přijala a realizovala dostatečná technicko-organizační opatření k zajištění bezpečnosti zpracovávaných osobních údajů. Předmětný incident tedy nebyl způsoben absencí či nedostatečností opatření na straně kontrolované osoby, ale pochybením zaměstnankyně kontrolované osoby. 



Úřad tedy zjistil porušení § 14 zákona č. 101/2000 Sb. (zpracování za podmínek správcem stanovených), které ovšem není přestupkem. Takové pochybení zaměstnanců je řešeno v kárném či disciplinárním řízení v rámci pracovněprávního vztahu.


Kontrolu řídila inspektorka JUDr. Jiřina Rippelová.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 2. pololetí > Kontrola zabezpečení osobních údajů (Finanční úřad územní pracoviště v Teplicích)Zobrazit aktuální dokumenty | archiv dokumentů | dokumenty včetně archivu


 
