

Cesta: Titulní stránka > Hlavní menu > Dozorová a rozhodovací činnost Obchodní společnost

  
 
Kontrola dodržování povinností při šíření obchodních sdělení byla zahájena na základě 10 podnětů, které Úřad obdržel. Sdělení byla odesílána prostřednictvím e-mailových zpráv a obsahovala nabídky slev na vytvoření nových webových stránek a současně odkazovala na internetové stránky, na kterých byly nabízené služby poskytovány. Ke zdroji e-mailových adres kontrolovaná osoba uvedla, že pochází z internetového katalogu firem, kdy součástí registrace v tomto katalogu byl souhlas s využitím e-mailových kontaktů pro marketingové účely. Kontrolovaná osoba však souhlasy jednotlivých uživatelů e-mailových adres nedoložila a neprokázala tak, že by disponovala právním titulem k zasílání obchodních sdělení. Kontrolovaná osoba se tak dopustila porušení § 7 odst. 2 zákona č. 480/2004 Sb., o některých službách informační společnosti. Dále se kontrolovaná osoba v případě dvou obchodních sdělení dopustila porušení § 7 odst. 4 písm. a) zákona č. 480/2004 Sb., jelikož tyto zprávy nebyly jasně a zřetelně jako obchodní sdělení označeny. A v případě všech obchodních sdělení se dopustila porušení § 7 odst. 4 písm. b) zákona č. 480/2004 Sb., neboť obchodní sdělení neobsahovala jednoznačné označení toho, jehož jménem se komunikace uskutečňuje.Kontrolovaná osoba podala proti kontrolním zjištění námitky, které však byly předsedkyní Úřadu pro jejich opožděnost zamítnuty. Nicméně i tak poskytla předsedkyně Úřadu kontrolované osobě jisté vyjádření, ve kterém se s podanými námitkami kontrolované osoby vypořádala.Příslušná sankce za uvedené porušení nebyla Úřadem ukládána, neboť pouhé projednání v rámci kontrolního řízení s touto fyzickou osobou podnikající bylo dostatečné.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Nevyžádaná obchodní sdělení - 2. pololetí > Obchodní společnostZobrazit aktuální dokumenty | archiv dokumentů | dokumenty včetně archivu


 
