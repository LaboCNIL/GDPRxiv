

Cesta: Titulní stránka > Hlavní menu > Dozorová a rozhodovací činnost Kontrola zabezpečení osobních údajů
Obchodní společnost
  
 
Kontrola byla zahájena na základě podnětu, který postoupila Policie České republiky, a to na základě podání. Na jeho základě Policie ČR uskutečnila ohledání prostor společnosti, která se zabývala likvidací odpadu a prostory opustila z důvodu insolvence, kde se nacházel v cca 9 místnostech na zemi kancelářský odpad. Podání obsahovala zápis z ohledání, včetně informace od podatele, který tvrdil, že v prostorách se nachází fotokopie jeho občanského průkazu. Policie ČR pořídila fotodokumentaci ze všech místností, ale bez důkazu, že dokumenty obsahují osobní údaje.

Kontrola zjistila, že společnost je v likvidaci. V jejím rámci bylo její sídlo prodáno novému majiteli. Bylo zjištěno, že prodej se uskutečnil před zahájením kontroly, že nový majitel objektu nemá k dispozici žádné dokumenty, a ani žádné na místě nenašel. Z dokumentů Policie ČR nevyplynul žádný důkaz o tom, že by na místě byly dokumenty, zejména personální dokumenty, které by obsahovaly osobní údaje bývalých zaměstnanců společnosti. Současně bylo zjištěno, že společnost svoji činnost ukončila likvidací.

Kontrolou nebylo prokázáno podezření z neoprávněného zpřístupnění osobních údajů bývalých zaměstnanců.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2020 > Kontrolní činnost v oblasti ochrany osobních údajů - 1. pololetí > Ostatní > Kontrola zabezpečení osobních údajůZobrazit aktuální dokumenty | archiv dokumentů | dokumenty včetně archivu


 
