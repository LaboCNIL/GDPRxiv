

Cesta: Titulní stránka > Hlavní menu > Dozorová a rozhodovací činnost Společnost inComputer s.r.o.

  
 
Na základě 14 podnětů provedl Úřad kontrolu týkající se dodržování zákona č. 480/2004 Sb. v souvislosti se zasíláním obchodních sdělení.Stěžovatelé shodně uváděli, že nedali odesílateli k zasílání obchodních sdělení souhlas, nejsou ani jeho zákazníky a s výjimkou jednoho stěžovatele ani registrovanými uživateli.  Kontrolovaná osoba uváděla, že předmětní adresáti obchodních sdělení se prostřednictvím internetového obchodu i bez provedeného nákupu registrovali do věrnostního programu. Uvedené registrace však měly proběhnout ještě před zavedením dvoustupňového ověření souhlasu (tzv. double opt-in). Kontrolovaná osoba proto nebyla schopna prokázat udělený souhlas, jelikož e-mailová adresa mohla být zadána jinou osobou než uživatelem e-mailu.Kontrolující tak zjistili, že kontrolovaná osoba porušila povinnosti stanovené v § 7 odst. 2 zákona č. 480/2004 Sb., tedy využít podrobnosti elektronického kontaktu za účelem šíření obchodních sdělení elektronickými prostředky pouze ve vztahu k uživatelům, kteří k tomu dali předchozí souhlas.Vzhledem k tomu, že obchodní sdělení byla řádně označena, obsahovala identifikaci odesílatele a platnou adresu, na kterou je možné přímo a účinně zaslat informaci o tom, že si adresáti nepřejí další zasílání obchodních sdělení, kontrolující neshledali porušení § 7 odst. 4 zákona č. 480/2004 Sb.Za toto jednání Úřad uložil kontrolované osobě pokutu ve výši 36 000 Kč.Kontrola byla provedena oddělením nevyžádaných sdělení.Doporučení:Úřad v této souvislosti doporučuje, aby podnikatel, který získává souhlas se zasíláním obchodních sdělení prostřednictvím vyplnění e-mailové adresy do registračního či jiného formuláře na jeho internetových stránkách, zasílal na zadanou e-mailovou adresu žádost o potvrzení souhlasu, tedy aby zavedl double opt-in. Prokazatelný souhlas je totiž zpravidla poskytnut až potvrzením této žádosti (například kliknutím na zadaný odkaz nebo odesláním odpovědi). Pro prokázání udělení souhlasu konkrétním uživatelem e-mailové adresy je podnikatel dále povinen informace o udělení tohoto souhlasu (logy) uchovávat.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Nevyžádaná obchodní sdělení - 1. pololetí > Společnost inComputer s.r.o.Zobrazit aktuální dokumenty | archiv dokumentů | dokumenty včetně archivu


 
