

Cesta: Titulní stránka > Hlavní menu > Dozorová a rozhodovací činnost INTER – IVCO s.r.o. - zpracování osobních údajů v registru dlužníků umístěném na webových stránkách www.rejstrikdluhu.cz

  
 
Na základě kontrolního plánu Úřadu provedl Úřad kontrolu dodržování povinností správce osobních údajů stanovených zákonem č. 101/2000 Sb. při zpracování osobních údajů v registru dlužníků umístěném na webových stránkách. Úřad se zaměřil na existenci právního titulu pro zpracování osobních údajů, včetně jejich zpřístupňování a zveřejňování.

Úřad zjistil, že kontrolovaná osoba bez souhlasu subjektů údajů zveřejňuje na svých internetových stránkách informace o dlužnících, které jí poskytují jejich věřitelé. Kontrolovaná osoba zveřejňuje informace o dlužnících tak, jak jí jsou poskytnuty, bez toho aby prováděla kontrolu předaných informací.

Úřad dospěl k závěru, že kontrolovaná osoba provádí zpracování osobních údajů v rozporu s § 5 odst. 2 zákona č. 101/2000 Sb. (právní titul pro zpracování). Vzhledem k tomu, že kontrolovaná osoba závadný stav neprodleně napravila, Úřad neuložil opatření k nápravě. V návaznosti na uvedená zjištění Úřad ve věci zahájil řízení o přestupku.

Kontrolu řídil inspektor MVDr. František Bartoš.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 1. pololetí > INTER – IVCO s.r.o. - zpracování osobních údajů v registru dlužníků umístěném na webových stránkách www.rejstrikdluhu.czZobrazit aktuální dokumenty | archiv dokumentů | dokumenty včetně archivu


 
