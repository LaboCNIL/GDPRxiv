

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů zákazníků (společnost CZC.cz s.r.o.)

  
 
Úřad provedl kontrolu na základě podnětu, jehož předmětem bylo tvrzení, že společnost vyžaduje při vrácení zboží občanský průkaz a rodné číslo.

Úřad nezjistil, že by kontrolovaná osoba zpracovávala rodná čísla zákazníků, respektive že by shromažďovala čísla občanských průkazů v rozporu s právními předpisy. Kontrolovaná osoba ověřuje totožnost zákazníka, a tedy požaduje od zákazníka předložení občanského průkazu, pouze tehdy, pokud zákazník na prodejně vrací zboží, které objednal a zaplatil přes internet, a zároveň pokud požaduje vrácení kupní ceny v hotovosti. Takové ověření totožnosti je nezbytné proto, aby nedošlo k vrácení kupní ceny jiné osobě, než která zboží objednala a zaplatila, a je tudíž uvedená na faktuře a v opravném daňovém dokladu.

Úřad v souvislosti s předmětným zpracováním osobních údajů nezjistil porušení zákona č. 101/2000 Sb.

Kontrolu řídil inspektor PhDr. Petr Krejčí.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 1. pololetí > Kontrola zpracování osobních údajů zákazníků (společnost CZC.cz s.r.o.)Zobrazit aktuální dokumenty | archiv dokumentů | dokumenty včetně archivu


 
