

Cesta: Titulní stránka > Hlavní menu > Dozorová a rozhodovací činnost Společnost RN Solutions a.s. - kontrola zpracování osobních údajů v souvislosti s telefonickou nabídkou zboží

  
 
Na základě podnětu předsedkyně Úřadu provedl Úřad kontrolu, jejímž předmětem byla existence titulu pro zpracování osobních údajů. Kontrolovaná osoba měla telefonicky kontaktovat subjekty údajů a nabízet jim odkup dluhopisů.

Úřad se zaměřil zejména na prověření povinností vyplývajících z § 5 odst. 1 písm. a) (stanovení účelu zpracování) a § 5 odst. 2 (právní titul pro zpracování) zákona č. 101/2000 Sb. Kontrolou nebylo zjištěno, že by kontrolovaná osoba shromažďovala osobní údaje, s výjimkou evidence osobních údajů v rámci plnění zákonných povinností (účetnictví, pracovněprávní agenda, evidence majitelů vlastních dluhopisů a seznam akcionářů). 

Obdobně nebylo prokázáno, že by kontrolovaná osoba disponovala osobními údaji stěžovatele, a to jak v době kontroly, tak v minulosti, tedy je zpracovávala. Dle vyjádření kontrolované osoby však nelze vyloučit, že stěžovatele telefonicky kontaktovala, například z důvodu chyby při zadání telefonního čísla. 

Úřad v souvislosti s předmětným zpracováním osobních údajů nezjistil porušení zákona č. 101/2000 Sb.

Kontrolu řídil inspektor Mgr. Daniel Rovan.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 1. pololetí > Společnost RN Solutions a.s. - kontrola zpracování osobních údajů v souvislosti s telefonickou nabídkou zbožíZobrazit aktuální dokumenty | archiv dokumentů | dokumenty včetně archivu


 
