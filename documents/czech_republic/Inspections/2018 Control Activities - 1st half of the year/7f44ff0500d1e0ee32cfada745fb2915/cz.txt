

Cesta: Titulní stránka > Hlavní menu > Dozorová a rozhodovací činnost Kontrola zabezpečení osobních údajů (Finanční úřad pro Ústecký kraj, územní pracoviště v Lounech)

  
 
Na základě podnětu provedl Úřad kontrolu zabezpečení osobních údajů u Finančního úřadu pro Ústecký kraj, územního pracoviště v Lounech.

Kontrolovaná osoba doručovala dokumenty osobě bez datové schránky do datové schránky jiného daňového subjektu. K záměně došlo z důvodu shody jména, příjmení a data narození u dvou daňových subjektů. Kontrolovaná osoba na pracovišti v Lounech sama pochybení zjistila a provedla opatření k nápravě, tedy přijala opatření, aby v budoucnu takové pochybení nemohlo nastat. 

Kontrolovaná osoba bude dále v této souvislosti iniciovat změnu v systému celé finanční správy. Pro finanční náročnost a velké množství doručovaných písemností daňovým subjektům nelze nicméně tuto změnu provést bezprostředně, a proto do té doby bude chybovost při doručování do datové schránky minimalizovaná manuálním ověřováním adresy bydliště. Úřad zjistil, že kontrolovaná osoba výše uvedeným jednáním porušila povinnosti stanovené § 13 odst. 1 zákona č. 101/2000 Sb. (přijetí bezpečnostních opatření). Námitky podané proti kontrolním zjištěním byly předsedkyní Úřadu zamítnuty jako opožděné.

Vzhledem k tomu, že kontrolovaná osoba závadný stav neprodleně napravila, Úřad neuložil opatření k nápravě. Úřad uložil kontrolované osobě pokutu ve výši 5 000 Kč.

Kontrolu řídil inspektor PhDr. Petr Krejčí.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 1. pololetí > Kontrola zabezpečení osobních údajů (Finanční úřad pro Ústecký kraj, územní pracoviště v Lounech)Zobrazit aktuální dokumenty | archiv dokumentů | dokumenty včetně archivu


 
