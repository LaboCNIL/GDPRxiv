

Cesta: Titulní stránka > Hlavní menu > Dozorová a rozhodovací činnost Vyšší odborná škola, Obchodní akademie, Střední odborná škola a Jazyková škola s právem státní jazykové zkoušky EKONOM, o.p.s., Litoměřice, Palackého 730/1 - zpracování osobních údajů prostřednictvím kamerového systému umístěného ve škole

  
 
Na základě podnětu provedl Úřad kontrolu zpracování osobních údajů studentů, zaměstnanců a dalších osob prostřednictvím kamerového systému provozovaného školou.

Úřad zjistil, že kontrolovaná osoba provozuje kamerový systém se záznamem za účelem předcházení šikany, ochrany majetku školy, ochrany zdraví zaměstnanců a žáků. Předmětný kamerový systém byl nainstalovaný ve všech veřejných prostorách školy (včetně jednotlivých učeben) a byl provozovaný nepřetržitě, a to bez souhlasu subjektů údajů se zpracováním osobních údajů.

Úřad došel k závěru, že kontrolovaná osoba provozuje kamerový systém v rozporu s povinností správce osobních údajů dle § 5 odst. 2 zákona č. 101/2000 Sb., neboť jí nesvědčí žádný z právních titulů opravňující ji ke zpracování osobních údajů. Přičemž i s ohledem na zjištěný rozsah monitorování a skutečnost, že u kontrolované osoby nedošlo k žádnému negativnímu jednání před ani po instalaci kamerového systému, byl v daném případě zásah do soukromí výrazně vyšší než deklarovaný účel zpracování osobních údajů. V průběhu kontroly kontrolovaná osoba ukončila nahrávání záznamů a sdělila, že kamerový systém bude provozovat pouze v tzv. on-line režimu.

Informace o výsledcích kontroly postoupil úřad příslušnému inspektorátu Státního úřadu inspekce práce a České školní inspekci. Vzhledem k tomu, že kontrolovaná osoba závadný stav neprodleně napravila, Úřad neuložil opatření k nápravě a od uložení pokuty upustil.

Kontrolu řídila inspektorka PaeDr. Jana Rybínová.



 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 1. pololetí > Vyšší odborná škola, Obchodní akademie, Střední odborná škola a Jazyková škola s právem státní jazykové zkoušky EKONOM, o.p.s., Litoměřice, Palackého 730/1 - zpracování osobních údajů prostřednictvím kamerového systému umístěného ve školeZobrazit aktuální dokumenty | archiv dokumentů | dokumenty včetně archivu


 
