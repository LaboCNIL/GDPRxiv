

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů v souvislosti s vydáváním parkovacích karet (město Prachatice)

  
 
Na základě podnětu provedl Úřad kontrolu zpracování osobních údajů v souvislosti s vydáváním parkovacích karet městem Prachatice. Úřad zjistil, že kontrolovaná osoba vydává dva druhy parkovacích karet, parkovací karty nepřenosné, vydané pro jedno vozidlo, a parkovací karty přenosné, vydané na jméno a použitelné pro libovolné vozidlo. 

Úřad zjistil, že na obou druzích parkovacích karet byly uvedeny nadbytečné osobní údaje, a to u nepřenosné parkovací karty jméno, příjmení a trvalé bydliště a u přenosné parkovací karty trvalé bydliště a registrační značka vozidla. Úřad zjistil, že kontrolovaná osoba výše uvedeným jednáním porušila povinnosti stanovené v § 5 odst. 2 (právní titul pro zpracování), § 5 odst. 3 (povinnost dbát na ochranu soukromého a osobního života při zpracování na základě zvláštního zákona), § 10 (ochrana soukromého a osobního života), § 13 odst. 1 (přijetí bezpečnostních opatření) a § 19 zákona (oznamovací povinnost) č. 101/2000 Sb.

Vzhledem k tomu, že kontrolovaná osoba závadný stav napravila dle doporučení Úřadu již v průběhu kontroly, Úřad neuložil opatření k nápravě. Parkovací karty vydávané městem Prachatice již obsahují toliko nezbytné osobní údaje jejich držitelů, jimiž jsou v případě přenosné parkovací karty jméno, příjmení, případně titul držitele parkovací karty, a v případě nepřenosné parkovací karty registrační značka vozidla. Úřad uložil kontrolované osobě pokutu ve výši 20 000 Kč.

Kontrolu řídil inspektor PhDr. Petr Krejčí.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 1. pololetí > Kontrola zpracování osobních údajů v souvislosti s vydáváním parkovacích karet (město Prachatice)Zobrazit aktuální dokumenty | archiv dokumentů | dokumenty včetně archivu


 
