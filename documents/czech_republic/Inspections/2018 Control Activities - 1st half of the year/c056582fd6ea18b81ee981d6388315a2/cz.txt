

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů v souvislosti s žádostmi o dary (společnost Život dětem, o.p.s.)

  
 
Na základě podnětu provedl Úřad kontrolu obecně prospěšné společnosti zaměřenou na plnění povinností správce osobních údajů dle § 5 a následujících zákona č. 101/2000 Sb. a zejména na oprávněnost získávání kontaktních údajů, které společnost zpracovává ve vlastní databázi a na něž následně rozesílá žádosti o dary. 

Úřad zjistil, že stěžovatelka si v předchozím období objednala a zaplatila v e-shopu kontrolované osoby reklamní předmět. V této souvislosti byla stěžovatelka, prostřednictvím všeobecných obchodních podmínek e-shopu, informována o tom, že její údaje budou následně využívány pro oslovení s žádostí o finanční příspěvek, a to do doby odvolání souhlasu se zpracováním osobních údajů. 

Dále Úřad prověřil, že kontrolovaná osoba shromažďuje a následně zpracovává osobní údaje za účelem oslovení s žádostí o finanční příspěvek pouze v souvislosti se svou činností. 

Úřad v souvislosti s předmětným zpracováním osobních údajů nezjistil porušení zákona č. 101/2000 Sb.

Kontrolu řídil inspektor MVDr. František Bartoš.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 1. pololetí > Kontrola zpracování osobních údajů v souvislosti s žádostmi o dary (společnost Život dětem, o.p.s.)Zobrazit aktuální dokumenty | archiv dokumentů | dokumenty včetně archivu


 
