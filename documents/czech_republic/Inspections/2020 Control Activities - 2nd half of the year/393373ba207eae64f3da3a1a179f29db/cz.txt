

Cesta: Titulní stránka > Hlavní menu > Dozorová a rozhodovací činnost Kamery na veřejném prostranství (UOOU-00811/20)
Provozovatel televizního/internetového vysílání
  
 
Kontrola byla zahájena na základě podnětů, ve kterých bylo namítáno zpracování osobních údajů prostřednictvím kamery zabírající prostor železničního přejezdu v městské části Praha-Řeporyje, jejíž záznam je zveřejňován v reálném čase na webových stránkách www.mall.tv a části záznamů jsou také zveřejněny v rámci pořadu Extrémní starosta, nebo přejímány jinými zpravodajskými médii (přechod učitelek s dětmi při stažených závorách).Před zahájením kontrolního šetření kontrolující zjistili, že na webových stránkách www.mall.tv je mimo záznamu z železničního přejezdu v Řeporyjích také záznam z kamery, která snímá prostranství kolem památníku vlasovcům na Řeporyjském náměstí v městské části Praha-Řeporyje. Úřad zahájil kontrolu, jejímž předmětem bylo dodržování povinností stanovených obecným nařízením a zákonem č. 110/2019 Sb., o zpracování osobních údajů, zejména pak zákonnosti zpracování osobních údajů v souvislosti s provozem předmětných kamer.Kontrolou bylo zjištěno porušení povinností správce tím, že kontrolovaný zpracovával osobní údaje z výše uvedených kamer bez právního titulu. Vzhledem k tomu, že kontrolovaný odstranil v průběhu kontroly obě dvě kamery, a ze svých webových stránek odstranil záznamy z těchto kamer, Úřad kontrolovanému neuložil nápravná opatření.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2020 > Kontrolní činnost v oblasti ochrany osobních údajů - 2. pololetí > Ostatní > Kamery na veřejném prostranství (UOOU-00811/20)Zobrazit aktuální dokumenty | archiv dokumentů | dokumenty včetně archivu


 
