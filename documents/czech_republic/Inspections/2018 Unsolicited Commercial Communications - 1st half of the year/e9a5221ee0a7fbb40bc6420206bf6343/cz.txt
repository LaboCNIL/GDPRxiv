

Cesta: Titulní stránka > Hlavní menu > Dozorová a rozhodovací činnost Společnost Kelpias Consulting s.r.o.

  
 
Na základě 10 podnětů provedl Úřad u společnosti Kelpias Consulting s.r.o. kontrolu týkající se dodržování zákona č. 480/2004 Sb.

Úřad zjistil, že kontrolovaná osoba porušila povinnost stanovenou v § 7 odst. 2 zákona č. 480/2004 Sb., jelikož adresáti obchodních sdělení nedali předchozí souhlas k využití podrobností jejich elektronického kontaktu za účelem šíření obchodních sdělení.

Dále Úřad zjistil porušení § 7 odst. 4 písm. a) zákona č. 480/2004 Sb., tedy povinnosti zřetelně a jasně označit šířená obchodní sdělení jako obchodní sdělení, a §7 odst. 4 písm. b) daného zákona, jelikož zaslané zprávy neobsahovaly žádnou identifikaci odesílatele. 

Porušení § 7 odst. 4 písm. c) zákona č. 480/2004 Sb., tedy zasílání obchodních sdělení bez platné adresy, na kterou by mohl adresát přímo a účinně zaslat informaci o tom, že si nepřeje, aby mu byly obchodní informace odesílatelem nadále zasílány, se Úřadu nepodařilo prokázat.

Úřad uložil kontrolované osobě pokutu ve výši 86 000 Kč.

Kontrolu řídil inspektor Ing. Josef Vacula.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Nevyžádaná obchodní sdělení - 1. pololetí > Společnost Kelpias Consulting s.r.o.Zobrazit aktuální dokumenty | archiv dokumentů | dokumenty včetně archivu


 
