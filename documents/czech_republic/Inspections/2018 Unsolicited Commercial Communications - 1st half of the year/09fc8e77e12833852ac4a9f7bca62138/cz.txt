

Cesta: Titulní stránka > Hlavní menu > Dozorová a rozhodovací činnost Společnost Widder Gilde s.r.o.

  
 
Na základě 14 podnětů provedl Úřad u společnosti Widder Gilde s.r.o. kontrolu týkající se dodržování zákona č. 480/2004 Sb. Kontrolovaná osoba je v postavení šiřitele obchodních sdělení ve formě objednatele a společnost Politeks Ltd. je ve vztahu k obchodním sdělením šiřitelem obchodních sdělení ve formě faktického odesílatele, tedy šíří předmětná obchodní sdělení ve prospěch kontrolované osoby.

Svým jednáním kontrolovaná osoba porušila § 7 odst. 2 zákona č. 480/2004 Sb., neboť dala podnět k šíření obchodních sdělení, aniž by učinila jakýkoli spravedlivě očekávatelný krok za účelem ověření, zda její smluvní partner, společnost Politeks Ltd., skutečně disponuje souhlasy adresátů se zasíláním obchodních sdělení. Kontrolovaná osoba dále porušila § 7 odst. 4 písm. a) zákona č. 480/2004 Sb., neboť šířená obchodní sdělení nebyla zřetelně a jasně jako obchodní sdělení označena.

Úřad nemohl prokázat, zda ze strany kontrolované osoby dochází k úplnému naplnění § 7 odst. 4 písm. c) zákona č. 480/2004 Sb., tedy povinnosti zasílat obchodní sdělení pouze s platnou adresou, na kterou by mohl adresát přímo a účinně zaslat informaci o tom, že si nepřeje, aby mu byly obchodní informace odesílatelem nadále zasílány. V této souvislosti Úřad poučil kontrolovanou osobu ohledně koncepční úpravy možnosti adresátů odmítnout zasílání obchodních sdělení.

V návaznosti na uvedená zjištění Úřad ve věci zahájil řízení o přestupku.

Kontrolu řídil inspektor Ing. Josef Vacula.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Nevyžádaná obchodní sdělení - 1. pololetí > Společnost Widder Gilde s.r.o.Zobrazit aktuální dokumenty | archiv dokumentů | dokumenty včetně archivu


 
