

Cesta: Titulní stránka > Hlavní menu > Dozorová a rozhodovací činnost Fyzická osoba podnikající

  
 
Na základě 29 podnětů provedl Úřad u fyzické osoby podnikající kontrolu týkající se dodržování zákona č. 480/2004 Sb. Nevyžádaná obchodní sdělení byla zasílána ve prospěch internetových stránek www.ms-finance.cz.



Kontrolovaná osoba uvedla, že s obchodními sděleními ani s provozovanou internetovou stránkou www.ms-finance.cz nemá nic společného, a že v oblasti financí nepodniká. V této věci podala trestní oznámení ve věci podezření ze spáchání trestného činu. 



Na základě žádosti Úřadu poskytla Policie České republiky informaci o tom, že zahájila trestní stíhání pro přečin poškození cizích práv dle § 181 odst. 1 písm. a) zákona č. 40/2009 Sb., trestní zákoník. Policie České republiky zjistila, že kontrolovaná osoba skutečně není vlastníkem domény ms-finance.cz, ani neprovozuje webové stránky www.ms-finance.cz, neboť tyto stránky vytvořila jiná fyzická osoba.



Na základě výše uvedeného má Úřad za prokázané, že kontrolovaná osoba předmětná obchodní sdělení sama aktivně nerozeslala, a tudíž ani z její strany nemohlo dojít k porušení zákona č. 480/2004 Sb.


Kontrolu řídil inspektor Ing. Josef Vacula.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Nevyžádaná obchodní sdělení - 2. pololetí > Fyzická osoba podnikajícíZobrazit aktuální dokumenty | archiv dokumentů | dokumenty včetně archivu


 
