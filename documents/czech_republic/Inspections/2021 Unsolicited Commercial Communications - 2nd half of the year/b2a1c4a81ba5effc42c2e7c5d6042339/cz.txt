

Cesta: Titulní stránka > Hlavní menu > Dozorová a rozhodovací činnost Obchodní společnost
UOOU-04463/20
  
 
Kontrola byla zahájena na základě
19 stížností na rozesílání obchodních sdělení. Ta obsahovala nabídky půjček a
služeb bezpečného úložiště a odkazovala na webové stránky kontrolované osoby. Kontrola zjistila, že předmětná
obchodní sdělení byla odesílána z freemailových adres, které byly založeny
na zjevně smyšlené osoby. Webové stránky, resp. internetové obchody na těchto
stránkách provozované, na které obchodní sdělení odkazovala, byly v době
rozeslání obchodních sdělení provozovány kontrolovanou osobou. Ta v rámci
svého vyjádření opakovaně uváděla, že obchodní sdělení neodeslala a že se ji
tím snaží někdo poškodit. Společnost Seznam.cz, u které
byly freemailové adresy registrovány, uvedla, že se jednalo o rozesílání skrze
třetí stranu a že účty sloužily pouze jako příjemce případných odpovědí od
entit, které spam obdržely. I tak je tento způsob používání e-mailových adres
porušením podmínek společnosti Seznam.cz. Proto byly tyto účty zablokovány
k dalšímu možnému využívání. V průběhu kontroly pak Úřad zjistil, že
výše uvedené webové stránky, v jejichž prospěch byla předmětná obchodní
sdělení šířena, jsou již nefunkční. Kontrolující konstatovali, že i
přesto, že nebyl zjištěn faktický odesílatel obchodních sdělení, je šiřitelem
těchto obchodních sdělení kontrolovaná osoba, jelikož v její prospěch byla
obchodní sdělení šířena, a to bez předchozího souhlasu adresátů. Dále bylo
konstatováno i porušení § 7 odst. 4 písm. a), b) i c) zákona č. 480/2004 Sb., jelikož
předmětné zprávy nebyly jasně a zřetelně označeny jako obchodní sdělení.
Neobsahovaly ani uvedení či označení toho, jehož jménem se tato komunikace
uskutečňuje, ani možnost odhlášení se z dalšího zasílání. Kontrolovaná osoba podala
v zákonné lhůtě námitky proti protokolu o kontrole. Uvedla zde, že není
šiřitelem předmětných obchodních sdělení, a že firmu chce někdo poškodit. Námitky byly postoupeny
předsedovi Úřadu k vyřízení, který je v celém rozsahu zamítl. Mimo
jiné uvedl, že tvrzení kontrolované osoby, že se ji snaží někdo poškodit, není
ničím podloženo. Naopak Úřad eviduje další obdobné stížnosti i na jiné firmy,
které jsou spojeny stejnou osobou jednatele či stejným sídlem společností a
jedná se tak o cílenou propagaci zboží a služeb jak kontrolovaného, tak i dalších
podobných společností. V této věci bylo zahájeno správní řízení.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Nevyžádaná obchodní sdělení - 2. pololetí > Obchodní společnostZobrazit aktuální dokumenty | archiv dokumentů | dokumenty včetně archivu


 
