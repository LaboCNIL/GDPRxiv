

Cesta: Titulní stránka > Hlavní menu > Dozorová a rozhodovací činnost Obchodní společnost
UOOU-01271/21
  
 
Kontrola u této společnosti byla zahájena na základě 11 stížností na rozesílání obchodních sdělení. Ta byla šířena v období března až června 2021 a obsahovala nabídku antigenních testů a respirátorů s odkazem na webové stránky e-shopů, kde bylo toto zboží nabízeno. Provozovatelem těchto e-shopů, v jejichž prospěch byla obchodní sdělení odesílána, je kontrolovaná osoba rozesílající obchodní sdělení z několika e-mailových adres. Kontrolovaná osoba uvedla, že v dané době měla přístup ke zboží (antigenní testy a respirátory), které bylo pro danou dobu potřebné. Z tohoto důvodu a také z neznalosti marketingové prostředí zakoupila databázi kontaktů, na jejichž část provedla rozesílku předmětných obchodních sdělení, aniž by disponovala souhlasem adresátů s tímto zasíláním. Po zjištění samotného problému a informování od Úřadu v rámci probíhající kontroly byla veškerá aktivita zastavena. Kontrolovaná osoba tak odeslala obchodní sdělení na elektronické adresy příjemců bez jejich předchozího souhlasu a dopustila se tak porušení § 7 odst. 2 zákona č. 480/2004 Sb. V případě rozesílky obchodních sdělení z jedné z e-mailových adres bylo konstatováno též porušení § 7 odst. 4 písm. b) zákona č. 480/2004 Sb., neboť neobsahovala informaci o šiřiteli, resp. o osobě, v jejíž prospěch je obchodní sdělení zasíláno.Kontrolované osobě byla za toto porušení uložena ve správním řízení sankce ve výši 30 000 Kč, která již nabyla právní moci a byla též kontrolovanou osobou zaplacena.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Nevyžádaná obchodní sdělení - 2. pololetí > Obchodní společnostZobrazit aktuální dokumenty | archiv dokumentů | dokumenty včetně archivu


 
