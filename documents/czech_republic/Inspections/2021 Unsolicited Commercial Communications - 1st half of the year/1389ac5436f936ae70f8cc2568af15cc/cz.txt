

Cesta: Titulní stránka > Hlavní menu > Dozorová a rozhodovací činnost Obchodní společnost
UOOU-02787/20
  
 
Kontrola u této společnosti byla
zahájena na základě 16 stížností. Předmětem obchodních sdělení byla nabídka
služeb v podobě registrace doménového jména za roční poplatek a odkazovaly
na internetové stránky kontrolované osoby. V rámci kontroly bylo
zjištěno, že odesílající doména je registrována na zahraniční společnost
sídlící v Nizozemí a odesílající IP adresy jsou registrovány na neznámé
zahraniční společnosti s lokací v Severní Americe. Nicméně předmětné
internetové stránky, v jejichž prospěch byla obchodní sdělení šířena, jsou
provozovány kontrolovanou osobou. Tedy i přesto, že nebylo zjištěno, kdo je
faktickým odesílatelem předmětných obchodních sdělení, z kontrolních
zjištění (zejména z jednotlivých textů zasílaných obchodních sdělení) vyplynulo,
že obchodní sdělení byla šířena ve prospěch kontrolované osoby. Ta je tedy
v postavení šiřitele obchodních sdělení, jelikož v její prospěch byla
tato sdělení šířena, a je tedy odpovědná za šíření nevyžádaných obchodních
sdělení. Kontrolovaná osoba se tak v této souvislosti dopustila porušení §
7 odst. 2 zákona č. 480/2004 Sb. Dále bylo konstatováno i porušení § 7 odst. 4
písm. a), b) i c) zákona č. 480/2004 Sb., jelikož předmětné zprávy nebyly jasně
a zřetelně označeny jako obchodní sdělení a neobsahovaly uvedení či označení
toho, jehož jménem se tato komunikace uskutečňuje, ani možnost odhlášení se
z dalšího zasílání. Námitky proti kontrolním zjištěním v protokolu o
kontrole podány nebyly. V této věci bylo následně
vedeno správní řízení a kontrolované osobě byla za výše uvedená porušení
uložena sankce ve výši 50 000 Kč, která již nabyla právní moci. Jelikož
nebyla zaplacena, byla po vykonatelnosti postoupena k vymáhání příslušnému
celnímu orgánu. 
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Nevyžádaná obchodní sdělení - 1. pololetí > Obchodní společnostZobrazit aktuální dokumenty | archiv dokumentů | dokumenty včetně archivu


 
