

Cesta: Titulní stránka > Hlavní menu > Dozorová a rozhodovací činnost Obchodní společnost
UOOU-01100/20
  
 
Kontrola byla u této společnosti
zahájena na základě 52 stížností na rozesílání obchodních sdělení, která byla
zasílána právě ve prospěch kontrolované osoby, resp. kontrolovaná osoba byla
provozovatelem internetových obchodů, které byly takto propagovány. Jednalo se
o obchodní sdělení nabízející různé spotřební zboží, jako např. roušky,
respirátory, zubní přípravky, přípravky na depilaci apod. a byla zasílána téměř
celý rok (únor 2020–leden 2021). V této věci byla nejprve
provedena předkontrola, a to za účelem zjištění faktického odesílatele těchto
obchodních sdělení. V případě dvou odesílajících domén kontrolující
zjistili, že odesílatelem je právě kontrolovaná osoba. V ostatních
případech šlo o zahraniční odesílatele, které se nepodařilo dohledat. Po provedených předkontrolních
úkonech se tak Úřad zaměřil právě na kontrolovanou osobu, jelikož
v případě dvou domén byla faktickým odesílatelem a dále proto, že všechna
obchodní sdělení směřovala v její prospěch. V rámci tohoto řízení
zaslala kontrolovaná osoba pouze jednu odpověď (jak bylo uvedeno výše
v rámci předkontrolních řízení). V té k doložení právních titulů pro
rozesílky na jednotlivé e-mailové adresy přiznala spolupráci s velkým
množstvím partnerů z tuzemska i zahraničí, a to formou affiliate
marketingu – tedy formou plateb za přivedené zákazníky. Konkrétní souhlasy
předmětných adresátů k zasílání obchodních sdělení však kontrolovaná osoba
nedoložila.

S ohledem na skutečnost, že
na další výzvy kontrolujícího k poskytnutí součinnosti kontrolovaná osoba
nereagovala, byla jí za porušení § 10 odst. 2 kontrolního řádu uložena sankce
ve výši 50 000 Kč. Kontrolující tak konstatoval, že kontrolovaná osoba
jakožto šiřitel obchodních sdělení, v jehož prospěch jsou obchodní sdělení
zasílána, šířila předmětná obchodní sdělení bez předchozího prokazatelného
souhlasu adresátů, a tedy v rozporu s § 7 odst. 2 zákona č. 480/2004 Sb.,
o některých službách informační společnosti. V případě obchodních sdělení
odeslaných ze dvou doménových jmen byla dokonce v postavení faktického
odesílatele. V případě některých obchodních sdělení pak Úřad konstatoval
též porušení § 7 odst. 4 písm. a) výše uvedeného zákona, neboť tato obchodní
sdělení nebyla řádně označena. Ve všech případech pak bylo konstatováno
porušení § 7 odst. 4 písm. b) výše uvedeného zákona, neboť v odeslaných
obchodních sděleních nebylo uvedena totožnost toho, jehož jménem se komunikace
uskutečňuje, tedy toho, v jehož prospěch jsou obchodní sdělení zasílána. V této věci bylo dále
zahájeno příslušné správní řízení, a to též i s ohledem na nově podanou
stížnost. V rámci něj však účastník řízení opět nepředložil žádné důkazy o
spolupráci s affiliate partnery, resp. spolupráce s jedním affiliate
partnerem byla dokazována, nicméně tento partner v rámci správního řízení
uvedl, že spolupráce byla sice projednávána, nicméně nebyla nikdy zahájena.
Účastník řízení tak ani v rámci tohoto navazujícího řízení neprokázal
právní titul k zasílání obchodních sdělení na předmětné e-mailové adresy a
ani neprokázal, že by tak činil některý z jím uváděných partnerů. Proti vydanému rozhodnutí byl
však tímto účastníkem podán rozklad v plném rozsahu. O podaném rozkladu
bude dále rozhodovat předseda Úřadu.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Nevyžádaná obchodní sdělení - 1. pololetí > Obchodní společnostZobrazit aktuální dokumenty | archiv dokumentů | dokumenty včetně archivu


 
