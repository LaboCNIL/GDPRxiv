

Cesta: Titulní stránka > Hlavní menu > Dozorová a rozhodovací činnost Obchodní společnost
UOOU-02478/20
  
 
Kontrola u této společnosti byla
zahájena na základě 36 stížností. Předmětem obchodních sdělení byla nabídka
služeb v podobě seminářů online, webinářů z oblasti daní a účetnictví
odkazující na její webové stránky. Obchodní sdělení byla zasílána
v průběhu 6 měsíců z domén accontconsulting.cz. Kontrolovaná osoba
obchodní sdělení zasílala svým obchodním partnerům, kdy si e-mailové adresy
příjemců vyhledávala na internetu, konkrétně na stránkách seznam.cz. Nejedná se
o její zákazníky a k zavedení těchto elektronických adres do databáze
kontrolované osoby došlo chybou při aktualizaci systému, který tyto adresy
převzal z veřejně dostupného zdroje a následně na ně byla odeslána
obchodní sdělení. Po tomto zjištění se kontrolovaná osoba snažila chybu
napravit a po upozornění Úřadu tyto adresy ihned odstranila a zaslala adresátům
omluvu. Kontrolovaná osoba tak odeslala
obchodní sdělení na elektronické adresy příjemců bez jejich předchozího
souhlasu a dopustila se tak porušení § 7 odst. 2 zákona č. 480/2004 Sb. Další
podmínky pro zasílání obchodních sdělení uvedené v § 7 odst. 4 zákona č.
480/2004 Sb. však porušeny nebyly. Kontrolované osobě byla za toto
porušení uložena ve správním řízení sankce ve výši 80 000 Kč, kterou
společnost již zaplatila.
 
Odkazy
Protokol o kontrole (UOOU-02478/20) [PDF, 355 kB]

 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Nevyžádaná obchodní sdělení - 1. pololetí > Obchodní společnostZobrazit aktuální dokumenty | archiv dokumentů | dokumenty včetně archivu


 
