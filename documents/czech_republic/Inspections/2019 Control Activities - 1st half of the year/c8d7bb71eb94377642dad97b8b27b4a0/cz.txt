

Cesta: Titulní stránka > Hlavní menu > Dozorová a rozhodovací činnost Kontrola zabezpečení osobních údajů žáků základních škol (Česká školní inspekce)

  
 
Na základě ohlášení porušení zabezpečení osobních údajů a podnětu provedl Úřad kontrolu, jejímž předmětem bylo zabezpečení osobních údajů při jejich zpracování Českou školní inspekcí.Obsahem podání byla informace, že došlo k porušení zabezpečení osobních údajů žáků základních škol v inspekčním systému elektronického testování, a to tím, že umožnil, aby v testovací aplikaci bylo možné získat osobní údaje stovek žáků v rozsahu jméno a příjmení žáka, třída, název testu, ke kterému je žák zaregistrován, a v některých případech i obecnou informaci o tom, že žák bude mít dle rozhodnutí ředitele školy test upraven.Kontrolující proto konstatovali, že osobní údaje minimálně od 29. října  do 7. listopadu 2018 nebyly náležitě zabezpečeny, respektive nebyly pomocí vhodných technických a organizačních opatření ochráněny před neoprávněným či protiprávním zpracováním, konkrétně před neoprávněným zpřístupněním. Kontrolující zjistili, že k porušení zabezpečení osobních údajů došlo i přes to, že kontrolovaná osoba přijala určitá technická a organizační opatření, aby zajistila zabezpečení, a zavedla záruky zpracování a minimalizace rizik negativních dopadů do práv a svobod subjektů údajů (provádí např. aktualizaci záznamů o činnostech zpracování, řízení přístupu k osobním údajům, logování).Kontrolovaná osoba poté, co se o porušení zabezpečení dozvěděla, zajistila zastavení provozu systému a následnou úpravu testovací aplikace tak, aby osobní údaje byly náležitě zabezpečeny. Kontrolovaná osoba dle čl. 33 a 34 nařízení (EU) 2016/679 ohlásila porušení zabezpečení Úřadu a oznámila jej dotčeným subjektům údajů, respektive vzhledem ke skutečnosti, že nedisponovala kontaktními údaji dotčených subjektů údajů, uveřejnila oznámení na svých internetových stránkách a informovala ředitele škol, jejichž žáci byli dotčeni.Úřad zjistil, že kontrolovaná osoba výše uvedeným jednáním porušila povinnosti stanovené čl. 5 odst. 1 písm. f) (integrita a důvěrnost) a čl. 32 nařízení (zabezpečení osobních údajů) (EU) 2016/679.Vzhledem k tomu, že kontrolovaná osoba závadný stav neprodleně napravila, Úřad neuložil opatření k odstranění zjištěných nedostatků. S ohledem na skutečnost, že Česká školní inspekce je orgánem veřejné moci, Úřad ji ve správním řízení uznal vinnou ze spáchání přestupku a podle § 62 odst. 5 zákona č. 110/2019 Sb. od uložení pokuty upustil. Kontrolu řídil inspektor Mgr. Daniel Rovan.Doporučení:V návaznosti na posouzení rizika musí správce přijmout vhodná technická a organizační opatření. Dojde-li i přes přijetí těchto opatření k porušení zabezpečení osobních údajů, musí správce případ vždy zdokumentovat a dále vyhodnotit, zda je porušení zabezpečení povinen ohlásit Úřadu, případně jej oznámit dotčeným subjektům údajů. 
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Kontrolní činnost v oblasti ochrany osobních údajů - 1. pololetí > Školství > Kontrola zabezpečení osobních údajů žáků základních škol (Česká školní inspekce)Zobrazit aktuální dokumenty | archiv dokumentů | dokumenty včetně archivu


 
