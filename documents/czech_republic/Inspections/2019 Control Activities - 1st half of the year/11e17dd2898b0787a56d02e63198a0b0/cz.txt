

Cesta: Titulní stránka > Hlavní menu > Dozorová a rozhodovací činnost Kontrola zabezpečení osobních údajů (Okresní správa sociálního zabezpečení České Budějovice)

  
 
Na základě stížnosti provedl Úřad kontrolu, jejímž předmětem bylo zabezpečení osobních údajů při jejich zpracování posudkovou komisí v souvislosti s posuzováním stupně invalidity okresní správou sociálního zabezpečení.Na základě stížnosti subjektu údajů měl být jeho posudek o zdravotním stavu obsahující osobní a citlivé údaje (zvláštní kategorie osobních údajů) zpřístupněn neoprávněné osobě. Úřad zjistil, že k tomuto zpřístupnění skutečně došlo. Kontrolující však zjistili, že se nejednalo o systémovou chybu kontrolované osoby, ale o ojedinělé pochybení posudkového lékaře. Tento lékař, ač řádně seznámený s vnitřními předpisy, omylem předal posudek jinému klientovi okresní správy sociálního zabezpečení. Česká správa sociálního zabezpečení přitom na základě svého šetření daného lékaře potrestala udělením výtky a snížením odměny. Kontrolovaná osoba se dotčeným klientům po zjištěném pochybení lékaře omluvila. Kontrolu řídil inspektor PhDr. Petr Krejčí.Doporučení:Předávání dokumentů obsahujících osobní údaje je nutné věnovat patřičnou pozornost. Zejména pokud dokumenty obsahují zvláštní kategorie osobních údajů, je nezbytné nastavit mechanismy dostatečné kontroly, které zajistí, aby chybou jediné osoby nedošlo k jejich zpřístupnění neoprávněné osobě.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Kontrolní činnost v oblasti ochrany osobních údajů - 1. pololetí > Obce a státní správa > Kontrola zabezpečení osobních údajů (Okresní správa sociálního zabezpečení České Budějovice)Zobrazit aktuální dokumenty | archiv dokumentů | dokumenty včetně archivu


 
