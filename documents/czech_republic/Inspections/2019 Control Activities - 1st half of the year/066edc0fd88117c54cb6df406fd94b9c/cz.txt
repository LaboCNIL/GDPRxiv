

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů v souvislosti s nabízením služeb (společnost BOHEMIA ENERGY entity s.r.o.)

  
 
Na základě tří stížností provedl Úřad kontrolu, jejímž předmětem bylo zpracování osobních údajů v souvislosti s nabízením služeb, a to zejména v souvislosti s oslovováním potencionálních zákazníků společností BOHEMIA ENERGY entity s.r.o., případně jejími obchodními zástupci.Stěžovatelé uváděli, že je oslovil zástupce společnosti, který měl disponovat informacemi o smlouvách, které měli uzavřeny. Tato tvrzení se však nepodařilo prokázat a kontrolující tak, v souvislosti s náborem nových klientů, a to včetně náboru prostřednictvím obchodních zástupců, neprokázali porušení povinností správce osobních údajů. Kontrolující dále zjistili, že společnost dokumentuje přijatá technicko-organizační opatření v oblasti zpracování osobních údajů při náboru nových klientů.Jedna stěžovatelka uvedla, že po ní společnost vymáhá úhradu pohledávky její zemřelé matky bez řádného právního titulu. Také v této věci kontrolující po jejím prověření neshledali porušení právních povinností společnosti.Úřad v souvislosti s předmětným zpracováním osobních údajů nezjistil porušení zákona č. 101/2000 Sb. Kontrolu řídil inspektor MVDr. František Bartoš.Doporučení:V případě, že někdo zná Vaše osobní údaje, ačkoli by dle Vás neměl, zdokumentujte danou věc a uplatněte svá práva dle nařízení (EU) 2016/676, zejména tuto osobu požádejte o sdělení zdroje osobních údajů. Správce je zásadně povinen Vaši žádost vyřídit bez zbytečného odkladu, nejpozději do jednoho měsíce. Nevyřídí-li správce žádost včas nebo nejste-li s vyřízením spokojen, můžete se obrátit na Úřad. Úřadu je nutno doložit Vaše tvrzení, zejména žádost a případnou reakci správce na ni.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Kontrolní činnost v oblasti ochrany osobních údajů - 1. pololetí > Prodej zboží a služeb > Kontrola zpracování osobních údajů v souvislosti s nabízením služeb (společnost BOHEMIA ENERGY entity s.r.o.)Zobrazit aktuální dokumenty | archiv dokumentů | dokumenty včetně archivu


 
