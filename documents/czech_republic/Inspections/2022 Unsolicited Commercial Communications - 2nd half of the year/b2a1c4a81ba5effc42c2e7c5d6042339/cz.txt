

Cesta: Titulní stránka > Hlavní menu > Dozorová a rozhodovací činnost Obchodní společnost
UOOU-02793/21
  
 

Kontrola u této společnosti byla zahájena na základě stížnosti a též i po předchozích upozorněních Úřadu. 







Obchodní sdělení obsahovalo nabídku zvýhodněné ceny za podání inzerátu, přičemž se jednalo o nabídky portálů nabízejících či zprostředkovávající práci a pracovní příležitosti.







Kontrolovaná osoba v rámci kontroly řádně nespolupracovala, resp. spolupracovala pouze tím, že uváděla kusé a zavádějící informace a neumožnila ani provést místní šetření za účelem náhledu a kontroly databáze zákazníků či uživatelů, kteří udělili se zasíláním obchodních sdělení souhlas. Uváděla, že sídlo společnosti je virtuální a následně dokonce sdělila, že ani nemá do databáze přístup, a že na uvedených portálech (kde se dané pracovní příležitosti nabízely) participuje pouze ekonomicky.







Kontrolující v rámci kontroly vyzkoušeli, jak funguje registrace k podání inzerátu na daných webových portálech, a jakým způsobem jsou tito inzerenti informováni o dalším zpracování jejich osobních údajů, zejména elektronických kontaktů, na které jsou následně zasílány nabídky těchto portálů. Bylo zjištěno, že registrovaný uživatel uděluje provozovateli portálu neomezený souhlas se zasíláním obchodních sdělení, bez jehož udělení není možné registraci do portálu realizovat. V rámci kontroly nebyl nikterak doložen souhlas adresáta se zasíláním obchodních sdělení. 







S ohledem na skutečnost, že kontrolující disponovali celou zprávou s obchodním sdělením, včetně zdrojového kódu zprávy, mohlo tak být na základě analýzy této zprávy konstatováno, že kontrolovaná osoba je šiřitelem předmětného obchodního sdělení a toto obchodní sdělení zaslala bez předchozího souhlasu adresáta. Současně bylo u tohoto obchodního sdělení konstatováno i porušení dalších podmínek (náležitostí obchodních sdělení), konkrétně tedy neuvedení totožnosti odesílatele a možnosti další zasílání obchodních sdělení odmítnout.


V návaznosti na tato porušení bylo s kontrolovanou osobou vedeno příslušné správní řízení.   




 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2022 > Nevyžádaná obchodní sdělení – 2. pololetí > Obchodní společnostZobrazit aktuální dokumenty | archiv dokumentů | dokumenty včetně archivu


 
