

Cesta: Titulní stránka > Hlavní menu > Dozorová a rozhodovací činnost Kontrola výkonu práv subjektu údajů
Obchodní společnost
  
 
Kontrola byla provedena na základě stížnosti. Stěžovatel (bývalý zaměstnanec družstva) požádal družstvo s odkazem na čl. 15 nařízení (EU) 2016/679 o poskytnutí souhlasu s vydáním veškerých dat „GPS elektronických knih jízd“ k jeho bývalým služebním vozům z období 2013-2015, a to včetně dat primárních, pro zpracovatele těchto dat.Provedenou kontrolou bylo zjištěno, že kontrolovaný na žádost stěžovatele vůbec nereagoval. Podle čl. 12 odst. 1 a 2 nařízení (EU) 2016/679 měl kontrolovaný přijmout vhodná opatření, aby poskytl stěžovateli transparentně, srozumitelně a snadno přístupným způsobem informace o zpracování osobních údajů a stejně tak měl kontrolovaný usnadnit výkon jeho práv podle článku 15 až 22.Na základě kontrolních zjištění nebylo možné souhlasit s vyhodnocením žádosti kontrolované osoby, že neprovedla výkon práva dle čl. 15 nařízení (EU) 2016/679 jen proto, že v daném případě stěžovatel výslovně nepožádal o přístup k osobním údajům zpracovávaným kontrolovaným a pouze na čl. 15 nařízení (EU) 2016/679 odkázal. Kontrolovaný měl minimálně povinnost na žádost stěžovatele reagovat. Svým vyjádřením současně doložil, že věděl, jakou žádost obdržel. Kontrolou bylo zjištěno porušení čl. 12 odst. 1, 2 a 3 nařízení (EU) 2016/679. Kontrolovaný podal proti zjištěním uvedeným v protokolu o kontrole námitky, které předsedkyně Úřadu svým rozhodnutím v plném rozsahu zamítla. Doplňující informace: Na každou žádost subjektu údajů, týkající se výkonu práva dle nařízení (EU) 2016/679, musí správce vždy reagovat.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Kontrolní činnost v oblasti ochrany osobních údajů - 2. pololetí > Zaměstnavatelé > Kontrola výkonu práv subjektu údajůZobrazit aktuální dokumenty | archiv dokumentů | dokumenty včetně archivu


 
