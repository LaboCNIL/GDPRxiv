

Cesta: Titulní stránka > Hlavní menu > Dozorová a rozhodovací činnost Kontrola přijetí technicko-organizačních opatření
Psychiatrická nemocnice
  
 
Kontrola byla provedena na základě podnětu, který obsahoval podezření ze zpřístupnění osobních údajů poškozené odsouzenému pachateli trestné činnosti ze strany nemocnice, prostřednictvím předané kopie dokumentu Přípis pro věznice a pro zdravotnické zařízení zaslaný nemocnici soudem.Psychiatrická nemocnice tím, že nepřijala ve smyslu čl. 24 odst. 1 nařízení (EU) 2016/679 dostatečná technicko-organizační opatření a prostřednictvím své zaměstnankyně zpřístupnila odsouzenému v rámci nahlížení do spisu osobní údaje poškozené ženy, která žádala ve smyslu § 55 odst. 1 písm. c) a § 103a zákona č. 141/1961, o trestním řízení soudním (trestní řád), o informace a vyrozumění, kdy pacient ukončí výkon ochranného léčení, porušila zásadu zpracování osobních údajů vyjádřenou v čl. 5 odst. 1 písm. f) nařízení (EU) 2016/679.Kontrolovaná osoba podala proti zjištěním uvedeným v protokolu o kontrole námitky, které předsedkyně Úřadu svým rozhodnutím v plném rozsahu zamítla. Následně byla v rámci správního řízení uložena nemocnici povinnost přijmout opatření k nápravě zjištěného nedostatku. Tuto nemocnice splnila tím, že vydala doplnění vnitřního předpisu ke zpracování zdravotnické dokumentace a osobních údajů.Doplňující informace: Při nastavení technicko-organizačních opatření pro zpracování osobních údajů nesmí správce opominout také zpracovat interní postupy pro vyřizování žádostí subjektů údajů podle čl. 15 nařízení (EU) 2016/679 a pro výkon dalších práv subjektů údajů dle nařízení (EU) 2016/679.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Kontrolní činnost v oblasti ochrany osobních údajů - 2. pololetí > Zdravotnictví > Kontrola přijetí technicko-organizačních opatřeníZobrazit aktuální dokumenty | archiv dokumentů | dokumenty včetně archivu


 
