

Cesta: Titulní stránka > Hlavní menu > Dozorová a rozhodovací činnost Kontrola právního důvodu zpracování osobních údajů
Obchodní společnost
  
 
Kontrola byla uskutečněna na základě stížnosti na neoprávněné využívání elektronických kontaktů jedním ze společníků v jeho nové společnosti, a to rozesíláním „nevyžádaných“ obchodních sdělení na kontakty získané v rámci činnosti pro předchozí, již zaniklou, společnost. Kontrolou bylo konstatováno, že kontrolovaná společnost zpracovávala osobní údaje bez právního titulu, tedy v rozporu s čl. 6 odst. 1 nařízení (EU) 2016/679, neboť nedisponovala žádným právním titulem dle čl. 6 odst. 1 písm. a) – f) nařízení (EU) 2016/679 a současně porušila povinnost dle § 7 odst. 3 zákona č. 480/2004 Sb., o některých službách informační společnosti.Kontrolou bylo prokázáno, že po rozpadu společnosti si jeden ze společníků založil svoji společnost se shodným předmětem podnikání. Dále bylo prokázáno, že tato společnost oslovila bývalé zákazníky původní společnosti, která již byla nefunkční. S adresami zákazníků ale nebyla oprávněna disponovat. Jednalo se celkem o 27 e-mailových adres. Kontrolou bylo konstatováno, že kontrolovaná společnost zpracovávala osobní údaje bez právního titulu, tedy v rozporu s čl. 6 odst. 1 nařízení (EU) 2016/679 a současně porušila povinnost dle § 7 odst. 3 zákona č. 480/2004 Sb., o některých službách informační společnosti.

Doplňující informace:
Zpracovávat osobní údaje za účelem přímého marketingu, typicky pro účely zasílání obchodních sdělení, lze jen na základě některého z právních důvodů uvedených v článku 6 odst. 1 nařízení (EU) 2016/679 [v úvahu přichází písm. a) a f)]. Úprava pro šíření obchodních sdělení obsažená v zákoně č. 480/2004 Sb., o některých službách informační společnosti, má za cíl omezit obtěžování nevyžádanými obchodními sděleními. Informace, jak správně šířit obchodní sdělení, naleznete také na webu ÚOOÚ.




 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2019 > Kontrolní činnost v oblasti ochrany osobních údajů - 2. pololetí > Ostatní > Kontrola právního důvodu zpracování osobních údajůZobrazit aktuální dokumenty | archiv dokumentů | dokumenty včetně archivu


 
