Úřad pro ochranu osobních údajů (Úřad) informuje veřejnost o svém postupu ve věci zpracování osobních údajů v systému Centrálního registru dlužníků České republiky (CERD). Reaguje tak na opakující se dotazy, žádosti a stížnost, které v souvislosti s tímto zpracováním eviduje.
 
 
 
Úřad v polovině loňského roku ukončil kontrolu systému CERD. Následně na základě kontrolních závěrů zahájil řízení o přijetí nápravných opatření. Správce osobních údajů systému registru dlužníků však uložená opatření neprovedl. Úřad se proto obrátil na poskytovatele služeb pro systém CERD, díky čemuž se podařilo znepřístupnit jeho webové stránky. Tento úspěch byl pouze dílčí, neboť si správce osobních údajů systému CERD zajistil nového poskytovatele služeb. Tím je indická společnost, která IP adresy pro systém CERD hostuje na území Ruské federativní republiky. Úřad tak fakticky přišel o možnost ovlivnit stažení nebo znepřístupnění protiprávního obsahu.Úřad proto zahájil řízení o sankci za nepřijetí opatření k nápravě a v současné době připravuje vydání rozhodnutí ve věci. 
 Zodpovídá: Mgr. Vojtěch MarcínVytvořeno / změněno: 5.6.2019 / 5.6.2019KontextUmístění: Složky dokumentů > Mapa stránek > Základní odkazy > Názory a rozhodnutí Úřadu > Na aktuální téma 
