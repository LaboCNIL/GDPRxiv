ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00DNWH2* 

 

 
Čj. UOOU-02985/19-17 

 

 

 
 
 
 
 
 
 
 
 

ROZHODNUTÍ 

                                                          

Předsedkyně  Úřadu  pro  ochranu  osobních  údajů  jako  odvolací  orgán  příslušný  podle 
ustanovení § 10 a § 152 odst. 2 zákona č. 500/2004 Sb., správní řád rozhodla podle ustanovení 
§ 152 odst. 6 písm. b) zákona č. 500/2004 Sb., správní řád, takto: 

Rozklad účastníka řízení, pana XXXXXX, narozeného dne XXXXXX, trvale bytem XXXXXX, proti 
rozhodnutí Úřadu pro ochranu osobních údajů čj. UOOU-02985/19-7 ze dne 19. srpna 2019, 
se zamítá a napadené rozhodnutí se potvrzuje.  

 

Odůvodnění 

I. 

Podkladem  pro  zahájení  správního  řízení  o  uložení  opatření  k  odstranění  zjištěných 
nedostatků  vedeného  s účastníkem  řízení,  panem  XXXXXX,  narozeným  dne  XXXXXX,  trvale 
bytem XXXXXX (dále jen „účastník řízení“), podle § 60 zákona č. 110/2019 Sb., o zpracování 
osobních údajů a čl. 58 odst. 2 písm. d) nařízení Evropského parlamentu a Rady (EU) 2016/679 
ze dne 27. dubna 2016 o ochraně fyzických osob v souvislosti se zpracováním osobních údajů 
a o volném pohybu těchto údajů a o zrušení směrnice 95/46/ES (dále „obecné nařízení“), byl 
podnět doručený Úřadu pro ochranu osobních údajů (dále jen „Úřad“) dne 10. června 2019, 
jehož  předmětem  je  zveřejňování  osobních  údajů  účastníků  soudních  řízení  na  webových 
stránkách https://XXXXXX, a dále podklady opatřené správním orgánem prvního stupně dne 
3. července 2019 v rámci úkonů předcházejících kontrole ve smyslu ustanovení § 3 zákona 
č. 255/2012 Sb., o kontrole (kontrolní řád), kdy byl za účelem prověření uvedeného podnětu 
pořízen export obsahu webových stránek https://XXXXXX.  

Na  základě  takto  shromážděných  materiálů  správní  orgán  prvního  stupně  zjistil  že  na 
webových  stránkách  https://XXXXXX  v  sekci  „Přehled  soudních  jednání“  jsou  zveřejňovány 
informace o soudních jednáních, která byla nařízena u všech vrchních, krajských, městských i 
okresních  soudů,  přičemž  ke  dni  19.  srpna  2019  se  jednalo  o  zhruba  2 530  000  záznamů. 

1/6 

 

Obsahem  informace  zveřejňované  ke  každému  jednání  je  identifikace  příslušného  soudu, 
označení jednací místnosti, datum a čas jednání, číslo jednací, titul, jméno a příjmení řešitele, 
druh jednání (jednání, vyhlášení rozsudku apod.) a titul, jméno a příjmení účastníků řízení (v 
případě fyzických osob). Součástí každého záznamu je pak odkaz na přehled průběhu řízení na 
webových  stránkách  Ministerstva  spravedlnosti  České  republiky  (dále  též  „MSp“), 
http://infosoud.justice.cz.   
 
Dále bylo zjištěno, že v sekci „Archiv úřední desky NSS“ na webových stránkách https://XXXXXX 
jsou zveřejňovány rozsudky Nejvyššího správního soudu České republiky (dále též „NSS“), a to 
jak zkrácené verze, tak anonymizované verze celého rozsudku včetně odůvodnění. Ke dni 19. 
srpna 2019 se jednalo o více než 5 500 záznamů vztahujících se k rozsudkům NSS. Obsahem 
informace uvedené ke každému rozsudku je datum zveřejnění rozsudku, číslo jednací, oblast, 
které  se  předmětná  věc  týká  a  titul,  jméno  a  příjmení  účastníků  řízení  (v  případě  fyzických 
osob).  Současně  je  zveřejněna  zkrácená  verze  rozsudku  NSS  a v některých  případech  i 
anonymizovaná verze celého rozsudku včetně odůvodnění. V případě, kdy byla jednou ze stran 
soudního řízení fyzická osoba, jsou pak ve výroku zkrácené verze rozsudku NSS uvedeny osobní 
údaje tohoto účastníka v rozsahu jméno, příjmení a adresa bydliště a dále je zde uvedeno, jak 
NSS v dané věci rozhodl (tj. informace o výsledku řízení před NSS). Jestliže NSS v dané věci 
zveřejnil již také anonymizovanou verzi celého rozsudku, lze s pomocí informací uvedených v 
záznamu a identifikačních údajů ve zkrácené verzi rozsudku k dané fyzické osobě přiřadit také 
veškeré informace o předmětu a průběhu řízení.   
  
Z  informací  uvedených  přímo  na  webových  stránkách  https://XXXXXX  (v  sekci  „Ochrana 
osobních údajů“) i z odkazů umístěných k jednotlivým zde zveřejněným záznamům pak bylo 
zřejmé, že  účastník  řízení  výše  popsané  informace  o  soudních  jednáních  čerpá z webových 
stránek  MSp  (http://infojednani.justice.cz).  Účastník  řízení  z  tohoto  zdroje  pravidelně 
shromažďuje informace o nařízených soudních jednáních, následně tyto informace umístí na 
webové  stránky  https://XXXXXX,  kde  je  nadále  zpracovává  (zveřejňuje),  a  to  fakticky  po 
neomezenou dobu.  
 
Na  webových  stránkách  MSp  https://infojednani.justice.cz  jsou  zveřejňovány  informace 
o soudních  jednáních,  která  byla  nařízena  na  následujících  30  dnů,  tj.  doposud  se 
neuskutečnila.  Informace  obsahuje  datum  a  čas  jednání,  místnost,  titul,  jméno  a  příjmení 
řešitele, druh jednání (jednání, vyhlášení rozsudku apod.), titul, jméno a příjmení účastníků 
řízení (v případě fyzických osob) a dále informace o tom, zda se jedná o neveřejné zasedání 
a zda bylo jednání zrušeno. Poté, co předmětné jednání proběhlo, již nejsou tyto informace 
na uvedených webových stránkách MSp dostupné.  
 
Na  webových  stránkách  MSp  https://infosoud.justice.cz  jsou  pak  zveřejněny  informace 
o průběhu soudního řízení, tj. přehled jednotlivých událostí, které nastaly v průběhu řízení. 
K určité  spisové  značce  jsou  na  těchto  webových  stránkách  zveřejněny  informace  o  stavu 
řízení (pravomocná věc/ nevyřízená věc) a průběhu řízení, tj. o typu události, která v daném 
řízení nastala (např. zahájení řízení, nařízení jednání, vydání rozhodnutí). Tyto informace jsou 
zde dostupné i poté, co je předmětné řízení pravomocně ukončeno, jejich obsahem nicméně 
nejsou – v žádném stadiu řízení – osobní údaje účastníků soudních řízení.  
Z uvedeného je zřejmé, že na základě informací zpřístupňovaných MSp dochází ke zveřejnění 
osobních  údajů  účastníků  soudních  řízení  pouze  ve  vztahu  k  soudnímu  jednání,  které  bylo 
nařízeno,  ale  doposud  neproběhlo.  V  této  fázi  pak  lze  spojit  informaci  o  soudním  jednání 

2/6 

 

s informací o průběhu řízení. V případě, kdy v dané věci žádné jednání nařízeno není, resp. 
věc je již pravomocně ukončena, jsou veřejně dostupné pouze informace o průběhu soudního 
řízení bez identifikačních údajů jejich účastníků.  
 
Dále, ohledně rozsudků NSS, je zřejmé (opět přímo  na základě informací uvedených v sekci 
„Ochrana osobních údajů“ a dále z informace o původní URL uvedené u každého z rozsudků), 
že účastník řízení shromažďuje rozsudky zveřejňované na úřední desce NSS, která je dálkově 
zpřístupněna prostřednictvím webových stránek tohoto soudu http://www.nssoud.cz. Takto 
shromážděné  rozsudky,  zkrácené  i  anonymizované  verze,  účastník  řízení  umístí  na  webové 
stránky https://XXXXXX, kde je nadále zveřejňuje (tj. zpracovává osobní údaje v nich uvedené), 
a to fakticky po neomezenou dobu.  
  
NSS na své úřední desce, a tedy i na webových stránkách  http://www.nssoud.cz, vyhlašuje 
v souladu  s  §  49  odst.  12  zákona  č.  150/2002  Sb.,  soudní  řád  správní,  rozsudky  vyvěšením 
zkráceného písemného vyhotovení bez odůvodnění po dobu 14 dnů, jsou-li při vyhlašování 
rozsudku přítomny pouze soudní osoby. Po uplynutí uvedené lhůty je zkrácená verze rozsudku 
z  úřední  desky  sejmuta  a 
je  následně  nahrazena  anonymizovanou  verzí  rozsudku 
s odůvodněním.  Identifikační  údaje  účastníků  řízení  jsou  tak  na  úřední  desce  NSS  (a  na 
webových  stránkách  http://www.nssoud.cz)  přístupné  pouze  po  dobu  14  dnů,  a  to  pouze 
v podobě zkrácené verze rozsudku a nikoli současně s anonymizovanou verzí rozsudku, v níž 
je detailně popsán průběh řízení.  
 
Účastník  řízení  tedy  shromažďuje  a  dále  zveřejňuje  veřejně  dostupné  informace  o  jednání 
soudů a o rozhodovací činnosti NSS. Vzhledem k tomu, že předmětné informace zahrnují také 
osobní  údaje  účastníků  soudních  řízení,  je  účastník  řízení  ve  vztahu  k  těmto  informacím 
v postavení správce osobních údajů ve smyslu čl. 4 bod 7) obecného nařízení, neboť stanovil 
účel  (informování  veřejnosti  o  soudních  jednáních  a  archivace  těchto  informací  k výkonu 
veřejné kontroly nad soudní mocí, což se má dít na ochranu práv osob) i prostředky (webové 
stránky  https://XXXXXX)  tohoto  zpracování  osobních  údajů.  Na  účastníka  řízení  se  proto 
vztahují  veškeré  povinnosti,  které  mu  na  základě  tohoto  postavení  vyplývají  z obecného 
nařízení.  
 
Jak  bylo  také  zjištěno,  předmětné  zpracování  osobních  údajů  je  identické  s někdejším 
zpracováním  prováděným  účastníkem 
stránek 
https://XXXXXX.  Posledně  připomenuté  zpracování  pak  bylo  předmětem  řízení  o uložení 
opatření k nápravě vedeného Úřadem s účastníkem řízení pod sp. zn. UOOU-09728/18, v jehož 
výsledku  bylo  účastníku  řízení  uloženo  ukončit  zveřejňování  předmětných  osobních  údajů 
prostřednictvím  webových  stránek  https://XXXXXX,  jelikož  pro  toto  nebyl  shledán  žádný 
právní titul. Jinými slovy řečeno, účastník řízení po ukončení řízení pod sp. zn. UOOU-09728/18 
celý  obsah  webových  stránek  https://XXXXXX  umístil  na  nově  vytvořené  webové  stránky 
https://XXXXXX, přičemž struktura i obsah nově zřízených webových stránek jsou totožné se 
stránkami https://XXXXXX. Jediný  rozdíl lze nalézt pouze v rozsahu zveřejňovaných informací, 
který průběžně narůstá s tím, jak jsou nařizována nová jednání, resp. vydávány nové rozsudky.  
Na  základě  takto  zjištěného  stavu  věci  pak  správní  orgán  vydal  nejprve  příkaz  čj.  UOOU-
02985/19-4 ze dne 18. července 2019, posléze ovšem zrušený na základě odporu obviněného, 
a poté vydal rozhodnutí čj. UOOU-02985/19-7 ze dne 19. srpna 2019 (dále jen „rozhodnutí“). 
Rozhodnutím  bylo  účastníku  řízení  mimo  povinnosti  hradit  náklady  řízení  uloženo  ve 
stanovené  lhůtě  ukončit  jak  zveřejňování  osobních  údajů  účastníků  soudních  jednání 

řízení  prostřednictvím  webových 

3/6 

 

republiky 
shromážděných  z  webových  stránek  Ministerstva  spravedlnosti  České 
https://infojednani.justice.cz,  tak  zveřejňování  osobních  údajů  účastníků  soudních  jednání 
vedených  před  Nejvyšším  správním  soudem  České  republiky  shromážděných  z  webových 
stránek  tohoto  soudu  https://www.nssoud.cz.  Nutno  doplnit,  že  v  písemném  vyhotovení 
rozhodnutí  se  správní  orgán  prvního  stupně  dopustil  zřejmé  nesprávnosti,  když  jako  číslo 
jednací chybně uvedl „UOOU-20985/19“, aniž by však vznikly pochybnosti o jednoznačnosti 
identifikace aktu. 
 
Proti  rozhodnutí  se  však  účastník  řízení  ohradil  řádným  rozkladem.  V něm  nejprve  pouze 
obecně označil rozhodnutí za nezákonné. Proto je navrhl zrušit a věc vrátit správnímu orgánu 
prvního  stupně  k novému  projednání.  Na  základě  výzvy  správního  orgánu  prvního  stupně 
podle  §  37  odst.  3  správního  řádu  pak  svůj  rozklad  odůvodnil,  tím,  že  právním  titulem  ve 
smyslu čl. 6 odst. 1 obecného nařízení je veřejný zájem nad kontrolou soudní moci, přičemž 
zpracovávány  jsou  výhradně  osobní  údaje  předtím  zveřejněné  soudy,  případně  státními 
zastupitelstvími a jejich zveřejnění se děje tak, aby nedošlo k disproporčnímu zásahu do práv 
subjektů  těchto  osobních  údajů.  Nutno  doplnit,  že  procesní  stanovisko  účastníka  řízení  je 
doplněno velmi subjektivním, emotivně laděným projevem. Pomineme-li nepřípadnou formu 
projevu, jedná se o poměrně smělou reakci na výzvu orgánu prvního stupně k odstranění vady 
podání,  kterou  si  účastník  řízení  nota  bene  sám  způsobil.  Protože  však  ani  uvedený  projev 
neaspiruje  na  jakoukoliv  argumentační  hodnotu,  nebyl  důvod  se  jeho  obsahem  jakkoli 
zabývat.   
 

II. 

 
Odvolací  orgán  přezkoumal  rozhodnutí  v  celém  rozsahu,  včetně  procesu,  který  předcházel 
jeho vydání a nejprve se zabýval argumentací obviněného.  
 
V této souvislosti především uvádí, že čl. 6 odst. 1 obecného nařízení mezi právními tituly pro 
zpracování osobních údajů neuvádí žádný přiléhavý podklad pro zpracování osobních údajů, 
jak  jej  provádí  účastník  řízení.  Pokud  by  se  snad  účastník  řízení  odvolával  na  čl.  6  odst.  1 
písm. e) obecného nařízení, podle něhož za zákonné je třeba považovat zpracování „nezbytné 
pro splnění úkolu prováděného ve veřejném zájmu nebo při výkonu veřejné moci, kterým je 
pověřen správce“, je třeba uvést, že účastník řízení rozhodně není předmětným úkolem nijak 
relevantně  pověřen,  zejména  nikoli  právním  předpisem,  a  tento  právní  titul  je  tudíž 
v traktovaném případě neaplikovatelný.  
 
Veřejná kontrola soudní moci, jež může být nahlížena jako podmnožina veřejného zájmu, je 
v podmínkách českého právního řádu zajišťována prostřednictvím zásady veřejnosti jednání 
před soudem, včetně veřejného informování o všech nařízených jednáních s označením stran. 
Kontrola soudního řízení v konkrétní věci (ve věci identifikovaných účastníků) se tak ex ante 
projevuje účastí veřejnosti při jednání soudu a naplňuje se veřejným vyhlášením rozsudku. 
V tom lze spatřovat těžiště demokratické legitimity výkonu soudní moci. Je přitom nesporné, 
že dostatek informací ze soudních řízení k naplnění tohoto cíle poskytuje sám stát, resp. soudy 
a státní správa soudů, a to zcela dostatečnými a přiměřenými prostředky. 
 
Po  skončení  konkrétního  soudního  řízení  však  již  (plošná)  identifikace  účastníků  řízení  není 
nezbytnou podmínkou pro  naplnění  této funkce.  Kontrola  výkonu  soudnictví  ex  post  se  na 
základě  zveřejňovaných  (veskrze  anonymizovaných)  rozsudků  koncentruje  na  obecnější 

4/6 

 

aspekty: jednotnost a konzistenci rozhodování, sledování vývoje judikatury v čase, zjišťování 
justičních excesů apod., to však již bez ohledu na totožnost účastníků řízení. Kontrola výkonu 
soudnictví z hlediska přístupu k informacím o průběhu a výsledku soudního řízení nemá být 
samoúčelným  nástrojem  uspokojování  subjektivní  zvědavosti,  nýbrž  má  působit  jako 
demokratický korektiv soudce při jeho činnosti v konkrétním řízení (nikoliv však k nátlaku na 
soudce v konkrétní věci). Má být prevencí před libovůlí, rozhodováním kabinetní justice a před 
celkovým  „zapouzdřením“  moci  soudní.  Rozhodnutím  v  konkrétní  věci  však  tato  specifická 
funkce v zásadě vyčerpává, neboť věc konkrétního účastníka je uzavřena (s výjimkou dalšího 
procesního postupu, který však není v dispozici veřejnosti).  
 
Na uvedeném nic nemění skutečnost, že při individuálním posouzení (např. na základě žádosti 
podle zákona č. 106/1999 Sb.) lze dospět k závěru, že v dané věci existuje legitimní zájem na 
tom, aby se osobní údaje staly součástí veřejné diskuse (zcela namátkou: jde-li o osoby veřejně 
činné, pokud v soudním řízení vystupují právě v souvislosti se svou veřejnou činností). Tento 
přístup  však  neodpovídá  paušálnímu  a  nerozlišujícímu  zpracování  osobních  údajů  dle 
učiněných  skutkových  zjištění.  Pro  úplnost  se  poznamenává,  že  typicky  jméno  a  příjmení 
v kontextu  komplexního  odůvodnění  soudního  rozhodnutí  při  využití  standardních  veřejně 
dostupných vyhledávacích a ověřovacích metod jsou základem k určení totožnosti osoby. 
 
Z těchto funkcí veřejné kontroly soudní moci, jež se projevují v různých fázích řízení nestejně, 
každopádně nelze vyvozovat právo dalšího zveřejňování osobních údajů týkajících se soudních 
jednání, resp. obsažených v dokumentech o nich, jelikož je zároveň třeba respektovat právo 
na ochranu soukromí garantované Listinou základních práv a svobod. Je tudíž nutno rozlišovat 
mezi  veřejnou  kontrolou  soudní  moci,  jíž  argumentuje  účastník  řízení  a  zveřejňováním 
osobních údajů prostřednictvím předmětného zpracování. Z obecného pohledu je nutno ještě 
dodat, že veřejnost určitých údajů a priori nezakládá oprávnění k jejich dalšímu bezmeznému 
zpracování.  
 
Žádný  jiný  právní  titul  pro  předmětné  zpracování  osobních  údajů,  k  němuž  účastník  řízení 
nedisponuje  souhlasem  subjektů  údajů,  pak  již  a  priori  nepřipadá  v úvahu.  Zejména  jím 
nemůže  být  účel  archivace,  jelikož  předmětné  osobní  údaje  zjevně  nejsou  zpracovávány 
v režimu zákona č. 499/2004 Sb., o archivnictví a spisové službě a o změně některých zákonů 
a  samotné  jednostranné  prohlášení  evidentně  nemůže  vést  k  tomu,  že  předmětná  činnost 
bude považována za archivaci v uvedeném smyslu. 
 
Dále jím nemůže být ani čl. 6 odst. 1 písm. f) obecného nařízení, podle něhož lze osobní údaje 
zpracovávat i bez souhlasu subjektu údajů pro účely oprávněných zájmů.  Primárně  by totiž 
bylo nezbytné takový oprávněný zájem doložit a následně jej poměřit se zájmy a základními 
právy a svobodami subjektu údajů. Oprávněný zájem, jak stanoví recitál 47 obecného nařízení, 
pak je třeba zohledňovat prostřednictvím přiměřeného očekávání subjektu údajů na základě 
jeho vztahu se správcem a mohl by být dán např. v situaci, kdy mezi nimi existuje relevantní 
a odpovídající vztah. Něco takového ale v traktovaném případě zcela absentuje, jelikož míra 
přiměřeného očekávání je vymezena samotnou veřejností soudního jednání, jak byla zmíněna 
výše. Naopak legitimním očekáváním subjektu údajů je, že poté, co proběhlo příslušné jednání 
a  informace  byly  odstraněny  z původního  zdroje,  principiálně  převáží  práva  dotčeného 
subjektu údajů. Zároveň ale je nutno připustit, že jistý test proporcionality, jak jej stanovuje čl. 
6 odst. 1 písm. f) obecného nařízení, opravdu primárně provedlo i MSp, resp. příslušný soud, 
tento se však týká pouze zpracování osobních údajů těmito institucemi a nelze jej rozšiřovat 

5/6 

 

na  účastníka  řízení,  který  navíc  prostřednictvím  předmětného  zpracování  osobních  údajů 
překračuje příslušnými institucemi nastavený časový limit.   
 
V  dalším,  jelikož  obsahově  identickým  zpracováním  osobních  údajů  se  již  zabývalo  řízení 
o uložení opatření k nápravě vedené Úřadem s účastníkem řízení pod sp. zn. UOOU-09728/18, 
možno  odkázat  i  na  pasáže  rozhodnutí  předsedkyně  Úřadu  čj.  UOOU-09728/18-23  ze  dne 
4. února  2019,  v nichž  byl  vyjádřen  a  odůvodněn  právní  názor,  podle  něhož  nebyl  pro 
předmětné zpracování osobních údajů shledán žádný právní titul.  
 
Argumentaci účastníka řízení proto odvolací orgán odmítl. Zároveň po celkovém přezkoumání 
neshledal  v žádném  ohledu  důvod  způsobující  nezákonnost  rozhodnutí,  ani  neshledal  ani 
žádná pochybení v postupu správního orgánu prvního stupně.  
 
Ze všech výše uvedených důvodů proto odvolací orgán rozhodl tak, jak je uvedeno ve výroku 
tohoto rozhodnutí.  
 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
 
Praha 15. listopadu 2019 

 
 

 

 

otisk úředního razítka 

 

JUDr. Ivana Janů 

předsedkyně 

(podepsáno elektronicky) 

6/6 

 

