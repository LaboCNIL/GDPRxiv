1. prosince 2016
„Inteligentní“ elektronické karty (vybavené čipem RFID,
magnetickou páskou, apod.) mohou být současně používány v různých službách
k různým účelům a osobní údaje spojené s jejich užíváním mohou být dostupné
většímu počtu osob a organizací. Karty mohou sloužit k monitorování chování
jednotlivých uživatelů a zlepšování podmínek služeb, příp. pro marketingové
účely, vč. využívání údajů o místu využívání karet, tj. také o místu pobytu
fyzických osob. Různorodost jednotlivých účelů zpracování údajů klade na
správce a zpracovatele velký nárok na technická a procedurálních opatření na
ochranu soukromí a osobních údajů zákazníků.Úřad pro ochranu osobních údajů upozorňuje na níže uvedené
zásady pro provoz elektronických karet v dopravě, neboť se v poslední
době více setkával s dotazy veřejnosti na používání elektronických karet
ve veřejné hromadné dopravě.Uvedenou problematikou se již zabývala pracovní skupina WP29 a Evropská
komise nechala pro tuto oblast zpracovat expertní studii Study on Public Transport Smartcards. 
Dopravní
karty a anonymitaDopravní
společnosti jako správci údajů jsou oprávněny zpracovávat osobní údaje primárně
jen pro účely přepravní smlouvy a proto při využívání inteligentních karet musí
zohlednit situace, kdy zákaznicí své karty nehodlají využívat jinak než pro
veřejnou hromadnou dopravu. Informační systémy
dopravních společností měly být navrženy a realizovány tak, aby sladily právo
na volný pohyb osob s požadavky na efektivní veřejnou dopravu. Organizace pro
veřejnou dopravu a dopravní společnosti musí nabízet alternativní způsoby, aby
zákazníci mohli cestovat anonymně a bez zbytečných překážek, např. prostřednictvím
zaplacení v hotovosti nebo anonymního předprodeje. Informační systémy
dopravních podniků by tedy měly být navrženy a realizovány pomocí přednostního
využívání anonymních dat. Pokud není v elektronických systémech možno
anonymitu zajistit, neboť se používá (přímo či nepřímo) identifikovatelná
informace, měla by být uložena nejkratší možnou dobu a poté automaticky
vymazána. 


Informování
zákazníkůNejen dopravní společnosti, ale také další organizace
poskytující služby spojené s využíváním karet musí poskytnout subjektům
údajů jednoznačné informace o zpracování osobních údajů. V systémech
předprodejů služeb musí být jasně vysvětleny konkrétní účely zpracování údajů
požadovaný jednotlivými správci (poskytovateli služeb) a uvedeno, jaké druhy
osobních informací jsou o dotčených osobách shromažďovány a ukládány a jak jsou
tyto informace používány.
Použití
dopravních karet pro jiné účelyVedle
dopravního podniku mohou údaje spojené s využíváním karty zpracovávat pro
další služby soukromé společnosti i městské a veřejné organizace. Z hlediska
podmínek pro zpracování osobních údajů je nutno odlišit účel zpracování údajů
dopravním podnikem jako správcem údajů pro přepravní smlouvu a další účely
zpracování jinými správci, s využitím karty jako platebního či autentizačního
prostředku. 


Pražská karta LítačkaVýše uvedené přístupy připomenul Úřad pro ochranu osobních údajů
v rámci poskytnuté konzultace k novému systému využívanému pro pražskou
integrovanou dopravu, používajícímu elektronickou kartu Lítačka, také
k obměně dosavadní karty Opencard. Základním východiskem jednání bylo, že
papírové i elektronické kupony pro veřejnou dopravu by měly být vydávány za,
z hlediska ochrany osobních údajů, srovnatelných podmínek. Po uskutečněné
konzultaci provozovatelé systému výše uvedená doporučení Úřadu přijali a
potvrdili, že systém je po technické stránce připraven
vydávat elektronické karty bez následné evidence osobních údajů. Od příštího roku by tedy měly být upraveny
podmínky pro vydávání a využívání karet se zahrnutím karty bez evidence, na jejíž používání si veřejnost již v minulosti zvykla.


 Zodpovídá: PhDr. David PavlátVytvořeno / změněno: 1.12.2016 / 1.12.2016KontextUmístění: Složky dokumentů > Mapa stránek > Základní odkazy > Názory a rozhodnutí Úřadu > Na aktuální téma 
