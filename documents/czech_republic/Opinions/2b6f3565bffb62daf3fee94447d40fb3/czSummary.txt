31. ledna 2017
Úřad pro ochranu osobních údajů varuje před
činností provozovatele registru „Centrální
registr dlužníků České republiky“ (CERD), který anoncuje
vydávání za úplatu potvrzení o bezdlužnosti. Přes varování státních orgánů,
finančních institucí i řady odborníků také v minulém roce lidé platili za
potvrzení o bezdlužnosti, aniž by se seznámili s podmínkami nabízených
služeb, přičemž následně zjistili, že vydané potvrzení o bezdlužnosti není
státními úřady ani finančními institucemi uznáváno, resp. neobsahuje relevantní
informace vzhledem k tomu, že CERD není zapojen do legálních dlužnických
registrů, které mohou být na základě právních předpisů vedeny.
ÚOOÚ sděluje, že s ohledem na to, že
provozovatel registru je usídlen mimo území EU, je možnost účinné kontroly a
vymáhání opatření prostřednictvím zákona o ochraně osobních údajů
v podstatě nemožná.
ÚOOÚ upozorňuje, že zákony ČR neumožňují
provozovat žádný centrální registr dlužníků ve smyslu CERD anoncovaným,
z něhož by bylo možno vydávat obecně platné potvrzení o bezdlužnosti,
navíc na základě sdružování informací z různých státních a soukromých registrů.
ÚOOÚ doporučuje, aby se lidé v případě řešení dluhů a insolvence obraceli výlučně
na veřejné databáze, jejichž činnost je stanovena zákonem (insolvenční
rejstřík), nebo na takové registry, jejichž serióznost věrohodně potvrzují
bankovní instituce a významní poskytovatelé úvěrů.
 Zodpovídá: PhDr. David PavlátVytvořeno / změněno: 31.1.2017 / 31.1.2017KontextUmístění: Složky dokumentů > Mapa stránek > Základní odkazy > Názory a rozhodnutí Úřadu > Na aktuální téma 
