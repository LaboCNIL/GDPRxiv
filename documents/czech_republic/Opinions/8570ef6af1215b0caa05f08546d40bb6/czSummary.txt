Praha, 10. květen 2022 – Úřad pro ochranu osobních údajů šetřil podnět týkající se instalace kamerového systému, který měl sloužit ke kontrole zaměstnanců. Místním šetřením Úřadu pro ochranu osobních údajů bylo zjištěno, že se nejedná o funkční kamerový systém, ale o atrapu, nedošlo tak k porušení obecného nařízení o ochraně osobních údajů (GDPR). Vzhledem k tomu, že taková instalace může být ovšem považována za možné porušení pracovněprávních předpisů, ÚOOÚ věc předal k prošetření místně příslušnému inspektorátu práce.
 
 
 
Inspektorát práce pochybení potvrdil a konstatoval, že zaměstnavatel instalací atrapy technologických prvků kamerového systému porušil zákoník práce (§ 302, písm. c) zák. č. 262/2006 Sb., konkrétně povinnost „vytvářet příznivé pracovní podmínky a zajišťovat bezpečnost a ochranu zdraví při práci“).           „Atrapou kamerového systému není možné sbírat osobní údaje zaměstnanců, a proto nejde o porušení GDPR. Ovšem z pohledu zákoníku práce už to může být hodnoceno jako vytváření nepřiměřeného tlaku ze strany zaměstnavatele na zaměstnance. Jinými slovy, pokud zaměstnavatel nainstalujete atrapy kamer, neznamená to, že za to nemůže být postižen. Orgánem příslušným k projednání porušení zákona v takovém případě nebude Úřad pro ochranu osobních údajů, ale příslušný Inspektorát práce,“ okomentoval situaci předseda ÚOOÚ Jiří Kaucký.O tématu informoval mimo jiných ve svém článku z 23. června 2022 také deník Právo. 
 Zodpovídá: Mgr. Vojtěch MarcínVytvořeno / změněno: 10.5.2022 / 10.5.2022KontextUmístění: Složky dokumentů > Novinky 
