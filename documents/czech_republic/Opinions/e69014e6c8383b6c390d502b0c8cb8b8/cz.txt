Sdělení pro média 

 

 
 
 

 

Výzva pro klienty SHOPTET.CZ 

 
Praha, 9. červen 2022 – Úřad pro ochranu osobních údajů na základě ohlášení o 
porušení  zabezpečení  osobních  údajů,  které  se  mohlo  dotknout  části  klientů 
společnosti  Shoptet,  a.s.  (se  sídlem  Dvořeckého  628/8,  Břevnov,  169  00  Praha  6, 
IČO: 28935675),  vyzývá  všechny  klienty  této  společnosti,  aby  jako  správci  osobních 
údajů (ve smyslu GDPR) prověřili, zda u nich nedošlo k porušení zabezpečení osobních 
údajů spočívající v neoprávněném exportu dat. Týká se to zejména těch, kdo mají nebo 
v minulosti měli v rámci svých eshopů nainstalovány doplňky „Souhrnný přehled“ nebo 
„Pokročilé  statistiky“.  Úřad  pro  ochranu  osobních  údajů  toto  ohlášení  porušení 
zabezpečení  nyní  vyhodnocuje,  ale  vzhledem  k  tomu,  že  mohlo  dojít  k  porušení 
ochrany osobních údajů mnoha tisíc osob přistoupil k této veřejné výzvě. 

Podle obecného nařízení o ochraně osobních údajů je správce povinen ohlásit 
porušení ochrany osobních údajů, a to bez zbytečného odkladu. Správce případ ohlásí 
Úřadu do 72 hodin od okamžiku, kdy se o něm dověděl. Pokud není ohlášení Úřadu 
učiněno do 72 hodin, musejí být současně s ním uvedeny i důvody tohoto zpoždění. 

Ohlášení musí obsahovat: 

a)  popis povahy daného případu porušení zabezpečení osobních údajů včetně, pokud 
je  to  možné,  kategorií  a  přibližného  počtu  dotčených  subjektů  údajů  a  kategorií 
a přibližného množství dotčených záznamů osobních údajů; 

b)  jméno  a  kontaktní  údaje  pověřence  pro  ochranu  osobních  údajů  nebo  jiného 

kontaktního místa, které může poskytnout bližší informace; 

c)  popis  pravděpodobných  důsledků  porušení  zabezpečení  osobních  údajů  (pozn.: 

zejména ve vztahu vůči subjektům údajů); 

d)  popis  opatření,  která  správce  přijal  nebo  navrhl  k  přijetí  s  cílem  vyřešit  dané 
porušení  zabezpečení  osobních  údajů,  včetně  případných  opatření  ke  zmírnění 
možných nepříznivých dopadů. 

Není-li možné poskytnout informace současně, mohou být poskytnuty postupně 

bez dalšího zbytečného odkladu. 

Pokud  byl  správcem  nebo  zpracovatelem  jmenován  pověřenec  pro  ochranu 
osobních  údajů  a  patří  mezi  jeho  úkoly  spolupráce  s dozorovým  úřadem,  může  být 
vypracování ohlášení úkolem tohoto pověřence. 

Úřad pro ochranu osobních údajů 

M +420 775 755 377; E milan.repka@uoou.cz; W www.uoou.cz 

Pplk. Sochora 27, 170 00 - Praha 7 

Sdělení pro média 

      

 
 

V případě, že by porušení zabezpečení mělo za následek vysoké riziko pro práva 
a  svobody  fyzických  osob  (např.  by  incident  zahrnoval  osobní  údaje,  z nichž  by  bylo 
možné dovodit informace o zdravotním stavu zákazníka či by hrozilo zneužití identity 
zákazníka), je správce povinen oznámit toto porušení subjektům údajů, a to minimálně 
v rozsahu informací uvedených výše pod body b), c), d). 

Pro  úplnost  Úřad  pro  ochranu  osobních  údajů  uvádí,  že  dopadá-li  na  správce 
osobních údajů povinnost ohlášení porušení zabezpečení osobních údajů, může založit 
nesplnění této povinnosti přestupek dle § 62 odst. 1 písm. a) zákona č. 110/2019 Sb., 
o zpracování osobních údajů. 

Podrobnější informace o postupu pro ohlášení porušení zabezpečení osobních 
údajů jsou na internetových stránkách Úřadu pro ochranu osobních údajů. Pro ohlášení 
je možné využít tyto následující kontakty. 

Poštou 
Úřad pro ochranu osobních údajů; Pplk. Sochora 27, 170 00 – Praha 7 
 
Elektronickou formou 
Vyplněním formuláře Ohlášení porušení zabezpečení osobních údajů dle GDPR  
Do datové schránky: qkbaa2n 
e-mailem posta@uoou.cz 
 
Děkuji za případnou publikaci. 
 
 
 
Milan Řepka 
mluvčí  
 
 
 
 
 
Úřad  pro  ochranu  osobních  údajů  je  nezávislý  ústřední  správní  úřad  České  republiky  pro  oblast  ochrany 
osobních  údajů.  Je  součástí  výkonné  moci  a  postupuje  prostředky  správního  práva,  primárně  vydáváním 
rozhodnutí  (správních  aktů).  ÚOOÚ  je  zároveň  i  dozorovým  úřadem,  ve  smyslu  zákona  o  kontrole 
č. 255/2012 Sb.  (kontrolní  řád).  Úřad  pro  ochranu  osobních  údajů  byl  zřízen  na  základě  zákona 
č. 101/2000 Sb., o ochraně osobních údajů. Dne 24. dubna 2019 byl tento právní základ transformován na 
zákon č. 110/2019 Sb., o zpracování osobních údajů (ZZOÚ). 
 
 
 

 

Úřad pro ochranu osobních údajů 

M +420 775 755 377; E milan.repka@uoou.cz; W www.uoou.cz 

Pplk. Sochora 27, 170 00 - Praha 7 

2 

