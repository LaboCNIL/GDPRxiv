 
 
 
 

 

Dnro  531/161/20 
1 (16) 
18.5.2020 

 
 
 
 

 

Tietosuojavaltuutetun ja seuraamuskollegion päätökset 

 
 
 

Asia 

Tietosuojavaltuutettu  on  saanut  yhteydenoton  koskien  rekisterinpitäjän  toimintaa. 
Yhteydenotto  on  koskenut  ajotietojärjestelmästä  saatavien  sijaintitietojen  käyttöä 
työntekijöiden työajan seurantaa varten. Tietosuojavaltuutetun toimisto on selvittänyt, 
onko 
tietosuojaa  koskevaa 
lainsäädäntöä erityisesti tietosuojaa koskevan vaikutustenarvioinnin osalta.  

järjestelmän  käyttöönoton  yhteydessä  noudatettu 

Tietosuojavaltuutettu on pyytänyt asiassa selvitystä 31.01.2020 ja toimittanut asiasta 
laaditun  alustavan  arvion  kuultavaksi  24.02.2020.  Yhtiö  on  antanut  vastauksen 
selvityspyyntöön 17.02.2020 ja kommentoinut alustavaa arviota 20.03.2020. 

Rekisterinpitäjän lausuma 

Rekisterinpitäjä ei ole suorittanut tietosuoja-asetuksen 35 artiklan mukaista tietosuojaa 
koskevaa  vaikutustenarviointia  ajotietojärjestelmän  osalta,  sillä  se  ei  ole  havainnut 
vaikutustenarvioinnin tekemiselle velvollisuutta tai tarvetta. 

Sovellettava lainsäädäntö ja oikeusohjeet 

Euroopan  parlamentin  ja  neuvoston  yleinen  tietosuoja-asetus  (EU)  2016/679  (myö-
hemmin tietosuoja-asetus) 35 artikla kohdat 1, 3, 4 ja 7 

tietosuoja-asetus 24 artikla 1 kohta 

tietosuoja-asetus 25 artikla 1 kohta 

tietosuoja-asetus 32 artikla 1 kohta  

tietosuoja-asetus 58 artiklan 2 (b) ja (i) kohdat 

tietosuoja-asetus 83 artikla kohdat 1,2,3 ja 4 

Tietosuojatyöryhmän  WP248  ohje  tietosuojaa  koskevasta  vaikutustenarvioinnista  ja 
keinoista  selvittää  ”liittyykö  käsittelyyn  todennäköisesti”  asetuksessa  (EU)  2016/679 
tarkoitettu "korkea riski" (annettu 04.04.2017) 

Tietosuojatyöryhmän  17/FI  WP  253  3.10.2017  antama  ”Asetuksessa  2016/679 
tarkoitettujen  hallinnollisten  sakkojen  soveltamista 
ja  määräämistä  koskevat 
suuntaviivat”-ohje (annettu 3.10.2017) 

Tietosuojavaltuutetun julkaisema luettelo käsittelytoimien tyypeistä, joiden yhteydessä 
rekisterinpitäjän 
vaikutustenarviointi. 

tietosuojaa 

koskeva 

tehdä 

tulee 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 

 
 
 
 

 
2 (16) 
 

 
 
 

https://tietosuoja.fi/luettelo-vaikutustenarviointia-edellyttavista-kasittelytoimista 
(julkaistu  virallisessa  lehdessä  73/27.6.2018,  päivitetty  ja  julkaistu  päivitetty  versio 
virallisessa lehdessä 2/2019 ja tietosuojavaltuutetun verkkosivuilla 21.12.2018) 

Oikeudellinen kysymys 

Tietosuojavaltuutettu  arvioi  ja  ratkaisee  asian  yleisen  tietosuoja-asetuksen  (EU) 
2016/679 pohjalta. Asiassa on ollut kysymys siitä, onko rekisterinpitäjä täyttänyt sille 
tietosuoja-asetuksen 35 artiklan nojalla mahdollisesti asetetun velvollisuuden suorittaa 
tietosuojaa koskeva vaikutustenarviointi.  

Asiassa on tietosuojavaltuutetun ratkaistavana: 

1.  Onko rekisterinpitäjän ajopäiväkirjajärjestelmän avulla keräämien työntekijöiden si-
jaintitietojen käsittely työajan seurantaa varten sellaista tietosuoja-asetuksen 35 ar-
tiklassa tarkoitettua henkilötietojen käsittelyä, joka edellyttää tietosuojaa koskevan 
vaikutustenarvioinnin tekemistä. 

2.  Mikäli katsotaan, että rekisterinpitäjän olisi tullut suorittaa tietosuoja-asetuksen 35 
artiklan mukainen vaikutustenarviointi, asiassa on ratkaistavana, onko rekisterinpi-
täjä täyttänyt sen tietosuoja-asetuksen 35 artiklan mukaisen velvollisuuden.  

3.  Onko rekisterinpitäjä toteuttanut riittävät organisatoriset ja/tai tekniset toimenpiteet, 
jotta sisäänrakennettu ja oletusarvoinen tietosuoja tietosuoja-asetuksen 25 artiklan 
mukaisesti toteutuu ja joilla voidaan tietosuoja-asetuksen 24 artiklan mukaan var-
mistaa ja osoittaa, että tietosuoja-asetusta noudatetaan. 

4.  Mikäli katsotaan, että rekisterinpitäjän toiminta on ollut edellä mainitun tavoin tieto-
suoja-asetuksen vastaista tai puutteellista, asiassa on ratkaistavana se, mikä seu-
raamus laiminlyönnistä on rekisterinpitäjälle määrättävä. 

Asiassa on tietosuojavaltuutetun seuraamuskollegion ratkaistavana: 

5.  Mikäli katsotaan, että rekisterinpitäjän toiminta on edellä mainituissa kohdissa ku-
vatuin  tavoin  yleisen  tietosuoja-asetuksen  säännösten  vastaista  tai  puutteellista 
asiassa  on  ratkaistavana  se, tuleeko rekisterinpitäjälle  asettaa tietosuoja-asetuk-
sen  58  artiklan  2  (i)  kohdan  mukainen  hallinnollinen  seuraamusmaksu  muiden 
mahdollisten seuraamusten sijasta tai lisäksi, sekä mahdollisesti määrättävän hal-
linnollisen seuraamusmaksun määrä.  

Tietosuojavaltuutetun päätös ja perustelut 

Päätös 

1.  Rekisterinpitäjän olisi tullut tietosuoja-asetuksen 35 artiklan nojalla suorittaa tieto-
suojaa koskeva vaikutustenarviointi nyt käsiteltävä olevien työntekijöiden sijaintiin 
liittyvien käsittelytoimien osalta. 

2.  Rekisterinpitäjä ei ole täyttänyt sen tietosuoja-asetuksen 35 artiklan mukaista vel-
vollisuuttaan  suorittaa  tietosuojaa  koskeva  vaikutustenarviointi  nyt  käsiteltävänä 
olevien käsittelytoimien osalta.  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
3 (16) 
 

3.  Rekisterinpitäjä ei ole ajopäiväkirjan avulla saatavien sijaintitietojen käsittelytapo-
jen määrittelyn ja itse käsittelyn yhteydessä toteuttanut tietosuoja-asetuksen 25 ar-
tiklan mukaisia riittäviä organisatorisia tai teknisiä toimenpiteitä, jotta tietosuojape-
riaatteiden toteutuminen olisi saatu osaksi henkilötietojen käsittelyä ja jotta käsittely 
vastaisi tämän asetuksen vaatimuksia ja rekisteröityjen oikeuksia suojattaisiin. Re-
kisterinpitäjä ei myöskään ole tietosuoja-asetuksen 24 artiklan mukaisesti varmis-
tanut ja osoittanut, että tietosuoja-asetusta noudatetaan. 

4.  Tietosuojavaltuutettu  antaa  rekisterinpitäjälle  tietosuoja-asetuksen  58  artiklan  2 
kohdan b alakohdan mukaisen huomautuksen tietosuoja-asetuksen 35 artiklan mu-
kaisen tietosuojaa koskevan  vaikutustenarvioinnin tekemättä jättämisen  johdosta 
sekä tietosuoja-asetuksen 24 ja 25 artikloiden mukaisiin sisäänrakennetun ja ole-
tusarvoiseen  henkilötietojen  käsittelyn  periaatteen  sekä  rekisterinpitäjän  vastuun 
toteuttamiseen liittyvien puutteiden johdosta.   

Perustelut 

1.  Velvollisuus laatia vaikutustenarviointi 

SOVELLETTU LAINSÄÄDÄNTÖ JA OIKEUSOHJEET 

Euroopan parlamentin ja neuvoston yleistä tietosuoja-asetuksen (EU) 2016/679 (tieto-
suoja-asetus) 35 artiklan mukaan:  

1.  Jos  tietyntyyppinen  käsittely  etenkin  uutta  teknologiaa  käytettäessä  todennäköi-
sesti aiheuttaa – käsittelyn luonne, laajuus, asiayhteys ja tarkoitukset huomioon ot-
taen – luonnollisen henkilön oikeuksien ja vapauksien kannalta korkean riskin, rekis-
terinpitäjän  on  ennen  käsittelyä  toteutettava  arviointi  suunniteltujen  käsittelytoimien 
vaikutuksista  henkilötietojen  suojalle.  Yhtä  arviota  voidaan  käyttää  samankaltaisiin 
vastaavia korkeita riskejä aiheuttaviin käsittelytoimiin. 
2.  Tietosuojaa  koskevaa  vaikutustenarviointia  tehdessään  rekisterinpitäjän  on  pyy-
dettävä neuvoja tietosuojavastaavalta, jos sellainen on nimitetty. 
3.  Edellä  1 kohdassa tarkoitettu  tietosuojaa koskeva  vaikutustenarviointi  vaaditaan 
erityisesti tapauksissa joissa: 
a) luonnollisten henkilöiden henkilökohtaisten ominaisuuksien järjestelmällinen ja kat-
tava arviointi, joka perustuu automaattiseen käsittelyyn, kuten profilointiin, ja johtaa 
päätöksiin, joilla on luonnollista henkilöä koskevia oikeusvaikutuksia tai jotka vaikut-
tavat luonnolliseen henkilöön vastaavalla tavalla merkittävästi; 
b) laajamittainen käsittely, joka kohdistuu 9 artiklan 1 kohdassa tarkoitettuihin erityi-
siin henkilötietoryhmiin tai 10 artiklassa tarkoitettuihin rikostuomioita tai rikkomuksia 
koskeviin tietoihin; tai 
c) yleisölle avoimen alueen järjestelmällinen valvonta laajamittaisesti. 
4.  Valvontaviranomaisen  on  laadittava  ja  julkaistava  luettelo  käsittelytoimien  tyy-
peistä, joiden yhteydessä vaaditaan 1 kohdan nojalla tietosuojaa koskeva vaikutus-
tenarviointi. Valvontaviranomaisen on toimitettava tällaiset luettelot 68 artiklassa tar-
koitetulle neuvostolle. 
 

Tietosuojavaltuutettu  on  kansallisena  valvontaviranomaisena  laatinut  ja  julkaissut 
tietosuoja-asetuksen  35  artiklan  4  kohdan  mukaisen  luettelon  käsittelytoimien 
tyypeistä,  joiden  yhteydessä  rekisterinpitäjän  tulee  tehdä  tietosuojaa  koskeva 
vaikutustenarviointi.  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
4 (16) 
 

Tietosuojavaltuutetun 
yhteydessä tulee tehdä vaikutustenarviointi: 

toimisto  on  katsonut,  että  seuraavien  käsittelytoimien 

Sijaintitiedot 
 
Kun sijaintietoja käsitellään ja vähintään yksi seuraavista kriteereistä täyttyy 
 
•sijaintitietoja käsitellään henkilön arvioimiseksi tai pisteyttämiseksi 
•sijaintitietoja käsitellään automaattisessa päätöksenteossa, joilla on oikeusvaikutuk-
sia tai vastaavia merkittäviä vaikutuksia 
•sijaintitietoja käsitellään järjestelmällisen valvonnan yhteydessä 
•sijaintitiedot paljastavat arkaluontoisia tai luonteeltaan hyvin henkilökohtaisia tietoja 
•sijaintitietoja käsitellään laajamittaisesti 
•sijaintitietoja sovitetaan yhteen tai yhdistetään muihin tietokokonaisuuksiin 
•heikossa asemassa olevien rekisteröityjen sijaintitietoja käsitellään 
•uusien teknisten ja organisatoristen ratkaisujen innovatiivisten käytön tai soveltami-
sen yhteydessä 
•sijaintitietojen käsittely estää rekisteröityjä käyttämästä oikeutta tai palvelua 

 
 
 

 

tietosuojaa  koskevasta  vaikutustenarvioinnista 

Tietosuojatyöryhmän  ohjeen 
ja 
keinoista  selvittää  ”liittyykö  käsittelyyn  todennäköisesti”  asetuksessa  (EU)  2016/679 
tarkoitettu "korkea riski" (annettu 04.04.2017) sivuilla 10  – 13 esitetään kriteereitä ja 
konkreettisia  esimerkkejä  käsittelytoimista, 
tietosuojaa 
koskeva vaikutustenarviointi niihin liittyvän korkean riskin vuoksi. Ohjeessa esitetään 
yhdeksän  kriteeriä, 
tapaukseen  soveltuvat) 
vaikutustenarviointi vaaditaan: 

joiden  osalta  vaaditaan 

joiden  mukaan 

(poimittu  vain 

1.   Erityisesti ”rekisteröidyn työsuorituksen, taloudellisen tilanteen, terveyden, henki-
lökohtaisten mieltymysten tai kiinnostuksen kohteiden, luotettavuuden tai käyttäy-
tymisen, sijainnin tai liikkumisen” arviointi tai pisteytys, mukaan lukien profilointi ja 
ennakointi  

3.  Järjestelmällinen valvonta: rekisteröityjen tarkkailuun, seurantaan tai valvontaan 
käytettävä  tietojenkäsittely  sekä  tietojen  kerääminen  verkkojen  välityksellä  tai 
”yleisölle avoimen alueen järjestelmällinen valvonta laajamittaisesti” 

7.  Heikossa asemassa olevia rekisteröityjä koskevat tiedot (johdanto-osan 75 kap-
pale): tämäntyyppisten tietojen käsittely on yksi kriteereistä, koska sen taustalla 
on  rekisteröityjen  ja  rekisterinpitäjän  välisten  voimasuhteiden  epätasapainon  li-
sääntyminen, jonka vuoksi yksittäisten henkilöiden ei välttämättä ole helppo antaa 
suostumusta tai vastustaa tietojensa käsittelyä tai käyttää oikeuksiaan. Heikossa 
asemassa olevilla rekisteröidyillä tarkoitetaan esimerkiksi lapsia (heidän voidaan 
katsoa olevan kykenemättömiä tietoisesti ja harkiten vastustamaan tietojensa kä-
sittelyä  tai  antamaan  suostumuksen  siihen),  työntekijöitä,  muita  heikommassa 
asemassa olevia ja erityistä suojelua tarvitsevia väestöryhmiä (mielenterveyson-
gelmista kärsivät henkilöt, turvapaikanhakijat tai ikääntyneet ihmiset, potilaat jne.) 
sekä kaikkia muita rekisteröityjä, joiden suhteessa rekisterinpitäjään voidaan ha-
vaita epätasapaino. 

 

Rekisterinpitäjä  voi  useimmissa  tapauksissa  katsoa,  että  kaksi  kriteeriä  täyttävä 
käsittely 
tekemistä. 
Tietosuojatyöryhmä  katsoo  yleisesti  ottaen,  että  mitä  useampia  kriteerejä  käsittely 
täyttää, sitä todennäköisemmin se aiheuttaa korkean riskin rekisteröityjen oikeuksien 

vaikutustenarvioinnin 

tietosuojaa 

edellyttää 

koskevan 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
5 (16) 
 

ja  vapauksien  kannalta  ja  edellyttää  sen  vuoksi  vaikutustenarviointia  riippumatta 
rekisterinpitäjän kaavailemista toimenpiteistä. 

Rekisterinpitäjä  voi  kuitenkin  eräissä  tapauksissa  katsoa,  että  vain  yhden  näistä 
kriteereistä  täyttävä  käsittely  edellyttää  tietosuojaa  koskevan  vaikutustenarvioinnin 
tekemistä. 

SAATU SELVITYS 

Rekisterinpitäjä on ottanut käyttöön sähköisen ajopäiväkirjajärjestelmän vuonna 2017. 
18.12.2018  alkaen  järjestelmän  käyttötarkoituksiin  on  kuulunut  järjestelmästä  saata-
vien sijaintitietojen avulla tapahtuva työntekijöiden työajan seuranta. 

JOHTOPÄÄTÖS 

Koska työntekijöitä on pidettävä työnantajaansa nähden heikossa asemassa ja sijain-
titietoja on käsitelty järjestelmälisenä valvontana pidettävän työajan seurannan yhtey-
dessä,  aiheuttaa  edellä  mainittu  henkilötietojen  käsittely  saadun  selvityksen  perus-
teella asiaan liittyvät oikeusohjeet huomioiden todennäköisesti työntekijöiden oikeuk-
sien ja vapauksien kannalta korkean riskin. Heikommassa asemassa olevien rekiste-
röityjen sijaintitietojen käsittely on myös mainittu tietosuojavaltuutetun julkaisemassa 
tietosuoja-asetuksen 35 artiklan 4 kohdan mukaisessa luettelossa käsittelytoimien tyy-
peistä,  joiden  yhteydessä  rekisterinpitäjän  tulee tehdä  tietosuojaa koskeva  vaikutus-
tenarviointi. 

2.  Vaikutustenarvioinnin sisältö 

SOVELLETTU LAINSÄÄDÄNTÖ 

Tietosuoja-asetuksen 35 artiklan 7 kohdan mukaan vaikutustenarvioinnin on sisället-
tävä vähintään  

a) järjestelmällinen kuvaus suunnitelluista käsittelytoimista, ja käsittelyn tarkoituksista, 
mukaan lukien tarvittaessa rekisterinpitäjän oikeutetut edut; 

b) arvio käsittelytoimien tarpeellisuudesta ja oikeasuhteisuudesta tarkoituksiin nähden; 

c) arvio 1 kohdassa tarkoitetuista rekisteröityjen oikeuksia ja vapauksia koskevista ris-
keistä; ja 

d)  suunnitellut  toimenpiteet  riskeihin  puuttumiseksi,  mukaan  lukien  suoja-  ja  turvalli-
suustoimet ja mekanismit, joilla varmistetaan henkilötietojen suoja ja osoitetaan, että 
tätä asetusta on noudatettu ottaen huomioon rekisteröityjen ja muiden asianomaisten 
oikeudet ja oikeutetut edut. 

Tietosuoja-asetuksen 24 artiklan 1 kohdassa todetaan rekisterinpitäjän vastuusta seu-
raavaa:  

Ottaen huomioon käsittelyn luonne, laajuus, asiayhteys ja tarkoitukset sekä luonnollis-
ten henkilöiden oikeuksiin ja vapauksiin kohdistuvat, todennäköisyydeltään ja vakavuu-
deltaan vaihtelevat riskit rekisterinpitäjän on toteutettava tarvittavat tekniset ja organi-
satoriset toimenpiteet, joilla voidaan varmistaa ja osoittaa, että käsittelyssä noudate-
taan tätä asetusta. Näitä toimenpiteitä on tarkistettava ja päivitettävä tarvittaessa. 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
 
 

SAATU SELVITYS 

 
6 (16) 
 

Rekisterinpitäjä on todennut, että vaikka muodollista vaikutustenarviointia ei ole tehty, 
se on kuitenkin  arvioinut huolellisesti ajotietojärjestelmään liittyvää henkilötietojenkä-
sittelyä järjestelmän hankintavaiheessa ja sitä on myös käsitelty työntekijöiden kanssa. 

JOHTOPÄÄTÖS 

Tietosuojavaltuutettu toteaa, että vaikutustenarvioinnille ei ole asetettu tarkkoja muo-
tovaatimuksia, mutta siitä olisi kuitenkin voitava todentaa tietosuoja-asetuksen 35 ar-
tiklan 7 kohdan mukaiset elementit.  

Saadun selvityksen perusteella rekisterinpitäjän suorittaman arvioinnin ei ole osoitettu 
sisältäneen  kaikkia  tietosuoja-asetuksen  35  artiklan  7  kohdan  mukaisia  asioita,  eikä 
tietosuoja-asetuksen 35 artiklan mukaista velvollisuutta näin ollen voida katsoa täyte-
tyksi.  

3.  Sisäänrakennettu ja oletusarvoinen tietosuoja ja rekisterinpitäjän vastuu 

SOVELLETTU LAINSÄÄDÄNTÖ 

Tietosuoja-asetuksen  25  artiklassa  todetaan  sisäänrakennetun  ja  oletusarvoisen 
tietosuojan osalta seuraavaa.  

ja 

laajuuden,  asiayhteyden 

Ottaen  huomioon  uusimman  tekniikan  ja  toteuttamiskustannukset  sekä  käsittelyn 
luonteen, 
tarkoitukset  sekä  käsittelyn  aiheuttamat 
todennäköisyydeltään  ja  vakavuudeltaan  vaihtelevat  riskit  luonnollisten  henkilöiden 
oikeuksille  ja  vapauksille  rekisterinpitäjän  on  käsittelytapojen  määrittämisen  ja  itse 
käsittelyn  yhteydessä  toteutettava  tehokkaasti  tietosuojaperiaatteiden,  kuten  tietojen 
minimoinnin,  täytäntöönpanoa  varten  asianmukaiset  tekniset  ja  organisatoriset 
toimenpiteet,  kuten  tietojen  pseudonymisointi  ja  tarvittavat  suojatoimet,  jotta  ne 
saataisiin  sisällytettyä  käsittelyn  osaksi  ja  jotta  käsittely  vastaisi  tämän  asetuksen 
vaatimuksia ja rekisteröityjen oikeuksia suojattaisiin. 

Tietosuoja-asetuksen 24 artiklassa todetaan seuraavaa. 

luonne, 

tarkoitukset  sekä 
Ottaen  huomioon  käsittelyn 
luonnollisten henkilöiden oikeuksiin ja vapauksiin kohdistuvat, todennäköisyydeltään ja 
vakavuudeltaan vaihtelevat riskit rekisterinpitäjän on toteutettava tarvittavat tekniset ja 
organisatoriset  toimenpiteet,  joilla  voidaan  varmistaa  ja  osoittaa,  että  käsittelyssä 
noudatetaan  tätä  asetusta.  Näitä  toimenpiteitä  on  tarkistettava  ja  päivitettävä 
tarvittaessa. 

laajuus,  asiayhteys 

ja 

SAATU SELVITYS 

Saadun  selvityksen  mukaan 
työntekijöiden 
sijaintitietojen  käsittelyyn  liittyen  havainnut  tarvetta  vaikutustenarvioinnin  tekemiselle 
osittain  siksi,  että  käsittely  on  aloitettu  ennen  kuin  kaikkia  voimassa  olevia 
oikeusohjeita on ollut saatavilla.   

rekisterinpitäjä  ei  ole  havainnut 

JOHTOPÄÄTÖS 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
7 (16) 
 

joilla 

Tietosuoja-asetuksen  25  artiklan  mukainen  sisäänrakennettu  ja  oletusarvoinen 
tietosuoja edellyttää rekisterinpitäjää toteuttamaan sellaiset tekniset ja organisatoriset 
tietosuojalainsäädännön  vaatimukset  saataisiin  sisällytettyä 
toimenpiteet, 
käsittelyn  osaksi 
ja 
rekisteröityjen oikeuksia suojattaisiin. Käsittelytoimien lainmukaisuutta tulee näin ollen 
arvioida säännöllisesti, jotta myös mahdolliset muutokset esimerkiksi oikeustilassa tai 
ohjeissa huomioidaan. 

tämän  asetuksen  vaatimuksia 

jotta  käsittely  vastaisi 

ja 

Tietosuoja-asetuksen  24  artiklan  mukaan  rekisterinpitäjän  on  toteutettava  tarvittavat 
tekniset  ja  organisatoriset  toimenpiteet,  jotta  voidaan  varmistaa  ja  osoittaa,  että 
tietosuoja-asetusta  noudatetaan.  Näitä  toimenpiteitä  on  tarvittaessa  tarkistettava  ja 
päivitettävä. 

Rekisterinpitäjän työntekijöiden sijaintitietojen käsittely ei edellä kuvatun tavoin ole ollut 
sellaista, että se vastaisi tietosuoja-asetuksen vaatimuksia liittyen riskiperusteiseen lä-
hestymistapaan ja vaikutustenarviointiin.  

Näin ollen tietosuojavaltuutettu katsoo, että rekisterinpitäjä ei ole työntekijöiden sijain-
titietojen käsittelyn käsittelytapojen määrittämisen ja itse käsittelyn yhteydessä toteut-
tanut riittäviä organisatorisia tai teknisiä toimenpiteitä, jotta tietosuojaperiaatteiden to-
teutuminen olisi saatu osaksi henkilötietojen käsittelyä ja jotta käsittelyn asianmukai-
suus oltaisiin voitu varmistaa ja osoittaa.   

 

Tietosuojalain 24 §:n mukaan hallinnollisen seuraamusmaksun määrää seuraamuskol-
legio, joka on antanut seuraavan päätöksen seuraamusmaksun määräämisestä.  

 

 

 

 

 

 

 
 
 

 

 

 

 

 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
8 (16) 
 

 
 
 
Seuraamuskollegion päätös ja perustelut 

Seuraamusarviointi 

Päätös 

Ottaen huomioon tietosuojavaltuutetun edellä ilmenevä päätös asetuksen vastaisuu-
desta, seuraamuskollegio on arvioinut tietosuoja-asetuksen 83 artiklan perusteella te-
hokkaaksi, oikeasuhteiseksi ja varoittavaksi seuraamukseksi hallinnollisen seuraamus-
maksun määräämisen. 

Tietosuojavaltuutetun  toimiston  seuraamuskollegio  määrää  tietosuoja-asetuksen  58 
artiklan 2 (i) kohdan ja 83 artiklan 4 (a) kohdan nojalla  rekisterinpitäjälle määrältään 
16. 000 (kuusitoistatuhatta) euron suuruisen hallinnollisen seuraamusmaksun valtiolle 
maksettavaksi.  

Hallinnollisen seuraamusmaksun määrää arvioitaessa on otettu huomioon tietosuoja-
asetuksen 83 artiklan 2 kohdan mukaiset ankaroittavat ja lieventävät seikat.   

Perustelut 

SOVELLETTU LAINSÄÄDÄNTÖ JA OIKEUSOHJEET 

Tietosuoja-asetuksen 83 artiklan 1 kohdan mukaan tietosuoja-asetuksen rikkomisesta 
määrättävien hallinnollisten sakkojen määräämisen on kussakin yksittäisessä tapauk-
sessa oltava tehokasta, oikeasuhteista ja varoittavaa. 

Tietosuoja-asetuksen 83 artiklan 2 kohdan mukaan hallinnolliset sakot määrätään kun-
kin yksittäisen tapauksen olosuhteiden mukaisesti 58 artiklan 2 kohdan a–h ja j alakoh-
dassa tarkoitettujen toimenpiteiden lisäksi tai niiden sijasta. 

Kun päätetään hallinnollisen sakon määräämisestä ja hallinnollisen sakon määrästä, 
kussakin yksittäisessä tapauksessa tietosuoja-asetuksen 83 artiklan 2 kohdan mukaan 
on otettava asianmukaisesti huomioon seuraavat seikat: 

a) rikkomisen luonne, vakavuus ja kesto, kyseisen tietojenkäsittelyn luonne, laajuus tai 
tarkoitus huomioon ottaen, sekä niiden rekisteröityjen lukumäärä, joihin rikkominen vai-
kuttaa, ja heille aiheutuneen vahingon suuruus; 

b) rikkomisen tahallisuus tai tuottamuksellisuus; 

c) rekisterinpitäjän tai henkilötietojen käsittelijän toteuttamat toimet rekisteröidyille ai-
heutuneen vahingon lieventämiseksi; 

d) rekisterinpitäjän tai henkilötietojen käsittelijän vastuun aste, ottaen huomioon heidän 
25 ja 32 artiklan nojalla toteuttamansa tekniset ja organisatoriset toimenpiteet; 

e) rekisterinpitäjän tai henkilötietojen käsittelijän mahdolliset aiemmat vastaavat rikko-
miset; 

f) yhteistyön aste valvontaviranomaisen kanssa rikkomisen korjaamiseksi ja sen mah-
dollisten haittavaikutusten lieventämiseksi; 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
9 (16) 
 

g) henkilötietoryhmät, joihin rikkominen vaikuttaa; 

h) tapa, jolla rikkominen tuli valvontaviranomaisen tietoon, erityisesti se, ilmoittiko re-
kisterinpitäjä tai henkilötietojen käsittelijä rikkomisesta ja missä laajuudessa; 

i) jos kyseiselle rekisterinpitäjälle tai henkilötietojen käsittelijälle on aikaisemmin mää-
rätty samasta asiasta 58 artiklan 2 kohdassa tarkoitettuja toimenpiteitä, näiden toimen-
piteiden noudattaminen; 

j) 40 artiklan mukaisten hyväksyttyjen käytännesääntöjen tai 42 artiklan mukaisten hy-
väksyttyjen sertifiointimekanismien noudattaminen; ja 

k) mahdolliset muut tapaukseen sovellettavat raskauttavat tai lieventävät tekijät, kuten 
rikkomisesta  suoraan  tai  välillisesti  saadut  mahdolliset  taloudelliset  edut  tai  rikkomi-
sella vältetyt tappiot 

Tietosuoja-asetuksen 83 artiklan 4 kohdan mukaan: Seuraavien säännösten rikkomi-
sesta määrätään 2 kohdan mukaisesti hallinnollinen sakko, joka on enintään 10 000 
000 euroa, tai jos kyseessä on yritys, kaksi prosenttia sen edeltävän tilikauden vuotui-
sesta maailmanlaajuisesta kokonaisliikevaihdosta sen mukaan, kumpi näistä määristä 
on suurempi: 

a)  rekisterinpitäjän ja henkilötietojen käsittelijän 8, 11, 25–39 ja 42 ja 43 artiklan mu-

kaiset velvollisuudet. 

Tietosuoja-asetuksen  24  artiklassa  todetaan  seuraavaa.  Ottaen  huomioon käsittelyn 
luonne, laajuus, asiayhteys ja tarkoitukset sekä luonnollisten henkilöiden oikeuksiin ja 
vapauksiin kohdistuvat, todennäköisyydeltään ja vakavuudeltaan vaihtelevat riskit re-
kisterinpitäjän on toteutettava tarvittavat tekniset ja organisatoriset toimenpiteet, joilla 
voidaan varmistaa ja osoittaa, että käsittelyssä noudatetaan tätä asetusta. Näitä toi-
menpiteitä on tarkistettava ja päivitettävä tarvittaessa. 

Tietosuoja-asetuksen 25 artiklassa todetaan sisäänrakennetun ja oletusarvoisen tieto-
suojan osalta seuraavaa. Ottaen huomioon uusimman tekniikan ja toteuttamiskustan-
nukset sekä käsittelyn luonteen, laajuuden, asiayhteyden ja tarkoitukset sekä käsitte-
lyn aiheuttamat todennäköisyydeltään ja vakavuudeltaan vaihtelevat riskit luonnollisten 
henkilöiden oikeuksille ja vapauksille rekisterinpitäjän on käsittelytapojen määrittämi-
sen ja itse käsittelyn yhteydessä toteutettava tehokkaasti tietosuojaperiaatteiden, ku-
ten tietojen minimoinnin, täytäntöönpanoa varten asianmukaiset tekniset ja organisa-
toriset toimenpiteet, kuten tietojen pseudonymisointi ja tarvittavat suojatoimet, jotta ne 
saataisiin sisällytettyä käsittelyn osaksi ja jotta käsittely vastaisi tämän asetuksen vaa-
timuksia ja rekisteröityjen oikeuksia suojattaisiin. 

Tietosuoja-asetuksen 32 artiklan 1 kohdan mukaan: 

1.  Ottaen huomioon uusin tekniikka ja toteuttamiskustannukset, käsittelyn luonne, laa-
juus, asiayhteys ja tarkoitukset sekä luonnollisten henkilöiden oikeuksiin ja vapauksiin 
kohdistuvat, todennäköisyydeltään  ja  vakavuudeltaan  vaihtelevat  riskit rekisterinpitä-
jän ja henkilötietojen käsittelijän on toteutettava riskiä vastaavan turvallisuustason var-
mistamiseksi asianmukaiset tekniset ja organisatoriset toimenpiteet, kuten 

a) henkilötietojen pseudonymisointi ja salaus; 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
10 (16) 
 

 
 
 

b)  kyky  taata  käsittelyjärjestelmien  ja  palveluiden  jatkuva  luottamuksellisuus,  eheys, 
käytettävyys ja vikasietoisuus; 

c) kyky  palauttaa  nopeasti tietojen  saatavuus  ja pääsy  tietoihin fyysisen tai  teknisen 
vian sattuessa; 

d) menettely, jolla testataan, tutkitaan ja arvioidaan säännöllisesti teknisten ja organi-
satoristen 
turvallisuuden  varmista-
miseksi. 

tehokkuutta  tietojenkäsittelyn 

toimenpiteiden 

Tietosuoja-asetuksen johdanto-osan kohdan 148 mukaan: Jos kyseessä on vähäinen 
rikkominen tai jos määrättävä sakko olisi kohtuuton rasitus luonnolliselle henkilölle, voi-
daan sakon sijasta antaa huomautus. 

REKISTERINPITÄJÄN PERUSTELUT 

Rekisterinpitäjä on asiassa kuultuna kertonut seuraavaa. 

Rekisterinpitäjä  on  toiminut  vilpittömässä  mielessä,  eikä  mahdollinen  tietosuojaa 
koskeva lainsäädännön rikkomus ole ollut tahallinen tai tuottamuksellinen. 

Seurausta harkittaessa on erityisesti otettava huomioon, että tilanteeseen sovellettava 
lainsäädäntö  on  ajotietojärjestelmän  käyttöönottoa  koskevan  harkinnan  aikaan 
tulkinnanvaraista  ja  käytännön  tulkintaohjeistusta  ei  ole  ollut.  Rekisterinpitäjän 
näkemyksen mukaan hallinnollista sakkoa ei tulisi määrätä. 

Hallinnollisten  sakkojen  määräämistä  on  pidettävänä  kohtuuttomana  huomioiden 
erityisesti,  että 
tilanteissa  pyrkinyt  vilpittömästi 
noudattamaan sen lakisääteisiä velvoitteitaan, eikä käsittely ole johtanut rekisteröityjen 
osalta merkittävään riskien lisääntymiseen tai toteutuneisiin vahinkoihin rekisteröityjen 
näkökulmasta katsottuna. 

rekisterinpitäjä  on  kaikissa 

ilman  sitä,  että  sen  kohteelle  on  annettu 
Hallinnollisen  sakon  määräämistä 
mahdollisuutta  korjata  toimintaansa,  voidaan  myös  pitää  erityisen  kohtuuttomana  ja 
hallinto-oikeudellisen 
vastaisena 
huomion 
lainsäädännön tulkinnanvaraisuuden nyt käsiteltävässä asiassa. 

suhteellisuusperiaatteen 

ottaen 

a) rikkomisen luonne, vakavuus ja kesto, kyseisen tietojenkäsittelyn luonne, laajuus tai 
tarkoitus huomioon ottaen, sekä niiden rekisteröityjen lukumäärä, joihin rikkominen vai-
kuttaa, ja heille aiheutuneen vahingon suuruus; 

Ajopäiväkirjajärjestelmän  avulla  on  käsitelty  säännöllisesti  rekisterinpitäjän  noin  47 
henkilön  sijaintitietoja.  Rekisteröityjen  määrä  on  verrattain  pieni  eikä  kyse  ole 
laajamittaisesta käsittelystä. 

on 

huolellisesti 

arvioinut 
järjestelmän  hankintavaiheessa 

liittyvää 
Rekisterinpitäjä 
henkilötietojenkäsittelyä 
ja  sitä  on  käsitelty 
työntekijöiden  kanssa  ja  tästä  on  myös  tiedotettu  työntekijöitä.  Vaikka  muodollista 
vaikutustenarviointia  ei  ole  tehty,  rekisterinpitäjän  arvion  mukaan  henkilötietojen 
käsittely  ei  ole  sisältänyt  sellaisia  elementtejä,  jotka  aiheuttaisivat  rekisteröidyille 
käsittelyyn  liittyvän  korkean  riskin.  Näin  ollen  muodollisen  vaikutustenarvioinnin 

ajotietojärjestelmään 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
11 (16) 
 

puuttuminen  ei  ole  rekisterinpitäjän  näkemyksen  mukaan  vaikuttanut  olennaisella 
tavalla rekisteröityjen oikeuksiin ja vapauksiin. 

b) rikkomisen tahallisuus tai tuottamuksellisuus; 

Rekisterinpitäjä  on  pyrkinyt  parhaan  kykynsä  mukaan  noudattamaan  soveltuvaa 
lainsäädäntöä ja minimoimaan henkilötietojen käsittelyyn liittyviä riskejä muun muassa 
valitsemalla  luotettavaksi  arvioimansa  järjestelmäntoimittajan  ja  ottamalla  käyttöön 
yleisesti käytössä olevan ajotietojärjestelmän, käsittelemällä järjestelmän käyttöönoton 
sekä  käsittelyyn  myöhemmin 
tehdyt  muutokset  etukäteen  avoimesti  yhtiön 
luottamusmiesten kanssa sekä tiedottamalla henkilöstöä asiasta. 

Tietosuoja-asetuksen  yleisluontoisuudesta  johtuen  rekisterinpitäjällä  on  ollut  erittäin 
haastavaa  havaita,  että  aiottu  käsittely  ajotietojärjestelmän  avulla 
tarkoittaisi 
vaikutustenarvioinnin  tekemistä.  On  otettava  huomioon,  että  vaikutustenarviointia 
koskeva  WP29:n  ohjeistus  on  annettu  vasta  sen  jälkeen,  kun  ajotietojärjestelmän 
käyttöönotosta ensimmäisen kerran informoitiin työntekijöitä (15.9.2016). 

Olemassa olevan ohjeistuksen perusteella on ollut erittäin haastavaa ymmärtää, että 
rekisteröidyn välillistä paikannusta tarkoittavan käsittelyn aloittaminen olisi edellyttänyt 
vaikutustenarvioinnin  suorittamista.  Rekisterinpitäjän  näkökulmasta  kyse  oli  pääosin 
ajoneuvojen paikantamisesta verottajan vaatimuksien täyttämiseksi. 

Lisäksi  soveltamiskäytäntöä 
joten 
mahdollisen  rikkomuksen  tahallisuuden  tai  tuottamuksellisuuden  täyttymisen  kynnys 
on korkea. 

lainsäädännön  uutuudesta 

johtuen  ei  ollut, 

c) rekisterinpitäjän tai henkilötietojen käsittelijän toteuttamat toimet rekisteröidyille ai-
heutuneen vahingon lieventämiseksi; 

Rekisterinpitäjä  on  väliaikaisesti  estänyt  teknisesti  ajotietojärjestelmän  käytön  asian 
selvittämisen edellyttämäksi ajaksi siten, että järjestelmän paikannusominaisuus ei ole 
käytössä.  

Rekisterinpitäjä on tietosuojavaltuutetun kuulemispyynnön jälkeen aloittanut kyseessä 
olevaa henkilötietojen käsittelyä koskevan vaikutustenarvioinnin suorittamisen. 

d) rekisterinpitäjän tai henkilötietojen käsittelijän vastuun aste, ottaen huomioon heidän 
25 ja 32 artiklan nojalla toteuttamansa tekniset ja organisatoriset toimenpiteet; 

Organisatorisena toimenpiteenä rekisterinpitäjä on laatinut esimiehille suunnatun oh-
jeistuksen, jossa on kuvattu järjestelmän käytössä noudatettavat periaatteet. 

Lisäksi järjestelmän osalta on toteutettu seuraavat tekniset toimenpiteet: kaikki tiedot 
on suojattu salasanoilla, ja pääsy niihin on rajoitettu vain niille henkilöille, joilla on tähän 
perusteltu syy. 

Järjestelmä  on  toimittajan  ilmoituksen  mukaisesti  ”ISO  27001  tietosuojasertifioitu”, 
jonka  osaltaan  tulisi  taata  tietosuoja-asetuksen  mukaisten  tietoturvavelvoitteiden 
täyttymisen. 

e) rekisterinpitäjän tai henkilötietojen käsittelijän mahdolliset aiemmat vastaavat rikko-
miset; 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
12 (16) 
 

Rekisterinpitäjällä  ei  ole  aiempia  tietosuojalainsäädännön  noudattamista  koskevia 
rikkomuksia. 

f) yhteistyön aste valvontaviranomaisen kanssa rikkomisen korjaamiseksi ja sen mah-
dollisten haittavaikutusten lieventämiseksi; 

Rekisterinpitäjä on tietosuojavaltuutetun selvityspyynnön vastaanotettuaan perehtynyt 
asiaan huolellisesti ja pyrkinyt aktiivisesti selvittämään esiin nousseet ongelmakohdat. 

Rekisterinpitäjä  on  avoimesti  tuonut  havaintonsa  tietosuojavaltuutetun  tietoon  sekä 
pyrkinyt kaikin käytettävissään olevin keinoin edistämään asian käsittelyä. 

g) henkilötietoryhmät, joihin rikkominen vaikuttaa; 

Käsittelyn kohteena ei ole ollut erityisiin henkilötietoryhmiin kuuluvia tietoja. Henkilöitä 
ei voi suoraan tunnistaa tiedoista, vaan ne paikantaminen on ollut luonteeltaan välillistä 
(paikannus  kohdistuu  ajoneuvoon).  Lisäksi  otettava  huomioon,  että  rekisterinpitäjän 
työntekijät  liikkuvat  pareina,  joten  on  sattumanvaraista  kumpi  työntekijöistä  aktivoi 
ajotietojärjestelmän ja ajaa ajoneuvoa.  

k) mahdolliset muut tapaukseen sovellettavat raskauttavat tai lieventävät tekijät, kuten 
rikkomisesta  suoraan 
tai 
rikkomisella vältetyt tappiot. 

tai  välillisesti  saadut  mahdolliset 

taloudelliset  edut 

jotta  se  pystyisi 
Rekisterinpitäjä  on  ottanut  ajotietojärjestelmän  käyttöön, 
noudattamaan  verotukseen  liittyviä  velvoitteitaan  (ajoneuvokuluja  koskevat  ALV-
vähennykset).  Rekisterinpitäjän  tiedossa  oli  tapauksia,  joissa  verottaja  oli  ryhtynyt 
toimenpiteisiin  lähialueen  yrittäjiä  kohtaan,  koska  verottajan  mukaan  paperinen 
ajopäiväkirja ei kaikissa tapauksissa luotettavasti todentanut työmatka-ajoja, varsinkin 
jos työntekijät  eivät  täyttäneet  sitä  ohjeiden  mukaisesti.  Yhtiössä  oli  huomautuksista 
huolimatta  havaittu  puutteita  ajopäiväkirjan  täyttämisessä  ja  tästä  syystä  siirryttiin 
ajotietojärjestelmään, 
tiedot. 
Rekisterinpitäjän käsityksen mukaan aiemmin käytössä ollut ajotietojen manuaalinen 
kirjaus  ei  ollut  riittävää  verotuksen  kannalta  tarvittavien  tietojen  tallentamiseksi. 
Järjestelmän  käyttöönoton  pääperuste  on  ollut  verottajan  vaatimuksiin  vastaaminen. 
Mitään muuta vastaavaa käytännön perustetta käyttöönotolle ei ole ollut. 

joka  kirjasi  automaattisesti 

työmatkoja  koskevat 

Ajotietojärjestelmän  poistaminen  käytöstä  johtaa  siihen,  että  rekisterinpitäjä  ei  pysty 
noudattamaan  verotuksellisia  velvoitteitaan 
johtaa  myös 
työntekijöille määrättäviin veroseuraamuksiin. 

tältä  osin, 

joka  voi 

SEURAAMUSKOLLEGION PERUSTELUT 

Rikkomisen luonne, vakavuus ja kesto 

Tietosuojaa koskeva vaikutustenarviointi on tietosuoja-asetuksen keskeinen elementti. 
Vaikutustenarvioinnin  tarkoituksena  on  auttaa  tunnistamaan,  arvioimaan  ja  hallitse-
maan henkilötietojen käsittelyyn sisältyviä riskejä. 

Tietosuoja-asetuksen 24, 25 ja 32 artikloissa keskeisenä tekijänä on mainittu käsittelyn 
aiheuttamat  todennäköisyydeltään  ja  vakavuudeltaan  vaihtelevat  riskit  luonnollisten 
henkilöiden  oikeuksille 
tunnistaminen  on 

ja  vapauksille.  Näiden 

riskien 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
13 (16) 
 

 
 
 

sisäänrakennetun  ja  oletusarvoisen  tietosuojan  sekä  henkilötietojen  turvallisen 
käsittelyn  lähtökohta.  Vaikutustenarvioinnin  tekemättä  jättäminen  on  vakava  puute, 
eikä rikkomusta voida pitää luonteeltaan vähäisenä.   

Rekisterinpitäjän  on  kertomansa  mukaan  arvioinut  huolellisesti  käsittelyyn  liittyviä 
riskejä, vaikka muodollista vaikutustenarviointia ei ole tehty. Tietosuoja-asetuksen 24 
artikla  asettaa  kuitenkin 
riittävät 
toimenpiteet,  joilla  voidaan  varmistaa  ja  myös  osoittaa,  että  tietosuoja-asetusta 
noudatetaan.  

rekisterinpitäjälle  velvollisuuden 

toteuttaa 

Rekisterinpitäjä  on  käsitellyt  työntekijöidensä  sijaintitietoja  ajopäiväkirjajärjestelmän 
avulla ajalla 2017-2020. 

Tietosuoja-asetusta  on  alettu  soveltaa  toukokuussa  2018.  Tietosuojatyöryhmän 
WP248 ohje tietosuojaa koskevasta vaikutustenarvioinnista ja keinoista selvittää ”liit-
tyykö käsittelyyn todennäköisesti” asetuksessa (EU) 2016/679 tarkoitettu "korkea riski" 
on annettu huhtikuussa 2017 ja tietosuojavaltuutettu on päivittänyt luetteloa käsittely-
toimista, joiden yhteydessä on tehtävä vaikutustenarviointi joulukuussa 2018.  

Näin ollen rekisterinpitäjällä on katsottava olleen kohtuullinen aika saattaa nyt käsitel-
tävänä  oleva  henkilötietojen  käsittely  lainmukaiseksi,  eikä  laiminlyöntiä  myöskään 
voida pitää kestoltaan erityisen lyhyenä. 

Rikkomisen luonnetta, vakavuutta ja kestoa on tässä tapauksessa pidettävänä hallin-
nollisen sakon määräämistä puoltavina seikkoina.   

Rekisteröityjen määrä ja heille aiheutunut vahinko 

Asianomaisten  rekisteröityjen  määrää  olisi  arvioitava,  jotta  voidaan  määrittää,  onko 
kyse yksittäisestä tapauksesta vai ilmentääkö tapaus järjestelmällisempää rikkomista 
tai asianmukaisten käytäntöjen puutetta.1  

Tapauksessa  järjestelmän  avulla  on  käsitelty  säännöllisesti  rekisterinpitäjän  noin  47 
henkilön sijaintitietoja. Näin ollen käsittely vaikuttaa merkittävään osaan rekisterinpitä-
jän henkilöstöstä, eikä rekisteröityjen suhteellisen vähäistä määrää siksi sellaisenaan 
voida tässä tapauksessa pitää sellaisena lieventävänä seikkana, jonka perusteella hal-
linnollisen sakko voitaisiin tässä tapauksessa jättää määräämättä. 

Rekisteröidyille ei ole osoitettu aiheutuneen konkreettista taloudellista tai muuta aineel-
lista vahinkoa todetun rikkomuksen seurauksena, mikä voidaan ottaa huomioon sakon 
määrää mitattaessa.  

Rikkomisen tahallisuus tai tuottamuksellisuus 

Rekisterinpitäjä  on  kertomansa  mukaan  toiminut  vilpittömässä  mielessä,  eikä 
vaikutustenarvioinnin 
tuottamuksellista. 
Rekisterinpitäjän olisi kuitenkin tullut ottaa selvää ja olla tietoinen tietosuojaa koskevan 
lainsäädännön  vaatimuksista,  eikä  rekisterinpitäjän  näin  ollen  voida  katsoa  olleen 

laiminlyönti  näin  ole  ollut  tahallista 

tai 

                                            
1 Asetuksessa 2016/679 tarkoitettujen hallinnollisten sakkojen soveltamista ja määräämistä koskevat suunta-
viivat s. 10. 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
14 (16) 
 

perustellussa  vilpittömässä  mielessä  siten,  että  sillä  olisi  asian  ratkaisun  kannalta 
merkitystä. 

Rekisterinpitäjän  mukaan  rekisterinpitäjä  on  pyrkinyt  noudattamaan  soveltuvaa 
lainsäädäntöä, mutta sille on ollut haastavaa havaita, että työntekijöiden sijaintitietojen 
käsittely edellyttäisi vaikutustenarvioinnin tekemistä.  

Tapaukseen  liittyvät  säännökset,  erityisesti  niiden  pohjalta  annetut  oikeusohjeet 
huomioiden,  eivät  ole  keskeiseltä  sisällöltään  sillä  tavoin  puutteellisia  tai  vaikeasti 
tulkittavia, että arvioinnissa tulisi rekisterinpitäjän tahallisuutta tai tuottamuksen astetta 
vähentävänä  seikkana  huomioon  ottaa  säännösten  monitulkintaisuutta  siten  kuin 
rekisterinpitäjä on esittänyt.  

Rekisterinpitäjän vastuulla on, että tietosuojaa koskevaa lainsäädäntöä noudatetaan. 
Tietämättömyys lain sisällöstä ei poista tätä vastuuta, eikä johda sanktion määräämättä 
jättämiseen.  Näin  ollen  rekisterinpitäjän  laintulkintaan  liittyviä  haasteita  ei  tässä 
tapauksessa  voida  pitää  sellaisena 
jonka  perusteella 
hallinnollinen sakko voitaisiin jättää määräämättä.  

lieventävänä  seikkana, 

Tietosuojatyöryhmän  WP248  vaikutustenarviointia  koskevan  ohjeen  mukaan 
rekisterinpitäjien  on  myös  arvioitava,  onko  korkea  riski  todennäköinen,  vaikka  ne 
tietosuojaa  koskevaa  vaikutustenarviointia.2 
lopulta  päättäisivät  olla 
Rekisterinpitäjä  ei  ole  osoittanut,  että  se  olisi  asianmukaisesti  arvioinut 
vaikutustenarvioinnin tarpeellisuutta, vaikkakin vaikutustenarviointi arvioinnin pohjalta 
on päätetty jättää tekemättä. 

tekemättä 

Tietosuoja-asetuksen  24  artiklan  1  kohdan  mukaan  rekisterinpitäjän  on,  ottaen 
huomioon  käsittelyn  luonne,  laajuus,  asiayhteys  ja  tarkoitukset  sekä  luonnollisten 
henkilöiden  oikeuksiin 
ja 
vakavuudeltaan  vaihtelevat  riskit,  toteutettava  tarvittavat  tekniset  ja  organisatoriset 
toimenpiteet,  joilla  voidaan  varmistaa  ja  osoittaa,  että  käsittelyssä  noudatetaan  tätä 
asetusta. Näitä toimenpiteitä on tarkistettava ja päivitettävä tarvittaessa. 

ja  vapauksiin  kohdistuvat, 

todennäköisyydeltään 

Saadun selvityksen perusteella voimassa olevaan lainsäädäntöön ei ole rekisterinpitä-
jän toimesta riittävästi perehdytty, eikä sitä ole näin ollen myöskään riittävällä tasolla 
noudatettu, mikä osaltaan osoittaa rikkomisen tuottamuksellisuutta.  

Rekisterinpitäjän tuottamuksellinen toiminta puoltaa hallinnollisen sakon määräämistä. 

Rekisterinpitäjän toimet rekisteröidyille aiheutuneen vahingon lieventämiseksi 

Rekisterinpitäjä on tietosuojavaltuutetun kuulemispyynnön jälkeen aloittanut kyseessä 
olevaa  henkilötietojen  käsittelyä  koskevan  vaikutustenarvioinnin  suorittamisen,  mikä 
tulee ottaa huomioon sakon määrää laskettaessa.  

Rekisterinpitäjän  vastuun  aste,  ottaen  huomioon  tämän  25  ja  32  artiklan  nojalla 
toteuttamat tekniset ja organisatoriset toimenpiteet 

Rekisterinpitäjä on toteuttanut kohdassa rekisterinpitäjän perustelut luetellut tekniset ja 
organisatoriset toimenpiteet. Edellä mainittuja toimenpiteitä ei kuitenkaan ole pidettävä 

                                            
2 Tietosuojatyöryhmän WP248 ohje tietosuojaa koskevasta vaikutustenarvioinnista ja keinoista selvittää ”liit-
tyykö käsittelyyn todennäköisesti” asetuksessa (EU) 2016/679 tarkoitettu "korkea riski", s. 14. 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 

 
 
 
 

 
15 (16) 
 

riittävinä,  jotta  rekisteröityjen  oikeuksien  ja  vapauksien  kannalta  korkean  riskin 
aiheuttama  sijaintitietojen  käsittely  olisi  tunnistettu  ja  siihen  olisi  reagoitu  siten,  että 
lainsäädännön vaatimukset täyttyisivät. 

Rekisterinpitäjän 
rikkomiset 

tai  henkilötietojen  käsittelijän  mahdolliset  aiemmat  vastaavat 

Tietosuojavaltuutetun toimiston tiedon mukaan rekisterinpitäjällä ei ole vastaavia aiem-
pia rikkomuksia.  

Yhteistyön  aste  valvontaviranomaisen  kanssa  rikkomisen  korjaamiseksi  ja  sen 
mahdollisten haittavaikutusten lieventämiseksi 

Rekisterinpitäjä on noudattanut lainsäädännön edellyttämää yhteistyötä valvontaviran-
omaisen kanssa. 

Henkilötietoryhmät, joihin rikkominen vaikuttaa 

Käsittelyn  kohteena  ei  ole  ollut  erityisiin  henkilötietoryhmiin kuuluvia  tietoja.  Henkilöt 
voidaan välillisesti tunnistaa sijaintitiedoista.  

Käsittelyn  kohteen  on  kuitenkin  ollut  heikommassa  asemassa  olevia  rekisteröityjä 
koskevia henkilötietoja, mikä vaikuttaa seuraamusarviointiin ankaroittavasti. 

Mahdolliset  muut  tapaukseen  sovellettavat  raskauttavat  tai  lieventävät  tekijät,  kuten 
rikkomisesta  suoraan 
tai 
rikkomisella vältetyt tappiot 

tai  välillisesti  saadut  mahdolliset 

taloudelliset  edut 

Saadun  selvityksen  perusteella  rikkomisella  ei  ole  saavutettu  merkittävää  suoraa 
taloudellista etua tai vältetty tappiota. 

Yhteenveto 

Hallinnollisen seuraamusmaksun tulee olla yksittäistapauksessa tehokas, oikeasuhtai-
nen ja varoittava.  
 
Tehokkuuden, oikeasuhtaisuuden ja varoittavuuden osalta on todettava, ettei nyt käsi-
teltävänä olevassa tapauksessa pelkän yleisen tietosuoja-asetuksen 58 artiklan 2 koh-
dan b alakohdan mukainen huomautus ole riittävä seuraus edellä mainitut seikat huo-
mioiden.  

Hallinnollinen  sakko  on  tässä  tapauksessa  edellä  mainituilla  perusteilla  tietosuoja-
asetuksen  83  artiklan  1  kohdan  edellyttämällä  tavalla  tehokas,  oikeasuhtainen  ja 
varoittava  seuraamus, 
ja  näin  ollen  sen  voidaan  katsoa  olevan  myös 
suhteellisuusperiaatteen mukainen.  

Todetuista rikkomuksista 24, 25 ja 30 artiklan mukaiset rikkomukset ovat luonteeltaan 
tietosuoja-asetuksen  83  artiklan  4  (a)  kohdan  nojalla  alemman  vakavuusluokan  rik-
keitä. 

Tietosuoja-asetuksen  83  artiklan  4  kohdan  mukaan  rekisterinpitäjälle  tulee  määrätä 
hallinnollinen  sakko,  joka  on  enintään  10  000  000  euroa,  tai  kaksi  prosenttia  sen 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
16 (16) 
 

edeltävän tilikauden vuotuisesta maailmanlaajuisesta kokonaisliikevaihdosta sen mu-
kaan, kumpi näistä määristä on suurempi. 

Kun rekisterinpitäjä on rikkonut samoissa tai toisiinsa liittyvissä käsittelytoimissa tahal-
laan  tai  tuottamuksellisesti  useita tämän  asetuksen  säännöksiä,  hallinnollisen  sakon 
kokonaismäärä ei saa ylittää vakavimmasta rikkomisesta määrättyä sakkoa. 

Hallinnollisen seuraamusmaksun tulee olla määrältään oikeasuhteinen, kun huomioi-
daan rekisterinpitäjän liiketoiminta ja sen taloudellinen tilanne. Hallinnollisen seuraa-
musmaksua määrätessä huomioidaan rekisterinpitäjän edeltävän tilikauden vuotuinen 
maailman laajuinen kokonaisliikevaihto. Rekisterinpitäjän vuoden 2019 liikevaihto on 
ollut noin 20,34 miljoonaa euroa.  
 
JOHTOPÄÄTÖKSET 

Tietosuojavaltuutetun  toimiston  seuraamuskollegio  katsoo,  että  tietosuojavaltuutetun 
toteamat tietosuoja-asetusta koskevat rikkomukset ovat rikkomusten luonne ja vaka-
vuus,  tuottamuksellisuus  ja  rekisteröityjen  heikompi  asema  suhteessa  rekisterinpitä-
jään huomioon ottaen sellaisia, että tehokas, oikeasuhteinen ja varoittava seuraamus 
on tietosuojavaltuutetun antamien huomautusten lisäksi määrältään 16 000 euron suu-
ruinen hallinnollinen seuraamusmaksu. 

Sakon määrää alentavina seikkoina on huomioitu rekisteröityjen suhteellisen vähäinen 
määrä sekä se, että rekisterinpitäjä on aloittanut tietosuojaa koskevan vaikutustenarvi-
oinnin tekemisen asian edetessä. 

Seuraamuskollegion tiedossa ei ole, että seuraamus olisi ristiriidassa eurooppalaisen 
seuraamuskäytännön kanssa. 

 

 

Asian  ovat  ratkaisseet  tietosuojavaltuutetun  toimiston  seuraamuskollegion  jäsenet 
Reijo Aarnio, Anu Talus ja Jari Råman. 

Asian esittelijä Katariina Koski 

Päätös ei ole lainvoimainen. 

 
 
 

 

 

 

 

 

 

 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

